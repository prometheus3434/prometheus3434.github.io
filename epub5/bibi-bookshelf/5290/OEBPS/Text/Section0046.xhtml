<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml">
<head>
  <title></title>
  <link href="../Styles/epub_css.css" rel="stylesheet" type="text/css" />
</head>
<body>
  <h1 class="oldchapter">Mambre (Nâsıra) Yakınındaki Kurumuş Ağaç Hakkında</h1>
  <p class="nonindent"><span class="dropcaps">E</span>bron (şehri)’nden pek uzakta olmayan Mamber vadisinde bir "Kuru Ağaç" vardır ki, Müslümanlar bu ağaca "Kurrutherek" (Kuru diraht) derler. Sirpe (Servi) de denilir. Bu ağaç İbrahim zamanından itibaren İsa’nın çarmıhda ölümüne kadar daima yeşildi. O zamandan beri kurumuştur. Kâhinlerce söylendiğine göre, Batıdan bir Bey İsa’nın mezarını (Müslümanlardan) geri fethedip de ağaçların altında bir dinî merasim yaptığında, bu ağaç da yeniden yeşerip meyva verecektir. Müslümanlar ona büyük saygı gösterirler ve gayet iyi korurlar. Bir kimsenin sarası olup da bu ağacın altına getirilirse artık düşüp bayılmaz.<sup><a class="hlink" href="../Text/Notlar.xhtml#not30">30</a></sup> Bu ağacın diğer bazı faziletleri de olduğundan bu kadar iyi korunmaktadır.</p>
  <p class="indent">Kudüs’ten İsa’nın büyüdüğü, yetiştiği, Nâsıra’ya kadar iki günlük yol vardır. Burası vaktiyle gerçek bir şehirdi fakat bugün (sadece) bir köydür, evleri dağınık şekilde serpilmiştir. Tepelerle çevrilidir, orada Meryem’in Cebrail’den mesajını aldığı yerde bir kilise vardır. Fakat bir sütun dışında kiliseden birşey kalmamıştır. Bu sütunu, Müslümanlar, Hıristiyanların oraya getirdikleri kurbanlar, sadakalar yüzünden, çok iyi korumaktadırlar. Bunları alırlar fakat yine de Hıristiyanlara düşmandırlar, yalnız Sultan’ın emri nedeniyle onlara hiçbir şey yapamazlar.</p>
</body>
</html>