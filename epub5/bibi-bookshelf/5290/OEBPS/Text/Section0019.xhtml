<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml">
<head>
  <title></title>
  <link href="../Styles/epub_css.css" rel="stylesheet" type="text/css" />
</head>
<body>
  <h1 class="oldchapter">Timur’un Sivas Krallığını Ele Geçirişi</h1>
  <p class="nonindent"><span class="dropcaps">K</span>ral Bayezid, yukarıda anlatıldığı şekilde Osman’ı Sivas’tan çıkardığında, o da tâbi bulunduğu Bey olan Timur’a gitti ve orada Bayezid’den şikâyette bulundu. Kendisinin nasıl Sivas krallığını fethetmek istediğini ve Bayezid’in ne şekilde kendisini oradan çıkardığını anlattı. Timur’dan, krallığı için yardım diledi. Timur, Bayezid’e (birini) göndererek krallığı geri isteyeceği cevabını verdi; dediğini de yaptı. Bayezid krallığı geri vermeyeceğini çünkü orayı savaşla kazandığını ve böylece Osman kadar kendisinin de orada hakkı bulunduğunu cevaben bildirdi. Timur bunu duyunca, on kere yüzbin<sup><a class="hlink" href="../Text/Notlar.xhtml#not8">8</a></sup> kişi topladı ve Sivas’a yürüdü, ve şehri yirmibir gün süreyle kuşattı. Şehir surlarının birkaç yerinde lağımlar açıldı. Böylece her ne kadar Bayezid beş-bin silahlıyı koruyucu olarak bırakmış idiyse de, şehri fethetmeyi başardı. Bütün bu koruyucular, canlı olarak gömüldü. Böyle yapılmasının sebebi şuydu Timur şehri fethettiğinde işgal kuvvetlerinin yüzbaşısı onların kanlarının dökülmemesini dilemişti. Timur da kendisine bunu vaadetmişti, bu sebeple hepsi diri diri gömüldüler. Daha sonra Timur, şehri yıktırdı, ahalisini tutsak edip, kendi memleketine götürdü. Bunlar arasında dokuzbin bakireyi de tutsak etmiş ve memleketine getirtmişti. Fetih esnasında Timur yaklaşık olarak üçbin kişi kaybetmiş olarak ülkesine döndü.</p>
  <div class="inline">
    <p class="figure"><img alt="" border="0" height="459" id="_x0000_i1061" src="../Images/Resim1-12.png" width="560" /></p>
  </div>
</body>
</html>