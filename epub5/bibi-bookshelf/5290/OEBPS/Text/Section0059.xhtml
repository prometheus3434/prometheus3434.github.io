<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml">
<head>
  <title></title>
  <link href="../Styles/epub_css.css" rel="stylesheet" type="text/css" />
</head>
<body>
  <h1 class="oldchapter">Bir Hıristiyan Nasıl Müslüman Olur</h1>
  <p class="nonindent"><span class="dropcaps">B</span>ir Hıristiyanın nasıl Müslüman olabileceği ilginçtir. Bir Hıristiyan Müslümanlığı kabul etmek isterse yapacağı ilk iş, bir parmağını kaldırıp şu sözleri söylemesi gerekir: "La il lach illallach, Muhammed onun gerçek elçisidir". Bunu söyleyince onu en büyük papazın (Müfti) önüne götürürler. Orada, bu kimse aynı şeyleri bir kere daha söyler ve Hıristiyanlığını reddeder. Bundan sonra ona yeni bir kıyafet giydirirler ve papaz başına yeni bir bez (sarık) sarar. Bunu, Müslüman olduğu anlaşılsın diye, yaparlar, zira Hıristiyanlar başlarına mavi, Yahudiler ise sarı bez bağlarlar.</p>
  <p class="indent">Sonra papaz bütün oradakilere hazırlanmalarını, ve atı olanların, atlı olarak yürüyüşe katılmalarını emreder. Bu emir o bölgedeki bütün hocalar için de geçerlidir. Hepsi toplanınca, Müslümanlığa geçen kimseyi bir ata bindirirler, basit halk önden yürür, din adamları arkadan giderler. Bu arada borular, davullar ve zurnalar çalarlar. İki hoca yüksek sesle "Thary wirdur, messe chulochur, maria(lara) (kara) baschidur machmet kassuldur" diye bağırırlar ki anlamı şudur: "Tanrı birdir, Mesih (İsa) kuludur, Meryem kızıdır, Muhammed en büyük Peygamberdir".<sup><a class="hlink" href="../Text/Notlar.xhtml#not36">36</a></sup> Mühtedi şehrin bütün sokaklarında dolaştırıldıktan sonra, onu camie götürürler ve orada sünnet ederler. Fakirse büyük ölçüde mal, eşya toplayıp kendisine verirler. En yüksek Beyler, onu özellikle onurlandırırlar ve zengin ederler. Bunu yapmalarının nedeni hıristiyanların, Müslümanlığa daha kolay dönmelerini sağlamaktır. İslâmiyeti kabul eden bir kadınsa, keza en yüksek papaza (Müftiye) götürülür, orada yukarıda belirtilen sözleri söylemek zorundadır. Sonra müfti, kadının kemerini alır, parça parça keser, bundan bir haç yapar. Bu haç’ı kadının üç defa çiğnemesi ve Hıristiyan inancından vazgeçtiğini ve adı geçen sözleri söylemesi gerekir.</p>
  <p class="indent">Müslümanların, ticarette güzel bir gelenekleri vardır. Bir kimse kimden olursa olun birşey satınalmaya kalkışınca, satıcıya şunu söyler: "Sen, geçinebilmen için, (ancak) Tanrının öngördüğü kadar kazanmalısın. (Fazlasını değil)." Bunun üzerine tacir, kırk parada bir para veya kırk altında bir altından fazlasını alamaz. Buna onlar, "Allah’ın hoşuna giden satınalma ve kazanç" derler. Bunu onlara Muhammed emretmiştir, şu anlamda ki herkes birbirinden geçinir, fakir zenginden. Her vaazden önce, hocaları onlara, birbirlerine karşı yardım etmelerini ve hükümdara karşı itaatkâr olmalarını, söyler. Zenginler, fakirlere karşı alçak gönüllü olmalıdır. Böyle alçak gönüllü olurlarsa, her şeye kaadir olan Tanrı onlara, düşmanlarına karşı kuvvet ve kudret verir. Müslümanlar, hocalarının ilâhi işler hususunda söylediklerine inanırlar ve bu sözlere riayet ederler.</p>
  <p class="indent">İşte Muhammed’in Müslümanlara verdiği dinin kuralları, öğrenebildiğim kadar bunlardır.</p>
</body>
</html>