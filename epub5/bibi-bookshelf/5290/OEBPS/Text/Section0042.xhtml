<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml">
<head>
  <title></title>
  <link href="../Styles/epub_css.css" rel="stylesheet" type="text/css" />
</head>
<body>
  <h1 class="oldchapter">Büyük Tataristan</h1>
  <p class="nonindent"><span class="dropcaps">B</span>üyük Tataristan’da da bulundum. Memleketin âdetlerinden aşağıdakiler ilginçtir: Evvelâ bilinmelidir ki bu memlekette sadece darı ekilir. İnsanlar ekmek yemezler ve şarap içmezler, bunun yerine at veya deve sütü içerler. Bu hayvanların etini de yerler. İlginçtir ki bu memleketin Kralı ve Beyleri bile karıları, çocukları, hayvanları ve bütün malları mülkleri ile kış yaz çadırlarda otururlar. Bir otlaktan diğerine taşınırlar, zira memleket tamamen engebesiz ve düzlüktür.</p>
  <p class="indent">Bir Kral seçtiklerinde, onu beyaz bir keçeye oturturlar ve üç defa havaya kaldırırlar. Sonra onu alıp çadıra götürürler tahta oturtup eline altın bir kılıç verirler. Bundan sonra Kralın âdet olan şekilde yemin etmesi gerekir.</p>
  <p class="indent">Dikkat çekicidir ki Tatarlar bütün diğer Müslümanlar gibi yemek, içmek için yere otururlar.</p>
  <p class="indent">Bütün Müslüman halklar arasında Beyaz Tatarlar kadar savaşçı ayrıca harpte ve seyahatte daha kanaatkâr bir millet yoktur.<sup><a class="hlink" href="../Text/Notlar.xhtml#not24">24</a></sup> Ben kendim bunların düşmanlarını nasıl öldürdüklerini, kanını toplayıp sonra da pişirip yediklerini gördüm. Bunu, başka hiçbir yiyecekleri kalmamışsa yaparlar. Eğer aceleleri varsa, acele yola çıkmak zorunda iseler, eti, ince dilimler halinde kesip, eğerlerinin altına koyarlar ve bunun üstünde atlarını sürerler.<sup><a class="hlink" href="../Text/Notlar.xhtml#not25">25</a></sup> Acıkınca bu etten yerler. Et önce tuzlanır ve onlara göre, bu et kendilerine zarar vermez çünkü et, atın ısısı ile kurur ve atın hareketi sebebiyle eğerin altında gevrekleşip, yumuşar ve suyu çıkar. Yemek hazırlamak için vakitleri yoksa böyle yaparlar.</p>
  <p class="indent">Diğer bir âdetleri şudur: Kral sabahları uyanınca ona altın bir kâse içinde kısrak sütü takdim ederler o da bunu aç karnına içer.</p>
  <div class="inline">
    <p class="figure"><img alt="" id="_x0000_i1048" src="../Images/Resim1-25.png" /></p>
  </div>
</body>
</html>