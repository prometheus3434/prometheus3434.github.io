<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml">
<head>
  <title></title>
  <link href="../Styles/epub_css.css" rel="stylesheet" type="text/css" />
</head>
<body>
  <h1 class="chapter">Alman Marco Polo'su</h1>
  <p class="center">ROBERT ANHEGGER</p>
  <p class="nonindent">Derginizin 17'nci sayısında, Sayın Dr. Turgut Akpınar tarafından Hans (ya da Johannes) Schiltberger'in Seyahatnamesi'nin önemini ve özelliklerini tanıtan değerli bir yazı yayımlandı. Ben burada, eserin çeşitli baskıları üzerine birkaç söz söylemek istiyorum.</p>
  <p class="indent">Sayın Akpınar'ın belirttiği gibi, bu Seyahatname'nin dört yazması bilinmektedir: Nürnberg, Heidelberg, Donaueschingen ve (eksik olan) St. Galen yazmaları. Bunlar yazılış, bölümlerin sıralanışı ve içerik bakımından iki gruba ayrılmaktadır:</p>
  <p class="indent">1) Nürnberg yazması. Bunu, Dr. Valentin Langmantel hazırladığı kritik edisyona esas almıştır (Hans Schiltbergers Reisbuch, Tübingen 1885).</p>
  <p class="indent">2) Heidelberg/Donaueschingen yazmaları. Prof. Karl Friedrich Neumann'ın kritik edisyonu bunlara dayanmaktadır (Reisen des Johannes Schiltberger aus München in Europa, Asia und Africa von 1394 bis 1427, München 1859, yeni baskı: Amsterdam 1976). Ulrich Schlemmer de, Schiltberger'in dilini bugünkü Almancaya çevirerek yayımladığı baskı için, K. F. Neumann'ın kitabından faydalanmıştır (Als Sklave im Osmanischen Reich und bei den Tataren, 1394-1427, Stuttgart 1983).</p>
  <p class="indent">Dr. Langmantel, hazırladığı baskıda bütün yazmalarda görülen ayrılıkları Lesarten başlığı altında toplayıp, ayrıca metinde geçen kişi ve yer adlarının açıklamalı bir listesini de kitabına eklemiştir. Schlemmer ise, kişi ve yer adlarının bir listesini düzenlemediği gibi, bunların aslının saptanmasına da önem vermemiştir. Gerçekten, Schiltberger'in kişi ve yer adlarını yazılış tarzı, bazen kolay çözülecek türden değildir. Fakat Schlemmer, Langmantel baskısına ve Türkçeyi bilen birisine başvursaydı, karşılaştığı güçlüklerden kurtulabilirdi.</p>
  <p class="indent">Birkaç örnek vermekle yetineceğim. [Langmantel'in kitabının (L) 1885'te, Schlemmer'inkininse (S) 1983'te çıktığını unutmayalım.]</p>
  <p class="indent">L s. 53 "Donguslu": "Denizli"</p>
  <p class="indent">S s. 118 "Donguslu": "Tonguslik"</p>
  <p class="indent">L s. 54 "Wegbazary": "Begbazar" (Schiltberger W ve B harflerini karıştırıyor!)</p>
  <p class="indent">S s. 119 "Wegureisarı": açıklama yok</p>
  <p class="indent">L s. 54 "Czegnick": "Dschanik" (Almanca'da "dsch", C harfine karşılıktır: Canik</p>
  <p class="indent">S s. 119 "Zegnitsch": açıklama yok</p>
  <p class="indent">L s. 54 "Caraman": "Karaman"</p>
  <p class="indent">S s. 119 "Karaman": "Karaman, Ermeni olan Sofr'un oğlunun adı. Bu ad sonradan o memleketin ismi olmuştur." (bak. not 18)</p>
  <p class="indent">L s. 56 "Ersinggan": "Ersingan"</p>
  <p class="indent">S s. 123 "Ersingen": "Ersingan, Arzendschan yahut Erzerum." (bak. not 32)</p>
  <p class="indent">L s. 58 "Thabres": "Tabriz"</p>
  <p class="indent">S s. 125 "Thaurbes": olasılıkla "Teheran"</p>
  <p class="indent">iki basım arasındaki metin değişikliklerinden de üç örnek vereyim:</p>
  <p class="indent">L s. 55: "Effes şehri, burada Sen Jan'ın mezarı bulunmaktadır... memleket iyidir ve Hıristiyan olmayanların dilinde ona Eydin derler, fakat burada (Hıristiyanlar arasında) adı Asia'dır."</p>
  <p class="indent">Açıklamalar: "Effes": "Ephesus"</p>
  <p class="indent">"Eydin": "Aydın"</p>
  <p class="indent">"Asia": "Bu adı taşıyan Roma eyaleti, metinde Aydın ile eşanlamda."</p>
  <p class="indent">S s. 118: "Asia şehri, orada Sen Jan'ın mezarı bulunmaktadır... memleket iyidir ve Hıristiyan olmayanların dilinde ona Edein derler, fakat burada (Hıristiyanlar arasında) adı Hoches'tir.</p>
  <p class="indent">Açıklamalar: "Asia": "Ephesus, Türkçe Aisulugh ki Schiltberger'in asia yazışı büyük bir olasılıkla bundan gelmektedir."</p>
  <p class="indent">"Edein": "Aidin"</p>
  <p class="indent">"Hoches": açıklama yok.</p>
  <p class="indent">L s. 54: "Engury denilen bir şehir vardır, memleketi iyidir ve ona da Angury derler, şehirde birçok Ermeni Hıristiyan yaşamaktadır."</p>
  <p class="indent">Açıklama: "Engury, Angury": "Angora"</p>
  <p class="indent">S s. 118: "Siguri memleketinde bulunan Anguri'de Aramaeisch (Süryani) Hıristiyanlar yaşamaktadır."</p>
  <p class="indent">Açıklama: "Anguri yahut Ancyra (Ankara). Sultan Ogi vilâyetindedir. Siguri adı herhalde bundan (Sultan Ogi'den) gelmektedir. [Aramaeisch (Aramı) bu asırda bir halkın değil, bir dilin (Aramca) adıdır. Schlemmer Armenisch (Ermeni) ile karıştırmış olacak!]</p>
  <p class="indent">L s. 38: "Stzulet memleketine geldi, burası dağlık bir memlekettir ve birçok Hıristiyan vardır... papazları... Latince bilmeyip (ilahileri) Tatar dilinde söylerler ve Tatarca okurlar. Bu, papaz olmayanların dine daha kuvvetli bağlanmaları için böyle düzenlenmiştir."</p>
  <p class="indent">Açıklama: "Stzulet, Zulet": "Dschulat (Culat), şimdi harab olan Yekaterinograd yakınındaki Terek ırmağında."</p>
  <p class="indent">S s. 107: "Birçok Hıristiyan'ın yaşadığı Setzalet memleketinden geçildi. Papazların... vaazlarını Latince veriyorlar, fakat (ilâhileri) Tatar dilinde söylüyorlar ve Tatarca okuyorlar. Bunu, papaz olmayanların itikatlarını kuvvetlendirmek için yapıyorlar."</p>
  <p class="indent">"Setzalet": açıklama yok.</p>
  <p class="indent">Sayın Akpınar'ın kitabı tanıtırken verdiği bilgilere bir örnek daha eklemek istiyorum: "Rum ve Ermeniler birbirlerine neden düşmandır?" başlığını taşıyan 66'ncı bölümde, Ermenileri yücelten ve Rumları küçülten efsane türünden bir öykü okuyabiliyoruz. Bu öykünün tarih bakımından bir değeri olmamakla beraber. Ermeni ve Rumlar arasında ötedenberi süregelmiş çekemezliği vurgulayan ilk belgelerden biri olması açısından önemlidir.</p>
  <p class="indent">Sayın Dr. Akpınar'ın Türkçe çevirisinin bir an önce çıkması dileğiyle sözlerime son vermek istiyorum.</p>
  <p class="right"><i>Tarih ve Toplum,</i> Sayı 20, Ağustos 1985</p>
</body>
</html>