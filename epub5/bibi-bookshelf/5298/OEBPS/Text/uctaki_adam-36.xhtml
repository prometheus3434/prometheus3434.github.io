<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>uctaki_adam-36</title>
  <link href="../Styles/uctaki_ada_idstyles.css" rel="stylesheet" type="text/css" />
</head>

<body id="uctaki_adam" xml:lang="tr-TR">
  <div>
    <p class="bolum" id="toc_marker-34"><span class="bolum char-style-override-1" xml:lang="tr-TR">34</span></p>

    <p class="Temel-Paragraf"><span class="Normal-ilk char-style-override-1" xml:lang="tr-TR">KOMARANDA</span><span class="Normal char-style-override-1" xml:lang="tr-TR">, temmuzun ilk günleriyle beraber halkın alışık olduğu şeylerde belli belirsiz bir değişme oldu. Sanki dünyanın dönüşü birden yavaşladı. Teneffüs edilen hava, insanın içini bayıltan bir çirkin tatlılığa büründü. Bu değişen şey neydi, bilinmiyordu. Hayat hissedilir derecede durakladı. Güneşle toprak arasında, neşeli yolculuklarına devam eden bulutlar hiç kalmamacasıya aradan çekildiler. Güneş, o can veren, o özlenen sevgili güneş, insanların tepesinde en yakıcı ışıklarıyla durdu, kaldı. Gün boyunca hiç bir yerde, hiç bir insan topluluğu akşamı, Komaran’da olduğu kadar özlemedi. Gün yakıcı, bunaltıcı, nefes almayı imkânsız kılıcıydı. Hemen ilk hafta içinde çevrede görülen yeşil renk, sarıya dönüştü. Canlılar o kadar şaşkın ve o kadar çaresizdi ki, yem aramak için yuvasından çıkan kuşcağız daha bir kaç kanat çırpmadan yere yuvarlanıyor, küçücük göğsü bir kaç derin nefesle şiştikten sonra, can veriyordu. Ağaçlar o kadar kısa zamanda kurudular ki, çoğu dal, ufacık bir el temasıyla kırılır oldu.</span></p>

    <p class="Temel-Paragraf"><span class="Normal char-style-override-1" xml:lang="tr-TR">Bu durum insanlara yüzyıllar gibi gelen iki ay sürdü. Ağustos sonlarında ilk yağmur taneleri dökülmeğe başladığında hemen herkes çılgınca bir sevince kapıldı. Yaşlı başlı adamlar bile iri yağmur taneleri altında şarkılar söylediler, oynadılar, zıpladılar, müslümanlar camilerinde, hristiyanlar kiliselerinde şükür duaları ettiler. Ama, sevinçleri pek uzun sürmedi. Her geçen an şiddetlenen yağmur derinden çatlamış toprağı kısa zamanda doyurdu. Çevreyi inanılmayacak bir hızla gümrah yeşillikler kapladı. Ama o dengesizlik, o acaiplik eskilmedi. Aksine arttı. O yapışkan, iğrenç, tatlımsı koku, herkes tarafından hissedilir oldu. Önce sokaklarda küçük gölcükler meydana getiren yağmur, derecikler, daha sonra da sellere dönüştü. Çevre bataklıklar daha bir hafta öncesine kadar derin çatlaklarla kaplıyken, iri iri göller meydana geldi. Öyle oldu ki insanlar su teneffüs ettiklerini sandılar. Bitmeyen tükenmeyen yağmur, en kalın duvarlardan, en sağlam yapılardan sızıp insancıkların yataklarına, giysilerine, ambarlarına ince bir küf tabakasıyla yerleşiyordu.</span></p>

    <p class="Temel-Paragraf"><span class="Normal char-style-override-1" xml:lang="tr-TR">Topraktaki yuvalarından su basması dolayısıyla fırlayan görülmemiş irilikteki fareler sırılsıklam tüyleriyle kimseden korkmaksızın ayak altında dolaşıyorlar. Hattâ zaman zaman küçücük gözlerinde iğrenç bir vahşetle insanlara saldırıyorlardı bile. Hava küf, yiyecek küf, yatak küf, duvarlar küftü. Küf bile bu ortamda dallanıp budaklanıyor, bayağı bir nebat görünümü alıyordu.</span></p>

    <p class="Temel-Paragraf"><span class="Normal char-style-override-1" xml:lang="tr-TR">Belki bütün güçlüğüne rağmen buna da, bu sırılsıklamlığa da alışmak, bir süre daha dayanmak mümkündü. Ama kaybolmuyordu o pis yapışkan koku ve burun ona alışamıyordu bir türlü.</span></p>

    <p class="Temel-Paragraf"><span class="Normal char-style-override-1" xml:lang="tr-TR">Ağustos başlarında Viyanadan çıkan bir araba ağır ağır İbrail yönünde ilerledi. Arabacı fakir görünüşlü, otuz yaşlarında bir Yahudiydi. Viyana harp şûrası, harekâtı, ilk düşüncesinin aksine İstanbuldan başlatmağa karar vermişti... Hastalığın tohumunu önce kâfir Türkün baş şehrine atacak, sonra geçtiği şehirleri aynı biçimde zehirleyip, Viyanaya dönecekti. Bu iri beygirli, bakımsız arabanın yükü, bir kaç çuval buğday, bir kaç eski eşya görünüyordu. Bütün bunların altındaysa seksen fareyi barındıran münferit kafesler gizliydi. Her kafes içinde bir metal kutu vardı. Bu kutularda ise İspanyanın geçirdiği son vebanın kurbanı farelerin leşlerinden parçalar vardı. Kutunun kapağı bir ip yardımıyla açılabiliyor ve farenin bu parçayı yemesi sağlanıyordu. Plân şuydu: İzak, İbrailden bir gemiyle İstanbula geçecek, orada bir kaç fareyi saldıktan sonra, Edirneye hareket edecekti. Böylece, Osmanlının korkunç haber alma teşkilâtı durumu öğrense bile, hudutları kontrolü altına alacağı için, asıl tokadın İstanbuldan vurulacağını düşünemiyecekti bile.</span></p>

    <p class="Temel-Paragraf"><span class="Normal char-style-override-1" xml:lang="tr-TR">İzak, Komaran yakınlarına vardığında akşam olmak üzereydi. Bütün kötü görünüşüne rağmen özel bir itinayla yapılmış araba, yağmurdan yapış yapış olmuş toprakta ilerliyebiliyordu. Tam şehrin varoşlarına girdiğinde yağmur hızını gök gürültüleriyle iyice arttırdı. Atlar bir menzile yaklaşmanın sevinciyle tırısa kalktılar. Bu arada gözleri kör eden bir şimşek çaktı. Onun gürültüsünün bulutlardaki yankısı kaybolmadan bir ikincisi çevreyi aydınlattı. Sonra kapıya iyice yaklaşmış olan arabanın birden bire yıldırımla parçalandığı görüldü. Askerler ve halk koşuştular. Çevre sarımsak ve yanık kokuyordu. Arabacı bir saniye içinde kömürleşmişti. İnsanların varlığına rağmen sağ kalmış iki fare parçalanmış kafesleri içinde meydana çıkan iğrenç yiyeceklerine saldırıyorlardı. Muhafızlar bu kimliği belirsiz yolcunun eşyalarını inceden inceye elden geçirdiler ve kumandanlarına bildirdiler.</span></p>

    <p class="Temel-Paragraf"><span class="Normal char-style-override-1" xml:lang="tr-TR">Bir kaç gün sonra sokaklarda, halkın deyimiyle, sarhoş fareler gezer oldu. Bu sırılsıklam tüylü iri yaratıklar tam bir sarhoş görünümündeydiler. İlk günler, çocuklar onları severek oynadılarsa da sonra bıraktılar. Çünkü her geçen gün sayıları artıyordu bunların. Ayak altında dolaşıyorlar ve durup dururken sarsak ayakları üzerinde bir tereddüt geçirip ölüyorlardı. Burunları üzerinde bir kan damlacığıyla ölüp kalan bu hayvanların sayısı binler ve binlerdi.</span></p>

    <p class="Temel-Paragraf"><span class="Normal char-style-override-1" xml:lang="tr-TR">Bir gün nehir boyundaki izbelerden bir çığlık duyuldu. Veba! Bütün Komaran halkını çılgına çeviren bu kelimeciğin duyulmasından sonra yağmur aniden kesildi ve güneş tekrar çatık kaşlı bulutların ardında belirdi. Sanki, o yılların dostu, kötü bir yaratık gibi çaresiz titreşen insanların seyrine çıktı.</span></p>

    <p class="Temel-Paragraf"><span class="Normal char-style-override-1" xml:lang="tr-TR">Ölüm, akıl almaz çokluktaki hasatına o gün başladı. Ve bıkmadan, usanmadan devam etti. İnsanları nerede, nasıl olduklarına bakmadan yakalıyor ve yok ediyordu. Civar şehirler sanki ölüme yardım için ellerinden geleni yapıyorlardı. Komarandan kaçmak için hareket eden her gemi, her sal, hattâ her kalas parçası daha nehrin bir kaç fersahını katetmeden bekleşen diğer insanlar tarafından tutuşturuluyordu. Onların içleri akıl almaz bir hınçla doluydu Komaran’lılara karşı. Tanısınlar tanımasınlar Komaran’lı demek ölüm demekti onlar için; amansız ve iğrenç bir ölüm. Ne akraba, ne kardeş, ne genç ne ihtiyar ayırt ediyorlardı. Hattâ tutuşan taşıtlarda feryat eden insancıklara baktıkça vahşi bir ruh içlerinde boy veriyor, onları çarpık bir tebessüm ve belirli bir memnuniyet ile seyrediyorlardı.</span></p>

    <p class="Temel-Paragraf"><span class="Normal char-style-override-1" xml:lang="tr-TR">Komaran’ın kibar semtlerinde, bey evlerinde kapılar kilitlenmiş, bina çevrelerinde yüksek ateşler yaktırılmıştı. Oraya ne insan ne de hayvanın sığınmasına izin vardı. Gelen kim olursa olsun insafsızca oklanıyordu. Bu devre katolik papazlarının en çok arandığı devre oldu denebilir. Halk onlara sığınıyor, onlardan imdat umuyorlardı. Ama papaza kapısını açan her ev, vebayı da bu kara cübbe içinde evine kabul ediyordu.</span></p>

    <p class="Temel-Paragraf"><span class="Normal char-style-override-1" xml:lang="tr-TR">Bütün Avrupa şehirlerinde olduğu gibi, Komaran’da da sokaklar birkaç görevi birden yüklenmişlerdi. Onlar hem yol, hem domuzların içinde yuvarlandıkları çamur banyosu, hem lağım, hem çöplüktüler. Sanki insanların temizliği ihmalleri, yıllardır vebayı beslemiş, büyütmüş ve bu günkü kudurmuş hali getirmişti.</span></p>

    <p class="Temel-Paragraf"><span class="Normal char-style-override-1" xml:lang="tr-TR">Gerek vebaya, gerekse halkın paniğinden istifade ederek mantar gibi beliriveren soygunculara karşı herkes elinden geldiğince savaşıyordu. Ama bir süre sonra ümitsizliğe kapılıyor, vebayı önlemenin çaresini ancak şehri insanlarıyla beraber kökünden yakmak düşüncesinde buluyordu.</span></p>

    <p class="Temel-Paragraf"><span class="Normal char-style-override-1" xml:lang="tr-TR">Bu arada ölümün inanılmaz hızına rağmen insan aklı düşünmeğe başlıyordu. Çünkü veba da pek çok felâket gibi gerçek lideri bulup çıkaran ortamlardan biri, belki de en korkuncuydu.</span></p>

    <p class="Temel-Paragraf"><span class="Normal char-style-override-1" xml:lang="tr-TR">Kont Gall Adam, bir sabah komşusunun yine aynı saatte birkaç hizmetkâr ile beraber çıktığını gördü. Hepsinin ellerinde bakraçlar, ibrikler, sırtlarında kovalar vardı. Murat Beyin bu her sabahki yolculuğu çoktandır Kontu meraklandırıyordu. Uşağını göndererek Beyle biraz konuşmak istediğini, mümkünse uğramasını rica etti. Bir süre sonra genç komşusu hizmetkârlarını ve taşıdıkları öteberiyi sokakta bırakarak salona girdi. Kendisini samimi bir özlemle karşılayan ve elini sıkmak için yürüyen konta:</span></p>

    <p class="Temel-Paragraf"><span class="Normal char-style-override-1" xml:lang="tr-TR">- Durunuz ve bana yaklaşmayınız, dedi.</span></p>

    <p class="Temel-Paragraf"><span class="Normal char-style-override-1" xml:lang="tr-TR">Kont onun bu tavrını yadırgadı. Çünkü onca veba, fakirlere ve Allaha isyan edenlere mahsus bir ceza idi. Marat Bey gibi, kendi gibi bir insanın vebadan ölmesi düşünülemezdi. Hayretle:</span></p>

    <p class="Temel-Paragraf"><span class="Normal char-style-override-1" xml:lang="tr-TR">- Neden, diye sordu. Yoksa.....</span></p>

    <p class="Temel-Paragraf"><span class="Normal char-style-override-1" xml:lang="tr-TR">Gülümsedi Murat Bey.</span></p>

    <p class="Temel-Paragraf"><span class="Normal char-style-override-1" xml:lang="tr-TR">- Bütün gün şehrin pisliği içinde gezeriz Kont hazretleri, dedi. Bütün ihtimamıza rağmen ne kadar temizlenirsek temizlenelim, ola ki bu musibeti devlethanenize taşıyabiliriz.</span></p>

    <p class="Temel-Paragraf"><span class="Normal char-style-override-1" xml:lang="tr-TR">Kont, yüzünde biraz da küçümser ifade:</span></p>

    <p class="Temel-Paragraf"><span class="Normal char-style-override-1" xml:lang="tr-TR">- Sevgili komşum, dedi. Vebanın bize saldıracağı, hele hele bizim ondan korkacağımız düşünülemez. Sizi çoktandır görmek istiyordum, ama meşgûldüm. Her sabah aynı saatte şehre doğru yola çıkışınız bu arzuma biraz da merak karıştırdı. Kuzum kimsenin evinden dışarıya adım atmadığı bu günlerde siz niçin evinizde değilsiniz? Ve özür dileyerek sadece merak ettiğim için soruyorum. Böylece her sabah aynı saatte nereye gitmektesiniz?</span></p>

    <p class="Temel-Paragraf"><span class="Normal char-style-override-1" xml:lang="tr-TR">Murat Beyin yüzünde derin bir hüzün dolaştı. Kısaca:</span></p>

    <p class="Temel-Paragraf"><span class="Normal char-style-override-1" xml:lang="tr-TR">- Şehre, dedi. Onun nereye gittiğini Kont’un düşünmemiş olması garip geliyordu, Murat Beye. Ve yorgun bir sesle “oraya” diyerek eliyle şehri gösterdi. Oraya, insan ızdırabının bol, çaresizliğinin çok olduğu yere, şehre...</span></p>

    <p class="Temel-Paragraf"><span class="Normal char-style-override-1" xml:lang="tr-TR">Bir süre konuşmadılar. Kont:</span></p>

    <p class="Temel-Paragraf"><span class="Normal char-style-override-1" xml:lang="tr-TR">- Ne yapabilirsiniz ki, dedi. Vebaya karşı elden ne gelir ki. Bir kaç tütsü, bir kaç duadan başka. Onu da kilise zaten yapmakta.</span></p>

    <p class="Temel-Paragraf"><span class="Normal char-style-override-1" xml:lang="tr-TR">Murat Bey.</span></p>

    <p class="Temel-Paragraf"><span class="Normal char-style-override-1" xml:lang="tr-TR">- Bir bakıma haklısınız, dedi. Ve alçak bir sesle, bir kaç tütsü, bir kaç dua, diye mırıldandı. Sonra gözlerini yerden kaldırıp Kont’a baktı. Sesini yükselterek: Biz, dedi, o zavallılara saydıklarınızdan başka bir şey daha, ümit de götürüyoruz. Onlara anlatıyoruz ki, bu musibet her musibet gibi savaşılırsa yenilebilir. Onlara yıkanmayı, pisliklerini sokağa dökmemeyi, içecekleri suyu, yiyeceklerini ve giyeceklerini kaynatmayı, ellerini yıkamayı, ölenleri hemen toplayarak giysileri ve kullandıkları eşyalarla beraber yakmaya öğretiyoruz. Şimdi muhterem Kontum, vazife zamanıdır. Bu âfeti salimen atlatırsak yeniden bol zamanlarımız olacak. O zaman oturup güzel sohbetlerinizden severek istifade ederiz.</span></p>

    <p class="Temel-Paragraf"><span class="Normal char-style-override-1" xml:lang="tr-TR">Genç komşu kapıdan çıktıktan sonra uşak, Kontun kahvaltısını getirdi. Marat Beyle konuşmalarını düşünerek birkaç lokma aldı Kont. Uşak tekrar geldiğinde masaya tereddütle baktı. Hemen hiç bir şey yenmemişti. O gün Gall Adam evrakları tasnifle oyalandı. Bu arada veba iğrenç ayaklarını çamur ve pislikle tıka basa dolu yollarda sürüyor, gençmiş, yaşlıymış, güzel ya da çirkinmiş, çocuk ya da anaymış demeden öldürüyor, öldürüyordu.</span></p>

    <p class="Temel-Paragraf"><span class="Normal char-style-override-1" xml:lang="tr-TR">Kont Gall Adam’ın evraklarla akşama kadar oyaladığı düşünceleri gece karanlığı ile beraber kendilerini tutan baskıdan kurtuldular. Bu konuda, şu ana kadar olaylara seyirci kalmış vicdanı sesini yükseltti. Karanlık, kara renkli düşünceleri de beraberinde sürüklüyor gibiydi. Bu arada sessizce içeri süzülen uşak kandilleri tutuşturdu. Saygılı bir sesle:</span></p>

    <p class="Temel-Paragraf"><span class="Normal char-style-override-1" xml:lang="tr-TR">- Efendimiz, dedi, sizi görmek için pek çok ısrar eden bir ziyaretçi kapıda bekliyor. Tavrından önemli bir havadisle geldiğini tahmin ediyorum. Ne emir buyurursunuz? Adının Matyas olduğunu söyleyen bu beyi kabul eder misiniz? Kont tereddütsüz:</span></p>

    <p class="Temel-Paragraf"><span class="Normal char-style-override-1" xml:lang="tr-TR">- Evet, tabii, dedi. Hemen içeri alınız.</span></p>

    <p class="Temel-Paragraf"><span class="Normal char-style-override-1" xml:lang="tr-TR">Martaly Matyas, bir rum taciri kıyafetinde idi. Kendisini karşılamak için yürüyen Konta:</span></p>

    <p class="Temel-Paragraf"><span class="Normal char-style-override-1" xml:lang="tr-TR">- Yaklaşmayınız efendimiz, dedi. Sonra garip bir şey oldu. Genç adam ızdırapla birden ikiye katlandı. Ve bütün engel olmaya çalışmasına rağmen istifra etti. Kont, duyduğu dehşetten adetâ donmuştu. Matyas, binbir zorlukla bir an dizleri üzerinde doğruldu. Tekrar uzun uzun öğürdü. Cildi bir anda kararmış gibiydi. Yardıma koşmak istiyen Konta, halsiz elini kaldırarak engel oldu. Sonra duyulur duyulmaz bir sesle, konuşması öğürtülerle kesilerek, Kont hazretleri, dedi. Size geldiğimde bu durumda olmak istemezdim. Ama Rabbin emri bu. Biz ikimiz de Macar... Birden kusmuk gölcüğünün üstüne yüzü koyun yuvarlandı. Vücudu kesik ihtilâçlarla çırpındı. Kont onun mırıldandığını, bu arada bir kaç kere Allah sözünü tekrar ettiğini duydu. Bir kaç cılız çırpınıştan sonra Martaly Matyas’da uzun süren can çekişme başladı.</span></p>

    <p class="Temel-Paragraf"><span class="Normal char-style-override-1" xml:lang="tr-TR">Kont ömründe ilk defa vebayı böyle yakından görüyordu. Bu ölüm, bir insana lâyık görülemiyecek kadar çirkindi. İçinde, bütün bağlandığı inançlara karşı derin bir isyan belirdi. Delirmiş gibiydi. Çılgınca bağırıyor, Allaha, vebaya, herşeye küfrediyordu. Hizmetkârlar titriyerek vebaya ve Kont’a bakıyorlardı. Ölüm aramış taramış nihayet bu bey evini de bulmuş ve çirkin adımını buraya da atmıştı. Kont Gall Adam, neden sonra sükûnet bulabildi. Salonda Matyas’ın değmediği lüzumlu şeyleri bizzat binanın güney tarafına taşıdı. Salonun bulunduğu bölüm ana bina ile bir koridor vasıtasıyla birleşiyordu. Kendinin de yardımıyla geçit süratle örüldü. Ve ana bina ile ilgisi kesildi. Hizmetkârlar binbir zahmetle çatı kalaslarını sökerek yakılacak ateşin büyümesini sağladılar. Salon, ancak gece yarısını bir hayli geçe tutuşturulabildi. Hepsi bitkindiler. Ama ateşin alevden kollarında yok olan cesetle beraber ölümün de onlardan uzaklaştığı kanaati içlerinde boy verdi. Ancak sabaha karşı yatağa girebildiler.</span></p>

    <p class="Temel-Paragraf"><span class="Normal char-style-override-1" xml:lang="tr-TR">Kont Gall Adam’ın korkudan gözleri iri iri açıldı. Yatağının baş ucunda üç kişi belirivermişti. Şeyh Necmettin Efendi, Köse Kadı ve mahzun yüzlü çok güzel bir kadın. Necmettin Efendi, Kont’u yakasından tutarak şiddetle ayağa kaldırdı. Sonra daha garip bir şey oldu. Genç adamı göğüs hizasından kollarıyla sardı. Ve sıkmağa başladı. Tahammül edilmez bir ızdıraptı bu. Nefes almak bir yana, Kont, inliyemiyordu bile. Necmettin Efendi hem sıkıyor, hem de, “çıksın artık içindeki bütün kötülükler, insan ol. Gerçekten insan ol. Ey kafası olduğu halde düşünemiyen, ey gönlü olduğu halde sevemeyen, ey biri birkaçta arayan kötü yaratık. Çıkmalı artık içindekiler. O, Matyas’ın kustuklarından daha iğrenç şeyler. Sen bizimsin, bize döneceksin.” Bu arada kadın ilerledi. Onu Necmettin Efendinin işkenceden farksız kollarından kurtardı. Şefkatle okşadı.</span></p>

    <p class="Temel-Paragraf"><span class="Normal char-style-override-1" xml:lang="tr-TR">“- Oğul, dedi. Bu efendinin seni çağırdığı yerde ben varım. Yani annen var. Dön yavrum. İslâm senin yuvan. İslâm senin sığınağın, İslâm senin her hücrene yerleşmesi gereken ruhun. Anan vebadan da beter şeylerle savaştı, oğul. Hâlâ savaşmakta. Ananın ruhu hâlâ bekleme ızdırabı ile dolu. Sen gelmelisin oğul. Aslına dönmelisin.”</span></p>

    <p class="Temel-Paragraf"><span class="Normal char-style-override-1" xml:lang="tr-TR">Köse Kadı ilerledi. Akıl almaz bir kolaylıkla elini göğsüne daldırdı. Kalbini çekti çıkardı. Sıktı sıktı. Siyah bir sıvı parmak aralarından yere akıyordu. Diğerlerine döndü, Necmettin Efendiye:</span></p>

    <p class="Temel-Paragraf"><span class="Normal char-style-override-1" xml:lang="tr-TR">“- Temizlendi mi Efendi hazretleri?” dedi.</span></p>

    <p class="Temel-Paragraf"><span class="Normal char-style-override-1" xml:lang="tr-TR">Şeyh, kalbi Köseden alıp bir sıvıyla iyice yıkadı. Bir kaz tüyünden kalemi mürekkebe batırarak düzgün bir yazıyla “Bir” yazdı. Sonra tekrar elleri arasına aldı. Bu kez şefkatle sıktı. Kadına:</span></p>

    <p class="Temel-Paragraf"><span class="Normal char-style-override-1" xml:lang="tr-TR">“- Oğlun gayri senindir, dedi. Üçü bir ağızdan, o gayri bizimdir” diye tekrar ettiler.</span></p>

    <p class="Temel-Paragraf"><span class="Normal char-style-override-1" xml:lang="tr-TR">Kont uyandığında vücudu, özellikle göğüs kafesi sızlıyordu. Ve hayretle gördü ki, uyumasıyla uyanması arasında bir kaç dakikalık bir fark ancak vardı.</span></p>

    <p class="Temel-Paragraf"><span class="Normal char-style-override-1" xml:lang="tr-TR">Komaran son kurbanını vereli belki bir aydan fazla olmuştu. Kont Gall Adam, yaktığı pavyonu onaran işçilere ilgisiz gözlerle bakmaktaydı. Martaly Matyas’ın ve Marat Beyin cesetlerini elleriyle tutuşturmasından bu yana tam dört ay geçmişti. İnanılmaz bir şeydi bu. Dört ay diye düşündü, Kont. Zihni elinde olmadan mütemadiyen o günlere dönüyordu. Gall Adam, görevi Marat Beyin bıraktığı noktadan devr almış, bütün maddî ve manevî gücüyle çalışmış, çalışmıştı. Yolları temizletirken bizzat kürek tutmuş, domuzları, sığırları, bütün evcil hayvanları şehir dışına naklettirirken bizzat başlarında bulunmuş, ölmek üzere olan kaç hastaya dizine yatırarak su vermişti. O rüya gecesinden sonra hayatı önemsemek bir yana küçümsüyordu bile. Derin bir tevekkülle bütün güvenlik tedbirlerini alıyor, elinden geldiğince çalışıyor, sonra aldığı neticeler ne olursa olsun olanlara boyun eğiyordu. Şeyh Necmettin Efendi ile aralarında rüya ile başlayan ilişki kuvvetleniyor, büyüyor, onu kaplıyordu. Evvelce ona çok hayretler verebilecek bu durum şimdi artık belli idi. Sese dönüşmemiş bir konuşma, Necmettin Efendiden gelerek Kont’un şuurunda açık seçik cümleler oluşturuyordu. Bu gerçek bir konuşmaydı. İspatı çok güçtü. Ama inkâr edilemezdi.</span></p>

    <p class="Temel-Paragraf"><span class="Normal char-style-override-1" xml:lang="tr-TR">Bu dört ay Kont’a sevincin de üzüntünün de yersizliğini göstermişti. O şimdi ayan beyan belirtilmiş yolunda, ulu hedefine doğru bir eli Şeyh Necmettin Efendinin avuçlarında, yürüyordu.</span></p>

    <p class="Temel-Paragraf"><span class="Normal char-style-override-1" xml:lang="tr-TR">Gerçek gözlemin, gerçek idrakin bu yüksek noktasında, Kont Gall Adam sevincin ve ızdırabın ötesinde, hayret makamında idi.</span></p>

    <p class="Temel-Paragraf"><span class="Normal char-style-override-1" xml:lang="tr-TR">Hüzünlü bir sonbahar günüydü. Güneş zaman zaman ışığını altın rengiyle Tuna üzerine döküyordu. Hayatiyetinden ve neşesinden pek çok şey kaybetmiş Komaran, hava kadar mahzundu. Limanda son kalkış hazırlıklarını yapan bir geminin güvertesinde Kont Gall Adam küpeşteye dayanmıştı. Vatanına son bir daha bakarken üzülmediğini gördü. Ve hülyalı İstanbul’a gitmek düşüncesi de pek sevindirmiyordu onu. O bu geçici âlemde uçuşan bir sonbahar yaprağı olarak düşünüyordu kendini. İstediği her yerde, gönlündeydi. Marat Bey, Matyas, bütün teşkilât, hatta Macaristan ona artık hayal gibi geliyordu.</span></p>

    <p class="Temel-Paragraf"><span class="Normal char-style-override-1" xml:lang="tr-TR">Ve Komaran’a bir gemi yaklaşmaktaydı. Güvertede itibarlı bir Türk, çevresini sarmış türlü milletten tacire, kibirle, İstanbulu ve sarayı anlatmaktaydı. Hürmetkâr dinleyicilerden biri, bir kaç iskele evvel binmiş bir rum tüccar, uşaklardan birinin kulağına eğildi:</span></p>

    <p class="Temel-Paragraf"><span class="Normal char-style-override-1" xml:lang="tr-TR">- Kim bu zat ağam, diye sordu.</span></p>

    <p class="Temel-Paragraf"><span class="Normal char-style-override-1" xml:lang="tr-TR">Efendisi kadar kibirli uşak, rumu bir süre aşağılayarak süzdü:</span></p>

    <p class="Temel-Paragraf"><span class="Normal char-style-override-1" xml:lang="tr-TR">- Benim efendim, dedi. Sadrazam Hazretlerinin gözdesi ve Rumelinin en yüksek insanıdır. Paşa değildir ama, paşalar önünde el bağlarlar. Bey değildir ama, Beyler eteğini öpmek için sıra beklerler. Uşak sesini kasten yükseltiyor, gibiydi. Bütün çevredekiler bu konuşmaları merakla dinliyorlardı. Hattâ bu iri kıyım haşmetli bey de duymuştu belki konuşulanları. Uşak sözü öyle bağladı ki, huzurdakiler bu kibirli beyin görevini artık merak etmediler.</span></p>

    <p class="Temel-Paragraf"><span class="Normal char-style-override-1" xml:lang="tr-TR">Nasıl yaptıysa yaptı. Rum tacir, bir süre sonra beyin yanıbaşına yerleşti ve onunla samimi bir sohbete daldılar.</span></p>

    <p class="Temel-Paragraf"><span class="Normal char-style-override-1" xml:lang="tr-TR"><a id="x.472"></a></span></p>
  </div>
</body>
</html>
