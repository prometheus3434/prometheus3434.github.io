<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>uctaki_adam-5</title>
  <link href="../Styles/uctaki_ada_idstyles.css" rel="stylesheet" type="text/css" />
</head>

<body id="uctaki_adam" xml:lang="tr-TR">
  <div>
    <p class="bolum" id="toc_marker-3"><span class="bolum char-style-override-1" xml:lang="tr-TR">3</span></p>

    <p class="Temel-Paragraf"><span class="Normal-ilk char-style-override-1" xml:lang="tr-TR">ORMANDY JANOS</span> <span class="Normal char-style-override-1" xml:lang="tr-TR">her zamanki saatte zindan kapısı açıldıktan sonra diğer esirlerle beraber doğruldu. O aslında esir değildi. Ağabeyi esir düşmüş ve fidyesini toplayabilmesi için gönderilmişti. Uç yasaları gereğince fidye için salıverilen esirlere bir veya birkaç kişinin kefil olması gerekirdi. Ağabeyinin arzusu üzerine onun kefili de Ormandy olmuştu. Türk kalelerinde âdet olduğu üzere diğer esirlerle beraber akşamları zindana kapatılıyor, gündüzleri yine onlarla beraber kale halkından biri gibi serbestçe dolaşıyordu. Ormandy esirliği kabul edişinden bu yana ilk defa bu gece uyuyamamıştı. Aslında bu gece hiç bir esir uyuyamamıştı. Dün olanları seyrettikten, çengellerle haçlara asılmış adamları gördükten sonra insanı uyku mu tutardı. Kaldı ki gördükleri zavallıların halini esirlerden iyi kim anlıyabilirdi.</span></p>

    <p class="Temel-Paragraf"><span class="Normal char-style-override-1" xml:lang="tr-TR">On altıncı asır âdetlerine göre İstolni-Belgrat kale kumandanının Nadasdy’nin yaptıklarına mukabele etmesi gerekirdi. Böylece topun ağzında kendisi ve esir arkadaşları vardı. Ormandy Janos’a kalsa, Türkler hem bunu yapmalılardı da. Çünkü insan ne kadar düşünürse düşünsün olanları ne mertlik, ne hristiyanlık, ne de erkeklikle bağdaştırabilirdi. Bu, onları uyutmayan sebeblerden biriydi. Bir sebeb de hürriyetin kapı önlerine kadar gelmiş olmasıydı. Puslu sonbahar sabahını berraklaştıran, pırıl pırıl kılan bir ümitti bu. İçlerinden kaç kişi bu mutlu sonu görürlerdi kimbilir. Türkün olduğu yerde neler olacağı bilinemezdi ki. Virenin yakında gerçekleşeceği şüphesizdi. Bu bir avuç asker belki daha ilk hücumda eriyeceklerdi. Türklerin kararını beklemekten başka yapacak hiç bir şeyleri yoktu. Kendi kendine haçları bir daha görmemeğe karar verdiği halde nereye baksa hatta gözlerini kapasa onları görüyor, kulaklarını tıkasa acı ve ümitsiz iniltilerini duyuyordu. Ormandy’yi derin bir teessür, içten bir korku kaplamıştı. Bu arada uzun zamandır dikildiği noktaya doğru gelen kalabalık bir Macar grubuyla karşılaştı. İyi sabahlar dileğinden sonra lâf olsun diye hatırlarını sordu. Bunlar İstolni-Belgratın hatırı sayılır, sözü dinlenir eşrafındandı. Bekliyordu ki; eh desinler, kimbilir mânâlı bir el hareketinin müphem cevabına sığınsınlar. Ama öyle olmadı. En yaşlılarından, demirci ustası Horvat balyozu andırır pençesiyle Ormandy’yi omuzlarından tutup sarstı. Gür ve kaygısız bir sesle,</span></p>

    <p class="Temel-Paragraf"><span class="Normal char-style-override-1" xml:lang="tr-TR">- Kara Ali Bey’e gideriz, dedi.</span></p>

    <p class="Temel-Paragraf"><span class="Normal char-style-override-1" xml:lang="tr-TR">Endişe ile sarsıldı esir.</span></p>

    <p class="Temel-Paragraf"><span class="Normal char-style-override-1" xml:lang="tr-TR">- Maksadınız nedir, diye sordu?</span></p>

    <p class="Temel-Paragraf"><span class="Normal char-style-override-1" xml:lang="tr-TR">Aldığı cevap daha da şaşkınlık vericiydi. Yaşlı adam, maksatlarının Ormandy tarafından hâlâ anlaşılmamış olmasına hayret ediyor gibiydi. Sabırsız bir sesle,</span></p>

    <p class="Temel-Paragraf"><span class="Normal char-style-override-1" xml:lang="tr-TR">- Aramızdan bin üç yüz asker çıkarabileceğimizi hesap ettik, dedi. Eğer kabul ederse bunlarla kale müdafaasına katılmayı isteriz.</span></p>

    <p class="Temel-Paragraf"><span class="Normal char-style-override-1" xml:lang="tr-TR">Genç esir şaşkınlığını öyle belli etti ki bütün heyet onun bu haline güldüler. Usta konuşmasına şöyle devam etti:</span></p>

    <p class="Temel-Paragraf"><span class="Normal char-style-override-1" xml:lang="tr-TR">- Gelen hristiyan ama kale bizimdir delikanlı. Türklerle yıllardır beraberiz. İsa şahid, bir gün yüksünmedik. Bir gün haksızlığa uğramadık. Türk mahkemelerinde Türkü dâvâ ettik. Türk kadı Türkü mahkûm etti. Kapımız gece gündüz açıktı, malımız emniyetteydi. Bizim namusumuzu onlar kendi namusları kabul ettiler. Türkün kanunu İstolni-Belgratta Türkten çok bizden yana idi. Bir tek suçları hristiyan olmayışları idi. Ama söyle bana Ormandy, sen düşündün taşındın da mı Kutsal Üçlere inandın? Anan baban kâfir olsaydı senin adın Ormandy mi olurdu? Biz gerçek Macar, gerçek hristiyanız evlât. Biz zulmün de adaletin de hakkını veririz.</span></p>

    <p class="Temel-Paragraf"><span class="Normal char-style-override-1" xml:lang="tr-TR">Durdu. Haçlardan doğru gelen boğuk iniltileri bir müddet nefretle dinledi.</span></p>

    <p class="Temel-Paragraf"><span class="Normal char-style-override-1" xml:lang="tr-TR">- Şu haçlara din kardeşlerimizi gerenler mi hristiyan Ormandy, dedi. Haşâ, bin kere haşâ. Bana göre; onlar, kâfir Türkten bin kere daha kâfir. Eh onları hristiyan yapan mukadderat hesap versin İsaya.</span></p>

    <p class="Temel-Paragraf"><span class="Normal char-style-override-1" xml:lang="tr-TR">Heyet ilerde kaybolduğunda Ormandy Janos şaşkınlığından hâlâ olduğu yerde duruyordu. Bir yandan hayreti devam ederken, bir yandan bu kararı içinin bütün gücüyle alkışlıyordu.</span></p>

    <p class="Temel-Paragraf"><span class="Normal char-style-override-1" xml:lang="tr-TR">Bu arada ilerden, dev cüsseli bir papaz belirdi. Bu Rahip Milko’ydu. Cübbesini telâşla savurarak ona yaklaştı. Ve Ormandy’den bir Macar topluluğunun buradan geçip geçmediğini sordu. Geçtiler cevabını alınca hayıflanmaktan çok memnun bir iç çekişle başını göğe kaldırdı. Bulutların üzerindeki tahtından dünyadaki kuzularını seyreden çobana,</span></p>

    <p class="Temel-Paragraf"><span class="Normal char-style-override-1" xml:lang="tr-TR">- Gördün kutsal İsa, dedi. Onları bu kararlarından vazgeçirebilmek için gücüm yettiğince peşlerinden koştum. Sana herşey ayan. Biliyorsun ki gayri takatim kalmadı. Şimdiden sonra istesem de yetişemem.</span></p>

    <p class="Temel-Paragraf"><span class="Normal char-style-override-1" xml:lang="tr-TR">Esire döndü. İçindeki suçluluk hissini hafifletmek istermişcesine,</span></p>

    <p class="Temel-Paragraf"><span class="Normal char-style-override-1" xml:lang="tr-TR">- Horvat usta ve yanındakiler bana gelip kararlarını anlattılar ve düşüncemi sordular, dedi. Şöyle bir gözlerimi kapayıp gönlümden kutsal İsa’ya danışayım, dedim. Beni uyudu mu sandılar ne, bir de gözlerimi açtım ki nerdeyse bahçe kapısından çıkmak üzereler. Telâşla doğruldum. Bu sefer de ayakkabılarımı bulamam... Ara ara. Meğer gözümün önündelermiş de farketmemişim. Giydim, koştum ama sen de şahitsin delikanlı yetişemedim.</span></p>

    <p class="Temel-Paragraf"><span class="Normal char-style-override-1" xml:lang="tr-TR">Sesinde gerçek bir esefle,</span></p>

    <p class="Temel-Paragraf"><span class="Normal char-style-override-1" xml:lang="tr-TR">- Ah ben de şimdi genç olmalıydım ki... diye sözünü bitirdi.</span></p>

    <p class="Temel-Paragraf"><span class="Normal char-style-override-1" xml:lang="tr-TR">Ormandy Janos gençliği, onun heyete yetişmek için mi? Yoksa onlarla beraber kılınç kuşanıp savaşmak için mi istediğini anlıyamadı.</span></p>
  </div>
</body>
</html>
