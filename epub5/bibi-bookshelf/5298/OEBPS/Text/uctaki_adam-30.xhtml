<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>uctaki_adam-30</title>
  <link href="../Styles/uctaki_ada_idstyles.css" rel="stylesheet" type="text/css" />
</head>

<body id="uctaki_adam" xml:lang="tr-TR">
  <div>
    <p class="bolum" id="toc_marker-28"><span class="bolum char-style-override-1" xml:lang="tr-TR">28</span></p>

    <p class="Temel-Paragraf"><span class="Normal-ilk char-style-override-1" xml:lang="tr-TR">SON SINIR</span> <span class="Normal char-style-override-1" xml:lang="tr-TR">olayları pek çok aileyi huzursuz etmişti. Harbin olduğu bölgelerde, bu yüzden göçler başladı. Kimi Osmanlı toprakları derinliklerine, kimi İtalya, Avusturya, Almanya, Polonya ve Fransa’ya göç ettiler. Bunlardan Arnavut asıllı, Katolik, Adriyan Mita ve karısı İlire, Viyana’ya yerleşmek için şehir meclisine müracaat ettiler. Mesleği ticaret olan bu genç, servetinin büyük bir kısmının Türkler tarafından yağma edildiğini iddia ediyordu. Karısının kurnazlığı sayesinde yine de bir iş çevirebilecek servete sahipti. Bu istek şehir meclisince iyi karşılandı. Muameleyi Serenyi Gabor bizzat takip etti. Ve Adriyan’a oturma izni verildiğini yine modern helâlar yoluyla Molnar Janos’a bildirdi. Ertesi gün Adriyan kaldığı handan çıkarak iş aramak için şehri dolaştı. Akşam üstüne doğru kalabalık tahıl pazarında, eline bir pusula sıkıştırıldı. Mektup Bali-bilen diliyle yazılmıştı. Ve Güney surları civarında İpan İstvan’ın meyhanesindeki boş pansiyona yerleşmesini bildiriyordu. Adriyan böylece Molnar Janosla beraber olabilecekti. Genç adam hemen ertesi sabah yola çıkıp meyhaneyi buldu ve iki oda kiraladı.</span></p>

    <p class="Temel-Paragraf"><span class="Normal char-style-override-1" xml:lang="tr-TR">Adriyan çevrede kısa zamanda tanındı. Bilhassa bay İstvanla doğrusu pek güzel anlaştılar. Bir kaç ay sonra onların ortak oldukları havadisi tanıyanlarca yadırganmadı. Gelmelerinin ikinci ayında İlire kendi gibi güzel bir kız doğurdu. Genç karı koca çok kısa zamanda Viyana lisan ve âdetlerini öğrenip çevreye uydular. Adriyan mutlu bir baba, iyi bir koca, çalışkan bir iş adamıydı. Boş vakitlerinde güzel karısı ve yeni doğan Valbona isimli sevimli kızıyla oynuyor, sonra yılmak bilmez bir çalışkanlıkla işlerinin peşinde koşuyordu. İlire meyhanenin idaresini hemen eline almış, tezgâhın üstüne yerleştirdiği sepet içinde yatan kızını, gözönünden ayırmaksızın müşterilere koşuyordu. Kadın gençti, sevimliydi, işveliydi. Onun yardımıyla bay İpan İstvanın meyhanesi tutundu. İçlerinde en kaba saba olanları bile buraya geldiklerinde kendilerine çeki düzen veriyorlar ve hoş olduğuna inandıkları tavırlarla ona kur yapıyorlardı. Genç kadın dudaklarından eksik olmayan hoş bir gülümsemeyle koşuyor, herkese iltifat ediyor, ama arada bir mesafe bırakmayı pek güzel beceriyordu. Müşterilerin hepsi kadından birşeyler ümit ediyorlarsa da hiç birinin bir şey elde edebildiği yoktu.</span></p>

    <p class="Temel-Paragraf"><span class="Normal char-style-override-1" xml:lang="tr-TR">Müşteriler arasında İlire’yi pek huzursuz eden biri olmasa mutluluğu eksiksizdi.</span></p>

    <p class="Temel-Paragraf"><span class="Normal char-style-override-1" xml:lang="tr-TR">Bu otuz yaşlarında gözüken bir Yahudiydi. Adamın çok zayıf yüzünde iri mavi süt bulaşığı rengi gözleri dikkati çekiyordu. Adı İzak Motola idi. Gelenler içinde İlire’ye ilgi göstermeyen yegâne insandı. Elleri dizlerine kadar uzayan bu adama nedense bay İpan İstvan pek önem veriyor ve İlire’yi onunla ahbaplığa zorluyordu. Onu daha çok ismiyle çağırmıyor, kısaca Begleiter (Refakatci) diyorlardı. İlire dikkat etmişti ki, adamda konuşma çok uzun susuşlardan sonra bir kriz halinde başlıyor, ama sonra bitmek bilmiyordu. Hangi konuda açılmış olursa olsun, konuşma dönüp dolaşıp İzak’ın hoşlandığı noktaya gelir dayanırdı. Bu ise hayvanlardı. Adamın hayvanların her cinsine karşı derin bir tutkusu vardı. Ama üzerinde en çok durduğu, fareler ve hamam böcekleriydi. Çok şükür ki adam çok zaman konuşmuyordu. Ama çenesi açıldığında, İlire saatlerce fareleri dinlemek zorundaydı. Zavallı kadın bu mahlûkların rüyasına girip onu çığlıklarla uyandırmasına rağmen, bu deli zırvalarını ister istemez dinliyor ve bay İpana aynen naklediyordu.</span></p>

    <p class="Temel-Paragraf"><span class="Normal char-style-override-1" xml:lang="tr-TR">Fareler İzak’ın her şeyi idi. Bir seferinde kadına:</span></p>

    <p class="Temel-Paragraf"><span class="Normal char-style-override-1" xml:lang="tr-TR">- Hükümdar olsaydım, asker değil fare beslerdim, demişti. Özel yetiştirilmiş, görevini bilen bir farenin değeri inan bin askerden önemlidir. Ah ben bir hükümdar olmalıydım bayan Mita. Ancak o zaman dünya gerçek bir hükümdarı benim şahsımda selâmlardı. Ben hükümdar olsaydım sadece asker yerine farelerimi mi kullanırdım sanıyorsunuz? Hayır bin kere hayır. Benim ikinci ve en büyük kuvvetim hiç şüphesiz hamam böcekleri olurdu.</span></p>

    <p class="Temel-Paragraf"><span class="Normal char-style-override-1" xml:lang="tr-TR">Kadın şakayla soruyordu:</span></p>

    <p class="Temel-Paragraf"><span class="Normal char-style-override-1" xml:lang="tr-TR">- Ama ne fareler, ne hamam böcekleri bir silâhı kullanamazlar ve bir topu ateşleyemezler ki?</span></p>

    <p class="Temel-Paragraf"><span class="Normal char-style-override-1" xml:lang="tr-TR">İzak’ın süt bulaşığı mavi gözleri çevrede ürkek dolaşıyor. Kadın onun artık konuşmamak için kendini delice zorladığını görüyordu. Böyle bir sorudan sonra konuşmamak ızdırabıyle kıvranan İzak aceleyle yerinden fırlar, o hıçkırığı andırır sinsi gülüşüyle, ertesi akşam üstüne kadar gözden kaybolurdu.</span></p>

    <p class="Temel-Paragraf"><span class="Normal char-style-override-1" xml:lang="tr-TR">O gittikten sonra İlire midesinin bulantısını bir yudum konyakla bastırıp, tatlı bebeğine, Valbona’sına koşardı.</span></p>

    <p class="Temel-Paragraf"><span class="Normal char-style-override-1" xml:lang="tr-TR">Öte yandan evden pek erken saatlerde ayrılan kocası hummalı bir çalışma içindeydi. O, bay İpan İstvanın her işine ortak olduğu için, bütün gününü oradan oraya koşmakla geçiriyordu. Aldığı direktif gereğince ordu müteahhitliğini eline geçirebilmek için, türlü kapının ipini çekiyor, türlü insanlarla ilişki kuruyor ve cömertçe rüşvet dağıtıyordu. İpan İstvan, durumu gereği geride durup ön plâna Adriyan’ı çıkarıyordu. Genç adamın atılımları onu şehre tanıtıyor ve Adriyan tüccarlar arasında iyi bir isim elde ediyordu. Daha şimdiden bazıları tarafından ona bazı tekliflerde bulunulmuştu. Hem de pek yüksek olmayan faizlerle. Gün geldi Adriyan Mita işlerini o kadar ilerletti ki İpan İstvanın, bütün hisselerini alarak onu biraz daha karanlığa gömdü.</span></p>

    <p class="Temel-Paragraf"><span class="Normal char-style-override-1" xml:lang="tr-TR">Mita ailesi bağlı olduğu bölgenin kilisesine doğrusu pek faydalı oluyordu. Yaptığı hatırı sayılır bağışlarla, kilisenin himayesini ve iyiliği konusunda tanıklığını satın alıyordu. Adriyan sermayedarlar içinde yalnız birini, baykuşu gözüne kestirmişti. Hissettirmeden çizdiği daireler mütemadiyen onun çevresinde daralıyordu. Bu zaman içinde, refakatçiyi ikna etmişti. Onun vasıtasiyle Baykuşla kendi arasında bir köprü kurmaya çalışıyordu.</span></p>

    <p class="Temel-Paragraf"><span class="Normal char-style-override-1" xml:lang="tr-TR">Sefil kulübelerden meydana gelmiş Yahudi mahallesinin, akıl almaz pisliği içinde uzun gidiş gelişlerden sonra nihayet Baykuş konuşmaya karar verdi. Yine aynı odada bu defa Adriyanla karşılaştılar. Tefeci yine yardımcısının kucağında getirilip oturtuldu. Divan üstünde ihtiyar bütün vücuduyla titriyordu. Konuşmasına da tesir eden bu titremeyle söyledikleri zor anlaşılıyordu. Baykuş bir süre nefeslendikten sonra, yardımcısından kendilerini yalnız bırakmasını istedi. İzak şaşkın bir tavırla ve yahudice, hızla bir şeyler mırıldandı. Yaşlı adam, söylenenleri sükûnetle dinledikten sonra itiraz kabul etmez bir sesle ve kabaca “git” dedi. Dev yapılı yardımcı kendinden beklenilmeyen bir uysallıkla odayı terketti. Yalnız kalmalarından sonra, Baykuş Adriyan’ın hayat hikâyesini öğrenmek istedi. O da Murat Bey tarafından vazifelendirilmesi hariç, başından geçenleri bir bir anlattı. O zaman felçli bilinen, kucakta gidip gelen yaşlı adam, yerinden doğruldu. Gitti kapıyı içerden sürmeledi. Söze başlamadan evvel oda içinde bir kaç dolaştı. Bacakları titrek de olsa sıhhatliydi. Sonra düzgün bir Tiran Arnavutçasıyla:</span></p>

    <p class="Temel-Paragraf"><span class="Normal char-style-override-1" xml:lang="tr-TR">- Beni dinleyiniz, dedi. Siz ve arkadaşınız aylardır çevremde dönüp duruyorsunuz. Sizin de, ortağınızın da attığınız her adımdan haberim var. Ne aradığınızı bilmiyorum ama, tahmin edebiliyorum. Sizin para peşinde olmadığınız bence malûm. Oysa benim her şeyim, yaşamamın gereği paradır. Çok yakın bir gelecekte Viyana Yahudilerinin büyük bir belâya uğrayacaklarını mantığım ve hissim bana söylüyor. İşin kötüsü yaşlıyım ve bu olacak olanlara engel olabilecek güce artık sahip değilim. Aslında buna mâni olmak da pek istemiyorum. Çünkü bir bakıma Yahudilerin yok edilmeleri, benim sevgili servetimin kurtuluşu demek oluyor. Ben ölmiyeceğim, en azından bu katliamdan kendimi kurtaracağım. Ve servetim de bir başkasının eline geçmeyecek. İsteğim, hayatımın biricik mânâsı olan bu defineyi, son nefesimden önce dostum X’e ulaştırabilmektir. Bu para kutsal İsrailin kurulması için biriktirilmiştir. Buradaki Yahudilerin öldürülmelerine gelince, onların yok edilmeleri İsrail için yaşamalarından daha yararlıdır. Onlar hem de en ağır işkencelerle öldürülmelidirler. Bu, kavmim için bir nevi kan almadır. Bilirsiniz ki uzviyetin kesildiği noktalarda hücreler daha genç ve daha canlı olurlar. Yahudiliğin yükselmesi ve dünyaya sahip olacak güce ulaşması onun horlanması, işkence görmesi ve ölmesiyle mümkündür. Yahudi ruhu, yaradılışı gereği, aleyhinde gelişecek bile olsa devamlı harekete istidatlıdır. O halde kutsal İsrail gerçekleşene kadar nice nice yahudi toplulukları çalışacaklar, kazanacaklar, çoğalacaklar sonra tekrar yok edilip tekrar çoğalıp tekrar kazanacaklardır. Şimdi Viyana Yahudilerinin başında kara bir bulut, büyük bir felâket dolaşmaktadır. Ben olacakları şimdiden görür gibiyim. Bu yüzden yıldırımlar yağmağa başlamadan evvel, buradan uzaklaşmalıyım.</span></p>

    <p class="Temel-Paragraf"><span class="Normal char-style-override-1" xml:lang="tr-TR">Baykuş, odada bir müddet daha gitti geldi. Sonra fısıltılı sesiyle:</span></p>

    <p class="Temel-Paragraf"><span class="Normal char-style-override-1" xml:lang="tr-TR">- Bütün bunları şunun için anlattım, dedi. Biz Eşkenaz ve Sefaradimler dıştan bakışta her ne kadar birbirimizden farklı gözükürsek de, kutsal bir maksat için, İsrail için bütün bu saydığım zorluklara severek katlanırız. Bu guruplardan birinin başkanı benim. Ben sizinle pazarlık edecek ve kurtuluşumu sağlıyacağım. Siz de buna karşılık benden istediğinizi öğreneceksiniz. Diğer gurubun başkanı kendini kurtarmak için nasıl bir yol bulur, bilemiyorum ve bilmek de istemiyorum.</span></p>

    <p class="Temel-Paragraf"><span class="Normal char-style-override-1" xml:lang="tr-TR">Adriyan böyle bir konuşmaya hazır değildi. Oysa pek çok dikkat isteyen bir pazarlık konusuydu bu. Pratik zekâsı ve hissi, bu anlaşmanın hemen şimdi yapılmasının kaçınılmaz bir mecburiyet olduğunu ona söylüyordu. Biliyordu ki ya Baykuşla anlaşacaktı veya herşeyi kaybedecekti. Oysa haber alma teşkilâtında henüz pek yeni ve ikinci derecede bir adamdı. Yaşlı adamdan bu iş için Molnar Janosa danışmayı tabiî ki isteyemezdi. Her şey bu gün burada halledilmek zorundaydı. Kendi kendine “Bunu da bir ticarî işlem olarak düşünmeliyim, dedi. Alelâde bir alış veriş olarak.” Adriyan bu düşünceyle ferahladığını hissetti ve şu cevabı verdi:</span></p>

    <p class="Temel-Paragraf"><span class="Normal char-style-override-1" xml:lang="tr-TR">- Pazarlık malın görülmesi ve şartların açık seçik ortaya konmasıyle olur. Benden istediğinizi ve karşılığında ne vereceğinizi kesin olarak bilmeliyim.</span></p>

    <p class="Temel-Paragraf"><span class="Normal char-style-override-1" xml:lang="tr-TR">Baykuş:</span></p>

    <p class="Temel-Paragraf"><span class="Normal char-style-override-1" xml:lang="tr-TR">- Böyle bir pazarlıkta her şey açık seçik olamaz, diye cevap verdi. Bilinmesi doğru olan ve olmayan şeyler vardır. Siz, sizin için lüzumlu olanları bilecek ve bunanla yetineceksiniz. Önce şunu bilmek isterim: Siz, hesabına çalıştığınız insanlar adına pazarlık yapma ve karar verme yetkisine sahip misiniz?</span></p>

    <p class="Temel-Paragraf"><span class="Normal char-style-override-1" xml:lang="tr-TR">Adriyan böyle bir soruyu beklediği için hiç duraksamadan:</span></p>

    <p class="Temel-Paragraf"><span class="Normal char-style-override-1" xml:lang="tr-TR">- Evet, dedi.</span></p>

    <p class="Temel-Paragraf"><span class="Normal char-style-override-1" xml:lang="tr-TR">Bu davranışın, Baykuş üzerindeki tesiri çok müsbet oldu. Yaşlı adam bu sefer de:</span></p>

    <p class="Temel-Paragraf"><span class="Normal char-style-override-1" xml:lang="tr-TR">- Şahsınız için talep ettiğiniz bir şey, bir komisyon, bir hediye söz konusu mu? diye sordu.</span></p>

    <p class="Temel-Paragraf"><span class="Normal char-style-override-1" xml:lang="tr-TR">Adriyan buna da duraksamadan:</span></p>

    <p class="Temel-Paragraf"><span class="Normal char-style-override-1" xml:lang="tr-TR">- Hayır, dedi.</span></p>

    <p class="Temel-Paragraf"><span class="Normal char-style-override-1" xml:lang="tr-TR">Baykuş rahatlamıştı, divana oturdu:</span></p>

    <p class="Temel-Paragraf"><span class="Normal char-style-override-1" xml:lang="tr-TR">- Durum şimdi daha da açıklık kazandı, diye de konuşmasına devam etti. O halde siz bir başka yerden menfaat beklemeden bir teşkilât adına çalışıyorsunuz. Ve bu teşkilât ancak benim yapabileceğim bir şeyi benden bekliyor. Gene adam kısaca:</span></p>

    <p class="Temel-Paragraf"><span class="Normal char-style-override-1" xml:lang="tr-TR">- Evet, diye cevap verdi.</span></p>

    <p class="Temel-Paragraf"><span class="Normal char-style-override-1" xml:lang="tr-TR">İkisi de uzun süre sustular. Sonra Baykuş:</span></p>

    <p class="Temel-Paragraf"><span class="Normal char-style-override-1" xml:lang="tr-TR">- Şartım şu, dedi. Siz beni ve servetimi arzu ettiğim yere hiç bir zarara uğratmadan götüreceksiniz; buna karşılık isteğiniz mal veya parayla ilgili olmamak şartıyla, neyse yerine getireceğim. Bu iş için tabiî ki iki tarafın da garantiye ihtiyacı vardır. Bu yüzden hangi millet veya topluluğa hizmet etmekte olduğunuzu bilmeliyim.</span></p>

    <p class="Temel-Paragraf"><span class="Normal char-style-override-1" xml:lang="tr-TR">Adriyan bir an tereddüt etti. Dönüşü olmayan bir yoldaydı. Bu kumarı ya sonuna kadar oynayıp şerefi dahil, herşeyini kaybedecek veya kazanacaktı. Baykuşun gözlerine uzun süre baktı ve:</span></p>

    <p class="Temel-Paragraf"><span class="Normal char-style-override-1" xml:lang="tr-TR">- Ben Devlet-i Osmaniye adına çalışıyorum, dedi.</span></p>

    <p class="Temel-Paragraf"><span class="Normal char-style-override-1" xml:lang="tr-TR">Gülümsedi yaşlı tefeci:</span></p>

    <p class="Temel-Paragraf"><span class="Normal char-style-override-1" xml:lang="tr-TR">- O halde, dedi, benim için yeter garantiye sahipsiniz. Artık isteğinizi rahatça söyleyebilirsiniz. Çünkü temsil ettiğiniz milletin sözü dünyanın en sağlam senetlerinden değerlidir. Ben de size şu garantiyi veriyorum. Beni ve servetimi istediğim noktaya ulaştırırsanız, öğrenmek istediğiniz şeyi size orada söylerim. Eğer yerine getirmezsem aramızdaki anlaşma bozulmuş sayılır ve sizin hakkımdaki kararınız ne olursa olsun itirazsız kabul ederim. Şimdi sorunuzu sorunuz. Size bilip bilmediğimi söyleyeyim.</span></p>

    <p class="Temel-Paragraf"><span class="Normal char-style-override-1" xml:lang="tr-TR">Adriyan:</span></p>

    <p class="Temel-Paragraf"><span class="Normal char-style-override-1" xml:lang="tr-TR">- Biz Viyana Harp Şûrasının Yahudi Projesini bilmek istiyoruz, dedi.</span></p>

    <p class="Temel-Paragraf"><span class="Normal char-style-override-1" xml:lang="tr-TR">İhtiyar adam:</span></p>

    <p class="Temel-Paragraf"><span class="Normal char-style-override-1" xml:lang="tr-TR">- Bu konuda tahmininizden de fazla bilgiliyim, diye cevap verdi. Sözüne, bu gün cuma, diye devam etti. Siz Avusturyalı asker kıyafetine soktuğunuz iki kişiyle bundan dört gün sonra, Salı günü sabaha karşı evimi basacak, beraberinizde getirdiğiniz bir arabaya beni ve sandıklarımı yükleyeceksiniz. Çevreye bunun Avusturya devleti tarafından yapıldığını, elinizden geldiği kadar belirtmeye çalışınız. Bundan sonrası artık size ait. Nasıl bir yol izlersiniz bilemem ama, bunu başaracağınızdan hiç kuşkum yok. Anlaştık tahmin ediyorum. Şimdi biraz daha burada bekleyiniz ve göreceklerinizden endişelenmeyiniz. Bir süre sonra yardımcımı çağırırsınız.</span></p>

    <p class="Temel-Paragraf"><span class="Normal char-style-override-1" xml:lang="tr-TR">Baykuş divana uzandı. Cebinden çıkardığı bir kapsülü ağzına attı. Birkaç dakika sonra ağzından pembe renkli köpükler gelmeğe başladı. Dış görünüşüyle bir iç kanama geçirip ölmek üzere olan bir adam denebilirdi. Adriyan’a işaretle kapıyı açıp yardımcısını çağırmasını söyledi. Genç adam kapıya koştu. Mandalı çekti ve:</span></p>

    <p class="Temel-Paragraf"><span class="Normal char-style-override-1" xml:lang="tr-TR">- Koşun, yetişin, diye haykırdı.</span></p>

    <p class="Temel-Paragraf"><span class="Normal char-style-override-1" xml:lang="tr-TR">Ahşap merdivenlerde yardımcının ayak sesleri işitildi. Geldi. Hastaya bir an baktıktan sonra dışarı fırladı. Elinde bir bardakla tekrar göründü. Bardağın içinde beyaz renkli bir sıvı vardı. İhtiyara içirdi. Biraz bekledikten sonra onun kasılmış organlarının rahatladığını ve derin bir uykuya daldığını gördüler. İri yarı yardımcı:</span></p>

    <p class="Temel-Paragraf"><span class="Normal char-style-override-1" xml:lang="tr-TR">- Anlaşabildiniz mi? diye sordu.</span></p>

    <p class="Temel-Paragraf"><span class="Normal char-style-override-1" xml:lang="tr-TR">Adrian:</span></p>

    <p class="Temel-Paragraf"><span class="Normal char-style-override-1" xml:lang="tr-TR">- Henüz hayır, dedi. Sesi fısıltı halindeydi. Ama anlaşmaktan ümitliyim.</span></p>

    <p class="Temel-Paragraf"><span class="Normal char-style-override-1" xml:lang="tr-TR">Pazartesi günü, ikindide Serenyi Gabor, Molnar’ın seyyar oturağından çıktıktan sonra görevi başına döndü. Yüzü Arşidük Ernes’in dikkatini çekecek bir tuhaf ifadeye bürünmüştü. Bu Arşidük hazretlerinin gözünden kaçmadı ve sebebini sordu. Serenyi Gabor Arşidük hazretlerinin bildiği gibi meydandaki helâdan geliyordu. Yine herhalde Arşidük hazretlerinin bu kabinlerin arasının bez paravanalarla ayrıldığı malûmuydu. Oturduğu yerin yanındaki iki kişilik bölümde sır kâtibi bir konuşma duymuştu. Konuşanlar Yahudi mahallesinde olacak bir hareketten bahsetmekteydiler. Emindiler ki çıfıtlar büyük bir fesadın hazırlığı içindeydiler. Onların bu konuşmalarının gerçekle bir ilgisi olmayabilirdi. Ama Serenyi Gabor bu kadar yıllık tecrübesiyle biliyordu ki akla gelebilecek herşey olabilirdi de. O, doğumundan bu güne, hastalıklardan yangınlara, türlü kötülüklerden büyülere kadar Yahudilerin yaptıklarından emin olduğu nice olaylara şahit olmuştu. İşte yüzündeki bu şaşkınlık ve korku, işittiği şeylerdendi. Bu haberin Arşidük’ün üzerindeki tesiri tam anlamıyla bir şok oldu. Serenyi Gabor onun şaşkınlıktan donan yüz çizgilerinde derin bir düşünce ve mertliğiyle tanınmış bu asilin gözlerinde belirli bir utanç gördüğünü zannetti. Bu, mânâsız bir müşahade idi. Arşidük Ernes gibi bir adam bir Yahudi faaliyeti ihtimalinden ötürü neden utanç duysundu.</span></p>

    <p class="Temel-Paragraf"><span class="Normal char-style-override-1" xml:lang="tr-TR">Arşidük çok uzun süre düşündü. Sonra sır kâtibine, ne mümkünse yapıp harp şûrası üyelerini hemen toplamasını buyurdu. Şûra kısa zamanda toplandı. Bütün Avrupada hastalıktan kuraklığa kadar, salgından çekirgeye kadar her felâketin Yahudilerin varlığından doğduğu fikri Avusturyada da kabul edildiği için, şûra bunun bir dedikodu ihtimali olduğuna bakmayıp kolayca şu karara vardı: Asker hemen birkaç saat sonra bu kötülükler yuvasını basacaktı. Bu baskının pek çok faydaları vardı. Halkın kini dindirilecek, servetler talân edilecek, General Nadasdy’nin yenilgisinin Yahudilerin uğursuzluğundan meydana geldiği belirtilip, halkın morali yükseltilecekti. Meclis sadece bir evin yağmadan, katliâmdan uzak tutulmasına oy birliğiyle karar verdi. Bu Baykuşun eviydi. Ve zaten mahallenin bir hayli dışındaydı.</span></p>

    <p class="Temel-Paragraf"><span class="Normal char-style-override-1" xml:lang="tr-TR">O akşam Avusturya askeri Yahudi mahallesini kordon altına aldı. Bütün hazırlıklar tamamlandıktan sonra, sabaha karşı, insana uygulanabilecek en korkunç olaylar dizisi başladı. Avusturya, ezikliğinin ve ezikliğin verdiği aşağılık hissinin tesiriyle en korkunç cinayetleri işledi. Ve bunları Kutlu Üçler adına yaptığına inandı. Kilise adamlarının da hazır olduğu bu baskın sürerken Baykuşun evini korumakla görevli iki asker aynı zamanda yedikleri darbelerle yere yıkılırlarken onların yerini yeni gelenler aldılar. Binanın arkasına sessizce yaklaşan bir araba hızla yüklendi. Bütün bunlar o kadar sessiz sedasız başarıldı ki, yardımcı bile tetikte olmasına rağmen hiç bir şey duyamadı. Onu derin uykusundan, ancak aşağı taraflardan gelen canhıraş feryatlar uyandırabildi. Adamın ağzında acı bir tad vardı ve başı çatlarcasına ağrıyordu. Aklına bir an dün akşam İlire’nin elinden içtiği şarap geldi. Belki biraz fazla kaçırmıştı. Ve başının ağrısı da belki de ondandı. Yine de kendini zorlayarak dışarı çıktı. Evin bulunduğu yerden bütün mahalle gözüküyordu. Tutuşturulan barakalarla meydan alaca karanlıktan sıyrılmış, gündüz gibi aydınlanmıştı. Bu aydınlıkta Yahudi neslinin yüz yıllardır gördüğü ve daha yüzyıllarca göreceği bir dram oynanıyordu. Ta ilk çağlardan, mağara devrinden bu güne insanın insana revâ gördüğü bu vahşi zulmün muhakkak çok çeşitli sebepleri vardı. Belki ilk zamanlar bu vahşetin sebebi sadece karın doyurmaktı. Onu takip eden devirlerde, yaptıkları işin hayvanlara yakışır olduğunu anladılar ve birbirlerini yemekten vazgeçtiler. Ama, içleri kana karşı açtı. Bu ihtiyaçları onları yaptıklarına meşrû bir çehre verme fikrine itti. Gittikçe medenîleşen insanlar, insanları putları adına işkenceye tâbi tuttular, öldürdüler. Yapılan meşrû olduktan, hattâ mabutların hoşnutluğunu kazanmayı sağladıktan sonra bu konuda daha cüretli ve daha atılgan oldular. Bilhassa birinci yüzyıldan zamanımıza kadar hıristiyanlık; İspanyadan Amerikaya, İngiltereden Kudüse, Sibiryadan Afrikaya kadar yeni puta, yâni İsa adını verdikleri ilâha, milyonlarca insanı, artık ince bir sanat haline getirdikleri işkenceyle inlettiler ve öldürdüler. Dünyanın her noktasında daha değişik bir çehresi vardı yapılanların. Ayrıca onlar bu işte sadece bedenî işkencelerle yetinmeyecek kadar ustaydılar. Toplulukların ruhlarına da sonsuz azaplar verebiliyorlardı.</span></p>

    <p class="Temel-Paragraf"><span class="Normal char-style-override-1" xml:lang="tr-TR">Onlar sevgi dinine azap buketleri sunarken, deli akan Türk isimli nehir, İslâm kanalıyla sınırlı; işe yarar kuvvete dönüşmüş ve bu feyizli aşıdan merhamet, adalet ve insanlık isimli meyveleri derer olmuştu. Böylece, iki taraf da onaltıncı yüzyılda gittikleri yolun en üst noktasına varmışlardı.</span></p>

    <p class="Temel-Paragraf"><span class="Normal char-style-override-1" xml:lang="tr-TR">Yahudiler askerler tarafından hiç bir ayırım yapılmaksızın meydanın bir kenarına toplanıyorlardı. Olaylar onları hiç de şaşırtmışa benzemiyordu. Çok iyi biliyorlardı ki, akla gelebilecek en kötü ölümlere namzettiler. Böyle olduğu halde bekliyorlardı. Alevlerin parlak aydınlığında bu gözleri korkudan iri iri açılmış insanlar, tek tek seçiliyorlardı. İnsan zannediyordu ki, onlar kaderlerinin bu yaman oyununu daha evvel bilmenin şuuru içindedirler. Yine biliyorlardı ki, hepsi tek tek öldürülseler bile bu Yehova’nın seçtiği milletin sonu olamazdı. Yaşlıların, özellikle genç kadınların kölelik veya başka maksatlarla seçilmeleri Viyana Yahudilerinin elde edebileceklerinin şu an için en fazlasıydı. Eğer bu mümkün olursa, seçilecek bir kaç genç kadın, budanmak üzere olan gövdenin fışkınlarıydı. O filizler daha gür, daha güçlü, daha maksatlı bir gövde meydana getireceklerdi. Şu anda ölecek olanların hayalleri, istekleri ve ümitleri bu vücutlarda yaşayacak, bu kafalarda yeşereceklerdi. Böyle bir ümit, ölümü kolaylaştıran bir histi. Yahudilerde diğer ırkların aksine anne ana unsur kabul edilirdi. Bu yüzden seçilen her kadın, büyüyen ümit demekti.</span></p>

    <p class="Temel-Paragraf"><span class="Normal char-style-override-1" xml:lang="tr-TR">Sonra en vahşi şekliyle, kudurmuş ellerin yardımıyla ölüm meleği görevine başladı. Bu iş yüzünden, Komarana Türk esirlere işkence etmeleri için istenmiş cellâtların gitmeleri geciktirilmişti. Vicdanı hiç tanımayan bu karanlık hisli insanlar, baskın yerine beraberlerinde, ateş taban, karabent, nakışbent, kemerbent, zünnarbent, kerpeten, burgu, mismar, fitil, tılsıman, tentıraş ve el ve ayak kırmağa mahsus âletlerini getirmişlerdi. Böylece belki günler boyu sürecek işkence başladı.</span></p>

    <p class="Temel-Paragraf"><span class="Normal char-style-override-1" xml:lang="tr-TR">Yardımcı gördüğü manzara karşısında donup kalmıştı. Önce bir panik hissine kapılacakken birden kendisine niçin dokunmadıkları, evini niçin ateşe vermedikleri aklına geldi. Bu düşünceyle ferahladı. Onu kurtaran harp şûrasına sunduğu, bilhassa Kont Althan’ın karşı durmasına rağmen kabul edilen projesiydi.</span></p>

    <p class="Temel-Paragraf"><span class="Normal char-style-override-1" xml:lang="tr-TR">Birden gözüne yerde yatan iki Avusturyalı asker ilişti. Durumlarından ölmüş oldukları anlaşılıyordu. Hazır, bu büyük bâdireden yakasını kurtarmışken, şu iki ölü Avusturya askeri, yardımcının başına belâ olabilirdi. Öyleyse... düşünmeğe hiç gerek yoktu. Sevimli farecikleri bu işi kökünden halledebilirlerdi. Adam kendisini gören olup olmadığını, çevresini kontrol ederek araştırdı. Herkes başlatılmış olan işkencenin büyüsüne kendisini kaptırmıştı. İzak, insan ömründe nadiren görülebilecek bu seyri istemiyerek de olsa bırakıp, askerleri omuzladı. Ve bodruma indirdi. Tek tek demir kafeslere kapatılmış bu hayvanların korkunç görünüşleri vardı. En küçükleri bir kedi yapısında olan bu canavarlar sahiplerinin fikrini anlamış gibiydiler. Cesetleri görür görmez çılgın bir istekle parmaklıkları sarsmağa başladılar. İzak sırtındakileri yere koydu. Bu arada askerlerden biri inleyerek kıpırdandı. Yardımcı onun henüz ölmemiş olduğunu memnunlukla gördü. Sonra kendi dışarı çıkıp kapının gözetleme penceresindeki yerini aldı. İpler vasıtasıyle kafes kapılarını açtı.</span></p>
  </div>
</body>
</html>
