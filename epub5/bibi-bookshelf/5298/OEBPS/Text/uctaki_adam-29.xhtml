<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>uctaki_adam-29</title>
  <link href="../Styles/uctaki_ada_idstyles.css" rel="stylesheet" type="text/css" />
</head>

<body id="uctaki_adam" xml:lang="tr-TR">
  <div>
    <p class="bolum" id="toc_marker-27"><span class="bolum char-style-override-1" xml:lang="tr-TR">27</span></p>

    <p class="Temel-Paragraf"><span class="Normal-ilk char-style-override-1" xml:lang="tr-TR">K</span><span class="Normal-ilk char-style-override-1" xml:lang="tr-TR">ONT GALL ADAM</span> <span class="Normal char-style-override-1" xml:lang="tr-TR">Komaran baş kapitanı Pethö Janos’la görüşmeden dönerken düşünceliydi. Avusturya son hudut hâdiseleri dolayısiyle ürkmüş ve hiç bir savunma tedbirini ihmal etmez olmuştu. Aldığı tedbirler arasında Macaristan içinde Avusturya menfaatlerinin karşısındaki herkesin zararsız hâle getirilmesi de vardı. Beç bu güne kadar doğrudan doğruya saldırıya geçemediği Konta, bu defa bir Macarla, bizzat Pethö Janos’la hücuma geçiyordu. Son bir kaç aydır meydana gelen sürtüşme havayı gerginleştirmiş ve bu gerginlik son günlerde en tehlikeli durumunu almıştı. Macar beyleri Macaristan’ın Kontun şahsında beliren yegâne ümidini yine bir Macar eliyle yok etmek eğilimindeydi. Lâfta kardeş, gerçekte çıkarlarının dışında hiçbir şey düşünmeyen Avusturya, Macar olan, Macaristan için çalışan, türlü meşakkatlerle kurulmuş bu teşkilâtı kökünden yok etmek için elinden geleni ardına koymuyordu. Bu iş için seçtiği cellâtsa Pethö Janos’du. Yani özbeöz bir Macar soylusu. Konuşma boyunca Kont hissetmişti ki gerek Macar, gerek Türk akrabalarının varlığı, gerekse artık hiç de küçümsenmeyecek güce ulaşmış teşkilâtının Avusturyaya verdiği ürküntü onları frenliyor ve Kont’un doğrudan doğruya öldürülmesine mâni oluyordu. Ancak bu durum daha ne kadar devam edebilirdi? Geçen her gün, genç adamı bir karara varmağa zorluyordu. Yazık ki, mevsimsiz bir karar olacaktı bu. Şu anda Türklerden yardım istese başarı muhakkaktı. Ancak Kont yapacağını kendi gücüyle yapmalıydı. Türkün yardımını kabul etmek, ilerde bu yabancı kuvvetin Macaristandan yararlanmasına göz yummaya razı olmak demekti.</span></p>

    <p class="Temel-Paragraf"><span class="Normal char-style-override-1" xml:lang="tr-TR">İştahsız bir yemekten sonra hizmetkâr, saygı ile eğilerek Tury Janos isimli bir efendinin Kont hazretlerini ziyaret etmek istediğini haber verdi. Bu Gall Adamın aylardır sık sık duyduğu isimlerden biriydi. Ama henüz tanışmamışlardı. Kont misafirini ayakta karşıladı. Tury Janos elli yaşın üzerinde gözüküyordu. Fransız tarzında giyinmişti. Omuzuna düşen saçları kırlaşmış, yüzünde iyi niyetler gülümseyen bir adamdı. Kont bu beyi tanıyor gibiydi. Hizmetçinin şarap ikrâmını beklerken bir kaç nezaket cümlesi konuşuldu. Sonra salonda yalnız kaldılar. O zaman garip bir şey oldu. Misafir ayağa kalkıp tek tek bütün kapıları açarak kontrol etti. Kont’un önüne geldi. Derin bir reverans yaptı:</span></p>

    <p class="Temel-Paragraf"><span class="Normal char-style-override-1" xml:lang="tr-TR">- Kont cenapları, dedi. Yine emrinize amadeyim.</span></p>

    <p class="Temel-Paragraf"><span class="Normal char-style-override-1" xml:lang="tr-TR">Gall Adam haykırmamak için kendini zor tuttu. Fısıltı halinde:</span></p>

    <p class="Temel-Paragraf"><span class="Normal char-style-override-1" xml:lang="tr-TR">- Matyas, siz, öyle mi? diyebildi.</span></p>

    <p class="Temel-Paragraf"><span class="Normal char-style-override-1" xml:lang="tr-TR">Martali Matyas:</span></p>

    <p class="Temel-Paragraf"><span class="Normal char-style-override-1" xml:lang="tr-TR">- Bağışlayın aziz efendim, diye cevap verdi. Sevgili Macaristanın ve sizin bu gününüzde artık orada kalamazdım. Bir yandan umumî vali Nadasty’nin saldırısı, bir yandansa Gyula sancak beyi Hasan Beyin Eğri’yi yağmalaması, Avrupayı ve Osmanlıları derin bir uçurumun kenarına sürüklemiştir. Eğer ben bugün sizin yanınızda olmazsam benim varlığımın ne kıymeti kalır? Baht, karşıma fevkalâde bir imkân çıkardı. İsmini taşıdığım efendi uzun esirlik yıllarının ızdıraplarını tatmış bir insandı. Kurtulduktan sonra, ömrünün geri kalan bölümünü, hangi milletten olursa olsun, esirlerin yararına adayacağına and içti. Tesadüfen onun hayat hikâyesini öğrendim. Yakınlık gösterdim ve bu hayırlı işte ona yardımcı oldum. O da bu muhabbetimi karşılıksız bırakmadı. Bana bütün hayatını anlattıktan sonra kendini yaşlı ve hasta hissettiğini, göreve devam edemiyeceğini, aynı maksada hizmet etmeğe söz verirsem bana servetini bırakacağını söyledi. Ben de bunu gönlümün bütün samimiyetiyle kabul ettim. Ancak ölmüş bir insanın isme ihtiyacı olmadığını düşünerek servetiyle beraber ismini de almakta sakınca görmedim. Uzun süredir, çeşitli şehirlerde bu yardımla uğraşarak Komaranı buldum. Bir haftadan fazladır buradayım. Bir yabancı olarak, önce şehrin ileri gelenlerini tanımam gerekiyordu. Gezdim ve onlarla tanıştım. Hemen her gittiğim yerde size müracaat etmem söylendi. Ben de bu tavsiyeyi sağladıktan sonra buraya gelmekte hiç bir sakınca görmedim. Yüklendiğim görev gereği, Komaranda devamlı kalmam tabiî söz konusu değil. Ama önemli olan benim Macaristan topraklarında olmam. Biliyorsunuz, Komaran baş kapitanının elinde esir sayısı fazla ve büyük bir kısmı Macar. Onlardan hiç olmazsa bir ikisini kurtarabilmem için sık sık Pethö Janos cenaplarıyla ilişki kurmam lâzım. Bu şekle göre, bir müddet Komaranda kalmam, baş kapitan tarafından hoşnutlukla karşılanacaktır. İlk karşılaşmamızda beni siz bile tanıyamadınız. Oysa siz ölmediğimi bilen yegâne insansınız. Böylece hiç bir tehlikeye atmaksınız, kendimi Komarana kabul ettirebilirim.</span></p>

    <p class="Temel-Paragraf"><span class="Normal char-style-override-1" xml:lang="tr-TR">Matyas’ın bu umulmayan anda dönüşü Kont’a yepyeni bir güç vermiş gibiydi. O gün geç vakti kadar görüştüler. İkisinin de zihnini Murat Bey kurcalıyordu. Acaba onu kandırabilecekler miydi? Matyas:</span></p>

    <p class="Temel-Paragraf"><span class="Normal char-style-override-1" xml:lang="tr-TR">- Ben onun ellerinde öldüm, diye cevap verdi. Benim yeniden hayata dönmüş olmam imkânsız olacağına önce onun inanacağı akla yakındır.</span></p>

    <p class="Temel-Paragraf"><span class="Normal char-style-override-1" xml:lang="tr-TR">Her ne kadar Martali Matyas şehirde Murat Beye birkaç kere rastladıysa da görüşmedikleri için herşeye rağmen tanınmayacağından emin değildi. Ama Murat Beyin karşısına Tury Janos olarak çıkması, onun tarafından tanınıp tanınmadığını kontrol etmesi gerekiyordu.</span></p>

    <p class="Temel-Paragraf"><span class="Normal char-style-override-1" xml:lang="tr-TR">Sonra söz Beç’in ve Beç tesiriyle Pethö Janos’un Kont konusundaki tutumuna geldi. Ne yapılabilirdi? Matyas durumu iyice öğrendikten sonra şöyle söyledi:</span></p>

    <p class="Temel-Paragraf"><span class="Normal char-style-override-1" xml:lang="tr-TR">- Önümüzde güzel bir misal var efendimiz. Ben kurtulmak için öldüm. Onların yok etmeğe çalıştıkları, sizden çok, kurduğunuz mükemmel teşkilâtınızdır. O halde neden bu kuvveti göz önünden kaldırıp yer altına almayalım? Bırakalım, o Beç nazarında, da diğer nazarlarda da yok olmuş olsun.</span></p>

    <p class="Temel-Paragraf"><span class="Normal char-style-override-1" xml:lang="tr-TR">Fikir gerçekten parlaktı. Ama nasıl yapılabilirdi? İkisi de bu konuyu düşünmeğe karar verdiler. Martali Matyas’ın bundan sonraki ismiyle Tury Janos’un nerede olursa olsun ilgiyi kaybetmemesini kararlaştırıp ayrıldılar.</span></p>

    <p class="Temel-Paragraf"><span class="Normal char-style-override-1" xml:lang="tr-TR">Kont Gall Adam ertesi sabah her vakitki ziyaretini yaptığında dün kendisine Tury Janos isimli bir zatın geldiğini, ömrünü esir kurtarma gibi hayırlı bir işe adamış bu muhterem insana elinden gelen her türlü kolaylığı göstermek istediğini lâf arasında söyledi. Kim olursa olsun insanlara yardım söz konusu olunca Murat Bey yerinden doğruldu. O da bu beyi uzaktan görmüştü. Murat Bey’e öyle gelmişti ki, sanki bu efendiyi uzun yıllardır tanımaktadır. O bu hissini aynı yönde çalışmaktan zevk alan insanlarda meydana gelen bir yakınlık hissiyle izah ediyordu.</span></p>

    <p class="Temel-Paragraf"></p>

    <p class="Temel-Paragraf"><span class="Normal char-style-override-1" xml:lang="tr-TR">Bir süre sonra Tury Janos Murat Beyi de ziyaret etti. Ve pek güzel anlaştılar. Üçü beraberken esirlerden, Kontla yalnız kaldıklarında teşkilâtın yer altına nasıl alınacağından bahsediyorlardı. Uzun düşüncelerden sonra şöyle bir karara vardılar: Martin teşkilâtı beşer kişilik gruplara ayrılacak, başlarına birer şef seçilecek. Ve her gurup kendi içinde bağımsız olacaktı. Teşkilâtta işe yaramayanlar Beç’in gözünü boyamak için açığa çıkarılacak, böylece Martin teşkilâtının artık dağıldığı fikri verilmeğe çalışılacaktı. Önce bu açığa çıkan gençler, ardından beşerli guruplar, Matyas’ın bulacağı bir usulle herhangi bir çeteye girecekler, o çeteye nüfuz edecekler; kısa zamanda yönetimi ele geçirecek ve o çete namı altında görevlerine devam edeceklerdi. Bu arada bulunacak bir sebeple Kont bütün ziyaretçilere kapısını kapatacak, Murat Beyle bile elinden geldiği kadar az temas edecekti. Ancak Matyas, yâni Tury Janos zaman zaman Komaranda boy gösterip raporları sunacak; Kont’un talimatlarını alacaktı. Acele durumlarda Murat Bey’den yararlanacaklardı. Her ne kadar bu iyi niyetli komşuyu istismar gibi oluyorduysa da buna özellikle bugün muhtaçtılar. Çünkü Komaranda şüphenilecek en sonuncu insandı Marat Bey.</span></p>

    <p class="Temel-Paragraf"><span class="Normal char-style-override-1" xml:lang="tr-TR">Halk kulağı kısa bir süre sonra Martin teşkilâtının içinde meydana gelen bir anlaşmazlık ve boğuşma nedeniyle dağıldığını duydu. Macaristanı gerçekten sevenler için bu ne büyük ümit kırıklığıydı. Haberler birbirini kovaladı. Martinlilerden büyük bir gurubun arabacı çetesine katıldığı duyuldu. Böylece çete bir anda bir hayli büyük bir güce sahip oldu. Beç şimdi rahattı. Martin teşkilâtı dağılmıştı. Arabacı çetesiyse ancak Macaristan için zararlı olabilirdi. Böylece Avusturya menfaatlerine yönelmiş tehlike ortadan kaldırılmıştı. Avusturya haber alma teşkilâtına bağlı olan adamlar genç Kontun Martinle beraber yıkıldığını; kabuğuna çekildiğini; evine ziyaretçi bile kabul etmediğini inanılır bir biçimde bildiriyorlardı. Her ne kadar Kont Gall Adam artık sahneden çekildiyse de onun yine de bir fırsatta yok edilmesi lüzumluydu.</span></p>
  </div>
</body>
</html>
