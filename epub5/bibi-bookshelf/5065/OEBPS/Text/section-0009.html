<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xml:lang="Tr" xmlns:xml="http://www.w3.org/XML/1998/namespace">
<head>
  <link href="../Styles/styles.css" rel="stylesheet" type="text/css" />

  <title>Sazende Şunkin</title>
</head>

<body>
  <h2 class="P_Current__And__Times_New_Roman__And__18pt__And__Centre_Alignment__And__Spacing_After__And__Spacing_Before"><span>SAZENDE ŞUNKIN</span></h2>

  <p class="P_Current__And__Times_New_Roman__And__12pt__And__Centre_Alignment__And__Spacing_After"><span><span style=" font-size: 1.50em;">1</span></span></p>

  <p class="P_Current__And__Times_New_Roman__And__12pt__And__Left_Indent__And__Spacing_After__And__All_Padding"><span class="C_Current__And__No_Bold">Asıl adı Mozuya Koto olan Şunkin, Doşo Maçi semtinde ilaç imalathanesi olan bir eczacı tüccarın kızı olarak Osaka’da dünyaya geldi. İmparator Meici devrinin on dokuzuncu yılında, yani Ekim 1886'da hayata gözlerini yuman Şunkin, aynı kentin Şitadera semtindeki Jodo mezhebine ait Budist tapınağının arazisi içindeki mezarlığına defnedildi.</span></p>

  <p class="P_Current__And__Times_New_Roman__And__12pt__And__Left_Indent__And__Spacing_After__And__All_Padding"><span class="C_Current__And__No_Bold">Birkaç gün önce tapınağın önünden geçerken birdenbire Şunkin’in kabrini ziyaret etmek geldi içimden. Durup kabristan bekçisine mezarın yerini sorunca, "Mo-zuyaların aile kabristanı burada efendim, lütfen beni takip edin!” diyerek beni tapınağın arka bahçesine götürdü. Sıra sıra kamelyaların gölgesinde Mozuya sülalesinin gelmiş geçmiş bütün nesillerine ait mezarlar sıralanıyordu ama bunların arasında Şunkin’e ait olan bir kabre rastlamadım. Bunun üzerine bekçiye ailenin bu kızının zamanında bir erkekle özel bir durumu olduğunu anlatıp bu erkeğin mezar yerini bilip bilmediğini sordum. Bir müddet düşündükten sonra, "Anladım, buralarda bir yerde olacak, götüreyim. Ama orası mı değil mi kesin olarak bilemeyeceğim,” dedi ve beni doğu tarafında yükselen yamacın merdivenlerinden yukarı çıkarmaya başladı.</span></p>

  <p class="P_Current__And__Times_New_Roman__And__12pt__And__Left_Indent__And__Spacing_After__And__All_Padding"><span class="C_Current__And__No_Bold">Bildiğiniz gibi Şitadera semtinin doğu yönünde, arka taraflara doğru bir tepe yükselir ve üstünde İkutama Tapınağı yer alır. Yürümekte olduğumuz yerden İkutama Tapınağı’na kadar uzanan bu dik yamaç Osaka şehri için biraz nadir olan sık çalılıklarla kaplıydı. Şunkin’in mezarını yolun yarısında etrafı açık ufak düzlükte bulabildik.</span></p>

  <p class="P_Current__And__Times_New_Roman__And__12pt__And__Left_Indent__And__Spacing_After__And__All_Padding"><span class="C_Current__And__No_Bold">Mezar taşında şunlar yazılıydı:</span></p>

  <p class="P_Current__And__Times_New_Roman__And__12pt__And__Centre_Alignment__And__Spacing_After"><span><span class="C_Current__And__No_Bold__And__Italic">MERHUME ŞUNKİN</span></span></p>

  <p class="P_Current__And__Times_New_Roman__And__12pt__And__Centre_Alignment__And__Spacing_After"><span><span class="C_Current__And__No_Bold__And__Italic">Asıl adı MOZUYA KOTO</span></span></p>

  <p class="P_Current__And__Times_New_Roman__And__12pt__And__Centre_Alignment__And__Spacing_After"><span><span class="C_Current__And__No_Bold__And__Italic">İmparator Meici Devrinin</span></span></p>

  <p class="P_Current__And__Times_New_Roman__And__12pt__And__Centre_Alignment__And__Spacing_After"><span><span class="C_Current__And__No_Bold__And__Italic">19. yılında (1888), 14 Ekim’de</span></span></p>

  <p class="P_Current__And__Times_New_Roman__And__12pt__And__Centre_Alignment__And__Spacing_After"><span><span class="C_Current__And__No_Bold__And__Italic">elli sekiz yaşında</span></span></p>

  <p class="P_Current__And__Times_New_Roman__And__12pt__And__Centre_Alignment__And__Spacing_After"><span><span class="C_Current__And__No_Bold__And__Italic">Hakkın rahmetine kavuştu</span></span></p>

  <p class="P_Current__And__Times_New_Roman__And__12pt__And__Centre_Alignment__And__Spacing_After"><span><span class="C_Current__And__No_Bold__And__Italic">ve buraya defnedildi</span></span></p>

  <p class="P_Current__And__Times_New_Roman__And__12pt__And__Left_Indent__And__Spacing_After__And__All_Padding">&nbsp;</p>

  <p class="P_Current__And__Times_New_Roman__And__12pt__And__Left_Indent__And__Spacing_After__And__All_Padding"><span class="C_Current__And__No_Bold">Taşın yan yüzünde ise şunlar yazılıydı: Mezarı yaptıran merhumenin çömezi Nukui Sasuke. Şunkin hayatının sonuna kadar kızlık soyadı olan Mozuya adını muhafaza etmişti. Belki de ailesinden ayrı bir yerde toprağa verilmesi, resmî olarak evli olmadığı halde, öğrencilerinden biriyle, büyük</span> <span class="C_Current__And__No_Bold__And__Italic">şamisen</span> <span class="C_Current__And__No_Bold">ustası Nukui Sasuke ile birlikte oturmasından, karı koca hayatı yaşamasından dolayıydı.</span></p>

  <p class="P_Current__And__Times_New_Roman__And__12pt__And__Left_Indent__And__Spacing_After__And__All_Padding"><span class="C_Current__And__No_Bold">Bekçinin söylediğine bakılırsa Mozuya ailesinin soyu kurumuş, mezar ziyaretine gelen akrabası artık çok azalmıştı. Şunkin’inkine ise hemen hemen hiç gelen giden yoktu. Bu yüzden bekçinin bile Şunkin’in aynı ailenin ferdi olduğundan haberi yoktu.</span></p>

  <p class="P_Current__And__Times_New_Roman__And__12pt__And__Left_Indent__And__Spacing_After__And__All_Padding"><span class="C_Current__And__No_Bold">"O zaman mezar tamamen kendi haline terk edilmiş durumda.” diye sordum.</span></p>

  <p class="P_Current__And__Times_New_Roman__And__12pt__And__Left_Indent__And__Spacing_After__And__All_Padding"><span class="C_Current__And__No_Bold">“Hayır efendim,” dedi, "Hoginoçaya’da oturan yetmiş yaşlarında bir bayan, her yıl bir iki defa gelir...”</span></p>

  <p class="P_Current__And__Times_New_Roman__And__12pt__And__Left_Indent__And__Spacing_After__And__All_Padding"><span class="C_Current__And__No_Bold">Bekçi sözünün burasında durdu; soldaki başka bir kabri işaret ederek, "Ve şu hemen yanındaki küçük taşlı mezarı görüyor musunuz? İşte oraya gider, okuyup üfler, çiçekler sunar, tütsüler yakar,” dedi.</span></p>

  <p class="P_Current__And__Times_New_Roman__And__12pt__And__Left_Indent__And__Spacing_After__OPENPAR_1_CLOSEPAR_"><span class="C_Current__And__No_Bold">Yakından görmek için yandaki mezara gittim. Taşı Şunkin’inkinin yarısı kadardı. Üstünde şunlar yazılıydı:</span></p>

  <p class="P_Current__And__Times_New_Roman__And__12pt__And__Centre_Alignment__And__Spacing_After"><span><span class="C_Current__And__No_Bold__And__Italic">MERHUM KİNDAİ</span></span></p>

  <p class="P_Current__And__Times_New_Roman__And__12pt__And__Centre_Alignment__And__Spacing_After"><span><span class="C_Current__And__No_Bold__And__Italic">Asıl adı NUKUİ SASUKE</span></span></p>

  <p class="P_Current__And__Times_New_Roman__And__12pt__And__Centre_Alignment__And__Spacing_After"><span><span class="C_Current__And__No_Bold__And__Italic">Mozuya Şunkin’in çömezi</span></span></p>

  <p class="P_Current__And__Times_New_Roman__And__12pt__And__Centre_Alignment__And__Spacing_After"><span><span class="C_Current__And__No_Bold__And__Italic">İmparator Meici Devrinin</span></span></p>

  <p class="P_Current__And__Times_New_Roman__And__12pt__And__Centre_Alignment__And__Spacing_After"><span><span class="C_Current__And__No_Bold__And__Italic">40. yılında (1907), 14 Ekim'de</span></span></p>

  <p class="P_Current__And__Times_New_Roman__And__12pt__And__Centre_Alignment__And__Spacing_After"><span><span class="C_Current__And__No_Bold__And__Italic">seksen üç yaşında</span></span></p>

  <p class="P_Current__And__Times_New_Roman__And__12pt__And__Centre_Alignment__And__Spacing_After"><span><span class="C_Current__And__No_Bold__And__Italic">Hakkın rahmetine kavuştu</span></span></p>

  <p class="P_Current__And__Times_New_Roman__And__12pt__And__Left_Indent__And__Spacing_After__OPENPAR_1_CLOSEPAR_">&nbsp;</p>

  <p class="P_Current__And__Times_New_Roman__And__12pt__And__Left_Indent__And__Spacing_After__OPENPAR_1_CLOSEPAR_"><span class="C_Current__And__No_Bold">Bu da büyük</span> <span class="C_Current__And__No_Bold__And__Italic">şamisen</span> <span class="C_Current__And__No_Bold">ustasının mezarıydı. Hoginoçaya'da oturan bayan konusuna sonra geleceğim; ancak Sasuke, mezann taşının boyutlarından ve üstündeki “çömez” yazısından da anlaşıldığı kadarıyla ölümünden sonra bile Şunkin’e olan saygı ve tevazuunu devam ettirmek istemişti. İkindi güneşinde pınl pırıl parlayan mezar taşlarının önünde dikilerek, ayaklarımın altında göz alabildiğine uzanan şehre baktım. Batıda Tenno Tapınağı’na kadar uzanan bu tepelerin silueti Osaka’nın uzun tarihi sürecinde pek değişmemişti. Ama bugün artık çayır çimen, yapraklar isli paslı ölü bir görünümdeydi. O koca heybetli ağaçlar tozlu, zevksiz, tatsız, monoton bir manzara teşkil ediyordu. Bu mezarlar yapıldığında kim bilir ne kadar canlı ve yeşildi her Waf. Hatta şu haliyle bile buranın Osaka’nın en sakin ve güzel manzaralı mezarlığı olduğu yadsınamaz. Sayısız gökdelenlerin akşam sislerini deldiği Doğu’nun bu büyük endüstri şehrinde, kaderleri esrarengiz bir şekilde birlikte örülmüş bu hoca ve talebe ebedi uykularında koyun koyunaydılar. Sasuke’nin yaşadığı çağdan şimdiye dek geçen zaman içinde Osaka şehri tanınmayacak kadar değişti. Fakat önümdeki şu iki mezar taşı onun Şunkin’e olan aşkının ebedi kanıtıydı...</span></p>

  <p class="P_Current__And__Times_New_Roman__And__12pt__And__Left_Indent__And__Spacing_After__And__All_Padding"><span class="C_Current__And__No_Bold">Nukui ailesi Budizm’in Niçiren mezhebine mensup olduğu için, Sasuke’nin haricindeki bütün aile fertleri, onun doğum yeri olan Omi ilindeki Hino Tapınağı’nda gömülüydü. Fakat o, ölümünden sonra Şunkin’in yanına gömülmek istediğinden dolayı atalarının mezhebini terk etmiş, Doco mezhebine girmişti. Söylentiye bakılırsa, mezarın taşlarının ebadından yazılarına ve konacakları yere kadar bütün hazırlıkları daha Şunkin sağken o yapmıştı...</span></p>

  <p class="P_Current__And__Times_New_Roman__And__12pt__And__Left_Indent__And__Spacing_After__And__All_Padding"><span class="C_Current__And__No_Bold">Şunkin'in mezar taşı neredeyse iki metre, Sasuke’ ninki ise bir metrenin biraz üstündeydi. İki mezar yan yana ve bir taş platformun üzerinde yer alıyordu. Şunkin’in sağ tarafında dikili çam ağacı dallarını gölgelik gibi mezarın üstüne uzatmıştı. Bir metre kadar solunda, çam dallarının yetişemediği bir yerde ise sanki efendisinin yanında saygı ve korkudan küçülmüş gibi duran onun sadık hizmetkârı Sasuke’nin mezarı vardı. Ona bakarken Sasuke’nin ne kadar büyük bir sadakatle onu her yerde bir gölge gibi takip ettiğini ve her zaman Şunkin’in emrine amade olduğunu düşündüm. Bir an taşların ruhu varmış da Sasuke’nin mezar taşı şu an bile hâlâ aynı mutluluğu duyuyormuş gibi geldi bana. Şunkin’in kabri önünde diz çökerek saygıyla bir müddet dua ettim ve Sasuke’nin yanına giderek mezar taşını sevgiyle okşadım... Sonra da güneş şehrin ufkunda gözden kaybolun-caya kadar tepelerde dolaştım.</span></p>

  <p class="P_Current__And__Times_New_Roman__And__18pt__And__Centre_Alignment__And__Spacing_After__And__Spacing_Before"><span>2</span></p>

  <p class="P_Current__And__Times_New_Roman__And__12pt__And__Left_Indent__And__Spacing_After__And__All_Padding"><span class="C_Current__And__No_Bold">Geçenlerde elime</span> <span class="C_Current__And__No_Bold__And__Italic">Mozuya Şunkin'in Yaşamöyküsü</span> <span class="C_Current__And__No_Bold">adlı bir kitap geçmişti. Ona karşı olan merakım bu yüzdendi. İri harflerle el yapımı Japon parşömeni üzerine basılı otuz sayfalık ince bir kitaptı. Anladığım kadarıyla Sasuke, hocasının ikinci ölüm yıldönümünde dağıtılmak üzere bir biyografi hazırlatmıştı. Eski edebi dille yazılmış olan metinde, Sasuke üçüncü tekil kişi olarak yer alıyordu. Fakat gereken bütün malzemeyi onun hazırladığı kesindi. Hatta gerçek yazarın o olduğu bile söylenebilirdi.</span></p>

  <p class="P_Current__And__Times_New_Roman__And__12pt__And__Left_Indent__And__Spacing_After__And__All_Padding">&nbsp;</p>

  <p class="P_Current__And__Times_New_Roman__And__12pt__And__Left_Indent__And__Spacing_After__And__All_Padding"><span class="C_Current__And__No_Bold__And__Italic">Şunkin'in Yaşamöyküsü'nden:</span></p>

  <p class="P_Current__And__Times_New_Roman__And__12pt__And__Left_Indent__And__Spacing_After__OPENPAR_2_CLOSEPAR_">&nbsp;</p>

  <p class="P_Current__And__Times_New_Roman__And__12pt__And__Left_Indent__And__Spacing_After__OPENPAR_2_CLOSEPAR_"><span class="C_Current__And__Times__And__No_Bold__And__Italic">Mozuya ailesi, kuşaklar boyunca Doşo Maçi semtinde Mozuya Yasuzaemon adı altında eczacılık yapan Osaka eşrafından bir ailedir. Şunkin’in babası bu ailenin yedinci kuşağını teşkil eder. Annesi Şige, Kyoto’nun Atobe eşrafından olup iki oğlan ve dört kız dünyaya getirmiştir. Şunkin ikinci kızı olup İmparator Bunsei devrinin on ikinci yılında, yani 24 Mayıs 1829’da dünyaya gelmiştir. Çocukluğunda bile Şunkin akıllı olduğu kadar eşsiz güzellik ve asalette bir kızdı.</span></p>

  <p class="P_Current__And__Times_New_Roman__And__12pt__And__Spacing_After"><span class="C_Current__And__Times__And__No_Bold__And__Italic">Üç yaşında dans etmeyi öğrendiği zaman hareketleri son derece doğal, jest ve figürleri genç balerinlerin-kinden daha alımlıydı. Öğretmenleri bile ona hayran olmuşlardı, “Aman Tanrım! Ne kadar müthiş bir çocuk! Bu güzellik, bu yetenekle tüm ülkenin en ünlü geyşası olabilirdi... Ne yazık ki soylu bir ailenin ferdi olarak dünyaya gelmiş!” diye hem över hem hayıflanırlardı. Okuma yazmayı da daha çocuk yaşta öğrenip çok kısa zamanda ağabeylerini geçti.</span></p>

  <p class="P_Current__And__Times_New_Roman__And__12pt__And__Left_Indent__And__Spacing_After__And__All_Padding"><span class="C_Current__And__No_Bold">Eğer bu satırları Sasuke yazdıysa ona bir tanrıça gözüyle baktığı anlaşılıyordu. Onun bu yazdıklarına ne kadar inanabilirdik? Fakat Şunkin’in doğuştan asil bir güzellikte olduğu konusunda başka kanıtlar da vardı. Eskiden kadınların çoğu kısa boyluydu. Şunkin de en fazla 150 cm boyunda, incecik el ve ayak bilekleriyle harikulade düzgün vücutlu bir kadındı. Otuz yedi yaşları civarında çekilmiş bir fotoğrafında göründüğü kadarıyla oval yüzlü, incecik sevimli parmaklarla çeke çeke yapılmış gibi duran bebek yüzündeki minik burnu, ağzı ve gözlerinin görünümü öyle yumuşaktı ki bakışlarınızın altında her an eriyecekmiş sanırdınız. Fakat resim 1860’lı yıllarda çekildiği için eski anılar gibi çok yıpranmış, solmuş, sağında solunda beyaz pullanmalar peyda olmuştu. Belki bundan dolayı benim üstümde zayıf bir izlenim bırakmıştı. Bu sisler içindeki fotoğrafta hayal meyal görünen kadının hali vakti yerinde Osakalı bir tüccar ailesinden geldiği, duruşundaki asaletten doğal olarak belli oluyordu. Güzel olmasına güzeldi ama hepsi o kadar... Resim onun gerçek kişiliği hakkında hiçbir ipucu vermiyordu. Yaş olarak otuz yedi gösteriyordu ama yirmi yedi de dense pek yanlış sayılmazdı.</span></p>

  <p class="P_Current__And__Times_New_Roman__And__12pt__And__Left_Indent__And__Spacing_After__And__All_Padding"><span class="C_Current__And__No_Bold">Bu fotoğraf çekildiğinde Şunkin gözlerini kaybedeli yirmi yıldan fazla olmasına rağmen resimde gözlerini kapatmış bir kadından farkı yoktu. Bir sohbet esnasında şair Şato Haruo, “Körler akıllı, sağırlar soytarı gibi görünür,” demişti... Yalan da değil hani. Sağırlar başkalarının söylediğini anlamak için kaşlarını çatarlar, ağızlarını açarlar, gözlerini çevirirler, başlarını oraya buraya uzatıp dururlar. Bu halleriyle aptal gibidirler. Halbuki körler başları eğik sakin duruşlarıyla düşüncelere dalmış gibi görünürler. Ve ayrıca biz Uzakdoğu insanları gözleri yan kapalı halde bütün insanları ve varlıkları bağışlayıcı bakışlarla gözetlemekte olan Buddha ve Bodhisattvalara ahşkınızdır. Bu yarı kapalı gözler bizi bazen korkutsa da, bize tümüyle açık olan gözlerden daha müşfik, affedici ve huzur verici gelir. Şunkin de bu yumuşak, uysal, sevgi dolu bakışlarıyla merhametli Tanrıça Kannon’dan farksızdı.</span></p>

  <p class="P_Current__And__Times_New_Roman__And__12pt__And__Left_Indent__And__Spacing_After__And__All_Padding"><span class="C_Current__And__No_Bold">Bildiğim kadarıyla Şunkin’in tek fotoğrafı da buydu. O gençken daha fotoğraf tekniği Japonya’ya girmemişti ve bu fotoğrafın çekildiği sene de başına o korkunç olay gelmiş, bir daha da fotoğrafının çekilmesine izin vermemişti. Bu yüzden onun nasıl göründüğünü hayal edebileceğimiz bu soluk resimden başka bir şey yok elimizde. Onu yeterince anlatamadığımın, betimlerimin ne kadar kabataslak ve saydamlıktan ne kadar uzak olduğunun farkındayım. Ama emin olun, elimdeki fotoğraf benim sözcüklerimden daha bulanık ve netlikten uzak.</span></p>

  <p class="P_Current__And__Times_New_Roman__And__12pt__And__Left_Indent__And__Spacing_After__And__All_Padding"><span class="C_Current__And__No_Bold">Bana öyle geliyor ki bu fotoğraf çekildiğinde Şunkin otuz yedi yaşındaydı ve yine o yıl Sasuke de gözlerini kaybetmişti. Sasuke, Şunkin’i herhalde en son bu haliyle görmüştü. Acaba zihnindeki hayaline ne olmuştu? O da bu fotoğraftaki gibi zamanla solup gitmiş miydi? Yoksa ilerleyen yaşlarında zayıflayan hafızasındaki düş gücü ile mi kapatıyordu? Yoksa fotoğraftakinden çok daha farklı, çok daha cazip bir kadının hayalini mi kurmaya başlamıştı?</span></p>

  <p class="P_Current__And__Times_New_Roman__And__18pt__And__Centre_Alignment__And__Spacing_After__And__Spacing_Before"><span>3</span></p>

  <p class="P_Current__And__Times_New_Roman__And__12pt__And__Left_Indent__And__Spacing_After__And__All_Padding"><span class="C_Current__And__No_Bold__And__Italic">Şunkin'in Yaşamöyküsü</span> <span class="C_Current__And__No_Bold">şöyle devam ediyordu:</span></p>

  <p class="P_Current__And__Times_New_Roman__And__12pt__And__Left_Indent__And__Spacing_After__OPENPAR_3_CLOSEPAR__1">&nbsp;</p>

  <p class="P_Current__And__Times_New_Roman__And__12pt__And__Left_Indent__And__Spacing_After__OPENPAR_3_CLOSEPAR__1"><span class="C_Current__And__No_Bold">Sonuç olarak anne ve baba bu kızı öteki beş çocuğundan daha fazla sevmeye başlayıp gözbebeği yaptılar. Fakat Şunkin, dokuz yaşındayken ne yazık ki çok önemli bir göz hastalığı geçirdi ve aniden görme duyusunu tamamen yitirdi. Bu durum anne ve babayı can evinden vurdu. Çocuğunun bu zavallı halini gören anne çıldırır gibi oldu, tanrılara lanet okudu, insanlara kin kustu. O günden sonra Şunkin dans etmeyi bırakıp kendini tamamen KOTO ve ŞAMİSEN çalgılarını öğrenmeye ve müziğe verdi.</span></p>

  <p class="P_Current__And__Times_New_Roman__And__12pt__And__Left_Indent__And__Spacing_After__And__All_Padding"><span class="C_Current__And__No_Bold">Şunkin’in nasıl bir çeşit göz hastalığına yakalandığı konusunda kitapta daha fazla bir bilgi yoktu. Fakat Sasu-ke sonradan çevresindeki insanlara şöyle demişti:</span></p>

  <p class="P_Current__And__Times_New_Roman__And__12pt__And__Left_Indent__And__Spacing_After__And__All_Padding"><span class="C_Current__And__No_Bold">“Ne demiş atalar: Herkes meyve veren ağacı taşlar. Hocam için de öyle oldu. O güzelliğiyle, o yeteneğiyle düşmanlarının kıskançlığına hedef oldu. Hem de hayatta iki kez... Başına gelen bütün felaketler o iki saldırı yüzünden. Hocama hayatını zindan eden bu kötülüklerin ardında kesinlikle birtakım gizli tezgâhlar döndüğünü sanıyorum.” Sasuke, başka bir yerde hocasının göz hastalığının da trahom olduğundan bahsetmişti.</span></p>

  <p class="P_Current__And__Times_New_Roman__And__12pt__And__Left_Indent__And__Spacing_After__And__All_Padding"><span class="C_Current__And__No_Bold">Aşırı nazlı büyütüldüğü için Şunkin’in biraz şımarık ve bencil tarafları vardı ama hareketli, hayat dolu, dilli bir çocuktu; bakıcılarına, hizmetçilere karşı son derece anlayışlı, bütün erkek ve kız kardeşleriyle uyumluydu. Kısacası evin tek sevgilisi oydu... Fakat anne babanın sadece onu kayırmalarından dolayı en küçük kız kardeşin dadısının ondan nefret ettiği konusu gündeme gelir gibi olmuştu. Trahom hastalığı herkesin bildiği gibi göz mukozasının bulaşıcı bir mikropla enfekte olması demektir. Sasuke, bu nıürebbiyenin herhangi bir şekilde yolunu bulup bu mikrobu kızın gözlerine bulaştırdığını düşünüyordu. Elinde kesin bir kanıt var mıydı, yoksa kendi ha-yalininbir icadı mıydı artık orasını bilemiyoruz. Şunkin’in sonradan gösterdiği saldırgan davranışlara bakılacak olursa bu olayın onun karakterinin değişmesine sebep olduğu düşünülebilirdi. Ancak, Şunkin’in kör olmasından dolayı Sasuke’nin duyduğu teessür maalesef sadece bu olayla kalmadığı için, hiç farkına varmadan başkalarını suçlayan, herkese lanet okuyan eğilim geliştirmişti ve bu nedenle her söylediğine hemen inanmamak gerekirdi. Mürebbiye hakkındaki düşünceleri de belki tümüyle asılsız bir kuşkudan ibaretti.</span></p>

  <p class="P_Current__And__Times_New_Roman__And__12pt__And__Left_Indent__And__Spacing_After__And__All_Padding"><span class="C_Current__And__No_Bold">Neyse, konuyla ilgili nedenleri irdelemek yerine kızın dokuz yaşında gözlerini kaybettiğini söylemekle yetinelim. Kitapta "O günden sonra Şunkin dans etmeyi bırakıp kendini tamamen</span> <span class="C_Current__And__No_Bold__And__Italic">koto</span> <span class="C_Current__And__No_Bold">ve</span> <span class="C_Current__And__No_Bold__And__Italic">şamisen</span> <span class="C_Current__And__No_Bold">çalgılarını öğrenmeye ve müziğe verdi” şeklinde bir kayıt vardı. Şunkin gözlerini kaybettiği için müziğe dönmüştü. Halbuki gönlü danstaydı ve Sasuke’ye hep asıl yeteneğinin dans olduğunu söylemişti. Onun</span> <span class="C_Current__And__No_Bold__And__Italic">şamisen</span> <span class="C_Current__And__No_Bold">ve</span> <span class="C_Current__And__No_Bold__And__Italic">koto</span> <span class="C_Current__And__No_Bold">çalarken şarkı söylemesini övenler onun gerçek kişiliğini tanımayanlardı. Kendine kalsaydı Şunkin dansçı olurdu. Onun bu sözlerinde bile birazcık kibir yatıyordu, çünkü burada, yeteneği olmadığı bir dalda bile çok başarılı olduğunu ima etmek ister gibiydi. Ama belki de onun söylediklerini Sa-suke abartıyordu. Çünkü Şunkin’in rasgele ağzından çıkan her sözü bile şükran duygularıyla hemen beynine kazıyor ve bu sözleri onun üstün göstermek için kendi kafasınca büyük anlamlar katarak yorumluyordu...</span></p>

  <p class="P_Current__And__Times_New_Roman__And__12pt__And__Left_Indent__And__Spacing_After__And__All_Padding"><span class="C_Current__And__No_Bold">Daha önce sözünü ettiğim Hoginoçayalı yaşlı bayan, kökeni XVII. yüzyıla kadar inen İkuta Müzik Ekolü icracılarından Şigisava Teru idi ve "koto liyakat unvanı” vardı. Bu unvan</span> <span class="C_Current__And__No_Bold__And__Italic">koto</span> <span class="C_Current__And__No_Bold">ve</span> <span class="C_Current__And__No_Bold__And__Italic">şamisen</span> <span class="C_Current__And__No_Bold">enstrümanları konusunda üstün başarı göstermiş büyük sanatçılara verilen üçüncü derece liyakat unvanıydı. Şunkin ve Sasuke’ye ileri yaşlarında sadakatle hizmet eden bu bayan bana şunları söylemişti: "Hocamın çocukken çok iyi dans ettiğini ben de duydum. Fakat</span> <span class="C_Current__And__No_Bold__And__Italic">şamisen</span> <span class="C_Current__And__No_Bold">ve</span> <span class="C_Current__And__No_Bold__And__Italic">koto</span> <span class="C_Current__And__No_Bold">enstrümanlarını da henüz beş altı yaşındayken Üstat Şunşo’dan öğrenmeye başlamış ve bu çalışmalarını düzenli olarak devam ettirmiştir. Gözlerini kaybettiği için müziğe başladı diye bir olay söz konusu değildir. O günlerde iyi aile çocuklarının çok genç yaşta müziğe başlaması zaten bir gelenekti. Hatta söylentiye bakılırsa, hocam daha on yaşındayken ara nağmeleri çok zor olan ‘Şafakta Bir Ay’ adlı uzun bir</span> <span class="C_Current__And__No_Bold__And__Italic">koto</span> <span class="C_Current__And__No_Bold">parçasını bir dinleyişte ezberlemiş ve hiç kimsenin yardımı olmadan bu ezgiyi</span> <span class="C_Current__And__No_Bold__And__Italic">şamisen</span> <span class="C_Current__And__No_Bold">ile çalmiştir. Görüyorsunuz ki, hocam müzik alanında doğuştan bir deha idif Çünkü bu, kolay kolay her sıradan insanın yapabileceği bir iş değildir. Gözlerini kaybettikten sonra, artık başka eğlencesi kalmadığı için çalışmalarını bu alanda yoğunlaştırdığını, kendini bütün ruhu ve bedeniyle müziğe verdiğini sanıyorum."</span></p>

  <p class="P_Current__And__Times_New_Roman__And__12pt__And__Left_Indent__And__Spacing_After__And__All_Padding"><span class="C_Current__And__No_Bold">Belki deTeru’nun söyledikleri doğruydu... Şunkin’in gerçek yeteneği ta işin başından beri müzik alanındaydı... Dansa olan yeteneğinin derecesi kuşkuluydu.</span></p>

  <p class="P_Current__And__Times_New_Roman__And__18pt__And__Centre_Alignment__And__Spacing_After__And__Spacing_Before"><span>4</span></p>

  <p class="P_Current__And__Times_New_Roman__And__12pt__And__Left_Indent__And__Spacing_After__And__All_Padding"><span class="C_Current__And__No_Bold">Kendini tüm "ruhu ve bedeniyle” müziğe verse bile geçim kaygısı diye bir sorunu olmadığı için, başlangıçta herhalde bu işi meslek olarak düşünmemişti. Müzik dershanesi açması başka özel nedenlerden kaynaklanmıştı. Ama hiçbir zaman tek gelir kaynağı hocalık olmamıştı; her ay ailesinin ona gönderdiği para kendi kişisel kazancının kat kat üstündeydi. Buna rağmen eline geçen para onun lüksüne ve savurganlığına yetmiyordu.</span></p>

  <p class="P_Current__And__Times_New_Roman__And__12pt__And__Left_Indent__And__Spacing_After__And__All_Padding"><span class="C_Current__And__No_Bold">Önceleri hiçbir gelecek kaygısı olmadan, yalnız kendi zevki için, tekniğini geliştirmek için çalışmıştı ama Tanrı vergisi olan yetenekleri müziğe olan aşkıyla birle-şince durum değişmişti...</span></p>

  <p class="P_Current__And__Times_New_Roman__And__12pt__And__Left_Indent__And__Spacing_After__And__All_Padding"><span class="C_Current__And__No_Bold">"</span> <span class="C_Current__And__No_Bold__And__Italic">Yaşamöyküsü"</span> <span class="C_Current__And__No_Bold">şöyle devam ediyordu:</span></p>

  <p class="P_Current__And__Times_New_Roman__And__12pt__And__Left_Indent__And__Spacing_After__OPENPAR_3_CLOSEPAR__1"><span class="C_Current__And__No_Bold">Şunkin on beş yaşına gelince inanılmaz bir ilerleme kaydetmiş, kendi yaşıtlarının hepsini geride bırakmıştı. Artık okul arkadaşlarının arasında onunla boy ölçüşecek hiç kimse kalmamıştı...</span></p>

  <p class="P_Current__And__Times_New_Roman__And__12pt__And__Left_Indent__And__Spacing_After__And__All_Padding"><span class="C_Current__And__No_Bold">Yaşamöyküsündeki bu ifadeler herhalde doğru olmalıydı... Bayan Şigisava’dan duyduğum kadarıyla bir zamanlar Şunkin ona şunları anlatmıştı: "Hocam Şunşo çok titiz bir insandı... Fakat beni hiçbir zaman ciddi bir şekilde azarladığı olmadı... Aksine sık sık övgülerine mazhar oldum... Dershaneye her gidişimde hocam benimle özel olarak ilgilendi ve bana son derece nazik bir şekilde müzik öğretti... Bu yüzden öteki öğrencilerin hocamdan neden bu kadar korktuğunu onca zaman bir türlü anlayamamışımdır."</span></p>

  <p class="P_Current__And__Times_New_Roman__And__12pt__And__Left_Indent__And__Spacing_After__And__All_Padding"><span class="C_Current__And__No_Bold">Şigisava Teru aynca şunları ilave etmişti: "Hocam Şunkin’in böylesine sert bir ortamda hiç sıkıntı çekmeden öğrencilik yapması, herhalde onun müziğe olan doğal yeteneğinden kaynaklanıyordu...”</span></p>

  <p class="P_Current__And__Times_New_Roman__And__12pt__And__Left_Indent__And__Spacing_After__And__All_Padding"><span class="C_Current__And__No_Bold">Şunkin, varlıklı Mozuya ailesinin çocuğuydu... Hiçbir hoca, ne kadar sert olursa olsun, öteki profesyonel müzisyen ailelerin çocuklarına yaptıkları gibi ona öyle haşin davranamazlardı. Aynca Üstat Şunşo, zengin bir ailede doğduğu halde mutlu çocukluğu ansızın böyle körlük gibi bir felaketle noktalanan bu sevimli minik kızı himaye etmek istemiş olmalıydı. Fakat Üstat’ta asıl sevgi ve hayranlık uyandıran konu, her şeyden ziyade kızın yeteneğiydi. Kendi çocuklarından çok onun üzerine titriyordu. Kız rahatsızlanıp bir ders bile kaçırsa ya hemen evine birilerini gönderir ya da bastonunu eline alıp kendisi yollara düşerdi. Şunkin gibi bir öğrencisi olduğundan dolayı gurur duyduğu kesindi.</span></p>

  <p class="P_Current__And__Times_New_Roman__And__12pt__And__Left_Indent__And__Spacing_After__And__All_Padding"><span class="C_Current__And__No_Bold">Profesyonel müzisyen olmak için gelen öğrencilerin kalabalık olduğu bir gün onlara şöyle seslenmişti:</span></p>

  <p class="P_Current__And__Times_New_Roman__And__12pt__And__Left_Indent__And__Spacing_After__And__All_Padding"><span class="C_Current__And__No_Bold">“Mozuya ailesinin bu minik kızını kendinize örnek alın! Hepiniz yarın öbür gün bu sanattan ekmek yiyeceksiniz... Ama bu işi sadece amatörce yapan şu minicik yavrunun hünerine yetişemeyecek olursanız sizlere çok yazık olur...”</span></p>

  <p class="P_Current__And__Times_New_Roman__And__12pt__And__Left_Indent__And__Spacing_After__And__All_Padding"><span class="C_Current__And__No_Bold">Üstat’ın kızdan bahsederken hep böyle samimi bir dil kullanması büyük bir ihtimalle Şunkin’in ablasına da ders vermiş olmasından ve Mozuyaların aile dostu olmasından kaynaklanıyordu.</span></p>

  <p class="P_Current__And__Times_New_Roman__And__12pt__And__Left_Indent__And__Spacing_After__OPENPAR_1_CLOSEPAR_"><span class="C_Current__And__No_Bold">Bir zaman gelmiş, Şunkin’e gösterdiği aşırı ilgi ve ayrıcalıktan dolayı öğrencileri onu eleştirmişlerdi. Öğrencilerin hepsini susturarak, "Saçmalamayın,” demişti, “bir hoca ne kadar sertse o kadar iyi hocadır. Eğer onu azarlarsam ona karşı en büyük iyiliği yapmış olurum, çünkü hızlı bir zekâsı, inanılmaz bir yeteneği var. Onu sokağa bıraksam bile gider kimsenin yardımı olmadan kendi başına yapabildiği kadar müzik yapar... Ama, bir de gerçekten kafasına koyar da ciddi ciddi üzerine eğilmeye başlarsa o zaman boynuz kulağı geçer ve sizler yarın onu karşınızda gördüğünüzde utancınızdan kaçacak delik ararsınız. Hem şunu da unutmayın ki, bu kızın çalışmaya ihtiyacı yok, çünkü ailesi zengin. Ve ben böyle yetenekli birini bırakmış, sizin gibi et kafalıları adam etmek için çala çala pazılarımı patlatıyorum... Utanın ve konuyu saptırmayın.”</span></p>

  <p class="P_Current__And__Times_New_Roman__And__18pt__And__Centre_Alignment__And__Spacing_After__And__Spacing_Before"><span>5</span></p>

  <p class="P_Current__And__Times_New_Roman__And__12pt__And__Left_Indent__And__Spacing_After__OPENPAR_1_CLOSEPAR_"><span class="C_Current__And__No_Bold">Üstat kör Şunşo’nun evi Doşo Maçi’deki Mozuya ilaç mağazasından bir kilometre kadar uzakta Utsubo semtindeydi. Elinden tutarak Şunkin’i her gün dershaneye götüren, görevli mağazanın çırağı Sasuke idi. Gelecekte büyük bir müzisyen olup Nukui Kengyo adını alacak Sasuke’nin Şunkin ile olan yazgısal beraberliği böyle başlamıştı. Daha önce de söylendiği gibi Sasuke, Goşu ilinin Hino ilçesinde doğmuştu. İlçede ailesinin bir eczanesi vardı ve hem dedesi hem de babası eczacılığı Osaka’da Mozuya İlaç Ticarethanesi’nde çalışarak öğrenmişlerdi. Sasuke için Mozuya ailesiyle çalışmak, birkaç kuşaktır ilişki içinde bulundukları efendilerine hizmet vermek demekti.</span></p>

  <p class="P_Current__And__Times_New_Roman__And__12pt__And__Left_Indent__And__Spacing_After__OPENPAR_1_CLOSEPAR_"><span class="C_Current__And__No_Bold">Mozuyalarda çıraklığa başladığında Sasuke on üç, Şunkin ise henüz dokuz yaşındaydı. Fakat aynı yıl Sasuke gelmeden önce Şunkin’in o güzel gözleri bir daha hiç açılmamak üzere çoktan kapanmış bulunuyordu. Sasuke bütün yaşamı boyunca, Şunkin’in gözlerinde bir kez olsun gün ışıltısını göremediği için hiçbir zaman hayıflanmadı, aksine kendini çok şanslı hissetti. Şayet onu gözleri kapanmadan görmüş olsaydı, belki sonradan onun yüzündeki mükemmelliğin bozulduğunu fark edebilirdi. Fakat çok şükür, Şunkin'in güzelliğine düşen gölgenin hiçbir zaman bilincinde olmadı. Çünkü daha ilk gördüğü anda Şunkin’in yüzü ona mükemmel gelmişti.</span></p>

  <p class="P_Current__And__Times_New_Roman__And__12pt__And__Left_Indent__And__Spacing_After__OPENPAR_1_CLOSEPAR_"><span class="C_Current__And__No_Bold">Günümüzde Osaka’nın varlıklı aileleri artık bilinçli olarak şehir dışına taşınıyorlar ve bu nedenle onların sportmen kız çocukları güneş ve temiz havayla tanışmış dürümdalar. Kızlan dünyadan tecrit ederek kapalı odalar içinde yetiştirme âdeti de yavaş yavaş ortadan kalkmakta. Ancak, kırsal kesimde büyüyen çocuklarla şehir çocukları arasında hâlâ fark var. Şehir çocukları şimdi bile köy çocuklanna kıyasla daha narin ve beyazdırlar. Bu halleriyle belki daha zarif duruyorlar ama sıhhatsiz bir görünümleri olduğunu da kimse inkâr edemez. Bunun sadece Kyoto ve Osaka’ya has bir özellik olmadığını belirtmek lazım; bütün metropollerde böyle bir eğilim var. Ancak Tokyo’nun durumu biraz farklı. Orada hafif esmer kadınlar bile "ben beyazım" diye caka satabilirler. Yani Tokyo bölgesi, “beyaz ten" açısından Osaka ve civarı ile asla boy ölçüşemez.</span></p>

  <p class="P_Current__And__Times_New_Roman__And__12pt__And__Left_Indent__And__Spacing_After__OPENPAR_1_CLOSEPAR_"><span class="C_Current__And__No_Bold">Eski Osaka ailelerinin erkek çocukları bile sahnedeki jönler gibi narin ve kadınsıdırlar. Fakat yaş otuza gelince yüzleri güneş yanığı olmaya, yağ bağlamaya başlar, aniden gerdan göbek bırakarak varlıklı bir asilzade kılığına bürünürler. O zamana kadar kız gibi beyazdırlar ve giyinişleri bile kadınsıdır. Feodal Japonya’da varlıklı ailelerin çocuğu olarak doğan ve sağlıksız kapalı mekânlarda büyütülen kızlar, kim bilir ne kadar narin, beyaz ve içtiği su görünecek kadar saydam tenliydiler! Bir köylü çocuğu olan Sasuke’nin gözüne bu varlıklar peri kızı gibi güzel gelmiş olmalı...</span></p>

  <p class="P_Current__And__Times_New_Roman__And__12pt__And__Left_Indent__And__Spacing_After__And__All_Padding"><span class="C_Current__And__No_Bold">Sasuke, Mozuya ailesine geldiğinde Şunkin’in ablası on iki, küçük kız kardeşi ise henüz altı yaşındaydı. Köyden daha yeni çıkan Sasuke’ye bu kızlar inanılmaz güzellikte görünmüştü ama o, kör Şunkin'in esrarengiz cazibesine vurulmuştu. Sasuke’ye onun kapalı gözleri kız kardeşlerinin açık olan gözlerinden daha parlak, daha güzel geldi. Yüzü ise göründüğünden daha doğal olamazdı, hiçbir değişikliğe ihtiyaç yoktu.</span></p>

  <p class="P_Current__And__Times_New_Roman__And__12pt__And__Left_Indent__And__Spacing_After__And__All_Padding"><span class="C_Current__And__No_Bold">Şunkin genellikle dört kız arasında en güzelleri olarak bilinirdi ama böyle bile olsa bu hayranlığın altında biraz da onun sakatlığına karşı duyulan acıma hissinin bulunduğunu kabul etmek gerekirdi. Ancak Sasuke, bu savı asla kabul etmedi. Şunkin’e olan aşkının acıma ve merhamet duygusundan kaynaklandığı düşüncesi onda hep nefret uyandırdı. Olayı böyle bakanlar son derece insafsız ve çirkin gözlemcilerdi.</span></p>

  <p class="P_Current__And__Times_New_Roman__And__12pt__And__Left_Indent__And__Spacing_After__And__All_Padding"><span class="C_Current__And__No_Bold">"Hocamın yüzüne baktığımda ona acımak, onu bir zavallı gibi görmek asla aklımın ucundan geçmedi! Asıl zavallılar gözleri görenler. O kadar güzel ve yetenekli bir kadının neden elâlemin merhametine ihtiyacı olsundu ki? Aslında devamlı o bana acır ve hep, 'Zavallı Sasuke!' derdi. Evet, bizim gözümüz, kulağımız yerinde, fakat o bizden her açıdan üstün! Bence asıl özürlü olanlar biziz.”</span></p>

  <p class="P_Current__And__Times_New_Roman__And__12pt__And__Left_Indent__And__Spacing_After__And__All_Padding"><span class="C_Current__And__No_Bold">Fakat bunlar Sasuke’nin ileri yaşlarında yaptığı konuşmalar. Sasuke daha işin başında yüreği tapınma derecesinde hayranlık duygularıyla yanarken, hislerini ruhunun derinliklerine gömerek Şunkin’e sadakatle hizmet etmeye başlamıştı ama o zaman aşkın ne demek olduğunu bilmiyordu.. Böyle bir şeyin farkında olsa bile ne değişirdi ki... Karşısındaki henüz çok ufak yaşta masum bir çocuktu ve üstelik yanlarında kuşaklar boyu hizmet verdikleri, kapı kulluğu yaptıkları bir ağanın kızıydı. Sadece kızın refakatçisi olarak her gün yanında yürümek bile onun için yetip de artıyor olmalıydı. Yeni çırağın bu işle görevlendirilmesi gerçekten çok garip bir olaydı. Fakat başlangıçta bu işi yapan sadece o değildi; bazen bir hizmetçi kadın, bazen de Sasuke'den yaşlı başka bir çırak aynı işi yapıyordu. Fakat bir gün Şunkin, “Beni Sasuke götürüp getirsin!” deyince bu görev yalnız ona verildiğinde Sasuke on dört yaşındaydı. Böyle eşsiz bir şerefe nail olduğundan dolayı Tanrı'ya binlerce şükrederek Şunkin’in minicik ellerini avucuna alır, Şunşo’nun dershanesine götürürdü. Ders bitinceye kadar orada bekler, kızı tekrar eve getirirdi. Yol boyunca Şunkin’in konuşması çok nadir bir olaydı. Sasuke küçükhanımdan tepki gelmedikçe hiç ağzını açmaz, bir hata yapmamaya dikkat ederdi. Bir gün Şunkin’e neden Sasuke’yi seçtiğini sorduklarında, "Çok sessiz, çok efendi, gevezelik etmiyor!” demişti.</span></p>

  <p class="P_Current__And__Times_New_Roman__And__12pt__And__Left_Indent__And__Spacing_After__And__All_Padding"><span class="C_Current__And__No_Bold">Şunkin başlangıçta çok sevimli bir kızdı ve herkesle gayet güzel geçinip gidiyordu. Fakat gözlerini kaybettikten sonra huysuz, aksi, kaprisli, gülmeyen, konuşmayan, kasvetli bir insan olup çıkmıştı. Belki de Sasuke’yi beğenmesinin nedeni onu boş konuşmalarla hiç rahatsız etmeden görevini sadakatle yerine getirmesinden dolayıydı. (Üstelik söylentilere bakılırsa, Sasuke onu gülerken görmekten hiç hoşlanmıyordu. Herhalde körler güldüğü zaman yüzlerinin ortasında bir boşluk oluştuğu, bu durum da Sasuke’nin yüreğini acıma duygularıyla doldurduğu için görmeye dayanamıyor olmalıydı.)</span></p>

  <p class="P_Current__And__Times_New_Roman__And__18pt__And__Centre_Alignment__And__Spacing_After__And__Spacing_Before"><span>6</span></p>

  <p class="P_Current__And__Times_New_Roman__And__12pt__And__Left_Indent__And__Spacing_After__And__All_Padding"><span class="C_Current__And__No_Bold">Acaba, konuşarak rahatsız etmediği için mi Şunkin bu çocuğu seçmişti?</span></p>

  <p class="P_Current__And__Times_New_Roman__And__12pt__And__Left_Indent__And__Spacing_After__And__All_Padding"><span class="C_Current__And__No_Bold">Yoksa, onun kendisine karşı duyduğu hayranlığın az da olsa farkına varmış, o çocuk yaşında bile bu olay Şunkin'in çok mu hoşuna giymişti? On yaşındaki başka bir kız çocuğu için böyle bir ihtimal söz konusu bile olamaz, ancak Şunkin’in durumu değişikti. Çok akıllı, çok erken gelişmiş bu kızın gözlerini kaybettikten sonra müthiş bir altıncı his geliştirdiğini düşünürsek yukarıdaki ihtimali tamamen göz ardı edemeyiz. Ancak Şunkin çok gururlu bir insan olduğu için Sasuke’ye âşık olduğunun farkına vardıktan sonra bile duygularını hiçbir zaman itiraf etmedi. Çok uzun bir zaman ondan uzak durdu. Konu üzerinde hâlâ birtakım kuşkular var; ancak Şunkin başlangıçta Sasuke’nin varlığından habersiz gibi davrandığı veya en azından Sasuke’ye böyle geldiği kesindi.</span></p>

  <p class="P_Current__And__Times_New_Roman__And__12pt__And__Left_Indent__And__Spacing_After__And__All_Padding"><span class="C_Current__And__No_Bold">El ele tutuşurken, önce Sasuke sol elini kızın omzuna kadar kaldırıyor, sonra kız da sağ elini onun avucunun içine koyuyordu. Şunkin için Sasuke sadece bir eldi. Ondan bir şey yapmasını istediğinde, hiçbir zaman açık seçik söylemez; jest ve mimiklerle ya da sihirbazlık duası okur gibi kendi kendine mırıldanarak ima ederdi. Bu işaretler herhangi bir şekilde Sasuke’nin dikkatinden kaçacak olursa çok sinirlendiği için zavallı Sasuke devamlı onun hareketlerini, yüzünün her ifadesini gözleyip durmak zorundaydı. Sanki Şunkin devamlı onun dikkatini test eder gibi bir durum söz konusuydu. Zaten çocukluğundan beri el bebek gül bebek büyütülen bu kızın şımarıklığına bir de körlüğün verdiği kaprisler eklenince Sasuke bir saniye bile rahat yüzü göremez olmuştu.</span></p>

  <p class="P_Current__And__Times_New_Roman__And__12pt__And__Left_Indent__And__Spacing_After__And__All_Padding"><span class="C_Current__And__No_Bold">Bir gün dershanede ders almak için sırasını beklerken Şunkin aniden gözden kayboluvermişti. Sasuke’nin ödü kopmuş, her tarafta onu aramaya başlamıştı. Sonradan öğrendi ki kız tuvalete gitmişti. Normal olarak, Şun-kin tuvalete gitmek istediğinde sessizce yerinden kalkıp odadan çıkmaya çalışırken, Sasuke de hemen yerinden fırlar, kızın elinden tutar ve tuvaletin kapısına kadar götürürdü. Tuvaletteki işi bitip çıktıktan sonra da lavaboda onun ellerine su döken Sasuke’ydi. O gün her nedense Sasuke'nin dalgınlığına gelmiş, kız el yordamıyla tuvalete kadar kendi başına gitmişti. Sasuke onu lavabonun başında su maşrapasına uzanırken yakalamıştı. Sesi titreyerek, “Çok, çok özür dilerim,” demişti.</span></p>

  <p class="P_Current__And__Times_New_Roman__And__12pt__And__Left_Indent__And__Spacing_After__And__All_Padding"><span class="C_Current__And__No_Bold">Kız da başını sallayarak, "Fark etmez!” diyerek ona tepki göstermişti... Fakat kız ne kadar“Fark etmez!” dese bile, "Ya öyle mi efendim...” deyip işin içinden sıyrılmaya çalıştığı anda sonradan hali yamandı... Böyle durumlarda maşrapayı kızdan zorla alıp eline suyu Sasuke’nin dökmesi lazımdı. Artık bu taktikleri öğrenmişti...</span></p>

  <p class="P_Current__And__Times_New_Roman__And__12pt__And__Left_Indent__And__Spacing_After__And__All_Padding"><span class="C_Current__And__No_Bold">Yine bir gün öğle sonrası dershanede Şunkin sıra beklerken, Sasuke her zamanki gibi saygılı bir şekilde onun arkasında oturuyordu. Şunkin kendi kendine, “Hava çok sıcak!” diye mırıldandı. Sasuke de sevecen bir şekilde, “Ya, gerçekten öyle!” diyerek ona katıldı. Fakat hiç yanıt yoktu. Kız sonra tekrar, "Çok sıcak!” demişti. Ne istediğini anlayan Sasuke hemen orada bulunan yelpaze ile kızın sırtını yelpazelemeye başladı. Sasuke’nin eli biraz yavaşladığı an kız tekrar “Çok sıcak, çok sıcak!!” demeye başlıyordu. özel kitap grubu</span></p>

  <p class="P_Current__And__Times_New_Roman__And__12pt__And__Left_Indent__And__Spacing_After__And__All_Padding"><span class="C_Current__And__No_Bold">Şunkin kaprisliydi, nazlıydı ama özellikle Sasuke’ye karşı böyleydi, yoksa evlerinde çalışan öteki insanlara karşı davranışı çok değişikti... Çünkü onun bu karakterini bile bile bu kadar hassas bir şekilde emrinde olan Sasuke idi; kız bunu biliyor, ona karşı aşırı kapris yapmakta hiçbir sakınca görmüyordu. Öte yandan Sasuke’nin kızın bu davranışlarından rahatsız olmak bir yana, mutlu olur gibi bir hali vardı. Şunkin’in bütün kötü davranışlarını sanki bir cilve, naz, hatta kendisine bahşedilen bir lütuf gibi görüyordu.</span></p>

  <p class="P_Current__And__Times_New_Roman__And__18pt__And__Centre_Alignment__And__Spacing_After__And__Spacing_Before"><span>7</span></p>

  <p class="P_Current__And__Times_New_Roman__And__12pt__And__Left_Indent__And__Spacing_After__And__All_Padding"><span class="C_Current__And__No_Bold">Üstat Şunşo’nun ders verdiği icra odası evin arkasında birkaç merdivenle çıkılan asma kattaydı. Şunkin’in sırası geldiğinde Sasuke onu ellerinden tutarak asma kata çıkarır, hocanın karşısına oturtur,</span> <span class="C_Current__And__No_Bold__And__Italic">şamisen</span> <span class="C_Current__And__No_Bold">ya da</span> <span class="C_Current__And__No_Bold__And__Italic">koto</span> <span class="C_Current__And__No_Bold">çalgısını önüne yerleştirir, sonra da aşağıya inip onu beklemeye başlardı. Aşağıda otururken bile onu ders biter bitmez hemen aşağı indirmek için kulağı devamlı müzikteydi. Şunkin’in çalmayı ve okumayı öğrendiği parçaları dinlerken doğal olarak onun da müzik zevkinin ilk tohumları atılmış oldu.</span></p>

  <p class="P_Current__And__Times_New_Roman__And__12pt__And__Left_Indent__And__Spacing_After__And__All_Padding"><span class="C_Current__And__No_Bold">Sonradan büyük bir virtüöz olduğuna bakılacak olursa Sasuke’nin de müziğe karşı doğuştan yeteneği olduğu kesindi. Ancak, Şunkin gibi birine hizmet etmeseydi, onu böyle çılgınca sevip bütün hobilerini paylaşmamış olsaydı Mozuyalardan bayilik alıp ömrünün sonuna kadar sıradan bir eczacı olarak kalacağı kesindi. Ömrünün ileri yıllarında gözleri kör olup</span> <span class="C_Current__And__No_Bold__And__Italic">kengyo,</span> <span class="C_Current__And__No_Bold">yani birinci dereceden devlet sanatçısı olarak kabul edildiği zaman bile, "Benim sanatım Şunkin’in sanatıyla boy ölçüşemez, onun fersah fersah gerisindedir... Ben buraya geldiysem, hocam sayesinde geldim, hocamdan feyzalarak geldim..." derdi. O Şunkin’i devamlı öve öve göklere çıkarır, kendisini de yüz-iki yüz kat alçaltarak tevazu gösterirdi. Ama tevazu bir yana, ikisinin de değişik meziyetleri vardı: Şunkin’in müzik dehasını, Sasuke’nin ise yılmaz azim ve iradesini hiç kimse inkâr edemezdi.</span></p>

  <p class="P_Current__And__Times_New_Roman__And__12pt__And__Left_Indent__And__Spacing_After__And__All_Padding"><span class="C_Current__And__No_Bold__And__Italic">Şamisen</span> <span class="C_Current__And__No_Bold">almaya gizlice karar verip harçlıklarını, bir hizmete gönderildiğinde verilen bahşişleri biriktirmeye başladığında on dört yaşını bitirmek üzereydi. Giren yılın yazında nihayet kendine orta halli eski bir</span> <span class="C_Current__And__No_Bold__And__Italic">şamiserı</span> <span class="C_Current__And__No_Bold">satın alabildi. Kapıdaki bekçiye aldığı şeyi göstermemek için aletin sapını ve gövdesini tavan arasındaki yatak odasına ayrı ayrı taşıdı. Sonra da öteki mağazada çalışanlar uyuduktan sonra her gece geç saatlere kadar kendi kendine</span> <span class="C_Current__And__No_Bold__And__Italic">şamisen</span> <span class="C_Current__And__No_Bold">çalışmaları yapmaya başladı.</span></p>

  <p class="P_Current__And__Times_New_Roman__And__12pt__And__Left_Indent__And__Spacing_After__OPENPAR_1_CLOSEPAR_"><span class="C_Current__And__No_Bold">Önceleri kendine hiç güveni yoktu. İleride babasının işini devralmak üzere buraya çırak verilmişti. İleride profesyonel müzisyen olmaya ne niyeti vardı ne de bu konuda kendine güveniyordu. Bütün merakı Şunkin’e karşı olan kayıtsız şartsız sadakatinden ve onun hobilerine karşı duyduğu ilgiden kaynaklanıyordu. Ancak müzik öğrenerek Şunkin’in gönlüne girmek gibi bir amaç gütmediğinden dolayı bu ilgisini ondan saklamak için elinden gelen her şeyi yaptı.</span></p>

  <p class="P_Current__And__Times_New_Roman__And__12pt__And__Left_Indent__And__Spacing_After__OPENPAR_1_CLOSEPAR_"><span class="C_Current__And__No_Bold">Sasuke’nin alçak tavanlı yatak odasında ondan başka beş altı kalfa ve çırak kalıyordu.</span> <span class="C_Current__And__No_Bold__And__Italic">Şamisen</span> <span class="C_Current__And__No_Bold">çalışmaları konusunu dışarı sızdırmamalarını rica etmiş, geceleri kimseyi rahatsız etmeyeceğine söz vermişti. Hepsi zaten çok genç çocuklardı. Yatağa girer girmez hemen uykuya daldıkları için hiç kimse ağzını açıp bir şikâyette bulunmadı. Böyle olduğu halde Sasuke yine de onların uyuduklarına emin olduktan sonra yüklüğü tamamen boşaltır, orada girip çalışmalara başlardı. Yazın vıcık vıcık nemli, basık damlı sıcak tavan arasında dar yüklüğün sürgülü kapısı çekilince içerinin nasıl cehennem gibi yandığını düşünün. Ama Sasuke oraya girip kapıyı kapatınca çalgı sesi dışarı sızmıyor, hem de odadan gelen horultulardan, sayıklamalardan etkilenmemiş oluyordu. Sözlü olarak icra etmesi gereken yerleri alçak sesle geçiştiriyor, tellere vururken mızrap yerine parmaklarını kullanıyordu. Ve bütün bunları zifiri karanlık yüklüğün içinde el yordamıyla yapıyordu.</span></p>

  <p class="P_Current__And__Times_New_Roman__And__12pt__And__Spacing_After">&nbsp;</p>

  <p class="P_Current__And__Times_New_Roman__And__12pt__And__Left_Indent__And__Spacing_After__And__All_Padding"><span class="C_Current__And__No_Bold">Fakat Sasuke karanlıktan hiç rahatsız olmuyordu. Çünkü kör insanların hepsi devamlı böyle bir karanlık dünyanın içinde yaşıyordu ve Şunkin de çalgısını aynı şekilde çalıyordu. Onun karanlık dünyasında kendine bir yer bulabildiği için sonsuz mutluluk duyuyordu. Sonraları kimseden çekinmeden rahatça çalışma yapabildiği zamanlarda bile artık gözlerini yumarak çalmayı alışkanlık edinmişti. Bunu da, Şunkin gibi çalmazsa enstrümana hâkim olamayacağını söyleyerek açıklamaya çalışıyordu. Kısacası, gözleri açık olduğu halde, kör olan Şunkin’in duyduğu bütün acıları paylaşmak istiyor, kör bir insanın karşılaştığı bütün engelleri yüreğinde hissetmek istercesine onların yaşantısına imreniyordu. İleri yaşlarında Sasuke’nin kör olması bir tesadüf değildi... Böyle bir arzuyu daha gençlik çağlarında yüreğinde yeşertmeye başlamıştı.</span></p>

  <p class="P_Current__And__Times_New_Roman__And__18pt__And__Centre_Alignment__And__Spacing_After__And__Spacing_Before"><span>8</span></p>

  <p class="P_Current__And__Times_New_Roman__And__12pt__And__Left_Indent__And__Spacing_After__And__All_Padding"><span class="C_Current__And__No_Bold">Hangi çalgı olursa olsun fark etmez, genelde bir enstrümanı bütün inceliklerine dek öğrenip ustaca çalmak çok zordur. Fakat özellikle keman ve</span> <span class="C_Current__And__No_Bold__And__Italic">şcımisen,</span> <span class="C_Current__And__No_Bold">perdesiz olmalarının yanı sıra her icradan önce akort edilmeleri gerektiğinden, hocasız kendi kendine öğrenmek için en zor çalgılardandır. Ayrıca bu öykünün geçtiği zamanlarda</span> <span class="C_Current__And__No_Bold__And__Italic">şcımisen</span> <span class="C_Current__And__No_Bold">müziğini yazacak notalar henüz yoktu. Halk arasında dolaşan yaygın inanca göre iyi bir hocayla</span> <span class="C_Current__And__No_Bold__And__Italic">koto</span> <span class="C_Current__And__No_Bold">üç ayda,</span> <span class="C_Current__And__No_Bold__And__Italic">şcımisen</span> <span class="C_Current__And__No_Bold">ise ancak üç yılda öğrenilebilirdi. Sa-suke'nin hem</span> <span class="C_Current__And__No_Bold__And__Italic">koto</span> <span class="C_Current__And__No_Bold">gibi pahalı bir çalgıyı alacak parası yoktu, hem de öyle kocaman bir enstrümanı kimseye göstermeden eve sokmasına imkân yoktu. Bu yüzden müziğe</span> <span class="C_Current__And__No_Bold__And__Italic">şamisen</span> <span class="C_Current__And__No_Bold">le başlamak zorunda kaldı. İlk kullandığı zaman bile aleti kendi başına akort ettiğini düşünecek olursak, müziğe karşı ne kadar hassas bir kulağı olduğu ya da Şunşo’nun dershanesinde çalgı aletlerini ne kadar büyük bir dikkatle dinlediği meydana çıkar. Bütün melodileri, şarkı sözlerini, notaların iniş çıkışını kulağıyla duyarak hafızasına depo etmek zorunda kalmıştı. Zaten başka bir şansı da yoktu.</span></p>

  <p class="P_Current__And__Times_New_Roman__And__12pt__And__Left_Indent__And__Spacing_After__And__All_Padding"><span class="C_Current__And__No_Bold">On beş yaşma girdiği o yıl, yaz aylarından başlamak üzere altı ay odadaki arkadaşlarından başka kimseye duyurmadan, gizli gizli müzik çalışmalarını sürdürdü. Fakat kışa girince beklenmedik bir olay oldu. Bir sabah saat dört civarında, daha ortalık zifiri karanlıkken Şunkin’in annesi Bayan Şige tuvalete kalktığında bir yerlerden kulağına bir müzik sesi geldi. Şamisen’de birisi “Kar” adlı parçayı çalıyordu. Eskiden müzisyenler arasında kışın gün ağarırken dışarı çıkıp buz gibi rüzgârda "güz dönemi müzik çalışması” yapmak gibi bir âdet vardı. Fakat Doşo Maçi, çoğunluğu eczane ve ilaç depolarından oluşan ticarethanelerin yoğun bir şekilde yan yana sıralandığı mazbut bir semtti. Burası eğlence dünyası yıldızlarını ya da onları eğitenleri barındıran bir yer değildi; bu yüzden öyle hafifmeşrep işlerle iştigal eden tek haneye rastlamak da mümkün değildi. Evet, bu bir “kış antrenmanıydı ama gecenin bu saatinde de kış antrenmanı yapılmazdı ki... Daha ortalık zifiri karanlıktı. Birisi, mızrap kullanmadan parmaklarıyla çok yumuşak şekilde</span> <span class="C_Current__And__No_Bold__And__Italic">şamisen</span> <span class="C_Current__And__No_Bold">çalıyordu. Her kimse, sanki alıştırma yapıyormuş gibi defalarca aynı parçayı tekrar ediyordu. Çok azimli bir öğrenci olduğu belliydi. Şunkin’in annesi bu olaya bayağı şaşırmıştı. Pek de o kadar üstünde durmadı, gidip yattı. Fakat başka günler de tuvalete kalkınca yine aynı sesi duymuştu. Ailenin diğer fertleri de aynı şeyi söylediler. Acaba kim çalıyordu bu çalgıyı? Şeytanlar mı çalıyordu? Çırak ve kalfaların hiç haberi yoktu ama bütün aile için için bu tartışmayla çalkalanıyordu.</span></p>

  <p class="P_Current__And__Times_New_Roman__And__12pt__And__Left_Indent__And__Spacing_After__And__All_Padding"><span class="C_Current__And__No_Bold">Yazı çıkarttıktan sonra Sasuke yüklükte çalgı çalmaya devam etseydi mesele yoktu; fakat baktı ki kimsenin ruhu duymuyor, cüretkârlık yapıp dışarıda çalmaya başladı. Sabahtan akşama kadar çalışıyor, tam uyuyup dinlenmesi gereken zamanı da müzik için ayırıyordu. O küçücük dar yerde sıcaktan ve havasızlıktan gözleri kapanıyor, dalıp gidiyor, bayılacak gibi oluyordu. Kış girerken artık dayanamamış, çamaşır damına çıkıp müzik çalışmalarını orada yapmaya başlamıştı. Çalışan öteki hizmetliler gibi artık o da saat onda yatağa giriyordu. Fakat sabah üçte kalkıyor,</span> <span class="C_Current__And__No_Bold__And__Italic">şamiserı</span><span class="C_Current__And__No_Bold">'ini koltuğunun altına alıp dama çıkıyor, o ayazda gün ağarana kadar çalgı çalıyor ve sonra da tekrar yatağa giriyordu. Şunkin’in annesi</span> <span class="C_Current__And__No_Bold__And__Italic">şami-sen</span> <span class="C_Current__And__No_Bold">sesini işte böyle bir zamanda duymuştu. Sasuke’nin kimseye sezdirmeden çıktığı bu çamaşır terası eczanenin damıydı ve hizmetlilerin uyuduğu çatı katının tam üstü oluyordu. Bu yüzden ailenin oturduğu bölümü iç avluya bağlayan koridordaki panjurlar açılınca, ses avludan geçerek ev sakinlerinin kaldığı bölüme kadar gidiyordu.</span></p>

  <p class="P_Current__And__Times_New_Roman__And__12pt__And__Left_Indent__And__Spacing_After__And__All_Padding"><span class="C_Current__And__No_Bold">Sonunda çalışanların hepsi teker teker sorguya çekildi ve bu işi Sasuke’nin yaptığı anlaşıldı. Şef kalfa onu çağırdı; önce güzelce bir haşlayıp fırçaladı, sonra da çalgısını elinden alarak bir daha asla böyle bir terbiyesizlik yapmamasını söyledi. Fakat bu sırada hiç beklenmedik bir olay oldu. Birisi ona yardım elini uzattı. Şunkin idi bu. Herkesi durdurup/’Bir dinleyeyim bakalım, nasıl çalıyor...” dedi. Fakat Sasuke korkuyordu, Şunkin onun çalgı çaldığını öğrenirse kızabilirdi. Sonuçta Sasuke, görevi hanım kıza elini tutup yol göstermek olan bir işçi parçasıydı. Çalgı çalmaya başlayacak olursa ona acısalar da gülseler de başı dertteydi. Birdenbire hadi çal bakalım, denilince çok şaşırmıştı. Tanrı dileklerini kabul eder, kızı azıcık da olsa etkileyebilirse dünyalar onun olacaktı ama kendisiyle gülüp alay edecekleri kesindi. Hem zaten elâlemin önünde çalgı çalacak kadar kendine güveni yoktu. Ama Şunkin bir kez, “Dinleyelim!” demişti; bu işin dönüşü yoktu... Hem, anne, baba ve Şunkin’in bütün kız ve erkek kardeşleri neredeyse meraktan çatlamak üzereydiler. Ailenin yaşadığı bölüme çağrılmış ve kendi kendine öğrendiği sanatını göstermesi istenmişti... Bu olay Sasuke’nin ilk sahneye çıkışı oldu...</span></p>

  <p class="P_Current__And__Times_New_Roman__And__12pt__And__Left_Indent__And__Spacing_After__And__All_Padding"><span class="C_Current__And__No_Bold">Bildiği kadarını çalmasını istemişlerdi ama zaten iyi kötü öğrendiği topu topu beş altı parça vardı. Bütün cesaretini toplayıp canını dişine takarak çalmaya başladı. Başladı ama kolay bir parça olan “Siyah Saçlar” adlı uzun havayla zor bir halk şarkısı olan "Çaycılar"ı birbirine karıştırdı. Kulaktan dolma, kendi kendine, yarım yamalak öğrenmişti ve doğal olarak bilgisi sırasızdı, düzensizdi. Belki de gerçekten Şunkin ve ailesi alay etmek için dinlemişlerdi ama çocuk parmaklarıyla önemli notaların hepsini yakalıyor ve melodiyi çıkarabiliyordu. Onun icrasını duyduktan sonra bu kadar kısa zamanda hem de hocasız olarak gösterdiği başarıya hayran olmuşlardı.</span></p>

  <p class="P_Current__And__Times_New_Roman__And__18pt__And__Centre_Alignment__And__Spacing_After__And__Spacing_Before"><span>9</span></p>

  <p class="P_Current__And__Times_New_Roman__And__12pt__And__Left_Indent__And__Spacing_After__And__All_Padding"><span class="C_Current__And__No_Bold__And__Italic">Şunkin'in Yaşamöyküsü</span> <span class="C_Current__And__No_Bold">şöyle devam ediyordu:</span></p>

  <p class="P_Current__And__Times_New_Roman__And__12pt__And__Left_Indent__And__Spacing_After__OPENPAR_3_CLOSEPAR__1"><span class="C_Current__And__No_Bold__And__Italic">O zaman Şunkin, Sasuke’nin azmine hayran olmuş ve şunları söylemişti: Gösterdiğin gayreti takdirle karşılıyorum. Sana artık ben müzik öğreteceğim, bundan sonra beni hocan bil ve boş zamanlarında bol bol alıştırma yap!</span></p>

  <p class="P_Current__And__Times_New_Roman__And__12pt__And__Left_Indent__And__Spacing_After__OPENPAR_3_CLOSEPAR__1"><span class="C_Current__And__No_Bold__And__Italic">Babası Yasuzaemon da bu konuda ona izin verince Sasuke sevincinden uçar gibi oldu. Hemen müzik çalışmaları için bir zaman tayin edildi ve o saatlerde yapması gereken işler ondan alınarak, dersleri için zaman ayrıldı. Her şey çok mutlu bir sonuca varmıştı: Aslında efendi-uşak olan bu on bir yaşındaki kız çocuğu ile on beş yaşındaki delikanlı arasında şimdi hoca-öğrenci olarak daha yakın ilişkiler içine girdikleri yeni bir dönem başladı.</span></p>

  <p class="P_Current__And__Times_New_Roman__And__12pt__And__Left_Indent__And__Spacing_After__And__All_Padding"><span class="C_Current__And__No_Bold">Şunkin gibi kaprisli ve geçimsiz bir kız acaba neden Sasuke’ye karşı ilgi göstermeye başlamıştı? Onun böyle davranması bir rivayete göre onun kendi fikri değildi. Bu fikri ona çevresindekiler aşılamıştı. Evdeki mutlu yaşamına rağmen gözlerini kaybedince mahzun ve melankolik olmuştu; bu yüzden başta anne baba olmak üzere, dadıları, hizmetçileri, kısacası bütün ev halkı "Acaba ne yapsak da kızın efkârını dağıtsak!” diye her gün kafa yoruyorlardı. Şunkin’in kaprislerinden illallah diyen hizmetçiler Sasuke’nin de onun gibi müzik meraklısı olduğunu öğrenince biraz rahat etmişlerdi. Vaktinin bir kısmını Sasuke’yle geçirecek olursa az da olsa yükleri hafifler, biraz rahat nefes alabilirlerdi. Şunkin’i pohpohlamaya başladılar: Maaşallah Sasuke gerçekten iyi bir çocuktu... Ona hocalık yapıp biraz müzik dersi verecek olursa Sasuke kesin bunu Tanrı’nın bir lütfü gibi görür, çok sevinirdi... Ayrıca Şunkin’e minnettar olurdu. Bu acemi iltifatlar Şunkin’i sadece sinirlendirmişti, çünkü o çevresinin zoruyla dolduruşa gelecek bir insan değildi. Fakat o sıralarda Şunkin de bu çocuğa karşı yüreğinin derinliklerinde baharda akan sular gibi bir şeylerin kaynamaya başladığını hissetmişti.</span></p>

  <p class="P_Current__And__Times_New_Roman__And__12pt__And__Left_Indent__And__Spacing_After__And__All_Padding"><span class="C_Current__And__No_Bold">Hangi nedenle olursa olsun Sasuke’ye karşı öğretmenlik teklifinde bulunması herkesi sevindirmişti. Ancak dâhi bile olsa on yaşındaki bu kız çocuğunun başkasına müzik eğitimi verebilecek kapasitede olup olmadığını kimse kurcalamamıştı. Can sıkıntısını biraz olsun bu yolla atsa bile yeterdi. Bu suretle etrafındakiler birazcık rahatlayacaklardı. Böylece onların "okulculuk” oyunu oynamalarına izin verildi ve Sasuke öğrencilik görevine tayin edildi. Bu olayda en çok üzerinde durulan Şunkin’in menfaatiydi ama bu işten en çok kârlı çıkan Sasuke oldu.</span></p>

  <p class="P_Current__And__Times_New_Roman__And__12pt__And__Left_Indent__And__Spacing_After__OPENPAR_1_CLOSEPAR_">&nbsp;</p>

  <p class="P_Current__And__Times_New_Roman__And__12pt__And__Left_Indent__And__Spacing_After__OPENPAR_1_CLOSEPAR_"><span class="C_Current__And__No_Bold__And__Italic">Şunkin'in Öyküsünde</span> <span class="C_Current__And__No_Bold">şöyle bir kayıt vardı:</span></p>

  <p class="P_Current__And__Times_New_Roman__And__12pt__And__Left_Indent__And__Spacing_After__OPENPAR_3_CLOSEPAR__1"><span class="C_Current__And__No_Bold__And__Italic">Müzik çalışmaları için Sasuke’ye her gün belli bir zaman ayrılacak, fakat geride kalan zamanında çırak olarak dükkânla ilgili günlük işlerine devam edecek.</span></p>

  <p class="P_Current__And__Times_New_Roman__And__12pt__And__Left_Indent__And__Spacing_After__OPENPAR_1_CLOSEPAR_">&nbsp;</p>

  <p class="P_Current__And__Times_New_Roman__And__12pt__And__Left_Indent__And__Spacing_After__OPENPAR_1_CLOSEPAR_"><span class="C_Current__And__No_Bold">Ama Şunkin'in dershaneye gidiş gelişi sırasında ona refakati, her gün epey zamanını alıyordu. Eve döner dönmez de hemen müzik çalışmaları için Şunkin’in odasına gitmesi gerektiğinden dükkânın işlerine bakmaya hiç vakti kalmıyordu. Baba Yasuzaemon, Sasuke’yi eczacı tüccar olarak yetiştirmek yerine kızına refakatçi olarak kullandığı için, çocuğun ailesine karşı kendini suçlu hissediyordu. Fakat baba için kızının mutluluğu çırağının geleceğinden daha önemliydi ve Sasuke de zaten bu işi isteyerek yapıyordu. Fakat baba verilen kararın şimdilik kimseye zarar vermeyeceğini düşünerek yeni düzene üstü kapalı olarak rıza gösterdi.</span></p>

  <p class="P_Current__And__Times_New_Roman__And__12pt__And__Left_Indent__And__Spacing_After__OPENPAR_1_CLOSEPAR_"><span class="C_Current__And__No_Bold">Şunkin bazı kurallar koydu: Sasuke Şunkin’e "Kü-çükhanım” diye hitap ediyordu ama ders sırasında bundan böyle ona mutlaka “Hocam” diye hitap edecekti. Şunkin de ona “Sasuke Bey” değil sadece “Sasuke” olarak hitap edecekti. Zamanla Şunkin kendi müzik hocasını taklit etmeye, aynen onun öteki öğrencilerine davrandığı gibi Sasuke’ye sert ve haşin davranmaya başladı. Yetişkinlerin onlar için planladıkları masum “okulculuk” oyununu oynarlarken Şunkin yalnızlığını unutur gibi oldu. Günler ayları, aylar yılları kovaladı fakat hiçbirinde bu oyundan vazgeçme eğilimi görülmedi. Aradan iki üç yıl geçince hem hoca, hem de öğrenci için artık olay oyun olma sınırlarını aşmış, çok ciddi boyutlara ulaşmıştı.</span></p>

  <p class="P_Current__And__Times_New_Roman__And__12pt__And__Left_Indent__And__Spacing_After__And__All_Padding"><span class="C_Current__And__No_Bold">Şunkin her gün öğleden sonra saat iki civarında hocasının Utsubo’daki dershanesine gidiyor, yarım saat bir saat ders alıyor, dönünce gün batana dek öğrendiklerinin çalışmasını yapıyordu. Akşam yemeğini yedikten sonra canı istediği zaman hemen Sasuke’yi odasına çağırıp ders veriyordu. Sonuçta Sasukc’yle düzenli olarak ders yapıyor, hatta bazen geç saatlere, dokuz ona kadar onu serbest bırakmıyordu. Bazen evdeki hizmetçiler ikinci kattan gelen "Sasuke, ben sana böyle mi öğrettim! Böyle devam edersen, sabaha kadar işimiz var!” seslerini duyuyorlardı. Bu çocuk yaştaki '‘hocanın” sinirli azarları bununla da kalmıyordu; "Aptal! Neden kafana girmiyor?” diye hakaretler ederek, elindeki kalın ağır mızrabı Sasu-ke'nin kafasına vurarak onu hıçkırıklara boğması hiç de ender olaylardan değildi.</span></p>

  <p class="P_Current__And__Times_New_Roman__And__18pt__And__Centre_Alignment__And__Spacing_After__And__Spacing_Before"><span>10</span></p>

  <p class="P_Current__And__Times_New_Roman__And__12pt__And__Left_Indent__And__Spacing_After__And__All_Padding"><span class="C_Current__And__No_Bold">Eskiden sanat öğreten hocaların öğrencilerine çok acımasız davrandığı, hatta onları dövdükleri herkesin bildiği bir gerçektir.Takvimlerin 12 Şubat 1933, Pazar’ı gösterdiği bugün bile</span> <span class="C_Current__And__No_Bold__And__Italic">Osaka Asahi Şimbun</span> <span class="C_Current__And__No_Bold">gazetesinin pazar nüshasında Ogura Keici’nin yazdığı “Kukla Tiyatrosunda Kanlı Eğitim” gibi bir makaleyi okumak mümkün. Anlatıldığına göre kukla tiyatrosunun ünlü güzel sesli isimlerinden Üçüncü Koşici Dayu’nun kaşlarının arasında hilal gibi duran koca yara izi hocası Toyozava Danşiçi’nin eseriymiş. Hocası bir gün ona öyle sinirlenmiş ki, “Ne zaman girecek bunlar kafana!” diyerek bastığı gibi o ağır mızrabı alnının ortasına onu yere yuvarlamış.</span></p>

  <p class="P_Current__And__Times_New_Roman__And__12pt__And__Left_Indent__And__Spacing_After__And__All_Padding"><span class="C_Current__And__No_Bold">Yine kukla tiyatrosu isimlerinden Yoşida Tamaciro’nun başının arkasında yara izi varmış. Yoşida Tamaciro gençliğinde bir prova esnasında kuklalardan birinin bacaklarını oynatırken ustası Tamazo’yu bir türlü tatmin edememiş. Hoca da sinirlenip, "Seni aptal!” diyerek savaş sahnelerinde kullanılan gerçek bir kılıcı Yoşida’nın kafasına indirmiş. Kafasının arkasındaki bu kılıç izi hâlâ olduğu gibi duruyormuş.</span></p>

  <p class="P_Current__And__Times_New_Roman__And__12pt__And__Left_Indent__And__Spacing_After__OPENPAR_1_CLOSEPAR_"><span class="C_Current__And__No_Bold">İşin ilginç tarafı Yoşida’nın kafasını yaran Tamazo da bir zamanlar ustası Kinşi’nin yanında çıraklık yaparken aynı akıbete uğramış; usta Tamazo’nun kafasında kuklayı parçalayınca darmadağın olan kukla bile kan revan içinde kalmış. Tamazo, hocasından rica ederek parçalanan kuklanın bacaklarını almış, güzelce ipek bezlere sarıp ahşap bir kutuda saklamış. Arada sırada kutuyu açar, içindekilere sanki merhum annesinin mezarı önünde dua ediyormuş büyük bir saygıyla bakar bakar, "O dayak yok mu, o dayak! Eğer ben o dayağı yemeseydim, şimdi sıradan bir sanatçıydım!" der ve ağlarmış.</span></p>

  <p class="P_Current__And__Times_New_Roman__And__12pt__And__Left_Indent__And__Spacing_After__OPENPAR_1_CLOSEPAR_"><span class="C_Current__And__No_Bold">Son Osumi Dayu, hareketleri çok yavaş, inek gibi birisi olduğu için "Geri" lakabı ile anılırdı. Onun hocası ise "Büyük Üstat” olarak bilinen Toyozava Dampei idi. Yazın ortasında havanın sıcak ve rutubetten vıcık vıcık olduğu bir akşam Osumi, Üstat Dampei’nin evinde</span> <span class="C_Current__And__No_Bold__And__Italic">şami-setı</span> <span class="C_Current__And__No_Bold">provaları yaparken bir yerde şaşırmıştı. O kadar gayret ettiği halde bir pasajı usulüne uygun okuyamamış, Üstat’ı memnun edememişti. Hoca sivrisinekleri görünce hemen cibinliğin altına girmiş ve oradan dinlemeye devam etmişti. Bunun üzerine bütün sivrisinekler açıkta kalan Osumi'nin üstüne hücum etmiş, onu çiğ çiğ yemeye başlamışlardı. Osumi aynı pasajı yüzlerce, binlerce defa tekrar ederken sabah olmuştu. Hoca da yorulmuş, uyuyakalmıştı. Ama Osumi geri zekâlılara has bir inatla bağıra bağıra okumaya devam etmiş, hocasını pes ettirmişti. Cibinliğin altından nihayet beklediği yanıt geldi:</span></p>

  <p class="P_Current__And__Times_New_Roman__And__12pt__And__Left_Indent__And__Spacing_After__OPENPAR_1_CLOSEPAR_"><span class="C_Current__And__No_Bold">“Tamam, tamamdır artık.”</span></p>

  <p class="P_Current__And__Times_New_Roman__And__12pt__And__Left_Indent__And__Spacing_After__OPENPAR_1_CLOSEPAR_"><span class="C_Current__And__No_Bold">Hoca aslında uyuyor numarası yaparak bütün gece gözünü kırpmadan onu dinlemişti.</span></p>

  <p class="P_Current__And__Times_New_Roman__And__12pt__And__Spacing_After">&nbsp;</p>

  <p class="P_Current__And__Times_New_Roman__And__12pt__And__Left_Indent__And__Spacing_After__And__All_Padding"><span class="C_Current__And__No_Bold">Buna benzer sayısız hikâyeler vardır ama bu durum sadece kukla tiyatrosu şarkıcılarına ya da oynatıcılarına özgü değildir. İkuta Ekolü’nde, yani</span> <span class="C_Current__And__No_Bold__And__Italic">şamisen</span> <span class="C_Current__And__No_Bold">ve</span> <span class="C_Current__And__No_Bold__And__Italic">koto</span> <span class="C_Current__And__No_Bold">çalgılarının öğretimi sırasında da böyle olaylar cereyan etmiştir. Üstelik bu çalgıları öğretenler genellikle</span> <span class="C_Current__And__No_Bold__And__Italic">kerıgyo</span> <span class="C_Current__And__No_Bold">unvanını almış kör erkeklerden oluştuğu için, çoğunda vücut özürlü insanlarda sık sık rastlanan aksilik ve zalimce davranış eğilimleri vardır. Zaten Şunkin’in hocası Üstat Şunşo da böyle biriydi.</span></p>

  <p class="P_Current__And__Times_New_Roman__And__12pt__And__Left_Indent__And__Spacing_After__And__All_Padding"><span class="C_Current__And__No_Bold">Şunşo, öğretme yöntemleri konusunda zaten çok haşin hoca olarak bilinirdi. Kendisi kördü ve öğrencilerinin çoğu kör çocuklardan oluşuyordu. Öğrencilerine devamlı bağırır, hakaret eder, hatta onları dövdüğü bile olurdu. Azar yiyen kör öğrenciler kucaklarında</span> <span class="C_Current__And__No_Bold__And__Italic">şamisen</span><span class="C_Current__And__No_Bold">'le geri çekilirken bazıları mesafeyi ayarlayamaz, sırtüstü merdivenlerden aşağı yuvarlanırlardı. Daha sonraki yıllarda Şunkin kendi müzik dershanesini açınca o da kendi üstadının etkisiyle son derece haşin ve gaddar bir hoca oldu. Aslında bu eğilimi çocuk denecek yaşlarında, Sasu-ke’ye ders vermeye başladığı andan itibaren ilk belirtilerini göstermiş, kötü davranmaya başlamış, önce oyun gibi başladığı olay sonradan ciddi boyutlara ulaşmıştı.</span></p>

  <p class="P_Current__And__Times_New_Roman__And__12pt__And__Left_Indent__And__Spacing_After__And__All_Padding"><span class="C_Current__And__No_Bold">Öğrencilerini cezalandıran erkek hocaların sayısı genellikle fazladır ama Şunkin gibi erkek öğrencilerini döven kadın hocalar çok ender görülür. Onun bu tür davranışlarının gizli kalmış sadist eğilimlerinden kaynaklandığını söyleyenler, ders vermenin ise bu sapık cinsel eğilimlerini tatmin etmek için bir bahane olduğu şeklinde yorumlayanlar olmuştur. Aradan geçen onca yıldan sonra bu savın doğru olup olmadığını tahkik etmemiz mümkün değil. Çocuklar evcilik oynadıkları zaman bile genellikle yetişkinleri taklit ederler. Gerçi Şunkin öğrencilik hayatı boyunca hocasının gözbebeği olduğu için ondan bir fiske bile yememişti ama onun kullandığı şiddet yöntemlerinin farkındaydı ve herhalde o çocuk kafasıyla hocaların böyle davranması gerektiği kanısına varmış olmalıydı. Sasuke ile “okulculuk oyunu” oynamaya başladığında kaçınılmaz olarak kendi hocasını taklit etmeye başlamış ve bu davranışı zamanla bir huy, kişiliğinin bir parçası haline gelmişti.</span></p>

  <p class="P_Current__And__Times_New_Roman__And__18pt__And__Centre_Alignment__And__Spacing_After__And__Spacing_Before"><span>11</span></p>

  <p class="P_Current__And__Times_New_Roman__And__12pt__And__Left_Indent__And__Spacing_After__And__All_Padding"><span class="C_Current__And__No_Bold">Herhalde biraz da sulu gözlü olduğu için olmalı, Sasuke hocasından daha dayak yemeye başladığı andan itibaren korkak çocuklar gibi yaygarayı basar, yüksek sesle hüngür hüngür ağlamaya başlardı. Bunu duyan insanlar kaşlarını çatarak, “Küçükhanım yine işkenceye başladı!” derlerdi. Olayların böyle gelişmesi Şunkin’e bir eğlence bulmaktan başka hiçbir niyeti olmayan ailesini ziyadesiyle şaşırtmıştı. Zaten gece yarılarına kadar</span> <span class="C_Current__And__No_Bold__And__Italic">şamisen</span> <span class="C_Current__And__No_Bold">ve</span> <span class="C_Current__And__No_Bold__And__Italic">koto</span> <span class="C_Current__And__No_Bold">dinlemek hiç hoş bir olay değildi; bir de bunun üstüne Şunkin’in kızgın kızgın bağırıp çağırmaları, Sasu-ke’nin hıçkırıkları eklenince insanın beynini tırmalıyordu. Hizmetçiler çoğu kez kızı düşünüp bazen de oğlanın durumuna üzülerek hemen odaya giriyor, "Küçükhanım! Bu da ne demek oluyor? Zavallı bir erkek çocuğuna böyle yapılır mı? Hem yakışır mı senin gibi bir prensese?" diyerek dersi durduruyorlardı. O zaman Şunkin sessizce yakasını düzeltip otoriter bir şekilde cevap veriyordu:</span></p>

  <p class="P_Current__And__Times_New_Roman__And__12pt__And__Left_Indent__And__Spacing_After__And__All_Padding"><span class="C_Current__And__No_Bold">“Bırakın bu işleri... Siz bu işlerden anlamazsınız. Ben gerçekten ona bir şeyler öğretmeye çalışıyorum... Bu iş çocuk oyuncağı değil... Sasuke’yi düşündüğüm için ona bir şeyler vermeye çalışıyorum... Dövsem de sövsem de, ders derstir... Sizin neden haberiniz var?”</span></p>

  <p class="P_Current__And__Times_New_Roman__And__12pt__And__Left_Indent__And__Spacing_After__And__All_Padding"><span class="C_Current__And__No_Bold">Bu konuda</span> <span class="C_Current__And__No_Bold__And__Italic">Şunkin'in Yaşamöyküsu</span> <span class="C_Current__And__No_Bold">nde şu satırlar vardır:</span></p>

  <p class="P_Current__And__Times_New_Roman__And__12pt__And__Spacing_After">&nbsp;</p>

  <p class="P_Current__And__Times_New_Roman__And__12pt__And__Left_Indent__And__Spacing_After__OPENPAR_4_CLOSEPAR_"><span class="C_Current__And__No_Bold__And__Italic">Çocuk yaşta olduğumdan dolayı beni küçümseseniz bile sanatın kutsallığını nasıl inkâr edebilirsiniz? Ben genç de olsam bir şeyler öğretmeye başladığım an hoca oldum demektir ve hocaların yolundan yürümem gerekir. Sasuke’ye ders vermek benim için hiçbir zaman çocuk oyunu olmadı. Müziği bu kadar sevdiği halde burada çıraklık yaptığı için maalesef uzman bir hocadan ders alma şansı yok. Her şeyi kendi kendine öğrendiğinden dolayı müzik bilgisi yetersiz... İşte ben bu boşluğu doldurmak için ona elimden gelen yardımı yapıyorum. Amacını gerçekleştirmesi konusunda ona her türlü destekte bulunacağım. Ama siz bunu anlayamazsınız... Hadi bakalım çıkın şimdi dışarı, çıkın!</span></p>

  <p class="P_Current__And__Times_New_Roman__And__12pt__And__Left_Indent__And__Spacing_After__And__All_Padding"><span class="C_Current__And__No_Bold">Bu sözleri söylerken öylesine kendinden emindi ki, duyanlar akıcı üslubuna hayran oldukları halde kızın azametinden korkarak kaçacak delik aramışlar, bir an önce kendilerini odadan dışarı atmaya bakmışlardı. Artık Şunkin'in ne kadar sinirlendiğini siz tahmin edin...</span></p>

  <p class="P_Current__And__Times_New_Roman__And__12pt__And__Left_Indent__And__Spacing_After__And__All_Padding"><span class="C_Current__And__No_Bold">Sasuke dayanamayıp ağlasa bile, Şunkin'den azar işitirken yüreğini sonsuz şükran duyguları dolduruyordu. Sasuke’nin gözyaşları sadece ıstıraba tahammül için akan gözyaşları değildi. Hem efendisi hem de hocası durumunda olan bu küçücük kızın onu böylesine teşvik etmesinden kaynaklanan "teşekkür gözyaşları"ydı. Acı çekse bile kaçmadı, dayandı... “Tamamdır, paydos” sözünü duyana dek Şunkin’in önünde çalışmalarını sürdürdü...</span></p>

  <p class="P_Current__And__Times_New_Roman__And__12pt__And__Left_Indent__And__Spacing_After__And__All_Padding"><span class="C_Current__And__No_Bold">Şunkin'in günü gününe uymuyordu. Bağıra çağıra azarladığı günler, yine keyfinin yerinde olduğu zamanlardı. Bazen kaşlarını çatar,</span> <span class="C_Current__And__No_Bold__And__Italic">şamiseri</span> <span class="C_Current__And__No_Bold">in üçüncü teline “bam” diye asılır, bazen de hiçbir eleştiride bulunmadan sessizce dinlerdi. Sasuke’nin çok ağladığı günler Şunkin ağzını açmazdı. Bir akşam yine</span> <span class="C_Current__And__No_Bold__And__Italic">şamiseride"</span><span class="C_Current__And__No_Bold">Çaycılar” parçasının ara taksimini yaparken Sasuke’nin durgunluğu üstündeydi, o kadar tekrar ettiği halde yine aynı hatayı yapıyordu. Şunkin sonunda dayanamayıp</span> <span class="C_Current__And__No_Bold__And__Italic">şamisen</span> <span class="C_Current__And__No_Bold">i yere koydu ve sağ eliyle dizine vurup ritim tutarak notaları okumaya başladı:</span></p>

  <p class="P_Current__And__Times_New_Roman__And__12pt__And__Left_Indent__And__Spacing_After__And__All_Padding"><span class="C_Current__And__No_Bold">"Çirigan, çirigan, çiriçirigan, çirigaa çiten, totsun totsun run, yaa! Ruruton!” Fakat bir müddet sustu ve ortalığı keskin bir sessizlik kapladı.</span></p>

  <p class="P_Current__And__Times_New_Roman__And__12pt__And__Left_Indent__And__Spacing_After__And__All_Padding"><span class="C_Current__And__No_Bold">Sasuke çaresizdi fakat mutlaka bir şeyler yapması gerekiyordu, ne kalkıp gidebilirdi ne de dersi durdurabilirdi. Canını dişine takıp çalmaya devam etti ama Şunkin'den onay gelmedi... Gitgide daha fazla hata yapmaya ve soğuk soğuk terlemeye başladı. Şunkin hiç ses çıkarmadan otururken iyice dudakları gerilmiş, kaşları çatılmaya başlamıştı. İki saat kadar sonra odaya üstünde geceliğiyle anne Şige girerek dersi durdurdu. Yatıştırır bir şekilde konuşmaya başladı:</span></p>

  <p class="P_Current__And__Times_New_Roman__And__12pt__And__Left_Indent__And__Spacing_After__And__All_Padding"><span class="C_Current__And__No_Bold">"Kızım! Bir şeyin bu kadar üstüne gidilmez. Her şeyin aşırısı insanın sağlığına zarar verir ”</span></p>

  <p class="P_Current__And__Times_New_Roman__And__12pt__And__Left_Indent__And__Spacing_After__And__All_Padding"><span class="C_Current__And__No_Bold">Ertesi günü anne ve babası Şunkin’i çağırıp ona birtakım nasihatlerde bulundular:</span></p>

  <p class="P_Current__And__Times_New_Roman__And__12pt__And__Left_Indent__And__Spacing_After__And__All_Padding"><span class="C_Current__And__No_Bold">"Sasuke’ye</span> <span class="C_Current__And__No_Bold__And__Italic">şamisen</span> <span class="C_Current__And__No_Bold">çalmayı öğretiyorsun, biliyoruz. Tanrı senden razı olsun. Ama öğrenciye bağırıp çağırmak, vurmak ancak işin erbabı olan kıdemli hocalara tanınan bir haktır. Sana gelince; sen hâlâ başkasından ders alan birisin. Eğer böyle davranmaya devam edecek olursan çok kibirli bir insan olup çıkacaksın! Bu da iyi bir şey değil; çünkü kibirli insanlar sanatlarında derinleşemez-ler. Ayrıca bir erkek çocuğuna söylediğin ‘aptal, geri zekâlı!’ gibi çirkin sözler kulağımızı tırmalıyor. Hiç de genç hanımefendilere yakışan bir davranış değil. Bundan sonra bir daha böyle şeylere dikkat et kızım. Ayrıca ders verme saatlerine bir düzen getir ve vakit çok ilerlemeden durmasını bil. Gece yanlarında Sasuke’nin zırıl zınl ağlaması bizim sinirimizi bozuyor... Uyuyamıyoruz...”</span></p>

  <p class="P_Current__And__Times_New_Roman__And__12pt__And__Left_Indent__And__Spacing_After__And__All_Padding"><span class="C_Current__And__No_Bold">Ailesi, çok yumuşak ve ılımlı bir şekilde anlatmıştı bunları. Hiç azarlanmaya, ikaz edilmeye alışkın olmayan Şunkin söylenenleri usulen dikkatle dinleyip onlara hak vermişti. Fakat gerçekte bu sözler onun üzerinde hiçbir etki bırakmamıştı.</span></p>

  <p class="P_Current__And__Times_New_Roman__And__12pt__And__Left_Indent__And__Spacing_After__And__All_Padding"><span class="C_Current__And__No_Bold">Bu konuşmanın üzerine gidip Sasuke’ye çattı:</span></p>

  <p class="P_Current__And__Times_New_Roman__And__12pt__And__Left_Indent__And__Spacing_After__And__All_Padding"><span class="C_Current__And__No_Bold">"Sasuke, sen korkağın birisin. Bir de erkek olacaksın! Ufacık bir zorluk görsen yeri göğü yıkıp hüngür hüngür ağlayarak olayı abartıyorsun. Millet senin yüzünden beni düşman ilan etti. Çektiğin ıstırap etine değil kemiklerine işlese bile sanatçı olmayı kafana koyduysan dişini sıkıp her cefaya katlanmak zorundasın. Yok ben katlanamam, dersen ben de sana bugünden itibaren hocalık yapmıyorum.”</span></p>

  <p class="P_Current__And__Times_New_Roman__And__12pt__And__Left_Indent__And__Spacing_After__And__All_Padding"><span class="C_Current__And__No_Bold">Şunkin’in bu tehdidinden sonra Sasuke, başına gelen her şeye razı oldu, bir daha hiç sesini çıkarmadı.</span></p>

  <p class="P_Current__And__Times_New_Roman__And__18pt__And__Centre_Alignment__And__Spacing_After__And__Spacing_Before"><span>12</span></p>

  <p class="P_Current__And__Times_New_Roman__And__12pt__And__Left_Indent__And__Spacing_After__And__All_Padding"><span class="C_Current__And__No_Bold">Mozuya ailesi, kızlarının gözlerini yitirdikten sonra başlayan huysuzluğundan, özellikle müzik dersleri sırasında Sasuke’ye takındığı terbiye sınırını aşan tavırlarından bayağı rahatsız olmaya başlamıştı. Kızlarının Sasuke gibi bir arkadaşının olmasının hem iyi hem de kötü yanları vardı. Sasuke kızlarını hoş tuttuğundan dolayı ona karşı minnettardılar; ancak Şunkin’in bütün arzularına ve kaprislerine boyun eğmesi sonucu kızları iyice şımarıp küstahlaşmıştı. Bu yüzden kızın ileride daha sorunlu bir kişilik sahibi olacağı düşüncesi onları çok üzüyordu.</span></p>

  <p class="P_Current__And__Times_New_Roman__And__12pt__And__Left_Indent__And__Spacing_After__And__All_Padding"><span class="C_Current__And__No_Bold">Sasuke on sekiz yaşına girdiği kış aylarında, baba -gerçek nedenini bilemiyoruz ama- gerekli girişimlerde bulunarak bu gencin artık doğrudan doğruya Üstat Şun-şo’dan ders almasını sağlayarak Şunkin’in ona ders vermesini yasakladı. Bunu, devamlı hocasını taklit eden kızlarının uzun dönemde kişiliğinin bozulacağından endişe ettikleri için yapmışlardı. Ve Sasuke’nin geleceği hakkın-daki önemli kararları da o zaman aldılar. O günden itibaren eczacı dükkânındaki bütün görev ve sorumluluklarına son verildi. Artık resmen Şunkin’in refakatçisi olmuş ve ayrıca yeni bir öğrenci olarak Üstat Şunşo’dan ders almaya başlamıştı.</span></p>

  <p class="P_Current__And__Times_New_Roman__And__12pt__And__Left_Indent__And__Spacing_After__And__All_Padding"><span class="C_Current__And__No_Bold">Sasuke sevincinden uçuyordu... Baba Yasuzaemon, hemen çocuğun ailesi ile temas kurdu ve onun mesleki hayatında yapılan değişiklikler konusunda aileyi ikna edip onların onayını alıncaya kadar epey ter döktü. Sasuke'yi hiçbir zaman yüzüstü bırakmayacağına, geleceği konusunda onlara her türlü kolaylığı sağlayacağına dair garantiyi vererek bu işi başardı. Şunkin’in geleceği konusunu da uzun uzun gözden geçirdiklerinde Sasuke’nin kendilerine iyi bir damat olacağını düşünmeye başlamışlardı. Bedensel özründen dolayı kızlarını kendi ayarlarında eşraftan biriyle evlendirmeleri çok zordu. Sasuke onlar için biçilmiş bir kaftandı.</span></p>

  <p class="P_Current__And__Times_New_Roman__And__12pt__And__Left_Indent__And__Spacing_After__And__All_Padding"><span class="C_Current__And__No_Bold">İki yıl sonra, Şunkin on altısına, Sasuke de yirmi yaşına girdi. Aile ilk defa Şunkin’e evlilik konusunu ima ettiğinde, umduklarının tersine aldıkları cevap kesin bir “hayır” oldu. Son derece sinirli bir şekilde Şunkin şöyle konuşmuştu:</span></p>

  <p class="P_Current__And__Times_New_Roman__And__12pt__And__Left_Indent__And__Spacing_After__And__All_Padding"><span class="C_Current__And__No_Bold">“Hayatımın sonuna kadar evlenmek istemiyorum. Hele hele Sasuke gibi biriyle asla!”</span></p>

  <p class="P_Current__And__Times_New_Roman__And__12pt__And__Left_Indent__And__Spacing_After__And__All_Padding"><span class="C_Current__And__No_Bold">Ancak bu konuşmanın ardından bir yıl geçince anne Şunkin’in vücudunda gözle görülür, fakat nedenini anlayamadığı ani bir değişme sezmişti. Kızına toz kondurmak istemiyordu ama kızın şekli günden güne değişmeye devam edince kuşkularının yersiz olmadığını anlamıştı. Hizmetçiler de durumu sezdiği takdirde kızının dile düşeceğinden korkan anne, sorunu baba dahil kimseye haber vermeden kendi başına halletmek için harekete geçti. Kızını bir tarafa çekip işin içyüzünü sorduğunda, Şunkin sanki hiçbir şeyden haberi yokmuş gibi davranmıştı. Olayı daha fazla kurcalamanın bir faydası olmayacağını anlayan anne işi bir ay kadar daha oluruna bıraktı. Ama artık kızın durumunda hiç saklanacak taraf kalmamıştı. Şunkin ailesine hamile olduğunu itiraf etmiş fakat bütün ısrarlara rağmen erkeğin adını vermemişti. Sevgilisinin kimliği konusunda daha da üstüne gidilince, “Birbirimize sözümüz var. Adını veremem!” demişti. Bu adamın Sasuke olup olmadığı sorulunca, böyle bir şeyi kesinlikle reddetmiş, “Saçmalamayın. Kala kala o çırak parçasına mı kaldım!” diyerek tepki göstermişti.</span></p>

  <p class="P_Current__And__Times_New_Roman__And__12pt__And__Left_Indent__And__Spacing_After__And__All_Padding"><span class="C_Current__And__No_Bold">Doğal olarak herkesin şüphelendiği insan Sasuke idi. Fakat Şunkin’in geçen sene onun hakkında söylediklerini bildikleri için anne ve baba bu adamın Sasuke olacağına hiç ihtimal vermiyorlardı. Tecrübesiz bir kız ve erkeğin böyle bir ilişkiyi gizli tutmalarına imkân ve ihtimal yoktu. Ne kadar sanki aralarında bir şey olmamış gibi davranırlarsa davransınlar, bir yerde bu işin kokusu çıkacak, mutlaka kendilerini ele vereceklerdi.</span></p>

  <p class="P_Current__And__Times_New_Roman__And__12pt__And__Left_Indent__And__Spacing_After__And__All_Padding"><span class="C_Current__And__No_Bold">Sasuke de aynı dershaneye devam etmeye başlayalı artık eskisi gibi gecenin geç vakitlerine kadar bir odada değildiler, yalnız Sasuke dersleri gözden geçirirken arada sırada Şunkin ona yaşça büyük bir ağabey öğrenci olarak yardım ediyordu, hepsi bu kadar... Bunun haricinde Şunkin her zaman gururlu bir hanımefendiydi ve Sasuke onun için elinden tutup yol gösteren bir rehberden başka bir şey değildi. Evde ve dükkânda çalışan hiçbir görevli bu ikilinin arasında kuşkulu bir davranışa rastlamamış, hatta Şunkin’i efendi-hizmetçi ilişkilerinde bile ona karşı aşırı mesafeli ve çok soğuk olarak düşünmüşlerdi.</span></p>

  <p class="P_Current__And__Times_New_Roman__And__12pt__And__Left_Indent__And__Spacing_After__And__All_Padding"><span class="C_Current__And__No_Bold">Bu konuyu bir de Sasuke’ye sormak, onun cevabını öğrenmek gerekirdi. Anne ve baba Sasuke’nin önünde “Yoksa bu adam dershaneye devam eden öğrencilerden birisi mi?” diye tahmin yürüttüklerinde Sasuke dut yemiş bülbül gibi susmuştu. Ağzından laf çıkmıyordu. “Ben yapmadım, yapanı da bilmiyorum,” diyor, başka bir şey söylemiyordu... Fakat anne ve baba, Sasuke’yi çok sinirli, sinsi ve kuşku verici bulmuşlardı. Biraz daha üstüne gidince Sasuke çelişkili şeyler söylemeye başladı ve sonunda, "Eğer bu konuda daha fazla konuşacak olursam, küçükhanım bana çok kızar!” dedi ve gözyaşlarına boğuldu.</span></p>

  <p class="P_Current__And__Times_New_Roman__And__12pt__And__Left_Indent__And__Spacing_After__And__All_Padding"><span class="C_Current__And__No_Bold">Anne ve baba, ağız birliği etmiş gibi üzerine gittiler: "Hayır oğlum, hayır! Sen onu korumak için böyle davranıyorsun, biz bunu biliyoruz, eksik olma... Ama böyle davranmakla asıl bizim emirlerimize itaatsizlik etmiş oluyorsun ve ayrıca Şunkin'e de iyilik etmiş olmuyorsun. Hadi şimdi söyle şu adamın ismini bize...”</span></p>

  <p class="P_Current__And__Times_New_Roman__And__12pt__And__Left_Indent__And__Spacing_After__And__All_Padding"><span class="C_Current__And__No_Bold">Bütün ısrarlara rağmen Sasuke bu soruya yine cevap vermedi... O zaman anladılar ki bu adam Sasuke’nin kendisi. Çünkü Şunkin’e çenesini tutacağına dair söz vermişti ve ondan korktuğu için bu ismi açıklayamıyor-du. Ancak, adamın ismini alenen açıklamasa bile, “Ben söylemiyorum ama artık bunu siz kendiniz anlayın,” der gibi bir hali vardı.</span></p>

  <p class="P_Current__And__Times_New_Roman__And__12pt__And__Left_Indent__And__Spacing_After__And__All_Padding"><span class="C_Current__And__No_Bold">Artık olan olmuştu, durumu kabullenmek zorundaydılar. Üstelik söz konusu adamın Sasuke olmasına sevindiler. Ama geçen sene onunla evlenmesini önerdiklerinde Şunkin bunu niçin reddetmişti? Bu genç kızları anlamak gerçekten mümkün değildi! Olaylar çok üzücüydü ama şimdi biraz rahatlamışlardı.</span></p>

  <p class="P_Current__And__Times_New_Roman__And__12pt__And__Left_Indent__And__Spacing_After__And__All_Padding"><span class="C_Current__And__No_Bold">Elâlem ağzını açıp dedikoduya başlamadan bir an önce dünya evine girmeleri en akıllıca davranış olurdu. Konuyu açtıklarında Şunkin yine reddetti. Kızara bozara şunları söyledi:</span></p>

  <p class="P_Current__And__Times_New_Roman__And__12pt__And__Left_Indent__And__Spacing_After__And__All_Padding"><span class="C_Current__And__No_Bold">“Bu konuda bir daha hiçbir şey duymak istemiyorum. Bana acıdığınız için size minnettarım ama ben size fikrimi geçen sene söyledim. Her ne kadar bedensel olarak özürlü birisi olsam da emrimizde çalışan bir uşakla evlenecek kadar alçalamam. Böyle bir şey yapacak olursam bebeğimin babasına saygısızlık etmiş olurum.”</span></p>

  <p class="P_Current__And__Times_New_Roman__And__12pt__And__Left_Indent__And__Spacing_After__OPENPAR_6_CLOSEPAR_"><span class="C_Current__And__No_Bold">"Peki söyle o zaman, bebeğinin babası kim?”</span></p>

  <p class="P_Current__And__Times_New_Roman__And__12pt__And__Left_Indent__And__Spacing_After__OPENPAR_6_CLOSEPAR_"><span class="C_Current__And__No_Bold">“Lütfen bana bunu sormayın. Size onunla evlene-meyeceğimi söyledim.”</span></p>

  <p class="P_Current__And__Times_New_Roman__And__12pt__And__Left_Indent__And__Spacing_After__OPENPAR_6_CLOSEPAR_"><span class="C_Current__And__No_Bold">Mademki durum böyleydi, Sasuke’nin söyledikleri de ne demek oluyordu? Hangisine inanmak gerekiyordu? Çok garip bir olaydı... Ama ailesi yine de onun Sa-suke’den başka biriyle ilişkiye girdiğini tahayyül edemiyordu. Mutlaka çok utandığından dolayı bu gerçeği inkâr ediyor olmalıydı. Nasıl olsa bir müddet sonra bunu itiraf edecekti, onun için kızı daha fazla sıkmadan doğum yapması için hemen Arima kaplıcalarına göndermeye karar verdiler.</span></p>

  <p class="P_Current__And__Times_New_Roman__And__12pt__And__Left_Indent__And__Spacing_After__OPENPAR_6_CLOSEPAR_"><span class="C_Current__And__No_Bold">O sırada Şunkin on yedi yaşındaydı ve takvimler mayısı gösteriyordu. Sasuke Osaka’da kaldı. Şunkin iki hizmetçi ile Arima’ya gitti ve doğum yapıncaya kadar oradan dönmedi. Doğum ekim ayında kazasız belasız gerçekleşti ve bir oğlu oldu. Bebek, Sasuke'nin küçük ikizi gibiydi. Sonunda olayı kaplayan esrar perdesi kalkmıştı. Fakat Şunkin evlenmeye yanaşmadığı gibi çocuğun babasının da Sasuke olduğunu reddetmeye devam etti. Sonunda anne baba bunları önlerinde yüzleştirdi. Şunkin sert bir tavırla Sasuke’ye çıkıştı:</span></p>

  <p class="P_Current__And__Times_New_Roman__And__12pt__And__Left_Indent__And__Spacing_After__OPENPAR_6_CLOSEPAR_"><span class="C_Current__And__No_Bold">“Sasuke! Yine anne ve babamın kafasında kuşku uyandıracak neler söyledin? Bu durum beni son derece rahatsız ediyor. Şimdi tamamen masum olduğunu herkesin önünde açık seçik söylemeni istiyorum.”</span></p>

  <p class="P_Current__And__Times_New_Roman__And__12pt__And__Left_Indent__And__Spacing_After__OPENPAR_6_CLOSEPAR_"><span class="C_Current__And__No_Bold">Şamar gibi gelen böyle bir ikaz karşısında Sasuke, ezile büzüle yerinden kalktı:</span></p>

  <p class="P_Current__And__Times_New_Roman__And__12pt__And__Left_Indent__And__Spacing_After__OPENPAR_6_CLOSEPAR_"><span class="C_Current__And__No_Bold">"Asla efendim! Haşa! Efendimin kızına karşı böyle bir şeyi yapabileceğimi hayal etmek bile saçma. Çocukluğumdan beri sonsuz lütuf ve keremine mazhar olduğum bir aileye karşı böylesine densiz bir alçaklığı nasıl yapmış olabilirim? Bunu akıl hafsala almaz efendim! Bu bir kuru iftiradır efendim...”</span></p>

  <p class="P_Current__And__Times_New_Roman__And__12pt__And__Left_Indent__And__Spacing_After__And__All_Padding"><span class="C_Current__And__No_Bold">Sasuke bu sefer Şunkin ile ağız birliği ederek olayı baştan sona inkâr yoluna gitmiş, sorun tümüyle çıkmaza girmişti. Bu kez aile bebeği kullanarak Şunkin'e şantaj yapmayı denedi:</span></p>

  <p class="P_Current__And__Times_New_Roman__And__12pt__And__Left_Indent__And__Spacing_After__And__All_Padding"><span class="C_Current__And__No_Bold">“Baksana şu yavruya... Ne kadar sevimli yumurcak... Ama kızım bu kadar inatlaşma, yoksa bu çocuğu babasız nasıl büyütürüz? Evlenmek aklına yatmıyorsa korkarım bu zavallı yavruyu birilerine evlatlık vermek zorunda kalacağız.”</span></p>

  <p class="P_Current__And__Times_New_Roman__And__12pt__And__Left_Indent__And__Spacing_After__And__All_Padding"><span class="C_Current__And__No_Bold">Şunkin gayet soğuk bir şekilde yanıtladı: “Dilediğinize verin lütfen! Ben hayatım boyunca bekâr kalacağım. Çocuğu kendime ayak bağı etmek istemiyorum.”</span></p>

  <p class="P_Current__And__Times_New_Roman__And__18pt__And__Centre_Alignment__And__Spacing_After__And__Spacing_Before"><span>13</span></p>

  <p class="P_Current__And__Times_New_Roman__And__12pt__And__Left_Indent__And__Spacing_After__And__All_Padding"><span class="C_Current__And__No_Bold">Çocuğu 1845 yıllarında yeni ailesine evlatlık verdiklerini düşünecek olursak şu anda hayatta olması çok zayıf bir ihtimal. Ayrıca nereye verildiği de bilinmiyor. Ama Mozuya ailesinin çocuğun rahatı için gerekli maddi tedbirleri almış olduğuna kuşku yok.</span></p>

  <p class="P_Current__And__Times_New_Roman__And__12pt__And__Left_Indent__And__Spacing_After__And__All_Padding"><span class="C_Current__And__No_Bold">Şunkin yine o her zamanki başına buyruk haliyle hamilelik olayının üstüne tamamen sünger çekti ve bir müddet sonra sanki hiçbir şey olmamış gibi Sasuke’nin elinden tutarak müzik dershanesine gidip gelmeye başladı. Fakat o andan itibaren ikisi arasındaki ilişki herkesin gözünün önünde cereyan eden aleni bir muammaya dönüştü. Ne zaman resmî bir şekilde birlikte olmaları önerilse, hemen aralarında hiçbir şey olmadığını iddia ederek işin içinden sıyrılıyorlardı. Ailesi Şunkin’in huyunu bildiği için artık üstüne varmaktan kaçınıyor, mecburen olayları görmezden geliyorlardı.</span></p>

  <p class="P_Current__And__Times_New_Roman__And__12pt__And__Left_Indent__And__Spacing_After__OPENPAR_1_CLOSEPAR_"><span class="C_Current__And__No_Bold">Önce hanım-uşak olarak başlayan bu garip ilişki hoca-öğrenci olarak devam etmiş, iki üç yıl sonra, Şunkin yirmisine girene kadar gizli sevdaya dönüşmüştü. O yıl Üstat Şunşo vefat edince Şunkin hoca oldu. Yodoya-başi semtinde bir ev tutarak oraya tabelasını astı. Tabii Sasuke de onunla birlikte gitti.</span></p>

  <p class="P_Current__And__Times_New_Roman__And__12pt__And__Left_Indent__And__Spacing_After__OPENPAR_1_CLOSEPAR_"><span class="C_Current__And__No_Bold">Üstat Şunşo, Şunkin’in yeteneğini çok önceden bildiği için, ölmeden önce ona hoca olma yetkisini vermişti. Zaten bu adı ona veren de hocasıydı. Kendi adının ilk hecesi olan Şun (şun), bahar anlamına geliyordu ve aynı heceyi bu sevdiği öğrenciye vererek Şun-kin takma adını koymuştu. Sağken bu kızın kariyerinde ilerlemesi için elinden geleni yapmış, çoğu kez düet olarak konserlerine çıkarmış, en önemli bölümleri çalma işini ona bırakmış, onu devamlı ön plana çekmişti. Bu yüzden Şunkin’in kendi başına dershane açmasını hiç kimse garip karşılamadı. Fakat yaşı ve sosyal çevresi açısından evinden taşınmakta acele etmesi için ortada bir neden yoktu. Bağımsız olmak istemesi, herhalde Sasuke ile olan özel ilişkisinden kaynaklanıyordu. Belki de ailesi bu üstü kapalı ilişkinin dükkândaki öteki çalışanlar üzerinde kötü etki bırakacağını düşünmüşler, onların bir yere taşınıp birlikte yaşamalarını uygun görmüşlerdi. Böyle bir fikre Şunkin itiraz edemezdi. Yodoyabaşi semtinde oturmaya başladıktan sonra Şunkin’in Sasuke'ye olan tavrında bir değişiklik olmadı. Ona yine sıradan bir kılavuz gibi davranmaya devam etti. Üstat Şunşo’nun ölümünden sonra tekrar Şunkin’in öğrencisi oldu. Artık herkesin önünde hiç çekinmeden birbirlerine “hocam” ya da “Sasuke” diye hitap ederek gerçek bir öğrenci-öğretmen hüviyetine bürünmüşlerdi. Şunkin onun kansı olarak görülmekten nefret ediyordu. Bu konuda çok ciddiydi. Efendi-uşak, hoca-öğrenci ilişkilerindeki kendi konumunu ve etiketini herkesin önünde vurgulamak istiyordu. Sasuke’nin kullanması gereken dili kelimelerine kadar yazmış, kılı kırk yaran bir protokol hazırlamıştı. Sasuke buna uyacaktı.. Ola ki bir terslik ortaya çıkmayagörsün... Sasuke yanmıştı... Yerlere kadar kapanıp özür bile dilese Şunkin asla affetmiyor, inatlaşıyor, ona yapmadık hakaret bırakmıyordu.</span></p>

  <p class="P_Current__And__Times_New_Roman__And__12pt__And__Left_Indent__And__Spacing_After__And__All_Padding"><span class="C_Current__And__No_Bold">Bu yüzden yeni öğrenciler ikisinin arasındaki ilişkinin derecesini anlayamıyorlardı ama Mozuya ailesinde çalışanlar kendi aralarında dedikodu etmekten geri kalmıyorlardı: Küçükhanım yatakta Sasuke’ye kur yaparken acaba yüzü ne şekle giriyordu? Hiç çaktırmadan onları dikizlemeye değerdi doğrusu...</span></p>

  <p class="P_Current__And__Times_New_Roman__And__12pt__And__Left_Indent__And__Spacing_After__And__All_Padding"><span class="C_Current__And__No_Bold">Şunkin, Sasuke’ye neden böyle davranıyordu? Herhalde en büyük neden Osakalı olmasıydı. Osakalılar iş evliliğe gelince bugün bile ailevi durum, mal mülk ve etiket konularında Tokyolulardan çok daha hassastırlar. Feodal rejim sırasında burada kurulan şehir burjuvazisi kendini çok üstün görüyordu. Demek ki Şunkin’de de eski eşraftan gelmenin gururu vardı... Bu nedenle, Şun-kin’in, kuşaklar boyunca kendilerine hizmet veren bir ailenin çocuğu olan Sasuke’yi kendi seviyesinden fersah fersah aşağılarda gördüğü kesindi.</span></p>

  <p class="P_Current__And__Times_New_Roman__And__12pt__And__Left_Indent__And__Spacing_After__And__All_Padding"><span class="C_Current__And__No_Bold">Ayrıca üstünde kör olmanın verdiği bir burukluk vardı ve zayıf yönlerini göstererek, başkaları tarafından alay edilmek istemiyordu. Bu açıdan Sasuke’yi kocalığa kabul etmek kendine yapabileceği en büyük hakaret olurdu. Konunun en can alıcı noktası buydu... Kendinden sınıfsal olarak çok aşağıda olan bir insanla yattığı için utanç duyuyor, bu yüzden ona sert ve soğuk davranarak tepki gösteriyordu... Öyleyse Şunkin bu erkeği sadece cinsel ihtiyaçlarını gidermek için araç olarak mı görüyordu? Büyük bir ihtimalle evet... Ve o da bunun bilincindeydi....</span></p>

  <p class="P_Current__And__Times_New_Roman__And__12pt__And__Spacing_After">&nbsp;</p>

  <p class="P_Current__And__Times_New_Roman__And__18pt__And__Centre_Alignment__And__Spacing_After__And__Spacing_Before"><span>14</span></p>

  <p class="P_Current__And__Times_New_Roman__And__12pt__And__Left_Indent__And__Spacing_After__OPENPAR_6_CLOSEPAR_"><span class="C_Current__And__No_Bold__And__Italic">Şunkin'in Yaşamöyküsü</span> <span class="C_Current__And__No_Bold">şöyle devam ediyordu:</span></p>

  <p class="P_Current__And__Times_New_Roman__And__12pt__And__Left_Indent__And__Spacing_After__OPENPAR_7_CLOSEPAR_"><span class="C_Current__And__No_Bold__And__Italic">Şunkin günlük yaşantısında tam bir temizlik hastasıydı. Asla kirli giyinmeyen, her gün iç çamaşırı değiştirip yıkatan bir kadındı. Odaları gece gündüz tertemiz olmalıydı ve bu konuda son derece hassastı... Yerine oturmadan önce parmaklarını minderlerin ve tofom/’lerin üzerinde gezdirir, en ufak bir toz bile hissetse küplere binerdi. Bir gün mide rahatsızlığı çeken öğrencilerinden biri derse geldi. Ogün nefesinin koktuğunun farkında değildi. Şunkin, şomisen’in üçüncü teline “bam!” diye asılarak ortalığı titretti, kaşlarını çatıp çalgı aletini önüne bıraktı ama ağzını açıp hiç bir şey söylemedi. Öğrenci korka korka, “Yanlış bir şey mi yaptım hocam?” diye sordu ama cevap alamadı. Üçüncü kez aynı soruyu tekrarlayınca hoca cevap verdi:</span></p>

  <p class="P_Current__And__Times_New_Roman__And__12pt__And__Left_Indent__And__Spacing_After__OPENPAR_7_CLOSEPAR_"><span class="C_Current__And__No_Bold__And__Italic">“Kor olabilirim ama burnum koku alıyor. Git hemen ağzını yıka!”</span></p>

  <p class="P_Current__And__Times_New_Roman__And__12pt__And__Left_Indent__And__Spacing_After__OPENPAR_6_CLOSEPAR_"><span class="C_Current__And__No_Bold">Şunkin belki körlükten dolayı temizlik hastası olmuştu. Ama temizlik hastası insan kör birisiyse, etrafında ona hizmet eden insanlara da dünyayı zindan ediyordu. Sadece elinden tutarak onu bir odadan diğerine götürmekle iş bitmiyordu, yemesiyle, içmesiyle, uyumasıyla, uyanmasıyla, banyosuyla, tuvaletiyle, kısacası her şeyiyle ilgilenmek gerekiyordu. Çocukluğundan beri Şun-kin’in bu işlerine bakan insan Sasuke olduğundan dolayı onun bütün zevklerini, özel alışkanlıklarını en ufak ayrıntılarına kadar bildiği için hiç kimse onun yerini tutamıyordu. Şunkin’in Sasuke’ye karşı duyduğu fiziksel ihtiyaç aslında buradan kaynaklanıyordu.</span></p>

  <p class="P_Current__And__Times_New_Roman__And__12pt__And__Left_Indent__And__Spacing_After__OPENPAR_1_CLOSEPAR_"><span class="C_Current__And__No_Bold">Şunkin ailesiyle otururken, onun aşırı hareketlerini, davranışlarını düzene sokan anne-baba-kardeş gibi bir otorite mekanizması vardı. Ama şimdi kendi evindeydi ve başına buyruktu. Durum böyle olunca temizlik hastalığı, kaprisi, nazı had safhaya varmış, Sasuke’nin işi çok daha zorlaşmıştı.</span> <span class="C_Current__And__No_Bold__And__Italic">Şunkin in Yaş amöy küsü' nde</span> <span class="C_Current__And__No_Bold">bulunmayan bazı ayrıntılar için Bayan Şigisava Teru şunları söylüyordu:</span></p>

  <p class="P_Current__And__Times_New_Roman__And__12pt__And__Left_Indent__And__Spacing_After__OPENPAR_1_CLOSEPAR_"><span class="C_Current__And__No_Bold">"Hocam Şunkin şimdiye dek tuvaletten çıktıktan sonra bir kez bile elini kendisinin yıkadığı vaki değildir. Çünkü tuvaletini yapıp bitirdikten sonra temizlik ve yıkama işini hep Sasuke yapmıştır. Banyoda da onu yıkayan Sasuke’dir. O zamanın soylu bayanları hiçbir utanma duygusuna kapılmadan vücutlarını baştan aşağı hizmetçilere yıkatmakta hiçbir mahzur görmemiştir. Sasu-ke’yle olan ilişkilerinde hocamın duyguları da o soylu bayanlarınkinden farksızdı ama o kör olduğundan dolayı vücudunun hizmetçiler tarafından yıkanmasına zaten uzun senelerden beri alışkındı."</span></p>

  <p class="P_Current__And__Times_New_Roman__And__12pt__And__Left_Indent__And__Spacing_After__OPENPAR_1_CLOSEPAR_"><span class="C_Current__And__No_Bold">Şunkin aynı zamanda çok süslü bir kadındı. Gözlerini kaybettikten sonra hiç aynaya bakmamıştı ama güzelliğine herkesten fazla güveni vardı. Saç stiline uygun elbise seçimi konusundaki kaygısı gözü gören kadınlarınkinden pek farklı değildi.</span></p>

  <p class="P_Current__And__Times_New_Roman__And__12pt__And__Left_Indent__And__Spacing_After__OPENPAR_1_CLOSEPAR_"><span class="C_Current__And__No_Bold">Şunkin gözlerini dokuz yaşında kaybetmişti ama o güzel yüzünü uzun seneler güçlü hafızasında tuttuğu kesindi. Üstelik çevresinden fiziği hakkında sık sık övgü ve iltifat aldığı için güzel olduğunu çok iyi biliyordu. Bu yüzden makyaj ve cilt bakımına olağanüstü merakı vardı ve vaktinin çok büyük bir kısmını güzelliği için harcardı. Örneğin evinde bülbül besler, bunların gübrelerini pirinç kepeğiyle karıştırarak elde ettiği merhemi cildi için kullanırdı. Ayrıca bir tür kabaktan elde ettiği güzellik sütü en çok değer verdiği kozmetik malzemelerinden biriydi. Eli, yüzü, bacakları kadife gibi yumuşacık olmadıkça içi rahat etmez, teninde en ufak bir pürüz bulsa onu çileden çıkarırdı.</span></p>

  <p class="P_Current__And__Times_New_Roman__And__12pt__And__Left_Indent__And__Spacing_After__And__All_Padding"><span class="C_Current__And__No_Bold">Telli saz çalanlar genellikle sol ellerinin tırnaklarına çok dikkat ederler, çünkü tellere o parmaklarıyla dokunurlar. Ancak Şunkin sadece tek elinin değil her iki el ve ayaklarının tırnaklarını da üç günde bir düzenli olarak kestirir ve törpıiletirdi. Bu kadar kısa zamanda tırnak uzasa uzasa ancak birkaç milim uzardı ama onun için fark etmezdi, devamlı düzgün bir şekilde kesilmeleri ve aynı görünmeleri lazımdı. Manikür ve pedikür bittikten sonra elleriyle tırnaklarına dokunarak onları kontrol ederdi, şekil ve uzunluk olarak en ufak sapmayı bile kabul etmezdi. Bütün bu el ayak bakım işleri Sasuke’nin göreviydi. Sasuke ancak boş kalan zamanlarında ondan müzik dersleri alır, bazen de onun yerine yeni öğrencilere ders verirdi.</span></p>

  <p class="P_Current__And__Times_New_Roman__And__18pt__And__Centre_Alignment__And__Spacing_After__And__Spacing_Before"><span>15</span></p>

  <p class="P_Current__And__Times_New_Roman__And__12pt__And__Left_Indent__And__Spacing_After__And__All_Padding"><span class="C_Current__And__No_Bold">Cinsel hayatları çok renkliydi. Sasuke, Şunkin'in vücudunu en ufak ayrıntılarına kadar bilirdi. Kaderin cilvesi olarak, normal bir karı kocanın ya da sevgilinin rüyalarında bile görmesine ya da tahayyül etmesine imkân olamayacak derecede yakın ilişkiler içine girmişlerdi. Şunkin’in bütün hizmetlerini görmeye eskiden beri alışkın olduğu için Sasuke, ileri yaşlarında gözlerini kaybettiği zaman bile ona bakması pek o kadar zor olmadı. Bütün hayatı boyunca ne evlendi ne de dost tuttu. Çıraklık yıllarından seksen üç yaşına kadar Şunkin’in üstüne başka gül koklamadı...</span></p>

  <p class="P_Current__And__Times_New_Roman__And__12pt__And__Left_Indent__And__Spacing_After__And__All_Padding"><span class="C_Current__And__No_Bold">Onu başka kadınlarla karşılaştıracak hiçbir tecrübesi olmamıştı ama, Şunkin’i kaybettikten sonraki ileri yaşlarında sağda solda devamlı Şunkin’in kadife gibi düzgün cildinden, pamuk gibi yumuşacık kollarından, bacaklarından bahseder, övünürdü. İleri yaşlarında diline vuran yegâne konu buydu. Bazen bir elini uzatarak, “O ayakları var ya, o ayaklan, hocamın o ayakları... İşte şu avucumun içine sığardı! Ya topukları? Elle bak, buramdan daha pürüzsüz ve yumuşaktı!” derken bir eliyle de yanağını sıvazlardı.</span></p>

  <p class="P_Current__And__Times_New_Roman__And__12pt__And__Left_Indent__And__Spacing_After__OPENPAR_1_CLOSEPAR_"><span class="C_Current__And__No_Bold">Şunkin’in minyon bir kadın olduğundan daha önce bahsetmiştim. Giyinikken incecik görünürdü ama çıplakken balık etinde bıngıl bıngıl bir kadındı. Teni saydam denecek kadar olağanüstü beyazdı ve ileri yaşlarında bile bu tazelik ve parlaklığını yitirmedi. Bunun nedeni belki de zamanının kadınlarından farklı olarak inanılmaz derecede ağzının tadını bilen biri olmasından kaynaklanıyordu. Tavuk yemeklerini sever, deniz mahsullerinden hoşlanır, özellikle çiğ mercan balığına bayılırdı. Akşam yemeğinde bir iki kadeh pirinç rakısı sofrasından eksik olmazdı.</span></p>

  <p class="P_Current__And__Times_New_Roman__And__12pt__And__Left_Indent__And__Spacing_After__OPENPAR_1_CLOSEPAR_"><span class="C_Current__And__No_Bold">Körlerin yemek yiyişinde bakanları tiksindiren bir taraf vardır ama insan yine de üzülmeden edemez, hele bu kişi gençliğinin baharını yaşayan güzel bir kör kadın olursa... Şunkin bu olayın farkında olarak ya da olmayarak, Sasuke’nin haricinde hiç kimsenin onu yemek yerken görmesinden hoşlanmazdı.... Dışarıya yemeğe davet edilse bile usulen eline çatal kaşık aldığı için devamlı bir zarafet anıtı gibi görünürdü. Fakat işin içyüzü böyle değildi; fazla yemezdi ama çok lüks zevkleri vardı. En fazla iki minik kâse pilav alır ama masasını donatan envai çeşit meze ve yemeklerden sadece birazcık tadardı. Her yemekten sadece bir lokma aldığı için çok çeşitli yemek yaptırıyordu ve bu da zahmetli bir işti. Bütün bunları Sasuke’ye kasten iş çıkarmak için yapar gibi bir hali vardı. Sasuke artık, buğulama çipuranın etlerini sıyırmada, yengeç, karides gibi deniz mahsullerinin kabuklarını ayıklamada, alabalık gibi küçük balıkların şekillerini bozmadan baştan kuyruğa kadar gayet düzgün fileto çıkarmada iyice ustalaşmıştı.</span></p>

  <p class="P_Current__And__Times_New_Roman__And__12pt__And__Left_Indent__And__Spacing_After__And__All_Padding"><span class="C_Current__And__No_Bold">Şunkin’in ipek gibi yumuşak gür saçları, ince ve narin elleri vardı. Ama belki de telli saz çaldığından dolayı avucunun içi esneklik kazanmış ve parmakları öyle güçlenmişti ki birine vurduğu zaman çok feci acıtıyordu. Sıcağa zerre kadar tahammülü yoktu ama soğuktan da nefret ederdi...</span></p>

  <p class="P_Current__And__Times_New_Roman__And__12pt__And__Left_Indent__And__Spacing_After__And__All_Padding"><span class="C_Current__And__No_Bold">Yazın ortasında bile ayaklan buz gibiydi ve hayatta terlediği olmamıştı. Dört mevsim içi kalın pamuk astarlı saten kaftan ya da kısa kollu ipek krep kaftan ile yatağa girer, ayaklarını eteğine sarar, bütün gece kalıp gibi kalır hiç kımıldamazdı. Çarpıntı ve yüksek tansiyondan korktuğu için sıcak torbası dışında ısıtıcı cihazları hiç kullanmazdı. Çok üşüdüğü zaman Sasuke ayaklarını koynuna alır, ısıtmaya çalışırdı ama ayaklar doğru dürüst ısınmadığı için soğuğun şokuyla Sasuke’nin göğsü buz kesilirdi. Banyo alırken çıkan buhan atmak için kışın ortasında bile pencereleri sonuna kadar açtırır, küvetteki ılık suya ancak bir iki dakika girer, çıkar; fakat aynı şeyi defalarca tekrar ederdi. Sıcak suda uzun müddet kalacak olursa çarpıntı yapıyor, tansiyonu yükseliyordu. Bu yüzden küvet faslını kısa tutar, hemen vücudunu yıkatır ve bir an önce kendini banyodan dışarı atmaya bakardı. Örneklerden sadece birkaçı... Örnekler çoğaldıkça, ayrıntılarına indikçe, Sasuke’nin çektiği eza, cefa, Şunkin’e verdiği emek daha rahat anlaşılır.</span></p>

  <p class="P_Current__And__Times_New_Roman__And__12pt__And__Left_Indent__And__Spacing_After__And__All_Padding"><span class="C_Current__And__No_Bold">Onca sıkıntıya karşın Sasuke’nin eline geçen maddi karşılık çok azdı. Ücreti, arada sırada cep harçlığı olarak verilen paradan başka bir şey değildi; öyle ki, bazen sigara parasına bile muhtaç olduğu durumlar oluyordu. Giyecek olarak aldığı ise bayramdan bayrama usulen senede iki defa verilen uşak elbisesinden başka bir şey değildi... Bazen Şunkin’in yerine ders veriyordu ama resmî hocalık sıfatı olmadan. Şunkin bütün öğrenci ve hizmetçilere ona “Sasuke” olarak hitap etmeleri için talimat vermişti... Şunkin öğrencilerinden birinin evine derse gittiğinde ders sonuna dek kapıda bekletiliyordu.</span></p>

  <p class="P_Current__And__Times_New_Roman__And__12pt__And__Left_Indent__And__Spacing_After__OPENPAR_1_CLOSEPAR_"><span class="C_Current__And__No_Bold">Bir gün, çok feci dişi ağrıdığı için yanağı balon gibi şişmişti. Akşam olunca ağrı dayanılmaz hale geldiği halde o yine kendini zorlayarak renk vermiyor, arada sırada sessizce gargara yaparak hizmeti sırasında nefesinin kötü koktuğunu Şunkin’e belli etmemeye çalışıyordu. Şunkin sonunda yatak odasına çekildi ve ondan omzunu ovmasını ve beline masaj yapmasını istedi. Bir süre sonra, "Masaj yeter. Biraz da ayaklarımı ısıt!” dedi. Sasuke "Baş üstüne!” diyerek yanma uzandı ve kimonosunun önünü açarak kadının ayaklarını tam göğüs kafesinin üstüne koydu. Göğsü buz gibi olmuştu ama yatağın sıcaklığından yüzü alev alev yanmaya başlayınca diş ağrısı daha da dayanılmaz hale gelmişti. Şunkin’in ayaklarını alıp şiş ayağını yanağının üstüne yerleştirdi, fakat tam biraz rahatlar gibi olurken, çenesine yediği sert bir tekmeyle “Aaah!” diye acı bir çığlıkla yerinden sıçradı.</span></p>

  <p class="P_Current__And__Times_New_Roman__And__12pt__And__Left_Indent__And__Spacing_After__OPENPAR_1_CLOSEPAR_"><span class="C_Current__And__No_Bold">“Tamam! Artık istemem! Ben sana ayaklarımı göğsünde ısıt dedim, yüzünde ısıt demedim. Ben körsem ayağımın dokunma duyusu da kör değil ya! Beni kandırdığını mı sanıyorsun? Öğleden beri diş ağrısı çektiğini herhalde ben de biliyorum. Ayağımla bile hangi yanağının ateş gibi olduğunu, hangi yanağının şiştiğini anlıyorum. O kadar acı çekiyorsan bana dürüstçe söylemen lazım. Ben, kendine hizmet eden insanlara anlayışsız davranan bir derebeyi değilim burada. Bir taraftan bana sadık hizmetkâr rolü oynuyorsun, öbür taraftan yüzünü serinletmek için efendinin vücudunu küstahça kullanmaya çalışıyorsun. Bu kadar büyük bir gaflet içindesin... Ben böyle içten pazarlıklı insanlardan nefret ederim...”</span></p>

  <p class="P_Current__And__Times_New_Roman__And__12pt__And__Left_Indent__And__Spacing_After__And__All_Padding"><span class="C_Current__And__No_Bold">Şunkin’in Sasuke’ye olan davranışları genellikle bu türdendi. Onu asıl kızdıran şey Sasuke’nin dershaneye gelen genç kızlara gösterdiği ilgi, nezaket ve derslerinde yaptığı yardımdı. Böyle bir kuşkuya kapıldığı zamanlar kıskançlığını dışa vuramıyor fakat onun öcünü Sasuke’ye uyguladığı hırçın şiddetin dozunu artırarak alıyordu. Sasuke’yi en çok üzen de bu durumdu...</span></p>

  <p class="P_Current__And__Times_New_Roman__And__18pt__And__Centre_Alignment__And__Spacing_After__And__Spacing_Before"><span>16</span></p>

  <p class="P_Current__And__Times_New_Roman__And__12pt__And__Left_Indent__And__Spacing_After__And__All_Padding"><span class="C_Current__And__No_Bold">Bir insan bekârsa, körse ve hele bir de kadınsa yaşayabileceği lüksün bir sınırı vardır. Yemesinde içmesinde, giyiminde kuşamında ne kadar pahalı zevkleri olursa olsun, genelde harcayabileceği para yine de sınırlıdır. Ama Şunkin öyle değildi. Evinde sedece onun için çalışan beş altı kişilik hizmetçi grubu vardı. Aylık masrafları önemli rakamlara varıyordu. Onun bu kadar insan çalıştırıp yüklü paralar ödemesinin nedenleri vardı: Her şeyden önce Şunkin bir kuş meraklısıydı ve bülbüllere karşı çılgın bir zaafı vardı. Bugün bile güzel sesli bir bülbül 10.000 yene müşteri bulur; bundan altmış yetmiş yıl önce Şunkin’in yaşadığı devirde de bu fiyat bugünkünden pek farklı değildi. Fakat bülbül seslerini sınıflandırma ve değerlendirme açısından o zamandan bu zamana kadar zevklerde epey bir değişme olduğu kanısındayım... Şu anda rağbet gören en pahalı bülbüller kendi doğal sesleri olan</span> <span class="C_Current__And__No_Bold__And__Italic">hohokek)&gt;o</span> <span class="C_Current__And__No_Bold">sesinin haricinde, “vadi ötüşü" denen</span> <span class="C_Current__And__No_Bold__And__Italic">keky&gt;okek)&gt;o</span> <span class="C_Current__And__No_Bold">sesini ve “tiz ötüş” denen</span> <span class="C_Current__And__No_Bold__And__Italic">hokiibekaron</span> <span class="C_Current__And__No_Bold">sesini çıkarabilen bülbüllerdir. Çalı bülbülleri bu sesleri çıkaramaz, çıkarsa çıkarsa gayet sevimsiz bir ses olan</span> <span class="C_Current__And__No_Bold__And__Italic">ho-kiibeça</span> <span class="C_Current__And__No_Bold">sesini çıkartır. Güzel metalik</span> <span class="C_Current__And__No_Bold__And__Italic">bekakon</span> <span class="C_Current__And__No_Bold">ya da</span> <span class="C_Current__And__No_Bold__And__Italic">kon</span> <span class="C_Current__And__No_Bold">seslerini çıkartmaları için uzun süre eğitmek gerekir. Bunun için de bülbül yavrularını daha kuyrukları çıkmadan yakalayıp ona hocalık yapacak usta bir bülbülün yanına koymak gerekir. Eğer kuyrukları çıkmış olursa, eğitmek fayda etmez, çünkü o zamana dek kendi ailesinin melodik olmayan ötüşünü kapmış demektir.</span></p>

  <p class="P_Current__And__Times_New_Roman__And__12pt__And__Left_Indent__And__Spacing_After__OPENPAR_1_CLOSEPAR_"><span class="C_Current__And__No_Bold">Hocalık yapacak olan usta bülbüller daha başlangıçta bu yöntemle eğitilmiş kuşlardır ve çoğunun "Zümrü-tüanka”, "bin yıllık dost" gibi özel isimleri vardır. Kuş meraklısı birinin evinde harikulade güzel sesli bir bülbül olduğu duyulacak olursa, ülkenin her tarafından çeşitli kuş meraklısı bülbüllerini kafese koyup soluğu orada alır. Amaç bülbüle “ötüş" öğretmektir. Eğitim sabaha karşı başlar ve aynı saatte günlerce devanı eder. Bazen "üstat bülbül" belli bir yere konur, acemi bülbüller onun etrafında yer alır; şekil olarak normal şan derslerinden farkı yoktur. Ancak her bülbülün yaradılışından gelen kendine has özellikleri bulunur. Bunların arasında melodik olarak iyi ve ya kötü ses çıkaran, ses modülasyonu açısından üstün ya da yetersiz kuşlar vardır... Aynı ekole ait “vadi ötüş’lü ve ya "tiz ötüş”lü usta bülbüller arasında bile sesin uzunluğu, tonu, tını ve yankısı açısından çeşitli farklar vardır. Bu yüzden birinci sınıf bir bülbül kolay kolay ele geçmez. Ele geçse bile ders vererek para kazandıran bir maestro olduğundan dolayı böyle bir kuşa büyük rakamlar ödemek gerekir.</span></p>

  <p class="P_Current__And__Times_New_Roman__And__12pt__And__Left_Indent__And__Spacing_After__OPENPAR_1_CLOSEPAR_"><span class="C_Current__And__No_Bold">Şunkin, en yetenekli bülbülüne "Tenko”, yani "Cennet Davulu" adını vermişti ve sabah akşam onu dinlemeye bayılırdı. Tenko’nun sesi mükemmeldi. Öterken çıkardığı berrak, tiz ve dalga dalga yankılanan notalar, dinleyenlere kuş sesinden çok mükemmel bir müzik aletini hatırlatıyordu. Dayanıklı, bol nefesli, sihirli, ipek gibi bir sesti bu. Kuşun üstüne titreniyor, özellikle yemine, gıdasına son derece dikkat ediliyordu.</span></p>

  <p class="P_Current__And__Times_New_Roman__And__12pt__And__Left_Indent__And__Spacing_After__OPENPAR_1_CLOSEPAR_"><span class="C_Current__And__No_Bold">Genellikle bülbül yemi hazırlamak uzun iştir: Önce soya fasulyesi ve kavuzlu pirinç birlikte kavrulup dövülerek un haline getirilir, ayrıca pirinç kepeği ilave edilir.</span></p>

  <p class="P_Current__And__Times_New_Roman__And__12pt__And__Left_Indent__And__Spacing_After_3"><span class="C_Current__And__No_Bold">Sonra bir başka tarafta kurutulmuş sazan ya da gümüş balıkları dövülerek un haline getirilir. Bu iki malzeme yarımşar ölçek harman edilerek turp yaprağı suyuyla karılır ve yem hazırlanır. Onca zahmet yetmiyormuş gibi, sesini koruyabilmesi için bülbüle ayrıca günde bir iki kurtçuk yedirmek gerekir. Bu kurtçukların mutlaka yabani asma saplarında yuvalanan larvalardan olması gerekir. Şunkin’in böyle bakım isteyen beş altı kuşu vardı ve hizmetçilerden ikisi bütün gün sadece onlarla uğraşırdı.</span></p>

  <p class="P_Current__And__Times_New_Roman__And__12pt__And__Left_Indent__And__Spacing_After__And__All_Padding"><span class="C_Current__And__No_Bold">Bülbüller insanların önünde ötmediği için barındıkları kafesleri</span> <span class="C_Current__And__No_Bold__And__Italic">ko-oke</span> <span class="C_Current__And__No_Bold">denen ikinci bir bir kafese koyma gereği hasıl olmuştur. Pavlonia ağacından yapılan bu</span> <span class="C_Current__And__No_Bold__And__Italic">kooke</span><span class="C_Current__And__No_Bold">’lerin etrafı içeriye çok az ışık sızdıran bir çeşit Japon parşömeni ile kaplanır. Parşömenin üzerindeki gül ya da abanoz ağacından yapılmış ahşap paneller sedef kakmalarla, altın yaldızlı lake desenlerle ve harikulade ince iş-çilikli ağaç kabartmalarla süslenmiştir. Bu tür kafesler arasında antika değeri 100-500 yen arasında değişen mükemmel tasarımlı müzelik parçalar da vardır.</span></p>

  <p class="P_Current__And__Times_New_Roman__And__12pt__And__Left_Indent__And__Spacing_After__And__All_Padding"><span class="C_Current__And__No_Bold">Tenko’nun kafesi Çin malıydı. Gövdesi gül ağacından olan bu kafesin altı gayet sanatkârane bir şekilde yeşim taşına işlenmiş dağ, tepe, saray manzaralarıyla, kabartma Çin peyzajlarıyla süslü, harikulade zarif bir parçaydı.</span></p>

  <p class="P_Current__And__Times_New_Roman__And__12pt__And__Left_Indent__And__Spacing_After__And__All_Padding"><span class="C_Current__And__No_Bold">Şunkin, Tenko’nun kafesi için oturma odasındaki cumbaya en yakın pencerenin yanında devamlı bir yer ayırmıştı ve kulağı hep ondaydı. Tenko’nun güzel sesini duyar duymaz rahatlar, keyfi yerine gelirdi. Bunu bilen evdeki hizmetçiler kuş ötsün diye ellerinden gelen her şeyi yaparlar, hatta üstüne su bile serperlerdi. Tenko, genellikle sadece güneşli günlerde öterdi; bu yüzden Şunkin kötü havaları sevmez, havalar bozulunca yanına yak-laşılmazdı. Tenko, kış sonundan bütün ilkbahar sonuna kadar öterdi. Fakat yazın Tenko’nun cıvıltıları azaldıkça;</span></p>

  <p class="P_Normal">&nbsp;</p>

  <p class="P_Current__And__Times_New_Roman__And__12pt__And__Left_Indent__And__Spacing_After_3"><span class="C_Current__And__No_Bold">Şunkin’in kasvetli günleri gitgide uzamaya, artmaya başlardı...</span></p>

  <p class="P_Current__And__Times_New_Roman__And__12pt__And__Left_Indent__And__Spacing_After__OPENPAR_1_CLOSEPAR_"><span class="C_Current__And__No_Bold">İyi bakılırsa bülbüller uzun yaşar, fakat devamlı ilgilenmek gerekir. Tecrübesiz insanların elinde hemen ölürler. Fakat meraklıları ölen kuşun yerine hemen bir başka kuş alırlar. Tenko sekiz yaşında ölünce Şunkin onun yerini tutacak kuşu hemen bulamadı. Ancak yıllar süren uzun bir eğitim sonunda Tenko’yu utandırmayacak ikinci bir bülbül yetiştirebildi. Onun da adını Tenko koydu ve üzerinde titredi.</span></p>

  <p class="P_Current__And__Times_New_Roman__And__12pt__And__Left_Indent__And__Spacing_After__OPENPAR_1_CLOSEPAR_"><span class="C_Current__And__No_Bold">İkinci Tenko’nun sesi de, Budist efsanelerinde adına</span> <span class="C_Current__And__No_Bold__And__Italic">karyobinka</span> <span class="C_Current__And__No_Bold">denen insan yüzlü cennet kuşunu aratmayacak kadar güzeldi. Şunkin bu kuşu deliler gibi sevdiği için gece gündüz kafesi yanından eksik etmiyordu. Kuş ötmeye başladığında öğrencilerini susturuyor ve bu sese kulak vermelerini istiyordu:</span></p>

  <p class="P_Current__And__Times_New_Roman__And__12pt__And__Left_Indent__And__Spacing_After__OPENPAR_1_CLOSEPAR_"><span class="C_Current__And__No_Bold">“Çocuklar, susun ve şimdi Tenko'nun ötüşünü dinleyin hepiniz! Bu kuş başlangıçta adı sanı belirsiz yabani bir yavruydu. Ama görüyorsunuz o minicik halinden şu duruma gelinceye kadar geçirdiği eğitim boşuna olmadı. Şu anda onun çıkardığı mükemmel ses hiçbir yabani bülbülde yok. Ama bazı insanlar var ki bu sesi doğallıktan uzak yapay bir güzellik olarak niteliyorlar ve şöyle devam ediyorlar: ‘Düşünün ki bahar çiçeklerini toplamak için dağ yollarından derin vadilerin içine doğru seyrana çıktınız... Yürüyorsunuz... Ummadığınız bir anda, ırmağın öbür yakasındaki sislerin arasından kulağınıza aniden geliveren bir ötüşle irkildiniz... İşte bu şakıyan kuş çalı bülbülüdür ve hiçbir ses, çalı bülbülünün sesi kadar kadar güzel ve tatlı olamaz.’ Onlar böyle söylüyorlar ama ben onlarla aynı fikirde değilim. Çünkü çalı bülbülünü yerinde ve zamanında dinlediğiniz için sesi kulağınıza hoş gelmiştir. Fakat, üstünde biraz durup düşünecek olursanız bu ses henüz güzel denecek olgunluğa gelmemiş ham bir sestir. Fakat Tenko gibi maestro bir bülbülü dinlerseniz, bulunduğunuz mekândan hiçbir yere kımıldamasanız bile, derin ve münzevi vadilerin büyüsünü, dağlardan akan suların şırıltısını, zirveleri beyaz bulutlar gibi kaplayan kiraz çiçeklerini gözünüzde, kulağınızda, ruhunuzda hissedersiniz... O bahar çiçeklerinin hepsi, o sisli vadilerin tümü bu şarkının içindedir... Ve hâlâ tozlu topraklı bir kentte olduğunuzu unutmuşsu-nuzdur artık... İşte sanat ve hünerin doğayla rekabete girdiği yer buradadır. Müziğin sırrı buradadır..."</span></p>

  <p class="P_Current__And__Times_New_Roman__And__12pt__And__Left_Indent__And__Spacing_After__And__All_Padding"><span class="C_Current__And__No_Bold">Şunkin bunları söyledikten sonra kalın kafalı öğrencileri ayıplardı:</span></p>

  <p class="P_Current__And__Times_New_Roman__And__12pt__And__Left_Indent__And__Spacing_After__And__All_Padding"><span class="C_Current__And__No_Bold">“Utanın, utanın... Parmak kadar kuş bile sanatın sırlarını çözebiliyor... Ya sizler? İnsan kılığında doğduğunuz ama kuşlar kadar bile olamadınız!’’</span></p>

  <p class="P_Current__And__Times_New_Roman__And__12pt__And__Left_Indent__And__Spacing_After__And__All_Padding"><span class="C_Current__And__No_Bold">Şunkin kendine göre belki haklı olabilirdi, ancak başta Sasuke olmak üzere oradaki diğer öğrenciler için sık sık kuşlarla kıyaslanmak pek hazmedilecek cinsten bir olay değildi...</span></p>

  <p class="P_Current__And__Times_New_Roman__And__18pt__And__Centre_Alignment__And__Spacing_After__And__Spacing_Before"><span>17</span></p>

  <p class="P_Current__And__Times_New_Roman__And__12pt__And__Left_Indent__And__Spacing_After__And__All_Padding"><span class="C_Current__And__No_Bold">Bülbülün haricinde Şunkin'in sevdiği başka kuş türü de tarlakuşlarıydı.</span></p>

  <p class="P_Current__And__Times_New_Roman__And__12pt__And__Left_Indent__And__Spacing_After__And__All_Padding"><span class="C_Current__And__No_Bold">Tarlakuşları daima gökyüzüne doğru yükselme alışkanlıkları olduğundan dolayı kafesin içinde bile devamlı yukarılara uçmak için çırpınırlar; bu yüzden kafesleri genellikle dar ve 90 cm, 1 20 cm, 1 50 cm gibi yüksekliklerde yapılır. Tarlakuşu ötüşlerinin tadına varmak için onları kafesten salıvermek, göklere yükselip bulutların arasında kaybolurken çıkardığı melodik sesleri dinlemek gerekir. Yani “bulut-delen” kuşların sergiledikleri maharetin zevkine ancak böyle varılır. Tarlakuşları genellikle on dakika ile yarım saat kadar bir süre havada kaldıktan sonra kafese dönerler; ama ne kadar uzun süre havada kalırlarsa o kadar kaliteli sayılırlar. Yarışma yapılırken kafesler açılır, tarlakuşları aynı anda salıverilir. Kafese en son dönen kuş birinci sayılır. Vasıfsız tarlakuşları kafesten çıktıktan sonra ya en fazla 100-200 metrelik bir mesafe uçar, hemen yere inerler ya da uçuştan dönünce yanlış kafese girerler. Halbuki akıllı tarlakuşları genellikle böyle hatalar yapmaz. Çünkü onlar dimdik gökyüzüne yükselir, oralarda bir yerde durur, sonra da kurşun gibi dimdik indikleri için şaşırmadan kendi kafeslerini bulurlar. Bu tür tarlakuşları için "bulut-delen" terimi kullanıldığı halde aslında bu kuşlar bulutların içine dalmazlar; havada dururlarken yanlarından bulutlar geçtiği için böyle görünür.</span></p>

  <p class="P_Current__And__Times_New_Roman__And__12pt__And__Left_Indent__And__Spacing_After__OPENPAR_1_CLOSEPAR_"><span class="C_Current__And__No_Bold">Yodoyabaşi semti sakinleri için kör müzik hocasını güzel bahar günlerinde çamaşır damında kuş uçururken görmek ender bir olay değildi. Tabii yanında her zamanki gibi Sasuke ve kafesi taşıyan bir hizmetçi bulunurdu. Şunkin emir verir vermez kafes açılır, kuş sevincinden cik cik çığlıklar atarak bahar sislerinin içinde kaybolun-caya kadar yukarılara, hep yukarılara yükselirdi. Şunkin kuşun uçuşunu seyretmek ister gibi kapalı gözlerini gökyüzüne çevirir, hiç durmadan bulutların arasından ta aşağılara kadar yankılanan kuş cıvıltılarını büyük bir coşkuyla dinlerdi. Bazen başka kuş meraklıları en güvendikleri usta kuşlarını getirip Şunkin’e katılırlar, kuşlarını damda yarıştırarak hep birlikte eğlenirlerdi. Öyle günlerde civardaki komşuları da kendi evlerinin çamaşır damına çıkar, tarlakuşlarının ötüşünü dinlerlerdi. Fakat aralarında kuşlardan çok güzel müzik hocasını görmek için dama çıkanlar oluyordu. Civarda oturan delikanlılar genelde bütün yıl Şunkin’i görmeye alışkındılar ama aralarında bazı meraklı hovardalar vardı. Bunlar tarlakuşu lafını duyar duymaz “Aman ne güzel... Seyir vakti geldi...” diyerek soluğu damda alırlardı. Belki de onlarda merak uyandıran, Şunkin’e körlüğün verdiği özel cinsel cazibeydi ya da Şunkin’in o sırada tarlakuşlarını uçururken kendisinin de mutluluktan uçuyor gibi olması, çevresiyle konuşması, etrafa cıvıl cıvıl gülücükler saçmasıy-dı. Sasuke’nin elinden tutup evlere derse gelen, sessiz, asık suratlı müzik hocasından çok farklıydı bu kadın. Bu haliyle Şunkin’in güzelliği, daha canlı, daha şen, daha bir civelekti.</span></p>

  <p class="P_Current__And__Times_New_Roman__And__12pt__And__Left_Indent__And__Spacing_After__And__All_Padding"><span class="C_Current__And__No_Bold">Şunkin bülbül ve sığırcıklarının haricinde ayrıca ar-dıçkuşu, papağan, kirazkuşu, kızılgerdan gibi kuşlardan en az beş altı tane besliyordu ve bu işi ona epey bir paraya mal oluyordu.</span></p>

  <p class="P_Current__And__Times_New_Roman__And__18pt__And__Centre_Alignment__And__Spacing_After__And__Spacing_Before"><span>18</span></p>

  <p class="P_Current__And__Times_New_Roman__And__12pt__And__Left_Indent__And__Spacing_After__And__All_Padding"><span class="C_Current__And__No_Bold">Şunkin’in eziyeti evineydi. Dışarıdayken bambaşka bir insan oluyordu; örneğin bir yere davet edildiğinde, nezaketi, zarafeti, konuşması ve tüm hareketleriyle herkesin gönlünü fethettiği için, hiç kimse onun kendi evinde terör estirdiğini, Sasuke’ye karşı çok kaba davrandığını, öğrencilere hakaret ettiğini ve öğrenci dövdüğünü tahmin edemezdi. Bayram, seyran gibi sosyal etkinliklere katıldığında son derece gösterişli davranırdı. Dinsel</span> <span class="C_Current__And__No_Bold__And__Italic">bon</span> <span class="C_Current__And__No_Bold">ve yılbaşı bayramlarında zengin Mozuya ailesinin ailesinin kızına yakışan her türlü cömertliği gösterirdi. Tiyatrodaki teşrifatçılara, garsonlara, tahtırevan taşıyıcılarına, çekçek arabacılarına, kadın ya da erkek hizmetçilere verdiği bahşişler konusunda şaşkınlık uyandıracak derecede bol gönüllüydü. Fakat asla düşüncesizce para harcayan savurgan birisi değildi.</span></p>

  <p class="P_Current__And__Times_New_Roman__And__12pt__And__Left_Indent__And__Spacing_After__And__All_Padding"><span class="C_Current__And__No_Bold">Ben bir zamanlar “Osaka ve Osakalılar” başlıklı yazımda Tokyo ve Osaka halkını karşılaştırmıştım. Tokyo-luların aleni lüks merakına karşılık, Osakalıların eli bol gibi görünseler bile aslında çok tutumlu olduğunu, başkalarına sezdirmeden mutlaka bir yerlerden gizli gizli fuzuli masraflarını kısma yoluna gittiklerini yazmıştım. Zengin bir tüccar ailesinin kızı olarak Şunkin de aynı şeyi yapıyordu. Şaşaa ve debdebeyi o kadar sevmesine rağmen son derece hasis ve para canlısıydı. Gösteriş merakı, başkalarıyla olan rekabet duygusundan kaynaklandığı için bu amacının dışında gereksiz masrafta bulunmazdı. Hiçbir zaman parasını aklına estiği şekilde döküp saçmaz, giden ne getiriyor hep onu düşünürdü. Bu konuda gayet makul ve hesaplıydı. Fakat rekabet duygusunun bazen tamahkârlığa dönüştüğü de olurdu. O zaman kayıt ücreti ya da aylık ders ücretlerini öteki kadın hocaların uyguladığı tarifelerin çok üstüne çıkanr, öğrencilerdenken büyük müzik üstatlarının uyguladığı rakamları alırdı. Bununla da kalmayarak çocuklara; yaz ortası ve yıl sonunda getirdikleri hediyeleri mümkün olduğu kadar bol tutmalarını ima eder ve bu konu üzerinde ısrarla dururdu.</span></p>

  <p class="P_Current__And__Times_New_Roman__And__12pt__And__Left_Indent__And__Spacing_After__And__All_Padding"><span class="C_Current__And__No_Bold">Bir zamanlar öğrencilerin arasında kör bir çocuk vardı. Ailesi çok fakir olduğu için aylık ücretleri bile ödemekte zorlanan bu öğrencinin iyi bir “yaz ortası” hediyesi alması olanakdışıydı. Yaz ortası gelince dershaneye hediye olarak ancak soya ezmesinden yapılmış bir kutu tatlı götürdü ve Sasuke’ye teslim ederek şöyle konuştu:</span></p>

  <p class="P_Current__And__Times_New_Roman__And__12pt__And__Left_Indent__And__Spacing_After__And__All_Padding"><span class="C_Current__And__No_Bold">“Efendim, benim gibi yoksul bir öğrencinin naçizane hediyesi olarak bunu Hocamıza takdim etmemde yardımcı olmanızı rica ediyorum. Lütfen bu değersiz hediyemi mazur görsünler.”</span></p>

  <p class="P_Current__And__Times_New_Roman__And__12pt__And__Left_Indent__And__Spacing_After__And__All_Padding"><span class="C_Current__And__No_Bold">Sasuke çok üzülmüştü. Şunkin’e hediyeyi korka korka verirken çocuğun namına özür diledi. Fakat Şunkin kıpkırmızı kesilmişti:</span></p>

  <p class="P_Current__And__Times_New_Roman__And__12pt__And__Left_Indent__And__Spacing_After__And__All_Padding"><span class="C_Current__And__No_Bold">“Ders ücreti ve verilecek hediyeler üstünde hassasiyetle durduğum için beni hasis ve açgözlü mü sanıyorsun? Hayır efendim, yanılıyorsun... Benim için paranın hiçbir önemi yok... Fakat ortada birtakım ölçüler var. Bu ölçüler konmadan hoca ile öğrencilerin arasındaki protokolü düzene sokmak mümkün değil. Bu çocuk aylık ücretini ödemeyi bile ihmal eden birisi. Şimdi de kalkmış utanmadan bir kutu tatlı getiriyor. Hocasına gösterdiği saygıya bak! Bu çocuk bu kadar fakirse üzgünüm ama müzik konusunda yapabileceği pek bir şey olduğunu sanmıyorum. Olağanüstü yetenekli birisi olsa haydi bedava öğreteyim, para da almayayım. Ama bunun için sıradan bir yetenek kâfi değil, böyle birinin gelecek vaat eden bir müzik dehası olması lazım. Yoksulluğunu yenerek sanatta isim yapan insan çok azdır ve bu bir Tanrı vergisidir. Hiç kimse gecesini gündüzüne katıp tek başına çalışmayla sanatçı olamaz. Görebildiğim kadarıyla bu çocuğun üstün tarafı sadece küstahlığı... Sanat alanında bir baltaya sap olacağını sanmıyorum. Ve kalkmış benden anlayış bekliyor. Onun yapacağı en iyi şey, insanları daha fazla rahatsız etmeden utanıp bu alanı terk etmek. Hâlâ müzik öğrenmek istiyorsa Osaka’da dünya kadar iyi hoca var, gitsin kendine uygun birini bulsun. Benimle olan işi bitmiştir, bir daha buraya gelmesin!” Şunkin bunları söyledikten sonra hiçbir mazeret kabul etmemiş, çocuğu gerçekten kovmuştu.</span></p>

  <p class="P_Current__And__Times_New_Roman__And__12pt__And__Left_Indent__And__Spacing_After__OPENPAR_6_CLOSEPAR_"><span class="C_Current__And__No_Bold">Fakat birisi ona pahalı bir hediye getirdiği zaman Şunkin’in haşin tavrı değişiyor, birdenbire yumuşayıveri-yordu. Bütün gün o öğrenciye gülücükler saçıyor, riyakâr övgülerle onu göklere çıkartıyor, bunu yaparken de bık-tırıncaya kadar ileri gidiyordu. Bu yüzden öğrencilerin arasında hocanın övgüleri de korkulu bir rüya haline gelmişti.</span></p>

  <p class="P_Current__And__Times_New_Roman__And__12pt__And__Left_Indent__And__Spacing_After__OPENPAR_6_CLOSEPAR_"><span class="C_Current__And__No_Bold">Şunkin kendine verilen hediyeleri dikkatle açar, en ufak bisküvi paketlerine kadar her şeyi teker teker incelerdi. Aylık gelirlerini hesaplarken Sasuke’yi çağırır, boncuklu hesap cetvelinde sağlama yaptırırdı. Matematiği çok kuvvetliydi ve kafadan hesap yapma konusunda olağanüstü bir yeteneği vardı. Bir duyduğu rakamı bir daha asla unutmaz, aradan iki üç ay geçse bile pirinç mağazasına ne kadar borcu var, içki bayiine ne kadar borcu var kılı kılına hatırlardı.</span></p>

  <p class="P_Current__And__Times_New_Roman__And__12pt__And__Left_Indent__And__Spacing_After__And__All_Padding"><span class="C_Current__And__No_Bold">Savurganlıklarının çoğu kendi zevki için yaptığı harcamalardı ve mutlaka onları bir yerlerden çıkarması lazımdı. Tabii bu masrafları doğal olarak hizmetçilerden çıkarıyordu. Kendisi prensesler gibi yaşarken Sasuke ve onun gibi ev hizmetlerine bakanlar korkunç bir kemer sıkma politikasına tabi tutuldukları için neredeyse boğaz tokluğuna çalışıyorlardı. Gerçekten de bazı günler yeteri kadar pirinç çıkmadığı için sofradan aç kalktıkları oluyordu. Şunkin’i arkasından çekiştirmekten kendilerini akmıyorlardı:</span></p>

  <p class="P_Current__And__Times_New_Roman__And__12pt__And__Left_Indent__And__Spacing_After__And__All_Padding"><span class="C_Current__And__No_Bold">"Hanımefendi, bülbüllerin ve tarlakuşlarının daha vefalı olduğunu söylüyor. Haksız da sayılmaz hani. Kuşlar bile kendilerine iyi bakıldığının farkında... Bizimse kuş kadar bile haysiyetimiz yok!”</span></p>

  <p class="P_Current__And__Times_New_Roman__And__18pt__And__Centre_Alignment__And__Spacing_After__And__Spacing_Before"><span>19</span></p>

  <p class="P_Current__And__Times_New_Roman__And__12pt__And__Left_Indent__And__Spacing_After__And__All_Padding"><span class="C_Current__And__No_Bold">Şunkin babası sağken istediği kadar para alıyordu ama onun ölümünden sonra Mozuya ailesinin başına ağabeyi geçince iş değişmişti. Zamanımızda eli boş burjuva kadınlarının lüks merakı pek öyle ender olaylardan değildir ama o günlerde aristokrat erkekler bile lüks harcamalardan kaçınırdı. Eskiden varlıklı ailelerde, ne kadar zengin olursa olsunlar mütevazı yaşama âdeti vardı. Sonradan görmeler gibi ayıplanmaktan, zıpçıktı zenginlerle aynı kefeye konmaktan nefret ederlerdi.</span></p>

  <p class="P_Current__And__Times_New_Roman__And__12pt__And__Left_Indent__And__Spacing_After__And__All_Padding"><span class="C_Current__And__No_Bold">Genç yaşta gözlerini kaybedip hayatın pek çok nimetinden mahrum kalan Şunkin’e karşı duydukları özel sevgiden dolayı anne ve babası ona çok cömert davranmıştı. Fakat ağabey işin başına geçince, Şunkin’in hareketleri eleştirilmiş, ona belli bir aylık tayin edilmişti. Bu rakamın haricinde yapılan bütün para talepleri geri çevriliyordu... Şunkin’in hasisliği biraz da bu nedenden kaynaklanıyordu. Fakat kendisine verilen para ders vermese bile onu rahat rahat geçindirecek miktarda olmalıydı ki, öğrencilere karşı yine burnu havalardaydı. Aslında müzik öğrenmek için kapısını çalan pek fazla öğrenci olmadığı için Şunkin yalnız ve münzevi bir hayat yaşıyor, vaktinin büyük bir kısmını kuşlara ayırabiliyordu.</span></p>

  <p class="P_Current__And__Times_New_Roman__And__12pt__And__Left_Indent__And__Spacing_After__And__All_Padding"><span class="C_Current__And__No_Bold">Şunkin’in İkuta</span><a id="ref_footnotebookmark_start_55_1"></a><span style=" font-size: 0.75em; vertical-align: super;"><a href="#ref_footnotebookmark_end_55_1">1</a></span> <span class="C_Current__And__No_Bold">Ekolü’nde hem</span> <span class="C_Current__And__No_Bold__And__Italic">koto</span> <span class="C_Current__And__No_Bold">hem de</span> <span class="C_Current__And__No_Bold__And__Italic">şamisen</span> <span class="C_Current__And__No_Bold">çalgıları konusunda, Osaka’da en büyük otoritelerden biri olduğu, asla kendi kuruntusu değildi. Bunu herkes kabul ediyordu. Kibrinden dolayı ondan nefret edenler bile sanatından dolayı onu kıskanıyor, ondan çekiniyorlardı.</span></p>

  <p class="P_Current__And__Times_New_Roman__And__12pt__And__Left_Indent__And__Spacing_After__And__All_Padding"><span class="C_Current__And__No_Bold">Arkadaşlarımın arasında gençken sık sık Şunkin’in</span> <span class="C_Current__And__No_Bold__And__Italic">şamisen</span> <span class="C_Current__And__No_Bold">konserlerine gidip onu dinleyen yaşlı bir müzisyen vardı. Uzmanlık alanı Şunkin’in çaldığı</span> <span class="C_Current__And__No_Bold__And__Italic">ji-uta</span> <span class="C_Current__And__No_Bold">(lirik müzik) değil,</span> <span class="C_Current__And__No_Bold__And__Italic">jojuri,</span> <span class="C_Current__And__No_Bold">yani kukla tiyatrosu müziğiydi. Buna rağmen Şunkin’in</span> <span class="C_Current__And__No_Bold__And__Italic">şamisen’</span> <span class="C_Current__And__No_Bold">de çıkardığı ince ayrıntıları başka hiçbir müzisyenden duymadığını söylerdi. Yine bu dostumun anlattığına göre Dambei bir gün Şunkin’in konserine gitmiş, müziğini dinledikten sonra, “Bu hatun maalesef anasından kadın doğmuş... Dünyaya erkek gelseydi, çok muhteşem bir</span> <span class="C_Current__And__No_Bold__And__Italic">futozao</span> <span class="C_Current__And__No_Bold">(büyük</span> <span class="C_Current__And__No_Bold__And__Italic">şamisen</span><span class="C_Current__And__No_Bold">) virtüözü olabilirdi...” diyerek üzülmüştü... Acaba Dambei, çalgıların şahı olan</span> <span class="C_Current__And__No_Bold__And__Italic">futozao</span><span class="C_Current__And__No_Bold">’nun bütün inceliklerini öğrenebilmek için mutlaka erkek olmak gereğini mi düşünmüştü? Yoksa Şunkin’in çalış tarzını erkeksi mi bulmuştu, onu bilemiyoruz...</span></p>

  <p class="P_Current__And__Times_New_Roman__And__12pt__And__Spacing_After">&nbsp;</p>

  <p class="P_Current__And__Times_New_Roman__And__12pt__And__Left_Indent__And__Spacing_After__OPENPAR_1_CLOSEPAR_"><span class="C_Current__And__No_Bold">Bu yaşlı sanatçı arkadaşımın söylediği kadarıyla Şunkin’in</span> <span class="C_Current__And__No_Bold__And__Italic">şamisen</span> <span class="C_Current__And__No_Bold">ini uzaktan dinleyince güzel ve berrak tonuyla kulağa çok hoş geliyor, insana sanki bir erkek çalıyormuş hissini veriyordu... Çıkardığı melodiler sadece güzel değildi; zengin armonik varyasyonlarıyla derindi, duygusaldı, hüzünlüydü. Kısacası Şunkin, kadınlar arasından çok nadir çıkan muhteşem bir virtüözdü.</span></p>

  <p class="P_Current__And__Times_New_Roman__And__12pt__And__Left_Indent__And__Spacing_After__OPENPAR_1_CLOSEPAR_"><span class="C_Current__And__No_Bold">Şayet Şunkin biraz daha aklı başında ve alçakgönüllü bir kadın olsaydı profesyonel çevrelerde şimdiye dek ünlü bir sima haline gelirdi. Fakat varlıklı bir ailede doğup geçim sıkıntısı nedir bilmeden, başına buyruk büyüdüğü için davranışlarında çok bencildi. Bu yüzden öteki müzisyenler ondan uzaklaştılar. O eşsiz yeteneği maalesef kendisine düşman kazandırmaktan başka bir işe yaramadı ve ne yazık ki kendi eliyle kendi değerini karanlıklara gömdü. Aslında ektiğini biçti ama yine de tabii üzücü bir olay...</span></p>

  <p class="P_Current__And__Times_New_Roman__And__12pt__And__Left_Indent__And__Spacing_After__OPENPAR_1_CLOSEPAR_"><span class="C_Current__And__No_Bold">Şunkin’in derslerine devam edenler, onun sanatkârlığına en baştan hayran olan, ondan daha iyi başka bir hoca tahayyül edemeyen öğrencilerdi. Şunkin eğitirken dövse de, sövse de, bağırıp çağırsa da fark etmezdi; işin ucunu bırakmaya niyetleri yoktu. Her türlü sıkı disipline razıydılar. Ancak bu koşullara dayanabilen öğrenci çok azdı. Özellikle, hocanın yöntemleriyle baş edemeyen amatör öğrenciler bir ay bile dolmadan kaçıp gidiyorlardı. Şunkin’in bu davranışları artık bir teşvik unsuru olmaktan çıkmış, yavaş yavaş bir ceza mekanizması haline gelmiş, hatta sadizme dönüşmüştü. Şunkin’in iyi hoca olduğunu bilmesi, uyguladığı yöntemlerde ona rehberlik eder gibiydi. Nasıl olsa çevresi buna izin veriyor, öğrenciler bunu kabulleniyordu. Ne kadar kötü davranırsa o kadar büyük üstat olarak görülüyordu. Gitgide bu fikir saplantı haline gelmeye başlayınca, iş çığrından çıktı ve kendini artık kontrol edemez oldu.</span></p>

  <p class="P_Current__And__Times_New_Roman__And__18pt__And__Centre_Alignment__And__Spacing_After__And__Spacing_Before"><span>20</span></p>

  <p class="P_Current__And__Times_New_Roman__And__12pt__And__Left_Indent__And__Spacing_After__And__All_Padding"><span class="C_Current__And__No_Bold">Şigisava Teru bir gün bana şöyle demişti:</span></p>

  <p class="P_Current__And__Times_New_Roman__And__12pt__And__Left_Indent__And__Spacing_After__And__All_Padding"><span class="C_Current__And__No_Bold">"Hocamın çok az öğrencisi vardı. Özellikle amatör öğrenciler arasında bazıları derse müzik için değil sadece onun dişilik cazibesi için geliyordu.”</span></p>

  <p class="P_Current__And__Times_New_Roman__And__12pt__And__Left_Indent__And__Spacing_After__And__All_Padding"><span class="C_Current__And__No_Bold">Bayan Şigisava haklıydı; çünkü Şunkin zengin bir ailenin kızıydı, güzeldi ve üstelik bekârdı... Öğrencilere uyguladığı sert disiplin belki de, dalga geçmek amacıyla etrafında toplanan kurtlar sürüsünü kendinden uzaklaştırmak için başvurduğu bir taktikti. Fakat ne kadar ilginçtir ki, bazen umduğunun tam tersi oluyordu; Şunkin’in bu haşin davranışları onun cazibesini artırıyor gibiydi. En ciddi öğrencilerinin arasında bile bu güzel kör kadından oklava yemekten zevk, hatta rahatlık duyanlar az sayılmazdı. Yani etrafında Jean-Jacques Rousseau gibi eziyet edilmekten hoşlanan mazoşist bir genç grubu vardı.</span></p>

  <p class="P_Current__And__Times_New_Roman__And__12pt__And__Left_Indent__And__Spacing_After__And__All_Padding"><span class="C_Current__And__No_Bold">Şimdi de Şunkin in başına gelen ikinci felaketten söz etmek istiyorum; yalnız, onun “Yaşamöyküsü</span><span style=" font-weight: normal; font-size: 0.75em; vertical-align: super;">u</span><span class="C_Current__And__No_Bold">nde bu konuyla ilgili bilgiler net olmadığı için saldırganın kim olduğunu ve onu neden yaraladığını bilmiyorum. Ama, Şunkin’e düşman olan öğrencilerden birinin ondan intikam almak için yaptığı düşünülebilir.</span></p>

  <p class="P_Current__And__Times_New_Roman__And__12pt__And__Left_Indent__And__Spacing_After__And__All_Padding"><span class="C_Current__And__No_Bold">Böyle bir olayın zanlısı olarak Osaka’nın Tosabori semtinde toptancılık yapan zengin tahıl tüccarı Minoya Kyubei’in genç oğlu Ritaro’nun adı verilebilir. Ritaro gece hayatına düşkün, eğlence sanatları konusunda eskiden beri etrafında uzman geçinen bir hovardaydı. Bir zaman önce Şunkin’in dershanesine kaydolmuş, ondan</span> <span class="C_Current__And__No_Bold__And__Italic">koto</span> <span class="C_Current__And__No_Bold">ve</span> <span class="C_Current__And__No_Bold__And__Italic">şamisen</span> <span class="C_Current__And__No_Bold">dersleri alıyordu. Her gittiği yerde devamlı babasının servetiyle övünür, patron pozlarında etrafa hava atar, dershanedeki öğrencileri babasının uşağı gibi görür ve onları aşağılardı. Şunkin bu öğrenciden pek hoşlanmamıştı ama ondan her zaman çok pahalı hediyeler aldığı için ona karşı elinden geldiği kadar güler yüzlü davranıyordu. Fakat son zamanlarda Ritaro etrafa hocanın kendisiyle özel olarak ilgilendiğini yaymaya başlamış, Şunkin’in yerine Sasuke’nin ders vermesi gerektiği zamanlar onu aşağılayıp reddedecek kadar saygısızlaş-mıştı. Giderek iyice küstahlığı ele almış ve Şunkin’in de sabrını taşırmaya başlamıştı.</span></p>

  <p class="P_Current__And__Times_New_Roman__And__12pt__And__Left_Indent__And__Spacing_After__OPENPAR_1_CLOSEPAR_"><span class="C_Current__And__No_Bold">Ritaro’nun babası Kyubei, Tengacaya’da keyfine göre sakin bir yer beğenip emekliye ayrıldıktan sonra oturabileceği saz damlı güzel bir yazlık yaptırmış, bahçesindeki on on beş erik ağacıyla haşır neşir olmaya başlamıştı. Baharda erikler çiçek açınca, Ritaro yazlıkta verdiği “Çiçek Seyranı” partisine Şunkin’i de davet etti.</span></p>

  <p class="P_Current__And__Times_New_Roman__And__12pt__And__Left_Indent__And__Spacing_After__OPENPAR_1_CLOSEPAR_"><span class="C_Current__And__No_Bold">Komutan genç Ritaro’nun etrafında çok sayıda geyşa, komedyen ve palyaço vardı. Her zamanki gibi Şunkin’e Sasuke refakat etmişti. Ritaro ve etrafındaki sakiler ısrarla içki ikram etmeye başlayınca Sasuke çok zor duruma düşmüştü. Gerçi son zamanalarda Şunkin’le beraber akşam yemeklerinde biraz içki almaya başlamıştı ama hepsi o kadar... Devamlı içen birisi değildi. Hele bir yere gidince Şunkin’in izni olmadan ağzına bir damla bile içki koyması yasaktı. Sarhoş olunca hanımefendiye karşı en önemli işi olan refakatçilik vazifesini yerine getirmesi zorlaşacağı için, kadehi sanki içki içiyormuş gibi dudaklarına dokunduruyor fakat içmeden bırakıyordu. Ritaro keskin bakışlarıyla onun bu hilesinin hemen farkına vardı ve bet sesiyle hemen olaya müdahale etti:</span></p>

  <p class="P_Current__And__Times_New_Roman__And__12pt__And__Left_Indent__And__Spacing_After__OPENPAR_1_CLOSEPAR_"><span class="C_Current__And__No_Bold">"Hocam, Hocam! Sizden izin çıkmadığı için Sasuke içki içmiyor. Ama bakın ne güzel eğleniyoruz. Bugünlük ona izin verin. Sasuke size yardımcı olamasa bile biz varız; burada elinizden tutup size yardım etmek için can atan birkaç insan var!”</span></p>

  <p class="P_Current__And__Times_New_Roman__And__12pt__And__Left_Indent__And__Spacing_After__OPENPAR_1_CLOSEPAR_"><span class="C_Current__And__No_Bold">Bunun üzerine Şunkin zoraki bir gülümsemeyle, “Fazla olmamak kaydıyla, elbette içebilir. Fakat lütfen fazla içirip onu sarhoş etmeyin!" diyerek gayet nazik bir şekilde yanıt vermişti. Bunu duyar duymaz Ritaro ve arkadaşları Sasuke’ye dönüp hep bir ağızdan bağırdılar:</span></p>

  <p class="P_Current__And__Times_New_Roman__And__12pt__And__Left_Indent__And__Spacing_After__And__All_Padding"><span class="C_Current__And__No_Bold">“Bak, izin çıktı. Hadi bakalım.”</span></p>

  <p class="P_Current__And__Times_New_Roman__And__12pt__And__Left_Indent__And__Spacing_After__And__All_Padding"><span class="C_Current__And__No_Bold">Sasuke’ye sağdan soldan dolu kadehler yağmaya başlamıştı. Fakat yine Sasuke kontrolü elden bırakmayarak içkilerin dörtte üçünü yanındaki kadeh yıkama kâsesine boşalttı.</span></p>

  <p class="P_Current__And__Times_New_Roman__And__12pt__And__Left_Indent__And__Spacing_After__And__All_Padding"><span class="C_Current__And__No_Bold">Geyşalar, komedyenler ve orada hazır bulunan gösteri dünyasının bütün simaları adını çok sık duydukları bu şöhretli</span> <span class="C_Current__And__No_Bold__And__Italic">şamısen</span> <span class="C_Current__And__No_Bold">hocasını gözleriyle görmüşler, hakkında söylenenlerin hiç de abartılı olmadığını anlamışlardı. Şunkin’in olgun görünümlü fakat büyüleyici cazibesine ve zarafetine hayran kalmışlar, ona iltifatlar yağdırmaya başlamışlardı. Ritaro’nun aklından geçenleri okudukları için belki bu iltifatları biraz da ona dalkavukluk olsun diye yapmışlardı. Şunkin o sıralarda otuz yedi yaşındaydı ama tam on yaş genç gösteriyordu. Bembeyaz teni, kimonosunun açıkta bıraktığı güzel boynu ve omuzlarıyla her bakan insanın içinde ani bir heyecan, tatlı bir ürperti uyandırıyordu. İpek tenli küçücük ellerini tevazuyla dizilerinin üstüne koymuş, başını hafifçe öne eğerek oturmuştu. Yumuk gözlü yüzünden yayılan büyüleyici sihrin etkisiyle bütün gözler ona çevrilmiş, herkes vecit içinde onu seyrediyordu.</span></p>

  <p class="P_Current__And__Times_New_Roman__And__12pt__And__Left_Indent__And__Spacing_After__And__All_Padding"><span class="C_Current__And__No_Bold">Davetliler bahçeye çıkmıştı. Biraz sonra Sasuke de Şunkin’i dışarı çıkarıp erik çiçeklerinin altında yavaş yavaş dolaştırmaya başladı. Bir ağaçtan diğerine yol gösterirken her ağacın önünde duruyor, “Bak bir tane de burada var!” diyerek Şunkin’in ağaç gövdelerine tek tek dokunmasına yardım ediyordu. Bütün gözleri görmeyen insanlar gibi Şunkin de bir şeyin gerçekten mevcut olup olmadığım ancak dokunarak anlayabiliyor, ağaçları, çiçeklerini ancak böyle hissedebiliyordu. Komedyenlerden biri, Şunkin’i narin elleriyle ağaç gövdelerini okşarken görmüş, “Bu erik ağaçları da beni kıskançlıktan çatlatacak!” diye pis pis bağırmıştı. Yine komedyenlerden biri Şunkin’in önünü kesmiş, palyaçolar gibi ellerini ve kollarını sağa sola kaydırıp ağaç şeklinde poz vererek, “Hanımefendi, önünüzde bir erik ağacı daha var!” deyince bir kahkaha tufanı kopmuştu. Gerçekte iltifat olarak söylenmiş bir şeydi, alay için söylenmemişti. Fakat eğlence dünyasının sulu şakalarına alışkın olmayan Şunkin çok alınmıştı. Kendisine daima normal bir insan gibi davra-nılmasını istediği için böyle bir şaka onu çok kırmıştı.</span></p>

  <p class="P_Current__And__Times_New_Roman__And__12pt__And__Left_Indent__And__Spacing_After__And__All_Padding"><span class="C_Current__And__No_Bold">Hava kararmaya başlayınca partiye devam etmek üzere içeriye girdiler. Ritaro, “Sasuke, herhalde yorul-muşsundur. İstersen hocamızla biraz da ben ilgileneyim. Hem öbür odada yemek hazır! Git istersen bir içki daha al,” dedi. Sasuke bunun üzerine kendini sağlama almak için yemek yemenin iyi bir fikir olduğunu düşünmüş, söyleneni yaparak yandaki odaya geçmişti. Yemek yerken ona musallat olan yaşlı bir geyşa, “Bir tane daha, bir tane daha!" diye peş peşe ona sake ikram edince yemek umduğundan uzun sürdü. Yemeğini bitirdiği halde onu çağıran olmadığı için orada beklemeye başladı. Bu arada ne olduysa oturma odasından birtakım sesler geldi: “Lütfen bana Sasuke’yi çağırın!”</span></p>

  <p class="P_Current__And__Times_New_Roman__And__12pt__And__Left_Indent__And__Spacing_After__And__All_Padding"><span class="C_Current__And__No_Bold">“Tuvalete gitmek isterseniz ben sizi götürebilirim.” Ritaro, Şunkin'in bu ricasına kulak asmadan ona böyle karşılık vermişti. Sonra da zorla elinden tutup dışarı çıkarmaya kalkışınca, koridordan Şunkin'in ısrarlı sesi duyulmuştu.</span></p>

  <p class="P_Current__And__Times_New_Roman__And__12pt__And__Left_Indent__And__Spacing_After__And__All_Padding"><span class="C_Current__And__No_Bold">“Hayır! Sizden rica ediyorum, lütfen bana Sasuke’yi çağırın!" diye bağırmış, sonra da silkinerek ellerini Rita-ro’dan kurtarmıştı. Sasuke olay yerine ulaştığında Şunkin taş kesilmiş gibi ayakta dikiliyordu. Sasuke olan biteni kadının yüz renginden anladı.</span></p>

  <p class="P_Current__And__Times_New_Roman__And__12pt__And__Spacing_After">&nbsp;</p>

  <p class="P_Current__And__Times_New_Roman__And__12pt__And__Left_Indent__And__Spacing_After__And__All_Padding"><span class="C_Current__And__No_Bold">Bu olaydan sonra Şunkin, artık Ritaro’nun dershaneye gelmeye cesaret edemeyeceğini, olayı kazasız belasız atlattığını düşünmüştü. Fakat Ritaro öyle yenilgiyi kolay kolay kabul edecek, işin ucunu kolay kolay bırakacak bir insan değildi. Sanki hiçbir şey olmamış gibi ertesi gün sı-rıta sırıta yine derse geldi. Demek öyle istiyordu!.. O zaman kafasına tokmağı yiyecekti. Ciddi ciddi müzik mi öğrenmek istiyordu? O zaman başına gelecekleri çekecek, disiplin ne demek onu anlayacaktı... Şunkin böyle düşünüyordu. O günden sonra Ritaro’ya karşı olan tavrını değiştirdi ve ona çok acımasız davranmaya başladı.</span></p>

  <p class="P_Current__And__Times_New_Roman__And__12pt__And__Left_Indent__And__Spacing_After__And__All_Padding"><span class="C_Current__And__No_Bold">Duruma son derece şaşıran Ritaro, o günden sonra su gibi terlemeye, burnundan solumaya, kendini sıkboğaz oluyormuş gibi hissetmeye başladı. Elâlemin pohpohlamasıyla büyük müzisyen olduğu zehabına kapılan bu insan, hoca üstüne varmaya başlayınca bozguna uğramış, hata üstüne hata yapmaya başlamıştı. Şunkin’in müzik derslerine “belki bir fırsat düşer” diye başka beklentilerle başlamıştı ama hocanın yağdırdığı hakaretlerle günden güne ilgisini kaybetmeye başlamıştı. Şunkin daha da üstüne gidince dayanamamış ve hocanın o kadar titizlikle öğrettiği parçalan kasten saçma sapan çalacak kadar küstahlaşmıştı. Sonunda Şunkin de pür hiddet, “Budala!” diyerek elindeki</span> <span class="C_Current__And__No_Bold__And__Italic">şamisen</span> <span class="C_Current__And__No_Bold">mızrabını kafasına fırlatınca ağır ahşap alet Ritaro’nun kaşlannın ortasına gömülmüştü. Ritaro, acıyla, "Yandım!” diye feryat etmişti. Alnından damla damla sızan kanları eliyle silerek yerinden fırlamış, “Bunu asla unutma!” diyerek öfkeyle odayı terk etmiş ve bir daha hiç ortalıkta görünmemişti.</span></p>

  <p class="P_Current__And__Times_New_Roman__And__18pt__And__Centre_Alignment__And__Spacing_After__And__Spacing_Before"><span>21</span></p>

  <p class="P_Current__And__Times_New_Roman__And__12pt__And__Left_Indent__And__Spacing_After__And__All_Padding"><span class="C_Current__And__No_Bold">Bir başka rivayete göre Şunkin’e kötülük yapan zanlı şehrin kuzeyindeki eğlence bölgesinde oturan ve kızını geyşa olarak eğitmek isteyen bir kişiydi. Çok titiz bir hoca olduğunu bile bile, iyi bir müzik eğitimi almasını sağlamak için kızını Şunkin’in yanına vermişti. Şunkin bir gün elindeki ağır mızrap ile onun da kafasını yarınca, kız ağlaya ağlaya evine gitti. Yara saçlarının tam başladığı bir yerde gözle görülür bir iz bırakmıştı. Küplere binen baba Şunkin’den hesap sormak için dershaneye geldi çünkü bu çocuk onun evlatlığı değil kendi öz kızıydı.</span></p>

  <p class="P_Current__And__Times_New_Roman__And__12pt__And__Left_Indent__And__Spacing_After__OPENPAR_1_CLOSEPAR_"><span class="C_Current__And__No_Bold">“Bu ne biçim yer, bu ne biçim disiplin hanımefendi! Daha ergenlik yaşına bile gelmemiş parmak kadar kız çocuğuna siz nasıl böyle bir kötülük yaparsınız? İşkencenin bile bir sınırı vardır... Bu çocuğun en büyük sermayesi yüzü ve siz o yüzü yaralıyorsunuz. Bu işin burada böyle kapanacağını mı sanıyorsunuz? Söyleyin şimdi, bana bunun hesabını nasıl vereceksiniz?!”</span></p>

  <p class="P_Current__And__Times_New_Roman__And__12pt__And__Left_Indent__And__Spacing_After__OPENPAR_1_CLOSEPAR_"><span class="C_Current__And__No_Bold">Babanın bu tahrik edici sözlerini duyunca, zaten sert mizaçlı bir insan olan Şunkin işi inada dökerek dikleşti:</span></p>

  <p class="P_Current__And__Times_New_Roman__And__12pt__And__Left_Indent__And__Spacing_After__OPENPAR_1_CLOSEPAR_"><span class="C_Current__And__No_Bold">“Herkes benim dershaneme disiplinli yer olduğu için geliyor. Bunu bile bile kızınızı neden buraya gönderiyorsunuz beyefendi?"</span></p>

  <p class="P_Current__And__Times_New_Roman__And__12pt__And__Left_Indent__And__Spacing_After__OPENPAR_1_CLOSEPAR_"><span class="C_Current__And__No_Bold">Fakat baba da hiç ondan aşağı kalır birisi değildi:</span></p>

  <p class="P_Current__And__Times_New_Roman__And__12pt__And__Left_Indent__And__Spacing_After__OPENPAR_1_CLOSEPAR_"><span class="C_Current__And__No_Bold">“Haydi diyelim ki vurdunuz, dövdünüz. Ama bunu sizin gibi gözleri kör birinin yapması çok tehlikeli. Çünkü insanın neresine vuracağınızı, neresinde ne yara açtığınızı bilemezsiniz. Mademki körsünüz, o zaman körlüğünüzü bilin ve insan gibi davranmasını öğrenin."</span></p>

  <p class="P_Current__And__Times_New_Roman__And__12pt__And__Left_Indent__And__Spacing_After__OPENPAR_1_CLOSEPAR_"><span class="C_Current__And__No_Bold">İş sarpa sarmış, neredeyse kavgaya dönüşmek üzereydi; araya Sasuke girip adama uzun uzun dil döktü ve ortalığı yatıştırarak sonunda adamı evine dönmeye razı etti. Bu arada Şunkin’in beti benzi atmıştı, sinirden tiril tiril titrerken ağzını bıçak açmıyordu. Fakat sonuna kadar babadan özür dilememişti. Söylentiye göre kızına yapılan kötülüğün intikamını almak için Şunkin’in güzel yüzünü viraneye çeviren zanlı bu adamdı.</span></p>

  <p class="P_Current__And__Times_New_Roman__And__12pt__And__Left_Indent__And__Spacing_After__And__All_Padding"><span class="C_Current__And__No_Bold">Kızdaki yara, alnında ya da kulağının arkasında saçlarına yakın bir yerde kalan ufacık bir izdi, bu yüzden evlat sevgisinden kaynaklanan bir intikam bile olsa, bir insanın tüm yüzünü ebediyen onulmaz şekilde tahrip etmek bir babanın suçluya verebileceği en ağır ceza idi. Çünkü muhatap alınan kişi sonuçta kör olacaktı ve çehresinin bozulduğunu göremeyecekti; bu yüzden büyük bir şoka da girmeyecekti. Maksat Şunkin’e zarar vermekse bunun binbir türlü başka değişik yolu vardı. Bence saldırgan, sadece Şunkin'e zarar vermek değil Sasuke’ye de ıstırap çektirmek istemişti. Böyle bir kötülüğün ucu Sasuke’ye dokunacak ve onu daha çok üzecekti. Bu ihtimalleri gözden geçirince kuşkular kızın babası üzerinde değil de Ritaro’nun üzerinde toplanıyordu. Onun Şunkin’i ne kadar büyük bir ihtirasla arzuladığını bilemiyoruz, fakat genç insanların kendilerinden daha yaşlı ve olgun güzel kadınlardan hoşlandığı da bir gerçek. Feleğin çemberinden geçmiş Ritaro sefahat âleminde kelebek gibi daldan dala konarak gönül eğlendirdikten sonra Şunkin’e gönlünü kaptırıp onu baştan çıkarmaya karar vermişti; ama başlangıçta bu onun için geçici bir hevesti. Ama kadın Ritaro’ya hemen dirsek göstermiş, sonra da onu alnının ortasından vurmuştu. Bundan dolayı Ritaro kadına kinlenip intikam almayı düşünmüş olabilirdi.</span></p>

  <p class="P_Current__And__Times_New_Roman__And__12pt__And__Left_Indent__And__Spacing_After__And__All_Padding"><span class="C_Current__And__No_Bold">Ama Şunkin’in öyle çok düşmanı vardı ki bunların arasında kimin niçin ona en çok kinlendiğini kestirmek zordu. O yüzden bu işi mutlaka Ritaro yapmıştır diye kestirip atmak da olanaksızdı. Bunun mutlaka bir aşk ve intikam davası olması şart değildi; olayın temelinde para sorunları da olabilirdi. Daha önce sözünü ettiğim yoksul kör öğrenci örneğinde olduğu gibi Şunkin’in gazabına uğrayanların sayısı az değildi. Ayrıca Ritaro kadar terbiyesiz olmasalar da Sasuke’yi kıskanan epey insan vardı, çünkü Sasuke’nin statüsü çok garip ve şaibeliydi.</span></p>

  <p class="P_Current__And__Times_New_Roman__And__12pt__And__Left_Indent__And__Spacing_After__And__All_Padding"><span class="C_Current__And__No_Bold">Nitekim öğrenciler çok geçmeden Sasuke’nin sözüm ona “kılavuzluk” görevini keşfetmişlerdi. Şunkin’e âşık olanlar gizli gizli Sasuke’nin mutluluğunu kıskanmaya başlamış ve oynadığı fedakâr uşak rolü bu insanların sinirini bozmaya başlamıştı. Eğer bu adam onun nikâhlı kocası ya da Şunkin onun metresi olsaydı haydi neyse, böyle bir durumda zaten kimsenin söyleyecek sözü olmazdı. Fakat göründüğü kadarıyla Sasuke onun hem kılavuzu, hem uşağı; hem kesecisi, hem de sabun-cusuydu. Kısacası görünüşteki fedakâr uşak rolü perde arkasında geçenleri tahmin edebilen birisi için son derece saçma ve gülünçtü. Nitekim bazıları alaycı bir şekilde ileri geri konuşuyordu:</span></p>

  <p class="P_Current__And__Times_New_Roman__And__12pt__And__Left_Indent__And__Spacing_After__And__All_Padding"><span class="C_Current__And__No_Bold">“Biraz zor iş ama olsun, ben de yaparım. Ben böyle fedakârlığa kurban olayım...”</span></p>

  <p class="P_Current__And__Times_New_Roman__And__12pt__And__Left_Indent__And__Spacing_After__And__All_Padding"><span class="C_Current__And__No_Bold">Sasuke’den nefret eden bir başkası da şöyle söylüyordu:</span></p>

  <p class="P_Current__And__Times_New_Roman__And__12pt__And__Left_Indent__And__Spacing_After__And__All_Padding"><span class="C_Current__And__No_Bold">“Düşünün ki Şunkin’in güzel yüzü bir anda darmadağın oluyor. Acaba Sasuke hâlâ ona sadakatle kölelik yapar mı? Doğrusu bunu görmek isterdim.”</span></p>

  <p class="P_Current__And__Times_New_Roman__And__12pt__And__Left_Indent__And__Spacing_After__And__All_Padding"><span class="C_Current__And__No_Bold">Şunkin’in yaşadığı dramın böyle dost yüzlü hainler tarafından işlenebileceği ihtimalini de göz ardı etmemek gerekirdi.</span></p>

  <p class="P_Current__And__Times_New_Roman__And__12pt__And__Left_Indent__And__Spacing_After__And__All_Padding"><span class="C_Current__And__No_Bold">Olay üzerinde yürütülen tahminler o kadar fazlaydı k içlerinden doğrusunu ayırmak imkânsızdı. Fakat bunların arasında olaya tamamen farklı bir yaklaşımda bulunan başka bir rivayet daha vardı. Bu söylentiye göre saldırıyı düzenleyen kör bir</span> <span class="C_Current__And__No_Bold__And__Italic">kengyo</span> <span class="C_Current__And__No_Bold__And__Italic">[şamisen</span> <span class="C_Current__And__No_Bold">üstadı olan erkek] ya da müzik hocası bir kadındı. Bu görüş için elde hiçbir kanıt yoktu ama galiba en gerçekçi varsayım da buydu. Şunkin’in her zamanki kibirli tavrıyla kendi kendini en büyük müzisyen ilan etmesi ve halkın da bunu kabul etme eğiliminde oluşu başka sanatçıların gururunu zedelemiş, hatta onların mesleki faaliyetlerini tehdit eder bir duruma gelmiş olabilirdi.</span> <span class="C_Current__And__No_Bold__And__Italic">Kengyo,</span> <span class="C_Current__And__No_Bold">yani</span> <span class="C_Current__And__No_Bold__And__Italic">maestro</span> <span class="C_Current__And__No_Bold">sözcüğü eskiden beri saray tarafından erkek kör müzisyenlere verilen en büyük liyakat unvanıydı. Bu büyük üstatlar kendi elbiselerini, binecekleri taşıtları seçmek gibi bazı haklara sahiptiler ve bu ayrıcalıklar sıradan icracılara verilen olanakların çok üstündeydi. Şunkin’in kör bir müzisyen olarak bu büyük</span> <span class="C_Current__And__No_Bold__And__Italic">kengyo</span><span class="C_Current__And__No_Bold">’lardan çok daha yetenekli bir maestro olduğu şayiası ortada dolaşmaya başlayınca içlerinde bu dedikodulardan rahatsız olup Şunkin’den intikam almayı düşünenler olabilirdi. Kıskanç sanatçılar böyle durumlarda rakiplerini, cıva içirerek zehirliyorlardı. Fakat Şunkin’in sadece icracılığı değil sesi de ünlüydü. Ona öyle bir zarar vermeliydiler ki, güzelliğine ve fiziğine güvenip bir daha halkın önüne çıkamamalıydı. Şunkin’in yüzünü bu amaçla darmadağın ettiler... Hele bu rakip kadınsa Şunkin’in sadece sanatından değil her zaman övündüğü fiziğinden de nefret etmiş olmalıydı... Onun güzel yüzünü dağıtmakla kim bilir ne kadar muhteşem bir zevk duymuştu...</span></p>

  <p class="P_Current__And__Times_New_Roman__And__12pt__And__Left_Indent__And__Spacing_After__OPENPAR_6_CLOSEPAR_"><span class="C_Current__And__No_Bold">İhtimaller saymakla bitmeyecek kadar çoktu. Ancak olaylara bakınca anlaşılan oydu ki, eninde sonunda birinin elinden mutlaka bir kaza çıkacak ve Şunkin’in başına büyük bir bela gelecekti... Aslında bu belanın tohumlarını hiç farkına varmadan kendisi ekmişti, hem de sadece sağına soluna değil her tarafa...</span></p>

  <p class="P_Current__And__Times_New_Roman__And__18pt__And__Centre_Alignment__And__Spacing_After__And__Spacing_Before"><span>22</span></p>

  <p class="P_Current__And__Times_New_Roman__And__12pt__And__Left_Indent__And__Spacing_After__OPENPAR_6_CLOSEPAR_"><span class="C_Current__And__No_Bold">Olay, Tengacaya’daki partiden bir buçuk ay sonra mart sonuna doğru sabah saat üçte meydana geldi.</span> <span class="C_Current__And__No_Bold__And__Italic">Şunkin'in Yaşamöryküsu</span> <span class="C_Current__And__No_Bold">nde hadise şöyle geçiyor:</span></p>

  <p class="P_Current__And__Times_New_Roman__And__12pt__And__Spacing_After">&nbsp;</p>

  <p class="P_Current__And__Times_New_Roman__And__12pt__And__Left_Indent__And__Spacing_After__OPENPAR_3_CLOSEPAR__1"><span class="C_Current__And__No_Bold__And__Italic">Sasuke, Şunkin’in feryatlarıyla uyandı. Şaşırmıştı... Hemen yan odaya geçip kandili yaktı. Saldırgan panjurları zorlayarak açmış, Şunkin’in yatak odasına girmişti. Fakat birinin geldiğini duyunca hiçbir şey almadan kaçıp gitmişti. Sasuke içeri girdiğinde odada kimseyi göremedi. Hırsız şaşkınlıkla gözüne kestirdiği çaydanlığı kaptığı gibi Şunkin’in başından aşağı boşaltmış, kar beyaz yanaklarının üstüne dökülen kaynar su maalesef ağzının etrafını yakarak inci tanesi büyüklüğünde ufak bir iz bırakmıştı. Şunkin’in gül yüzü yine eskisinden pek farklı değildi ama bu ufak yaradan son derece rahatsız olan Şunkin, o günden itibaren yüzünü ipek bir peçeyle kapatmaya başladı. Artık kimsenin gözüne görünmedi, bütün gününü yalnız başına odasında geçirmeye başladı. Öğrencileri ve akrabaları bile onun yüzünü göremez oldukları için hakkında türlü türlü aykırı dedikodular çıktı.</span></p>

  <p class="P_Current__And__Times_New_Roman__And__12pt__And__Left_Indent__And__Spacing_After__And__All_Padding"><span class="C_Current__And__No_Bold__And__Italic">Şunkin’in Yaşamöyküsü</span> <span class="C_Current__And__No_Bold">olayı böyle dile getiriyor ve şöyle devam ediyordu:</span></p>

  <p class="P_Current__And__Times_New_Roman__And__12pt__And__Left_Indent__And__Spacing_After__OPENPAR_3_CLOSEPAR__1"><span class="C_Current__And__No_Bold__And__Italic">Aslında yüzündeki iz önemsiz bir şeydi, Tanrı vergisi olan güzelliğine bir halel gelmemişti ama dış görünüşü konusunda son derece titiz olan Şunkin, bu önemsiz yara izi için çok üzülmüş ve belki de körlüğün verdiği aşırı duyarlılıkla bunu bir utanç kaynağı olarak görmeye başlamıştı.</span></p>

  <p class="P_Current__And__Times_New_Roman__And__12pt__And__Left_Indent__And__Spacing_After__And__All_Padding"><span class="C_Current__And__No_Bold__And__Italic">Şunkin'in Yaşamöyküsü</span> <span class="C_Current__And__No_Bold">biraz daha ileride bir yerde şöyle devam ediyordu:</span></p>

  <p class="P_Current__And__Times_New_Roman__And__12pt__And__Left_Indent__And__Spacing_After__OPENPAR_3_CLOSEPAR__1"><span class="C_Current__And__No_Bold__And__Italic">Kaderin ne tuhaf bir cilvesidir ki birkaç hafta sonra Sasuke’nin gözünde katarakt çıktı ve çok kısa bir süre sonra o da gözlerini yitirdi. Gözleri görme yeteneğini yavaş yavaş kaybedip etrafındaki varlıklar kararmaya başlayınca ani körlüğün etkisiyle Sasuke ancak el yordamıyla Şunkin'in önüne kadar gidebilmiş ve çılgın bir sevinçle çığlık çığlığa, “Hocam, galiba ben de kör oluyorum. Yaşadığım sürece sizin yüzünüzdeki yara izini artık görmeyeceğim. Ah, tam zamanında geldi bu körlük... Bu bana mutlaka Tanrı'nın bir lütfü...” demişti. Bunları duyunca Şunkin şaşırmış, üzülmüş, bir müddet öylece kalakalmıştı...</span></p>

  <p class="P_Current__And__Times_New_Roman__And__12pt__And__Left_Indent__And__Spacing_After__And__All_Padding"><span class="C_Current__And__No_Bold">Sasuke asla Şunkin’e sırrını açamazdı, bunu yüreğinin derinliklerinde hissediyordu. Dolayısıyla, elde bulunan kayıtları kasten çarpıtarak burada kendi senaryosunu aktardığını düşünmekten başka çaremiz yok.</span></p>

  <p class="P_Current__And__Times_New_Roman__And__12pt__And__Left_Indent__And__Spacing_After__And__All_Padding"><span class="C_Current__And__No_Bold">Her şeyden önce, durup dururken gözlerinde katarakt çıkmış olduğu savı inandırıcı değildi. Ayrıca Şunkin fiziği konusunda, körlüğün de etkisiyle, ne kadar hassas ne kadar titiz olursa olsun Tanrı vergisi güzelliğini kaybetmediği sürece ufacık bir yara için yüzünü tülbentle kapatıp inzivaya çekilmiş olamazdı. Ama işin aslı böyle değildi... Şunkin’in gül yüzü gerçekten korkunç bir değişim geçirmişti...</span></p>

  <p class="P_Current__And__Times_New_Roman__And__12pt__And__Left_Indent__And__Spacing_After__And__All_Padding"><span class="C_Current__And__No_Bold">Şigisava Teru’nun ve diğer birkaç kişinin anlattığına göre, saldırgan önce mutfağa gitmiş, ateş yakıp bir koca çaydanlık dolusu su ısıtmıştı. Sonra da bu kaynar suyu yatak odasına getirip hepsini Şunkin’in yüzüne boşaltmıştı. Eve giren adam ne alelade bir hırsızdı ne de paniğe kapıldığı için böyle bir şey yapmıştı. Adam kasten bu kötülüğü yapmak için gelmişti. O akşam Şunkin bayılmış, ancak sabaha karşı kendine gelebilmişti. Ağır bir yaraydı, iyileşmesi de iki aydan fazla zaman almıştı. Şunkin’in yüzünde meydana gelen feci değişme hakkında yüzlerce dedikodu çıkmıştı. Ancak bunların içinde başının sol kısmındaki saçlarının tamamen yok olduğu savını tamamen reddetmek mümkün değil. Diyelim ki, Sasuke’nin kör olması onun suratındaki bu değişmeleri görmesini engelledi, akrabalarının ve öğrencilerinin bile Şunkin’in yüzünü artık göremedikleri savı nasıl doğru olabilirdi? Hiç kimseye yüzünü göstermemesi hemen hemen imkânsızdı... ŞigisavaTeru onun yüzünü mutlaka görmüş olmalıydı. Fakat Bayan Teru, Sasuke’nin duygularına olan saygısından Şunkin’in yüzü konusundaki sırrını hiçbir zaman açığa vurmadı. Bir kez ona bu konudaki fikrini sormuştum, verdiği yanıt şöyle oldu:</span></p>

  <p class="P_Current__And__Times_New_Roman__And__12pt__And__Left_Indent__And__Spacing_After__OPENPAR_1_CLOSEPAR_"><span class="C_Current__And__No_Bold">“Sasuke her zaman onun çok güzel bir kadın olduğunu düşünmüştür. Ben de hep öyle düşündüm...”</span></p>

  <p class="P_Current__And__Times_New_Roman__And__18pt__And__Centre_Alignment__And__Spacing_After__And__Spacing_Before"><span>23</span></p>

  <p class="P_Current__And__Times_New_Roman__And__12pt__And__Left_Indent__And__Spacing_After__OPENPAR_1_CLOSEPAR_"><span class="C_Current__And__No_Bold">Şunkin’in ölümünden ancak on yıl sonra, Sasuke çevresindeki birkaç yakın arkadaşına gözlerini nasıl yitirdiğini anlattı ve ancak o zaman olayın ayrıntıları biraz netleşti.</span></p>

  <p class="P_Current__And__Times_New_Roman__And__12pt__And__Left_Indent__And__Spacing_After__OPENPAR_1_CLOSEPAR_"><span class="C_Current__And__No_Bold">Şunkin’in saldırıya uğradığı gece, Sasuke her zamanki gibi onun yatak odasının yanındaki odada uyuyordu. Gürültüye uyanınca gece lambasının sönmüş olduğunu fark etti. Karanlığın içinden iniltiler geliyordu. Şaşırmıştı... Kalkıp ışığı yaktı, lambayı eline alarak paravanın arkasındaki Şunkin’in yatağına koştu. Paravanın altın yaldızlı yüzeyine vuran zayıf lamba ışığında görebildiği kadarıyla odada bir dağınıklık yoktu. Ancak yastığın kenarına büyük çaydanlık atılmıştı. Şunkin sakince uzanmıştı ama nedense yorganın aldında inim inim inliyordu. Sasuke önce, onun kâbus gördüğünü sanmıştı.</span></p>

  <p class="P_Current__And__Times_New_Roman__And__12pt__And__Left_Indent__And__Spacing_After__OPENPAR_1_CLOSEPAR_"><span class="C_Current__And__No_Bold">“Hocam! Ne oldu size böyle?”</span></p>

  <p class="P_Current__And__Times_New_Roman__And__12pt__And__Left_Indent__And__Spacing_After__OPENPAR_1_CLOSEPAR_"><span class="C_Current__And__No_Bold">Başucuna gitti ve onu sarsarak uyandırmak istedi, fakat "Aman Tanrım!” diyerek bir çığlık attı ve elleriyle gözlerini kapadı.</span></p>

  <p class="P_Current__And__Times_New_Roman__And__12pt__And__Left_Indent__And__Spacing_After__And__All_Padding"><span class="C_Current__And__No_Bold">Şunkin nefes nefese inledi:</span></p>

  <p class="P_Current__And__Times_New_Roman__And__12pt__And__Left_Indent__And__Spacing_After__And__All_Padding"><span class="C_Current__And__No_Bold">“Sasuke, Sasuke! Yüzümü mahvettiler! Ne olur bana bakma!”</span></p>

  <p class="P_Current__And__Times_New_Roman__And__12pt__And__Left_Indent__And__Spacing_After__And__All_Padding"><span class="C_Current__And__No_Bold">Acılar içinde kıvranırken bir taraftan da iki eliyle yüzünü saklamaya çalışıyordu. Sasuke lambayı uzaklaştırarak, "Üzülmeyin efendim. Yüzünüzü görmedim ve işte gözlerimi kapatıyorum,” dedi.</span></p>

  <p class="P_Current__And__Times_New_Roman__And__12pt__And__Left_Indent__And__Spacing_After__And__All_Padding"><span class="C_Current__And__No_Bold">Şunkin bunu duyar duymaz rahatlar gibi oldu ve aniden kendinden geçti. Fakat rüyadaymış gibi sayıklıyordu:</span></p>

  <p class="P_Current__And__Times_New_Roman__And__12pt__And__Left_Indent__And__Spacing_After__And__All_Padding"><span class="C_Current__And__No_Bold">"Yüzümü görmesinler... Kimselere söyleme...”</span></p>

  <p class="P_Current__And__Times_New_Roman__And__12pt__And__Left_Indent__And__Spacing_After__And__All_Padding"><span class="C_Current__And__No_Bold">Sasuke hâlâ onu teselli etmeye çalışıyordu:</span></p>

  <p class="P_Current__And__Times_New_Roman__And__12pt__And__Left_Indent__And__Spacing_After__And__All_Padding"><span class="C_Current__And__No_Bold">"Üzülmeyin efendim. O kadar üzülecek bir şey yok. Yaralar iyileşince yüzünüz eski haline dönecek ve tekrar zamanki gibi güzel olacak. ”</span></p>

  <p class="P_Current__And__Times_New_Roman__And__12pt__And__Left_Indent__And__Spacing_After__And__All_Padding"><span class="C_Current__And__No_Bold">Bilinci yerine geldikçe Şunkin aynı şeyleri daha sık tekrarlamaya başlamıştı:</span></p>

  <p class="P_Current__And__Times_New_Roman__And__12pt__And__Left_Indent__And__Spacing_After__And__All_Padding"><span class="C_Current__And__No_Bold">"Bu feci yanıktan sonra nasıl eski halime dönebilirim? Sasuke, beni teselli etmeyi bırak... Yüzüme bakma, yeter!”</span></p>

  <p class="P_Current__And__Times_New_Roman__And__12pt__And__Left_Indent__And__Spacing_After__And__All_Padding"><span class="C_Current__And__No_Bold">Yüzünün yaralı halini doktordan başka kimseye göstermek istemedi, ancak doktor görebildi. Sargılarını değiştirirken kimseyi odasına sokmadı; hatta Sasuke’yi bile...</span></p>

  <p class="P_Current__And__Times_New_Roman__And__12pt__And__Left_Indent__And__Spacing_After__And__All_Padding"><span class="C_Current__And__No_Bold">O akşam koşarak yatak odasına girdiğinde Sasuke Şunkin’in kıpkırmızı yanık yüzünü görmüş fakat önündeki manzaranın dehşetinden hemen gözlerini başka yöne çevirmişti. Lambanın titrek ışığının altında insanla hiç alakası olmayan garip bir mahluk, bir hortlak görmüş gibi olmuştu. Sonradan görebildiği şey ise sargı bezleri içindeki yüzünden açıkta kalan ağzı ve burnuydu. Şunkin’in başkalarına görünmekten ödü kopuyordu, bu nedenle Sasuke ona bakmaktan hep kaçındı. Ne zaman başucuna gitse, ya gözlerini yumuyor ya da bakışlarını başka yöne çeviriyordu. Şunkin’in güzel yüzündeki değişikliğin derecesini hiçbir zaman öğrenememiş ve öğrenmek de istememişti.</span></p>

  <p class="P_Current__And__Times_New_Roman__And__12pt__And__Left_Indent__And__Spacing_After__OPENPAR_1_CLOSEPAR_"><span class="C_Current__And__No_Bold">Yapılan tedavi iyi netice verdi, yaralar yavaş yavaş iyileşmeye başladı. Hastane odasında bir gün yalnızdılar. Şunkin daha fazla kendini engelleyemedi ve başucunda oturan Sasuke’ye aniden sordu:</span></p>

  <p class="P_Current__And__Times_New_Roman__And__12pt__And__Left_Indent__And__Spacing_After__OPENPAR_1_CLOSEPAR_"><span class="C_Current__And__No_Bold">"Doğru söyle şimdi bana... Yüzümü gördün mü, görmedin mi?”</span></p>

  <p class="P_Current__And__Times_New_Roman__And__12pt__And__Left_Indent__And__Spacing_After__OPENPAR_1_CLOSEPAR_"><span class="C_Current__And__No_Bold">“Hayır efendim, siz bana bakmamamı söylediniz, ben de asla sözünüzden dışarı çıkmadım."</span></p>

  <p class="P_Current__And__Times_New_Roman__And__12pt__And__Left_Indent__And__Spacing_After__OPENPAR_1_CLOSEPAR_"><span class="C_Current__And__No_Bold">“İnşallah yakında yaralarım düzelecek, sargılar alınacak ve doktorlar artık gelmeyecek. Başkaları fark etmez ama sonunda sana yüzümü açmak zorunda kalacağım... Ben bu yüzü sana bu haliyle nasıl gösteririm?”</span></p>

  <p class="P_Current__And__Times_New_Roman__And__12pt__And__Left_Indent__And__Spacing_After__OPENPAR_1_CLOSEPAR_"><span class="C_Current__And__No_Bold">Dik kafalı Şunkin’in eski inatçılığından eser kalmamıştı. Çok nadir olan bir şey oldu: Sargı bezlerinin üstüne taşan gözyaşlarını elleriyle sile sile ağlıyordu. Sasuke üzüntüden bir şey söyleyecek durumda değildi; o da Şunkin'le birlikte ağlamaya başladı. Sonra, önemli bir kararın eşiğindeymiş gibi gayet kendinden emin bir sesle, “Siz merak buyurmayın efendim... Her şey düzelecek... Bunun da bir çaresini bulacağım... Bir daha yüzünüzü asla görmeyeceğim...” dedi.</span></p>

  <p class="P_Current__And__Times_New_Roman__And__12pt__And__Left_Indent__And__Spacing_After__OPENPAR_1_CLOSEPAR_"><span class="C_Current__And__No_Bold">Birkaç gün sonra Şunkin tamamen iyileşmiş, yataktan kalkmış; hatta sargılara bile gerek kalmamıştı. İşte o sabah, Sasuke erkenden hizmetçilerin odasına gizlice girdi ve oradan bir ayna ve dikiş iğnesini alarak odasına döndü. Yatağının üstüne dimdik oturdu. Göze iğne batırmakla insan kör olabilir miydi? Bu konuda en ufak bir fikri yoktu. Fakat kendi kendini kör etmek için bunun en kolay ve en acısız yöntem olduğu kanısındaydı. Aynaya bakarak iğneyi sol gözünün siyahına batırmayı denedi. Bu siyah yuvarlağa iğne girmiyordu. Göz akını denedi ama göz akı daha sertti; pek öyle kolay kolay iğne gireceğe benzemiyordu. Siyah kısım nispeten daha yumuşaktı. Burada iğneyi iki üç kez daha denedi... Pırt!.. Gayet güzel... Başarmıştı... İğne bir santim kadar içeri girmişti. Birdenbire gözbebeği bulandı, görme yetisini kaybetmeye başladığını anladı.... Ne bir kanama ne bir ateş ne de bir ıstırap!.. Hiçbir şey duymadı... Sol gözünün merceğini parçalamış, harici bir katarakt oluşturmuştu. Şimdi sıra sağ gözündey-di. Aynı yöntemi bu kez sağ gözüne uyguladı. Çok kısa bir zamanda iki gözünü de kaybetmişti... İlk günler, bulanık da olsa eşyaların karaltılarını görmeye devam etti; fakat on gün sonra her şey tamamen karanlığa gömüldü...</span></p>

  <p class="P_Current__And__Times_New_Roman__And__12pt__And__Left_Indent__And__Spacing_After__And__All_Padding"><span class="C_Current__And__No_Bold">O sabah Şunkin’in yataktan kalktığı sıralarda Sasu-ke el yordamıyla onun odasına kadar gitmiş, önünde secde etmişti:</span></p>

  <p class="P_Current__And__Times_New_Roman__And__12pt__And__Left_Indent__And__Spacing_After__And__All_Padding"><span class="C_Current__And__No_Bold">"Efendim, artık ben de kör oldum. Yaşadığım sürece bir daha yüzünüzü hiç görmeyeceğim."</span></p>

  <p class="P_Current__And__Times_New_Roman__And__12pt__And__Left_Indent__And__Spacing_After__And__All_Padding"><span class="C_Current__And__No_Bold">“Sahi mi Sasuke?"</span></p>

  <p class="P_Current__And__Times_New_Roman__And__12pt__And__Left_Indent__And__Spacing_After__And__All_Padding"><span class="C_Current__And__No_Bold">Şunkin bunları söyledikten sonra susmuş, derin düşünceler içinde öylece kalakalmıştı. Sasuke, o birkaç dakika süren sessizlik anının verdiği mutluluğu hayatının hiçbir döneminde böylesine yoğun hissetmemişti...</span></p>

  <p class="P_Current__And__Times_New_Roman__And__12pt__And__Left_Indent__And__Spacing_After__And__All_Padding"><span class="C_Current__And__No_Bold">Yüzlerce yıl önce Belalı Cengâver Şiçibei Kagekiyo da buna benzer bir şey yapmıştı: Büyük düşmanı Yorito-mo’nun ihtişamından öyle etkilenmişti ki, ondan intikam almaktan vazgeçmiş, bir daha onun yüzünü görmemeye ant içerek kendi elleriyle kendi gözlerini oymuştu. Sasuke de aynı şeyi yaptı ama başka bir amaçla... Fakat verilen kararlar aynı derecede dokunaklı ve yürek parçalayıcıydı... Acaba Şunkin de Sasuke’den bunu mu beklemişti, birkaç gün önceki gözyaşlarıyla? Acaba, "Bak Sasuke, benim başıma bu felaket geldi, ben kör oldum. Senin de kör olmanı istiyorum!” mu demek mi istemişti? Bunu anlamak zordu... Ancak, "Sahi mi Sasuke?” dediğinde, Şunkin’in sesinden mutluluk titreşimleri taşmıştı Sasuke’nin kulağına. Sessiz sedasız karşılıklı otururlarken, Sasuke sadece körlere özgü altıncı hissin bütün varlığında hızla çiçek gibi açmaya başladığını fark etti. Şunkin’in yüreğinin uçsuz bucaksız şükran ve minnet duygularıyla dolup taştığı, artık ona doğrudan doğruya malum oluyordu. Aralarında cinsel ilişki olmasına rağmen, hoca-öğrenci ilişkilerinin ödünsüz resmiyeti yüzünden birbirinden ayrı düşmüş olan kalplerinin ilk kez birbirine kenetlenip kilitlendiğini, tek bir çağlayan gibi birlikte alonaya başladığını hissetti...</span></p>

  <p class="P_Current__And__Times_New_Roman__And__12pt__And__Left_Indent__And__Spacing_After__And__All_Padding"><span class="C_Current__And__No_Bold">Bir zamanlar içine girip müzik çalışmaları yaptığı karanlık yüklük geçti gözlerinin önünden; fakat şu anda içinde bulunduğu karanlık ondan tamamen farklıydı. Bazı körler ışık gelen yönü hisleriyle anlayabilirler, dünyaları tümüyle simsiyah değildir; alacakaranlık bir dünyanın içinde yaşarlar. Sasuke dış dünyaya ait olan gözlerini yitirmiş fakat iç dünyaya ait gözlerinin açıldığını fark etmişti. “Ah” dedi, kendi kendine, “demek hocam hep bu dünyanın içinde yaşıyormuş... Ne mutlu bana ki, sonunda ben de onun dünyasına ulaştım.”</span></p>

  <p class="P_Current__And__Times_New_Roman__And__12pt__And__Left_Indent__And__Spacing_After__And__All_Padding"><span class="C_Current__And__No_Bold">Görme yetisi gittikçe zayıfladığı için artık ne odadaki eşyaları ne de Şunkin'in şeklini seçebiliyordu. Hayal meyal de olsa tek hissedebildiği şey, Şunkin’in sargılar içindeki yüzüydü. Ama artık gördüğü o hayal ak sargı bezleri değildi... Onun retinasına yansıyan görüntü, Şunkin’in iki ay önceki kar gibi beyaz yuvarlak yüzüydü; buğulu bir ışık çemberinin ortasında yüzen Tanrıça Buda halesinden farksızdı.</span></p>

  <p class="P_Current__And__Times_New_Roman__And__18pt__And__Centre_Alignment__And__Spacing_After__And__Spacing_Before"><span>24</span></p>

  <p class="P_Current__And__Times_New_Roman__And__12pt__And__Left_Indent__And__Spacing_After__And__All_Padding"><span class="C_Current__And__No_Bold">“Sasuke, canın yanmadı mı?”</span></p>

  <p class="P_Current__And__Times_New_Roman__And__12pt__And__Left_Indent__And__Spacing_After__And__All_Padding"><span class="C_Current__And__No_Bold">“Hayır efendim... Sizin başınıza gelen büyük felakete kıyasla benimkinin sözü mü olur... O gece, saldırgan eve gizlice girerek başınıza bunca belayı getirdiği zaman ben hiçbir şeyden habersiz gaflet uykusundaydım. Bu, benim en büyük hatam oldu. Böyle bir durumda sizi korumak benim görevimdi, zaten bunun için bitişiğinizdeki odada uyuyordum. Ama olan size oldu ve bana bir şey olmadı. Benim yüzümden başınıza bu felaketin gelmesini vicdanım kabul etmedi. Bunun cezasını benim de çekmem lazımdı. Gece gündüz Tanrıya dua ettim: 'Ulu Tanrım!’ dedim, 'Ne olur benim de başıma büyük bir bela gönder... Yoksa günahlarımın kefaretini ödeyemem.’ Muradım kabul oldu. Sabah kalktığımda iki gözümü birden yitirdiğimi fark ettim... Ulu Tanrım samimiyetime inandı ki bana acıyarak dileklerimi kabul etti. Hocam, Hocam! Artık yüzünüzdeki değişikliği görmem ebediyen mümkün olmayacak. Şimdi görebildiğim ise otuz yıldan beri gözlerimin bütün hücrelerine sinen, baktıkça hasretini duyduğum yüzünüzün hayali... Ne olur yanınızda kalmama, size hizmet etmeme izin verin. Körlüğe alışkın olmadığım için belki eskisi gibi pek o kadar ortalıkta koşturamam, hizmette kusur edebilirim... Fakat buna rağmen sizin şahsi hizmetlerinize bakan kişi yine de ben olmak isterim, başka biri olsun istemem...”</span></p>

  <p class="P_Current__And__Times_New_Roman__And__12pt__And__Left_Indent__And__Spacing_After__And__All_Padding"><span class="C_Current__And__No_Bold">Sasuke kör gözlerini Şunkin’in yüzü olarak algıladığı bulanık beyaz ışık halesine doğru çevirerek bunları söylemişti. Şunkin karşılık verdi:</span></p>

  <p class="P_Current__And__Times_New_Roman__And__12pt__And__Left_Indent__And__Spacing_After__And__All_Padding"><span class="C_Current__And__No_Bold">"Sasuke, azmine hayranım... Beni çok mutlu kıldın. Kimin nefretini kazanarak bu hale geldim bilemiyorum ama, samimiyetle söyleyecek olursam başkaları beni bu halde görse bile sana bu halimle görünmek istemiyordum. Bunun farkına vardığın için çok mutluyum.”</span></p>

  <p class="P_Current__And__Times_New_Roman__And__12pt__And__Left_Indent__And__Spacing_After__And__All_Padding"><span class="C_Current__And__No_Bold">"Ah, efendim! Sizden bunları duyabilme bahtiyarlığının yanında iki gözümü yitirerek ödediğim bedel çok az. Bizi büyük acılara gark edip mutsuz kılmak isteyecek adamın nasıl bir insan olduğunu bilemiyorum ama eğer bu şahıs sizin yüzünüzü bozarak bana kötülük yapmak istediyse yanıldı; çünkü göremiyorum artık ben o yüzü... Şimdi ben de körüm, benim için her şey aynı; sanki size hiçbir şey olmamış, başınıza böyle bir felaket hiç gelmemiş gibi... O alçağın haince tezgâhladığı planların hepsi suya düştü... Hatta umduğunun tam tersi oldu. Çünkü ben kendi başıma gelenleri kötü bir kader gibi görmüyorum. Benim için bundan daha büyük bir mutluluk ve saadet olamaz... Ayrıca o şerefsizin oyununu bozup burnunu kırdığımı düşündükçe sevinçten içim içime sığmıyor.”</span></p>

  <p class="P_Current__And__Times_New_Roman__And__12pt__And__Left_Indent__And__Spacing_After__OPENPAR_1_CLOSEPAR_"><span class="C_Current__And__No_Bold">“Sasuke! Sus artık...”</span></p>

  <p class="P_Current__And__Times_New_Roman__And__12pt__And__Left_Indent__And__Spacing_After__OPENPAR_1_CLOSEPAR_"><span class="C_Current__And__No_Bold">Kör âşıklar kucaklaşıp ağlaştılar.</span></p>

  <p class="P_Current__And__Times_New_Roman__And__18pt__And__Centre_Alignment__And__Spacing_After__And__Spacing_Before"><span>25</span></p>

  <p class="P_Current__And__Times_New_Roman__And__12pt__And__Left_Indent__And__Spacing_After__OPENPAR_1_CLOSEPAR_"><span class="C_Current__And__No_Bold">Başlarına gelen büyük felaketi mutluluğa dönüştüren çiftin daha sonraki yaşamlarını en ince ayrıntılarına kadar bilen tek insan Şigisava Teru’dur. Bu yıl yetmiş bir yaşına basan Bayan Teru, 1874 yılında hem öğrenci hem de yardımcı olarak Şunkin’in evinde oturmaya başladığında henüz on iki yaşında idi. Bir taraftan Sasuke’den</span> <span class="C_Current__And__No_Bold__And__Italic">şamiserı</span> <span class="C_Current__And__No_Bold">dersleri alırken bir yandan da gözleri görmeyen bu çifte yardımcı oldu, rehberlik yaptı, aralarında bir tür bağlantı sağladı. Gerçekten de onların Teru gibi birine ihtiyaçları vardı. Erkek henüz gözlerini yeni kaybetmişti ama kadın çocukluğundan beri kör olmasına karşın lüks yaşamaya alışmış bir hanımefendi olduğu için hayatı boyunca elini sıcak sudan soğuk suya sokmamıştı. Bu nedenle onlara yardımcı olacak, gel git işlerine bakacak, aklı başında bir kız çocuğunu yanlarına almaya karar vermişlerdi. Teru daha eve adımını ilk attığı andan itibaren doğruluğu ve dürüstlüğüyle onların güvenini kazanmış, uzun yıllar onlara canla başla hizmet etmişti. Şunkin'in ölümünden sonra bile, Sasuke resmî olarak “keng-yo" (büyük üstat) unvanını aldığı 1890 yılına kadar Tern yu yanından ayırmamıştı.</span></p>

  <p class="P_Current__And__Times_New_Roman__And__12pt__And__Left_Indent__And__Spacing_After__And__All_Padding"><span class="C_Current__And__No_Bold">Teru, 1874 yılında o eve ayak bastığı zaman Şunkin kırk altısında, orta yaş sınırını aşmış olgun bir kadındı ve yüzüne yapılan saldırının ardından dokuz yıl geçmiş bulunuyordu. Teru’ya, hanımefendinin bazı özel nedenlerden dolayı yüzünü hiç kimseye göstermediği söylendi ve hanımın yüzüne bakması yasaklandı. Şunkin genellikle Şam ipeğinden yapılmış kimonosuyla kalın bir minderin üstünde oturur; başına, boynundan başlayarak bütün yüzünü kapatan, yalnız gözleri ve burnunun bir kısmını açıkta bırakan sarımtırak bir ipek gri tülbent örtünürdü.</span></p>

  <p class="P_Current__And__Times_New_Roman__And__12pt__And__Left_Indent__And__Spacing_After__And__All_Padding"><span class="C_Current__And__No_Bold">Sasuke gözlerini iğne ile oyduğunda kırk bir yaşındaydı. Orta yaşta kör olmanın verdiği bütün güçlüklere rağmen, Şunkin’in her işine koştu, bütün emirlerini yerine getirdi, bir dediğini iki etmedi. Onun bu hali çevresindeki insanları bile duygulandırıyordu. Zaten Şunkin de kendisine Sasuke’den başka kimsenin hizmet etmesinden hoşlanmazdı.</span></p>

  <p class="P_Current__And__Times_New_Roman__And__12pt__And__Left_Indent__And__Spacing_After__And__All_Padding"><span class="C_Current__And__No_Bold">“Gözleri gören insanlar halimden anlamadığı için hizmetime bakamaz. Bunu ancak bilse bilse Sasuke bilir. Çünkü onda yılların verdiği bir alışkanlık var.”</span></p>

  <p class="P_Current__And__Times_New_Roman__And__12pt__And__Left_Indent__And__Spacing_After__And__All_Padding"><span class="C_Current__And__No_Bold">Gerçekten de o yaşta bile hâlâ Şunkin’i yıkayan, keseleyen, giydiren, kuşatan, elinden tutup tuvalete götüren Sasuke’ydi. Doğal olarak Teru’nun Şunkin’le olan ilişkisi ancak Sasuke aracılığıylaydı ve henüz hanımefendinin eline bile dokunmamıştı. Fakat yemek zamanlarında onun yardımı kaçınılmaz oluyordu. Bunun haricinde Teru, Şunkin’in getir götür işlerine bakıyor, Sasuke’ye yardımcı oluyordu. Örneğin Şunkin yıkanacağı zaman Teru onları banyonun kapısına kadar götürüp bırakıyor ve oradan ayrılıyordu. Sonra da Şunkin’in el çırpmalarını duyunca Teru tekrar banyoya döndüğünde Sasuke zaten kese, sabun, masaj işlerini bitirmiş, Şunkin’in bornozunu giydirmiş, tülbentini de bağlamış oluyordu. İyi ama kör bir insan tek başına başka bir kör insanın vücudunu nasıl yıkayabiliyordu? Herhalde, Şunkin’in yaşlı erik ağaçlarını parmaklarının ucuyla okşadığı zamanki gibi yapıyor olmalıydı fakat bunu yaparken de büyük güçlüklerle karşılaştığı kesindi. Dışarıdan bakanlar için olaylar öyle karmaşıktı ki, Sasuke için üzülmemek elde değildi. Gerçekten hiçbir şeyi aksatmadan her şeyin hakkından gelmesini biliyordu. Aralarında, dertleri zevk haline getiren, dille söylenmeyen, sözcüklere dökülmeyen derin bir sevda alışverişi vardı. Gözlerini yitirmiş iki sevgilinin dokunma duyularının dünyasında yaşadıkları yoğun zevk, gözü gören insanların hayallerinin ötesinde bir şey olmalıydı. Bu yüzden Sasuke Şunkin’e her zaman büyük bir fedakârlıkla hizmet etmiş, Şunkin de onun hizmetinden son derece büyük mutluluk duyduğu için yıllarca hiç birbirinden bıkmadan birlikte olmuşlardı. Bundan hiç kimsenin kuşkusu olamazdı.</span></p>

  <p class="P_Current__And__Times_New_Roman__And__12pt__And__Left_Indent__And__Spacing_After__And__All_Padding"><span class="C_Current__And__No_Bold">Sasuke, Şunkin için yaptığı hizmetlerinin haricinde kendine ayırabildiği zamanlarda pek çok öğrenciye ders verdi. Şunkin artık bir odaya kapanmış, bütün gününü orada geçiriyordu. Sasuke’ye sanatçı kişiliğini vurgulayan “Kindai” adını verdi ve bütün derslerini oria devretti. Müzik dershanesinin önündeki tabelaya Mozuya Şunkin’in adının yanına küçük harflerle Sasuke’nin mesleki adı olan Nukui Kindai yazıldı. Sadakat ve efendiliğiyle Sasuke zaten bütün çevrenin saygı ve sevgisini kazanmış, dershaneye eskisinden daha çok öğrenci gelmeye başlamıştı. İşin ilginç tarafı, Sasuke ders verirken Şunkin odasında tek başınaydı ve büyük bir coşku içinde bülbüllerini dinliyordu. İhtiyacı olduğu zaman, dersin ortasında olsa bile hemen ona seslenirdi:</span></p>

  <p class="P_Current__And__Times_New_Roman__And__12pt__And__Left_Indent__And__Spacing_After__And__All_Padding"><span class="C_Current__And__No_Bold">“Sasuke! Sasuke!”</span></p>

  <p class="P_Current__And__Times_New_Roman__And__12pt__And__Left_Indent__And__Spacing_After__And__All_Padding"><span class="C_Current__And__No_Bold">Böyle zamanlarda Sasuke dersi bırakır, hemen Şunkin'in yanına koşardı. Bu yüzden devamlı hanımefendinin yakınında olmak için, dışarıda ders verme tekliflerini hep geri çevirdi ve öğrencileri evinde kabul etti.</span></p>

  <p class="P_Current__And__Times_New_Roman__And__12pt__And__Left_Indent__And__Spacing_After__And__All_Padding"><span class="C_Current__And__No_Bold">Bu arada Doşo Maçi’deki Mozuya Ticarethanesinin işleri kötüye gitmeye başlamış, Şunkin’in aylığını bile düzenli ödeyemez olmuşlardı. Eğer durum böyle olmasaydı Sasuke hiç ders verme işine girişir miydi? Aradaki boşluklarda bile uçarak Şunkin’in yanına gitmek için can atıyordu. Ders verirken tek kanadı yitik bir kuştan farksızdı; Şunkin’siz hiçbir şey içine sinmiyordu; aklı fikri hep yandaki odadaydı. Ama o sırada Şunkin de Sasuke’yi merak ediyordu...</span></p>

  <p class="P_Current__And__Times_New_Roman__And__18pt__And__Centre_Alignment__And__Spacing_After__And__Spacing_Before"><span>26</span></p>

  <p class="P_Current__And__Times_New_Roman__And__12pt__And__Left_Indent__And__Spacing_After__And__All_Padding"><span class="C_Current__And__No_Bold">Özürlü haline rağmen, bütün ders verme işlerini yüklenerek eve bakan Sasuke olduğu halde niçin Şunkin'le resmen evlenmemişti? Buna hâlâ engel olan Şunkin’in gururu muydu? Teru’nun Sasuke'den duyduğu kadarıyla, Şunkin’in süngüsü çoktan düşmüştü ve onun bu halini görmek Sasuke’yi çok üzüyordu. Çünkü Sasuke onu hiçbir zaman acınacak bir insan olarak görmek istemiyordu; böyle bir düşünce onu rahatsız ediyordu. Zaten kör Sasuke, gözlerini şu anki gerçeklere ve zamana kapamış, kendini idealindeki ebedi dünyaya adamış bulunuyordu. Onun gözünde tek var olan şey, anılarının dünyasıydı. Başına gelen felaketten dolayı Şunkin’in karakter değiştirmesi demek, artık onun Şunkin olmaktan çıkması demekti. Sasuke onu her zaman anılarının mağrur kibirli kızı olarak görmek istiyordu. Aksi takdirde şu an zihninde şekillendirdiği “Güzel Şunkin" imajı paramparça olacaktı. Bu nedenle evlenme fikrine karşı çıkan, Şunkin’den ziyade Sasuke’ydi.</span></p>

  <p class="P_Current__And__Times_New_Roman__And__12pt__And__Left_Indent__And__Spacing_After__OPENPAR_1_CLOSEPAR_"><span class="C_Current__And__No_Bold">Sasuke’nin idealindeki Şunkin’e ulaşabilmesi için gerçek Şunkin bir vasıtaydı; bu nedenle hiçbir zaman onunla aynı düzeyde olacağı bir ilişkinin içine girmedi, efendi-uşak etiketini asla zedelemedi. Şunkin’i içine düştüğü bunalımdan bir an önce kurtarmak, ona bir an önce özgüvenini kazandırmak için elinden gelen her şeyi eskisinden daha büyük bir tevazu içinde yaptı. Bütün bu emekleri karşılığında aldığı aynen eskiden olduğu gibi bir lokma, bir hırka, bir de ufak bir cep harçlığı idi; geri kalan bütün gelirini Şunkin’in kullanımına bırakıyordu. Ayrıca aile bütçesini denkleştirmek için evdeki hizmetçilerin çoğuna yol verirken bazı masrafları kısma yoluna gitti. Ama, buna rağmen, Şunkin’in rahatı için gereken hiçbir şeyi ihmal etmedi. Sonuç olarak Sasuke, gözlerini kaybettikten sonra iki misli çalışmaya başladı.</span></p>

  <p class="P_Current__And__Times_New_Roman__And__12pt__And__Left_Indent__And__Spacing_After__OPENPAR_1_CLOSEPAR_"><span class="C_Current__And__No_Bold">Teru’nun anlattığına göre, bazı öğrenciler Sasuke’nin o partal görünüşüne çok üzülmüş, giyim kuşamına biraz dikkat etmesini ima etmişlerdi. Fakat o buna hiç aldırmamış, öğrencilerin kendisine “Üstadım” ya da “Hocam” şeklinde hitap etmesini yasaklayarak sadece “Sasuke” demelerini istemişti. Bu durum öğrencileri çok mahcup ettiği için sonunda ona ismiyle hitap etmemeye gayret gösterdiler. Fakat Teru, devamlı onlarla iç içe yaşadığı için zaten Sasuke’ye adıyla hitap ediyor, Şunkin’e de “Üstadım” diyordu.</span></p>

  <p class="P_Current__And__Times_New_Roman__And__12pt__And__Left_Indent__And__Spacing_After__OPENPAR_1_CLOSEPAR_"><span class="C_Current__And__No_Bold">Şunkin’in ölümünden sonra Sasuke’nin konuşup dertleşebileceği tek insan Teru olmuştu; çünkü aileye en yakın olan oydu. Teru ile sık sık hanımefendiyi yad etmiş, çoğu konuyu yalnız ona açmıştı. İleri yaşlarında Sasuke “Büyük Üstat”lığa seçilip “kengyo” unvanını aldığında, herkes ona artık "Üstat Kindai” ya da "Kindai Hoca” olarak hitap edebildiği halde, Teru’ya bu unvanı kullanmak yasaktı. Teru’nun eskiden olduğu gibi ona “Sasuke” olarak hitap etmesi çok hoşuna gidiyordu.</span></p>

  <p class="P_Current__And__Times_New_Roman__And__12pt__And__Spacing_After">&nbsp;</p>

  <p class="P_Current__And__Times_New_Roman__And__12pt__And__Left_Indent__And__Spacing_After__And__All_Padding"><span class="C_Current__And__No_Bold">Sasuke bir zamanlar Teru’ya şunları söylemişti:</span></p>

  <p class="P_Current__And__Times_New_Roman__And__12pt__And__Left_Indent__And__Spacing_After__OPENPAR_3_CLOSEPAR__1"><span class="C_Current__And__No_Bold__And__Italic">“Herkes körlüğü büyük bir felaket gibi görür, fakat ben kör olduktan sonra asla öyle düşünmedim. Tam tersine, körlük bana dünyayı cennet etti. Ve orası öyle bir cennetti ki efendimle birlikte nilüferlerle süslü bir makamda yalnız ikimiz vardık. İnsan kör olunca daha önce göremediği pek çok şeyi görmeye başlıyor. Ben hocamın yüzünün güzelliğini ancak kör olduktan sonra fark ettim. Onun ellerinin, ayaklarının yumuşaklığını, cildinin ipek dokusunu, sesinin güzelliğini gözlerim açıkken neden böylesine derinden anlayamamıştım? Düşünüyorum da bana çok garip geliyor.</span></p>

  <p class="P_Current__And__Times_New_Roman__And__12pt__And__Left_Indent__And__Spacing_After__OPENPAR_3_CLOSEPAR__1"><span class="C_Current__And__No_Bold__And__Italic">Ayrıca, Hocamın şamisen çalarken çıkardığı sihirli seslerin esrarengiz inceliğini ilk kez gözlerimi yitirdikten sonra fark edebildim... Hocamın bir dâhi olduğunu her zaman söylemişimdir.</span></p>

  <p class="P_Current__And__Times_New_Roman__And__12pt__And__Left_Indent__And__Spacing_After__OPENPAR_3_CLOSEPAR__1"><span class="C_Current__And__No_Bold__And__Italic">Dilim söylese bile “dâhi”nin ne demek olduğunu daha yeni yeni kavramaya başladım. Kendi sıradan yeteneklerimi onunkiyle karşılaştırmaya çalıştım ama o benden kıyas kabul etmez derecede ilerideydi... Şaşırmıştım... Demek ki şimdiye dek verdiğim emeğe rağmen hâlâ hamdım... Ayrıca, sanatımı olgunluğa getirme çabalarım boşunaydı; çünkü ben kafası çalışmayan aptalın biriydim...</span></p>

  <p class="P_Current__And__Times_New_Roman__And__12pt__And__Left_Indent__And__Spacing_After__OPENPAR_3_CLOSEPAR__1"><span class="C_Current__And__No_Bold__And__Italic">Artık Tanrı bana tekrar gözlerimi bahşetse bile artık istemiyorum. Çünkü ikimiz de kördük ve birlikte normal insanların hiç ama hiçbir zaman tahayyül edemeyecekleri büyük mutlulukları keşfetmiştik...”</span></p>

  <p class="P_Current__And__Times_New_Roman__And__12pt__And__Left_Indent__And__Spacing_After__And__All_Padding"><span class="C_Current__And__No_Bold">Buraya kadar anlatılanlar Sasuke’nin kişisel görüşleriydi; acaba nereye kadar nesnel olabiliyordu? Sasuke’nin anlattıklarında soru işareti bulunsa bile, gerçek olan bir şey vardı, o da Şunkin’in müziği. Şunkin’in başına gelen felaket, müzik hayatında onun için yeni bir dönüm noktası olmuş, büyük atılım yapmıştı. Ne kadar büyük deha olursa olsun hayatın acı gerçeklerini tatmadan sanatın mutlak ruhsal uyanışına nasıl erebilirdi ki? Şunkin şımarık büyütülmüş biriydi. Her zaman emretmiş, başkalarından beklemiş, acı çekmemiş, yorulmamış, ezilmemiş-ti. Onun kibirli burnunu kıracak kimse olmamıştı; ama bu işi kader yaptı. Yukarısı onu öyle zorlu bir sınava tabi tuttu ki, ölüm kalımın uçurumlarına kadar götürdü, getirdi ve onun pis gururunu yerle bir etti.</span></p>

  <p class="P_Current__And__Times_New_Roman__And__12pt__And__Left_Indent__And__Spacing_After__And__All_Padding"><span class="C_Current__And__No_Bold">Düşünecek olursak, Şunkin’in şeklinin bozulması pek çok yönden ona iyi bir ilaç oldu. Hem sevgi hem de sanat hayatında ona rüyalarında bile göremeyeceği konuları öğretti. Ona evrensel yazgıya [karma) boyun eğmeyi [tevekkülü), dünyacıl kaygılardan arınmanın yöntemlerini öğretti.</span></p>

  <p class="P_Current__And__Times_New_Roman__And__12pt__And__Left_Indent__And__Spacing_After__And__All_Padding"><span class="C_Current__And__No_Bold">Teru’nun anlattığına göre Şunkin can sıkıntısını gidermek için sık sık</span> <span class="C_Current__And__No_Bold__And__Italic">şamisen</span> <span class="C_Current__And__No_Bold">çalıyordu. Öyle zamanlarda Sasuke vecde geliyor, başını önüne eğerek can kulağıyla hep onu dinliyordu. Öğrenciler çoğu kez, yandaki odadan kulaklarına dökülen harikulade mızrap vuruşlarına inanamıyorlardı; “Bu normal bir müzik aleti olamaz... Sakın sihirli olmasın?” diyerek kendi aralarında fısıldaş-tıkları oluyordu.</span></p>

  <p class="P_Current__And__Times_New_Roman__And__12pt__And__Left_Indent__And__Spacing_After__And__All_Padding"><span class="C_Current__And__No_Bold">Şunkin o sıralarda sadece mızrap tekniği çalışmakla kalmamış, bestekârlıkla da ilgilenmişti. Gece yarılarında insanlara sezdirmeden ve mızrap kullanmadan, tellere sadece parmaklarıyla asılarak kendine göre beste çalışmalarına girmişti. Şunkin’in bestelediği "Baharda Bülbül Sesi” ve “Altı Çiçek" adlı parçalar Bayan Teru’nun hâlâ belleğindeydi. Teru, geçenlerde bu iki parçayı benim için çaldı; ikisi de Şunkin’in beste yeteneğini ortaya koyan fevkalade özgün ve mükemmel eserlerdi.</span></p>

  <p class="P_Current__And__Times_New_Roman__And__18pt__And__Centre_Alignment__And__Spacing_After__And__Spacing_Before"><span>27</span></p>

  <p class="P_Current__And__Times_New_Roman__And__12pt__And__Left_Indent__And__Spacing_After__And__All_Padding"><span class="C_Current__And__No_Bold">Şunkin, 1886 yılı haziran ayı başında hastalandı. Bu olaydan birkaç gün önce Sasuke’yle birlikte bahçeye inip en sevdiği tarlakuşunun kafesini açarak uçurmuştu. Te-ru’nun anlattığına göre, kuş gökyüzüne süzülürken kör hoca ve talebesi el ele tutuşup cıvıltıların geldiği yöne doğru görmeyen gözlerini çevirmişler, çok uzaklardan süzülen kuş sesini dinliyorlardı. Tarlakuşu hiç durmadan cıvıl cıvıl ötmeye devam ederek uçtu uçtu ve bulutların arasında gözden kayboldu. Aradan epey bir zaman geçti ama kuş geri gelmedi. Meraklanarak bir saatten fazla beklediler ama tarlakuşu kafesine dönmedi.</span></p>

  <p class="P_Current__And__Times_New_Roman__And__12pt__And__Left_Indent__And__Spacing_After__And__All_Padding"><span class="C_Current__And__No_Bold">O andan itibaren Şunkin karamsarlığa düşmüş, hiçbir şeyden zevk almaz olmuş, çok geçmeden beriberi hastalığına yakalanmıştı. Sonbaharda durumu çok ağırlaştı ve 14 Ekim'de kalp krizinden hayata gözlerini yumdu.</span></p>

  <p class="P_Current__And__Times_New_Roman__And__12pt__And__Left_Indent__And__Spacing_After__And__All_Padding"><span class="C_Current__And__No_Bold">Tarlakuşundan başka evde Şunkin’in 3.Tenko adını verdiği bir bülbül daha vardı. Aradan yıllar geçse bile Tenko'nun her ötüşünde Sasuke, hocası için ayırdığı köşede ağlayarak tütsü yakar; bazen</span> <span class="C_Current__And__No_Bold__And__Italic">koto'n</span><span class="C_Current__And__No_Bold">un, bazen</span> <span class="C_Current__And__No_Bold__And__Italic">şamisen</span><span class="C_Current__And__No_Bold">’in tellerine asılarak “Baharda Bülbül Sesi” şarkısını çalardı. Şarkı,</span></p>

  <p class="P_Current__And__Times_New_Roman__And__12pt__And__Centre_Alignment__And__Left_Indent__And__Spacing_After"><span><span class="C_Current__And__No_Bold__And__Italic">Güzel sesli bülbül konmuş</span></span></p>

  <p class="P_Current__And__Times_New_Roman__And__12pt__And__Centre_Alignment__And__Left_Indent__And__Spacing_After"><span><span class="C_Current__And__No_Bold__And__Italic">Şu dağların başında...</span></span></p>

  <p class="P_Current__And__Times_New_Roman__And__12pt__And__Left_Indent__And__Spacing_After_3"><span class="C_Current__And__No_Bold">sözleriyle başlıyordu. Bu parça belki de Şunkin’in yapıtları arasında, ruhunun derinliklerinden gelen en derin esinle bestelediği özgün parçalardan biridir. Sözleri kısadır ama ara taksimleri zor bir parçadır. Şunkin bu parçayı bestelerken Tenko’nun ötüşünden esinlenmiştir.</span></p>

  <p class="P_Current__And__Times_New_Roman__And__12pt__And__Spacing_After">&nbsp;</p>

  <p class="P_Current__And__Times_New_Roman__And__12pt__And__Centre_Alignment__And__Left_Indent__And__Spacing_After__OPENPAR_1_CLOSEPAR__1"><span><span class="C_Current__And__No_Bold__And__Italic">Şu karların ardından,</span></span></p>

  <p class="P_Current__And__Times_New_Roman__And__12pt__And__Centre_Alignment__And__Left_Indent__And__Spacing_After__OPENPAR_1_CLOSEPAR__1"><span><span class="C_Current__And__No_Bold__And__Italic">Elbet bahar gelecek...</span></span></p>

  <p class="P_Current__And__Times_New_Roman__And__12pt__And__Centre_Alignment__And__Left_Indent__And__Spacing_After__OPENPAR_1_CLOSEPAR__1"><span><span class="C_Current__And__No_Bold__And__Italic">Donmuş gözyaşların bülbül,</span></span></p>

  <p class="P_Current__And__Times_New_Roman__And__12pt__And__Centre_Alignment__And__Left_Indent__And__Spacing_After__OPENPAR_1_CLOSEPAR__1"><span><span class="C_Current__And__No_Bold__And__Italic">Karlarla eriyecek...</span></span></p>

  <p class="P_Current__And__Times_New_Roman__And__12pt__And__Left_Indent__And__Spacing_After__OPENPAR_1_CLOSEPAR_"><span class="C_Current__And__No_Bold">Bu şarkının içinde, bahar gelince dağların derinliklerinde eriyen karlarla birlikte vadilerden coşarak akmaya başlayan ırmakların sesi vardır... Esen doğu rüzgârını, çamların hışırtısını duyarsınız... Dağları ovaları örten sisleri görürsünüz.. Beyaz bulutlar gibi her tarafı kaplayan erik çiçeklerinin kokusunu hissedersiniz. Şarkıyı dinleyince oralara gitmek için can atmaya başlarsınız. Şunkin bu parçada, vadiden vadiye, daldan dala süzülerek şakıyan bülbülün yüreğindeki duyguları yalın fakat derin bir şekilde dile getiriyordu.</span></p>

  <p class="P_Current__And__Times_New_Roman__And__12pt__And__Left_Indent__And__Spacing_After__OPENPAR_1_CLOSEPAR_"><span class="C_Current__And__No_Bold">Şunkin sağken bu parçayı çaldığında Tenko sevinçten çıldırıyor, sesini en derin yerlere kadar zorlayarak şakımaya başlıyor,</span> <span class="C_Current__And__No_Bold__And__Italic">şamiseri</span><span class="C_Current__And__No_Bold">in telleri ve ustanın hüneri ile adeta yanşıyordu... Çünkü bülbül Tenko, bu ezgileri duyunca doğduğu öz vatanını, sarp kayalıkları, derin vadileri anımsıyor, uçsuz bucaksız gökleri ve yerleri aydınlatan güneşi özlüyordu...</span></p>

  <p class="P_Current__And__Times_New_Roman__And__12pt__And__Left_Indent__And__Spacing_After__OPENPAR_1_CLOSEPAR_"><span class="C_Current__And__No_Bold">Ama ya Sasuke? Bu parçayı çaldığı zaman onun gönlü ve ruhu nerelerde dolaşıyordu? Şimdiye dek dokunarak idealindeki Şunkin’i görmeye alışmış Sasuke’nin sadece kulağıyla müzik duyarak ondan kalan boşluğu doldurması mümkün müydü?</span></p>

  <p class="P_Current__And__Times_New_Roman__And__12pt__And__Left_Indent__And__Spacing_After__OPENPAR_1_CLOSEPAR_"><span class="C_Current__And__No_Bold">Aramızdan ayrılmış bile olsalar, yad ettiğimiz insanları rüyamızda görebiliriz. Fakat Sasuke için durum böyle değildi... Çünkü sevgilisi sağken bile Sasuke onu hep rüyadaymış gibi gördü. Ayrılık günü gelip çattığında, bu ayrılığın gerçek olup olmadığını anlamakta bile güçlük çekmiş olduğu kesindi...</span></p>

  <p class="P_Current__And__Times_New_Roman__And__12pt__And__Left_Indent__And__Spacing_After__OPENPAR_1_CLOSEPAR_"><span class="C_Current__And__No_Bold">Önce sözü edilen çocuğun haricinde Sasuke ve Şunkin ’in bir kızı ve iki oğlu daha olmuştu. Kız doğumundan kısa bir zaman sonra öldü, oğlanlar ise daha bebekken Kavaçi adında bir çiftçiye evlatlık verildi. Şunkin’in ölümünden sonra bile Sasuke bu iki öksüze karşı hiçbir duygusal bağ hissetmedi ve onları yanına almaya çalışmadı. Çocukları da zaten kör bir babanın yanına dönmek istememişlerdi. Sasuke hayatının geri kalan kısmını kadınsız ve çocuklarından uzakta geçirdi. Ona öğrencileri baktı.</span></p>

  <p class="P_Current__And__Times_New_Roman__And__12pt__And__Left_Indent__And__Spacing_After__OPENPAR_6_CLOSEPAR_"><span class="C_Current__And__No_Bold">Sasuke, 1907 yılının 14 Ekimi’nde seksen üç yaşında hayata gözlerini yumdu. Şunkin de 14 Ekim’de ölmüştü. Bana öyle geliyor ki Sasuke, yalnız başına yaşadığı son yirmi yıl içinde, kafasında gerçeklerden çok farklı bir Şunkin imajı geliştirmiş ve hep belleğindeki bu net ve canlı şekli görmüştü...</span></p>

  <p class="P_Current__And__Times_New_Roman__And__12pt__And__Left_Indent__And__Spacing_After__OPENPAR_6_CLOSEPAR_"><span class="C_Current__And__No_Bold">Tenryu Budist Tapınağı’nın Rahibi Gazan, Sasuke’ nin kendi kendine gözlerini kör ettiğini öğrenince ardından şöyle dedi:</span></p>

  <p class="P_Current__And__Times_New_Roman__And__12pt__And__Left_Indent__And__Spacing_After__OPENPAR_6_CLOSEPAR_"><span class="C_Current__And__No_Bold">“Bu zat, göz açıp kapatıncaya kadarlık kısa bir zamanda, dış âlemle iç âlem arasındaki perdeyi kaldırarak çirkini güzele çevirip doğru yola ulaşmış bir muhteremdir... Mertebesi ermişliğe yakındır...”</span></p>

  <p class="P_Current__And__Times_New_Roman__And__12pt__And__Left_Indent__And__Spacing_After__OPENPAR_6_CLOSEPAR_"><span class="C_Current__And__No_Bold">Fakat okuyucularım rahibin bu sözlerine katılır mı, katılmaz mı orasını bilemem....</span></p>

  <p class="P_Current__And__Times_New_Roman__And__12pt__And__Spacing_After">&nbsp;</p>

  <p class="P_css1">&nbsp;</p>
  <hr style="text-align:left; width:30%;" />

  <p class="P_Footnote"><span style=" font-size: 0.75em; vertical-align: super;"><a href="#ref_footnotebookmark_start_55_1" id="ref_footnotebookmark_end_55_1">1</a></span> <span class="C_Current__And__No_Bold">XVII. yüzyılın ikinci yarısında Kyoco'da kurulan bir koto müziği ekolü. (Ç-N.)</span></p>
</body>
</html>
