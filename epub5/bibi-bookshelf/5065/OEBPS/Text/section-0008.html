<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xml:lang="Tr" xmlns:xml="http://www.w3.org/XML/1998/namespace">
<head>
  <link href="../Styles/styles.css" rel="stylesheet" type="text/css" />

  <title>Çocuklar</title>
</head>

<body>
  <h2 class="P_Current__And__Times_New_Roman__And__18pt__And__Centre_Alignment__And__Spacing_After__And__Spacing_Before"><span>ÇOCUKLAR</span></h2>

  <p class="P_Current__And__Times_New_Roman__And__12pt__And__Left_Indent__And__Spacing_After_1">&nbsp;</p>

  <p class="P_Current__And__Times_New_Roman__And__12pt__And__Left_Indent__And__Spacing_After_1">&nbsp;</p>

  <p class="P_Current__And__Times_New_Roman__And__12pt__And__Left_Indent__And__Spacing_After_1"><span class="C_Current__And__No_Bold">Aşağı yukarı yirmi yıl kadar önceydi. O zamanlar on yaşında ya var ya yoktum. Her gün yürüyerek Kakigara’ dan Suitengu semtinin arka taraflarındaki Arima İlkokulu’na gidip geliyordum. Sisli gökyüzünün altında Ningyo Ço Caddesi’nden geçerken sırt sırta yaslanmış dükkânların önünden sarkan lacivert bez afişlere sıcak güneşin vurduğunu görünce o uçarı çocuk aklımla bile “Artık bahar geldi!” diye sevindiğim tatlı bir mevsimi yaşıyorduk o sıralarda...</span></p>

  <p class="P_Current__And__Times_New_Roman__And__12pt__And__Left_Indent__And__Spacing_After_1"><span class="C_Current__And__No_Bold">Pırıl pırıl güneşli bir gündü. Uykumu getiren son ders de bitmişti. Fırçayla yazı yazarken hokkadan sıçrayan mürekkeplerden ellerim simsiyahtı. Çantamı ve hesap cetvelimi alıp okuldan çıkmaya hazırlanıyordum.</span></p>

  <p class="P_Current__And__Times_New_Roman__And__12pt__And__Left_Indent__And__Spacing_After_1"><span class="C_Current__And__No_Bold">“Hagivara Ei Çan!” diye bağırarak arkamdan birinin koşa koşa geldiğini gördüm. Bu çocuk, Hanava Şin İçi'ydi. Dört yıl önce okula girdiği günden bugüne dek okula devamlı refakatçisiyle gelip gitmiş, kadın da onu bir saniye bile yanından ayırmamıştı. Okulda güçsüz biri olarak tanındığı için herkes ona “ödlek”, "ciğersiz”, “hanım evladı” diyerek hakaret etmiş, kimse onu adam yerine koyup birlikte oyun oynamamıştı.</span></p>

  <p class="P_Current__And__Times_New_Roman__And__12pt__And__Left_Indent__And__Spacing_After_1"><span class="C_Current__And__No_Bold">“Ne var, bir şey mi söyleyecektin?”</span></p>

  <p class="P_Current__And__Times_New_Roman__And__12pt__And__Left_Indent__And__Spacing_After_1"><span class="C_Current__And__No_Bold">Şin İçi'nin durup dururken beni böyle çağırması garipti, çok ender bir olaydı... Ona ve refakatçisine bakakalmışım...</span></p>

  <p class="P_Current__And__Times_New_Roman__And__12pt__And__Left_Indent__And__Spacing_After_2"><span class="C_Current__And__No_Bold">"Ei Çan! Biliyorsun bugün Bereket Tanrısı İnari’ye adanmış Hasat Bayramı. Evimizin bahçesinde bütün mahalleye şölen veriyoruz... Sen de gelsene... Eğleniriz..."</span></p>

  <p class="P_Current__And__Times_New_Roman__And__12pt__And__Left_Indent__And__Spacing_After_2"><span class="C_Current__And__No_Bold">Devamlı kırmızı bir ip gibi duran dudaklarını açarak ürkek, fakat yumuşacık bir sesle bunları söylerken sanki kendisine verilen bir görevi yerine getiriyormuş gibi bir hali vardı... Her zaman çekingen ve uzak duran bu çocuk, nasıl oluyordu da şimdi böyle konuşabiliyordu? Aklım almamıştı... Kafam karışmış, ne demek istediğini gözlerinden okumak ister gibi yarı dalgın bir şekilde bulunduğum yerde çakılıp kalmıştım. Fakat bu çocuğa bütün gün “hanım evladı” da deseler bu çocuk iyi bir ailenin çocuğuydu... Bu soylu ve güzel yanını anlamakta gecikmedim... Üstünde has ipekten dar kollu</span> <span class="C_Current__And__No_Bold__And__Italic">itoori</span> <span class="C_Current__And__No_Bold">kimonosu, belinde Hakata Kenco kuşağı ve onların üstünde</span> <span class="C_Current__And__No_Bold__And__Italic">haçiijo</span> <span class="C_Current__And__No_Bold">ipeğinden kahverengi çizgili bir kimono ceket vardı. Ayaklarındaki beyaz patiskadan dikilmiş başparmağı boğumlu</span> <span class="C_Current__And__No_Bold__And__Italic">tabi</span> <span class="C_Current__And__No_Bold">çorabı ve onların altına giydiği Setsuta sandalları, beyaz yüz hatlarıyla büyük bir uyum içindeydi. Bunu anlar anlamaz çocuğun vakar ve asaletine hayran olmuş, coşku içinde onu seyrederken kendimden geçmiştim.</span></p>

  <p class="P_Current__And__Times_New_Roman__And__12pt__And__Left_Indent__And__Spacing_After_2"><span class="C_Current__And__No_Bold">“Hagivara Çan, ne dersin? Bizim beyzadenin çağrısına gel artık... Bugün evde şölen var... Annesi ondan, sevdiği uslu ve aklı başında arkadaşlarını davet edip eve getirmesini istedi... O da seni çağırdı... Gel artık, kırma onu lütfen... Ne o? Yoksa gelmek istemiyor musun?” Refakatçi kadının bu sözlerini duyunca bayağı gu-rurlanmıştım.</span></p>

  <p class="P_Current__And__Times_New_Roman__And__12pt__And__Left_Indent__And__Spacing_After_2"><span class="C_Current__And__No_Bold">“Şey... Önce eve gidip bizimkilere haber vermem lazım... Sonra hemen gelirim...”</span></p>

  <p class="P_Current__And__Times_New_Roman__And__12pt__And__Left_Indent__And__Spacing_After_2"><span class="C_Current__And__No_Bold">“Demek önce eve dönmek istiyorsun... İstersen evinize kadar birlikte yürüyelim... Sana izin vermesini annenden ben de rica edebilirim.... Oradan da birlikte bize gideriz, ne dersin?”</span></p>

  <p class="P_Current__And__Times_New_Roman__And__12pt__And__Left_Indent__And__Spacing_After_1"><span class="C_Current__And__No_Bold">"Vallahi buna hiç gerek yok! Evinizin yolunu zaten biliyorum... Ben sonradan gelirim...”</span></p>

  <p class="P_Current__And__Times_New_Roman__And__12pt__And__Left_Indent__And__Spacing_After_1"><span class="C_Current__And__No_Bold">"Öyle mi yapmak istiyorsun? Tamam canım... Ama bak, mutlaka bekliyoruz ha!... Dönüşte ben seni evine bırakırım.... Dönüşü hiç merak etme... Şimdi hemen git ve evine haber ver gel...”</span></p>

  <p class="P_Current__And__Times_New_Roman__And__12pt__And__Left_Indent__And__Spacing_After_1"><span class="C_Current__And__No_Bold">"Tamam... Şimdilik allahaısmarladık...”</span></p>

  <p class="P_Current__And__Times_New_Roman__And__12pt__And__Left_Indent__And__Spacing_After_1"><span class="C_Current__And__No_Bold">Bunları söyledikten sonra Şin İçi’ye dönüp içtenlikle teşekkür ettim. Ama onun soylu yüzünden hiçbir tebessüm dalgası geçmedi... Beni olgun bir şekilde başıyla selamlamakla yetindi...</span></p>

  <p class="P_Current__And__Times_New_Roman__And__12pt__And__Left_Indent__And__Spacing_After_1"><span class="C_Current__And__No_Bold">Böyle harikulade bir çocukla arkadaşlık kurduğum için çok sevinmiştim... Boş zamanlarımda hep birlikte oyun oynadığım perukçunun oğlu Yokiçi, kayıkçının oğlu Tetsuko gibi arkadaşlarıma görünmemeye çalışarak hemen eve döndüm. Lacivert okul önlüğümü çıkartıp normal kıyafetim olan iki parçalı kimonomu giyerken, pencerenin parmaklıklarından anneme seslendim:</span></p>

  <p class="P_Current__And__Times_New_Roman__And__12pt__And__Left_Indent__And__Spacing_After_1"><span class="C_Current__And__No_Bold">"Anneee! Ben arkadaşımın evine gezmeye gidiyorum...”</span></p>

  <p class="P_Current__And__Times_New_Roman__And__12pt__And__Left_Indent__And__Spacing_After_1"><span class="C_Current__And__No_Bold">Sonra da ayağıma sandaletlerimi geçirerek Hanava-ların evine gitmek üzere hemen dışarı fırladım...</span></p>

  <p class="P_Current__And__Times_New_Roman__And__12pt__And__Left_Indent__And__Spacing_After_1"><span class="C_Current__And__No_Bold">Arima İlkokulu’ndan dümdüz ilerleyen yol Nakano Köprüsü'nü geçtikten sonra Hamamatsu semtindeki Okada Restoran’ın duvarları boyunca devam eder ve Nakasu semti yakınlarında ırmak boyunca uzanan Kaşi Caddesi’ne çıkar... Buralarda etraf çok ıssızdır... Şimdi çoktan ortadan kalkmış olan Şin Ohaşi Köprüsü’ne varmadan hemen sağ kolda lokma, gevrek, kraker satan pek çok ünlü dükkân vardı ama zamanla hepsi ortadan kalktı. Hanavaların konağı, göz alabildiğine uzanan duvarları ve heybetli kapısıyla bu dükkânların karşı çaprazında yer alıyordu...</span></p>

  <p class="P_Current__And__Times_New_Roman__And__12pt__And__Left_Indent__And__Spacing_After_1"><span class="C_Current__And__No_Bold">Önünden geçince, bahçeyi kaplayan yeşilliklerin arasından, üçgen çatısı ve parlak gri kiremitleriyle önce Japon mimarisiyle yapılmış konak, hemen arkasında da Batı mimarisinde inşa edilmiş olan ikinci konağın parlak koyu pembe kiremitleri görünürdü. Konakların halinden, içinde yaşayan insanların gerçekten seçkin ve ince zevk sahibi insanlar olduğu belli olurdu.</span></p>

  <p class="P_Current__And__Times_New_Roman__And__12pt__And__Left_Indent__And__Spacing_After_1"><span class="C_Current__And__No_Bold">O gün bahçenin içi gerçekten bir şölen havasındaydı. İçeride çalan davul sesi bahçe duvarlarından dışarı taşarken, açık arka bahçe kapısından semtin yoksul aile çocukları içeri akın ediyordu. Önce kapı bekçisine gidip Şin İçi’yi çağırtmak istedim. Ama her nedense o anda bunu söyleme cesaretini kendimde bulamadım. Öteki çocuklarla birlikte arka kapıdan içeri girmeyi yeğledim.</span></p>

  <p class="P_Current__And__Times_New_Roman__And__12pt__And__Left_Indent__And__Spacing_After_1"><span class="C_Current__And__No_Bold">Burası çok büyük bir malikâneydi. Sukabağı biçiminde yapılmış havuzun kıyısındaki çimlerin üstünde dikilerek devasa bahçenin içinde etrafa göz gezdirmeye başladım... Malikânenin arazisi su kanalları, yapay tepecikleri, fenerleri, porselen turnaları ile ressam Çikanobu’nun çizdiği "Çiyoda Hasbahçeleri” adlı üçlü tablodaki görüntüleri andıran zevkli bir tasarımın ürünüydü. Bir tapınaktan getirilmiş iri temel taşıyla başlayan küçük taş döşeli patikanın sonunda, uzaktan küçük bir saray yavrusu gibi duran konak görünüyordu. Demek Şin İçi burada oturuyor, diye aklımdan geçince, sanki ona hiç ulaşamayacakmışım gibi bir duyguya kapılmıştım...</span></p>

  <p class="P_Current__And__Times_New_Roman__And__12pt__And__Left_Indent__And__Spacing_After_1"><span class="C_Current__And__No_Bold">İnsana huzur veren ılık güneşin altında bir sürü çocuk, yemyeşil halıyı andıran çimenlerin üstünde tepiniyor, sağa sola koşuşturarak oyun oynuyorlardı. Bahçenin bir köşesinde Bereket Tanrısı İnari’nin süslü küçük tapınağı yer alıyordu... Buradan arka kapıya kadar uzanan yol, ikişer metre aralıklarla dikilmiş üstü eğlendirici resim ve tekerlemelerle bezeli kâğıt fenerlerle donatılmıştı. Yolun sağında ve solunda yer alan tezgâhların üstünde misafirlere ikram edilen likörler,</span> <span class="C_Current__And__No_Bold__And__Italic">öden,</span> <span class="C_Current__And__No_Bold">tatlı fasulye çorbası, pirinç lokumu gibi yiyecek ve içecekler yer alıyordu. Müzik, dans ve sumo güreşi gösterisi yapan grupların etrafını çocuklar karınca gibi sarmıştı. Ben de eğlenmek için buralara kadar gelmiştim ancak düş kırıklığına uğramıştım ve etrafta öylesine boş boş dolaşıyordum.</span></p>

  <p class="P_Current__And__Times_New_Roman__And__12pt__And__Left_Indent__And__Spacing_After_1"><span class="C_Current__And__No_Bold">"Küçükbey! Tatlı likörlerimizden biraz içmek istemez misiniz? Bakın, para mara istemiyoruz!”</span></p>

  <p class="P_Current__And__Times_New_Roman__And__12pt__And__Left_Indent__And__Spacing_After_1"><span class="C_Current__And__No_Bold">Elbisesinin kolları kırmızı şeritli görevli kadın gülerek bana bunları söylemişti ama ben asık bir suratla yoluma devam ettim. O</span><span class="C_Current__And__No_Bold__And__Italic">den</span><a id="ref_footnotebookmark_start_56_1"></a><span style=" font-size: 0.75em; vertical-align: super;"><a href="#ref_footnotebookmark_end_56_1">1</a></span> <span class="C_Current__And__No_Bold">tezgâhlarının önüne geldim.</span></p>

  <p class="P_Current__And__Times_New_Roman__And__12pt__And__Left_Indent__And__Spacing_After_1"><span class="C_Current__And__No_Bold">"Küçükbey! Burada biraz</span> <span class="C_Current__And__No_Bold__And__Italic">öden</span> <span class="C_Current__And__No_Bold">istemez misin? Biliyorsun para almıyoruz.”</span></p>

  <p class="P_Current__And__Times_New_Roman__And__12pt__And__Left_Indent__And__Spacing_After_1"><span class="C_Current__And__No_Bold">Bu kez, kel kafalı bir bir ihtiyar bana laf atmıştı. Ancak ben, "İstemem, istemiyorum!” diyerek inatla reddettim... Artık her şeyden vazgeçmiştim... Eve dönmek için arka kapıya yaklaştığımda, lacivert</span> <span class="C_Current__And__No_Bold__And__Italic">happi</span> <span class="C_Current__And__No_Bold">ceketli, nefesi içki kokan bir erkek belirmişti karşımda. Koyu bir Tokyo şivesiyle konuşuyordu:</span></p>

  <p class="P_Current__And__Times_New_Roman__And__12pt__And__Left_Indent__And__Spacing_After_1"><span class="C_Current__And__No_Bold">"Evladım! Sen pastalardan almadın galiba. Dönmeyi düşünüyorsan pastanı al, öyle git... Şimdi şunu misafir kabul odasındaki ufak tefek teyzeye götür bakiim! Pastaları o dağıtıyor... Hadi canım...” diyerek elime kırmızı bir bilet verdi.</span></p>

  <p class="P_Current__And__Times_New_Roman__And__12pt__And__Left_Indent__And__Spacing_After_1"><span class="C_Current__And__No_Bold">Üzüntümden boğazım düğümlenmişti... Ama misafir kabul odasına gidecek olursam belki Şin İçi’ye rastlayabilirdim. Bileti aldıktan sonra dönmekten vazgeçerek tekrar bahçenin içine doğru yöneldim.</span></p>

  <p class="P_Current__And__Times_New_Roman__And__12pt__And__Left_Indent__And__Spacing_After_1"><span class="C_Current__And__No_Bold">Şansım varmış... Çok geçmeden, Şin İçi'yi okula getiren refakatçi kadın beni görmekte gecikmedi.</span></p>

  <p class="P_Current__And__Times_New_Roman__And__12pt__And__Left_Indent__And__Spacing_After_1"><span class="C_Current__And__No_Bold">“Hoş geldiniz Küçükbey, hoş geldiniz! Deminden beri biz de sizi bekliyoruz... Gelin oraya gidelim... Burada avam çocukların arasında oynamak size yakışmaz...” diyerek büyük bir şefkatle elimi tutunca gözlerim dolu-vermişti... Hemen yanıt veremedim.</span></p>

  <p class="P_Current__And__Times_New_Roman__And__12pt__And__Left_Indent__And__Spacing_After_2"><span class="C_Current__And__No_Bold">Boyuma yakın yükseklikteki verandanın bir köşesinden bahçeye çıkıntı yapan büyük misafir salonunu dolanıp arka kısma geldik. Buradaki otuz otuz beş metrekarelik bahçenin içinde etrafı çitle çevrili küçük bir</span> <span class="C_Current__And__No_Bold__And__Italic">tatami</span> <span class="C_Current__And__No_Bold">odası vardı. Kadın defne ağacının altında durarak içeri seslendi:</span></p>

  <p class="P_Current__And__Times_New_Roman__And__12pt__And__Left_Indent__And__Spacing_After_2"><span class="C_Current__And__No_Bold">"Beyzadem, Beyzadem! Bakın arkadaşınız geldi!”</span></p>

  <p class="P_Current__And__Times_New_Roman__And__12pt__And__Left_Indent__And__Spacing_After_2"><span class="C_Current__And__No_Bold">Bunun üzerine, kâğıt kapının arkasından Şin İçi’nin minik adımlarla koşarken çıkardığı ayak sesleri duyuldu... Tiz sesiyle çığlık çığlığa, “Gelin! Buraya gelin!” diye haykırarak verandaya çıktı.</span></p>

  <p class="P_Current__And__Times_New_Roman__And__12pt__And__Left_Indent__And__Spacing_After_2"><span class="C_Current__And__No_Bold">Bu pısırık çocuk nasıl oluyordu da böyle çığlıklar atabiliyordu? Çok garipti. Üstelik öyle güzel giyinmişti ki, gözlerim kamaştı. Neredeyse onu tanıyamayacak-tim... Kolları şeritli siyah ipek kimonosunun üstüne aile armaları işlenmişti. Kimononun üstüne</span> <span class="C_Current__And__No_Bold__And__Italic">haori</span> <span class="C_Current__And__No_Bold">ceketi ve altında da uzun etekli</span> <span class="C_Current__And__No_Bold__And__Italic">kakama</span> <span class="C_Current__And__No_Bold">şalvarı giymişti. Sık dokunmuş has ipekten yapılma</span> <span class="C_Current__And__No_Bold__And__Italic">haori</span> <span class="C_Current__And__No_Bold">ceketi verandaya vuran parlak gün ışığının altında gümüş tozuna bulanmış gibi gibi parlıyordu.</span></p>

  <p class="P_Current__And__Times_New_Roman__And__12pt__And__Left_Indent__And__Spacing_After_2"><span class="C_Current__And__No_Bold">Şin İçi elimden tutarak beni</span> <span class="C_Current__And__No_Bold__And__Italic">tatami</span> <span class="C_Current__And__No_Bold">döşeli on beş on altı metrekarelik derli toplu bir odaya götürdü. İçeride bjr pasta kutusundan çıkıyormuş hisini verecek kadar tatlı bir koku vardı. Yerdeki</span> <span class="C_Current__And__No_Bold__And__Italic">hattan</span> <span class="C_Current__And__No_Bold">ipeğinden yapılmış iki tombul ipek minder, oturacak insanı bekler gibiydi. Hemen çaylar, pastalar, yüksek ayaklı lake kapların içine konulmuş kırmızı fasulyeli pilavlar, garnitürler gelmeye başladı.</span></p>

  <p class="P_Current__And__Times_New_Roman__And__12pt__And__Left_Indent__And__Spacing_After_2"><span class="C_Current__And__No_Bold">"Küçükbey! Anneniz bana ‘Oğlum arkadaşıyla uslu uslu yemeğini yesin, eğlensin... Ama dikkat etsin, üstünde bayramlık elbisesi var. Yaramazlık yapmasın!..’ diye sıkı sıkı tembih etti.”</span></p>

  <p class="P_Current__And__Times_New_Roman__And__12pt__And__Left_Indent__And__Spacing_After_1"><span class="C_Current__And__No_Bold">Görevli benim çekingen durduğumu görünce, fasulyeli pilav, tatlı kestane ve patates püresi yemem için epeyce bir ısrar ettikten sonra oradan ayrıldı.</span></p>

  <p class="P_Current__And__Times_New_Roman__And__12pt__And__Left_Indent__And__Spacing_After_1"><span class="C_Current__And__No_Bold">Burası sakin ve ışık alan bir odaydı... Güneşte yanacakmış gibi duran sürgülü kâğıt kapının üstüne verandadaki kırmızı erik ağacının gölgesi vuruyordu. Bahçede bir yerlerde çalınan Şinto dinsel müziğinin trampet tamtamları çocukların avaz avaz çıkardığı uğultuya karışarak dalga dalga buralara kadar geliyordu. Birden kendimi bambaşka bir garip ülkeye gelmişim gibi hissettim.</span></p>

  <p class="P_Current__And__Times_New_Roman__And__12pt__And__Left_Indent__And__Spacing_After_1"><span class="C_Current__And__No_Bold">"Şin Çan, sen hep bu odada mı kalıyorsun?”</span></p>

  <p class="P_Current__And__Times_New_Roman__And__12pt__And__Left_Indent__And__Spacing_After_1"><span class="C_Current__And__No_Bold">"Hayır... Burası ablamın odası. Bak orada ablamın bir sürü oyuncağı var. Gel sana göstereyim.”</span></p>

  <p class="P_Current__And__Times_New_Roman__And__12pt__And__Left_Indent__And__Spacing_After_1"><span class="C_Current__And__No_Bold">Şin İçi bunları söyledikten sonra sürgülü yer dolabından bir sürü bebek çıkardı: İlk sırayı Nara bebekleri alıyordu. Bu yekpare ahşaptan oyulmuş oyuncakların arasında saçı başı, elbisesi kırmızı bir maymun vardı. Yine Kimekomi ahşap oyuncaklarına örnek olarak yaşlı bir dede ve yaşlı bir nine vardı. Batı Kyoto’dan gelen Keşi bebekleri dokuz on cm boyunda, çok küçüktüler. Ayrıca aralarında çamurdan yapılan Fuşimi bebekleri ve sepetin içinde olduğu için sadece başı ve kolları görülen İzukura bebekleri vardı. Şin İçi bunları dikkatle etrafımıza dizmiş, gövdesiz erkek ve kız bebek başlarını altlarındaki tel çıkıntılarından iki</span> <span class="C_Current__And__No_Bold__And__Italic">tatamı</span> <span class="C_Current__And__No_Bold">nin arasına yerleştirerek sayamadığım kadar çok oyuncak sergilemişti. Minderlerimizin üzerine yüzükoyun yatmış, bazen bıyıklı, bazen bıyıksız, bazen de gözleri bir yerlere bakar gibi yapılmış bu harikulade bebekleri en ufak yüz ifadelerine kadar gözden geçirmiştik. Ancak o zaman bu küçük insanların yaşadığı dünyayı daha yakından kavrayabilmişim.</span></p>

  <p class="P_Current__And__Times_New_Roman__And__12pt__And__Left_Indent__And__Spacing_After_1"><span class="C_Current__And__No_Bold">“Burada ayrıca bir sürü el yapımı gravür var...”</span></p>

  <p class="P_Current__And__Times_New_Roman__And__12pt__And__Left_Indent__And__Spacing_After__OPENPAR_3_CLOSEPAR_"><span class="C_Current__And__No_Bold">Şin İçi bunları söylemiş, başka bir dolaptan Kabuki aktörlerinden Hanşiro ya da Kikinoco’ya benzeyen bir sürü resmin yer aldığı bir tomar kâğıt çıkarıp bana göstermişti. Aradan kaç yıl geçtiğini bilemiyorum ama ahşap baskı tekniği ile basılan bu gravürlerin renkleri parlaklıklarını hiç kaybetmeden dipdiri kalmışlardı. Ancak dut yaprağından yapılma Gifu mamulü olan bu kâğıtları açınca yer yer kabardığını, küf koktuğunu anladık. Bu resimlerde Japonya’nın yeni çağı olan Feodal Edo Dev-ri'nin güzel kadın ve erkekleri dipdiriydiler. Ağız, burun, gözlerinden tutun da, ellerine, ayaklarına, hatta parmaklarına varana dek bütün organları iki boyutlu mekânda bile hareket halindeymiş gibi çizilmişti. Aynen bu konağa benzer bir köşkün arka bahçesinde maiyetinde pek çok nedimesi olan bir prenses vardı ve bunlar etraflarında uçuşan ateşböceklerini kendilerinden uzaklaştırmaya çalışıyorlardı... Başına hasır şapka geçirmiş bir samuray, ıssız bir köprübaşında bir uşağın kellesini uçuruyordu. Cesedin cebinden aldığı ince uzun mektup kutusundan çıkan tomarı ay ışığına tutarak okumaya çalışıyordu. Ondan sonraki resimde siyah giysiler içinde maskeli bir kötü adam vardı. Saray cariyelerinden birinin odasına gizlice giriyor, mışıl mışıl uyumakta olan güzel saçlı kadının yüzüne yastık kapatıp kılıcını boynuna saplıyordu. Başka bir sayfada fener ışığının altında gecelikler içinde şuh bir kadın görünüyordu. Ağzında kan damlayan usturayla zorla nefes alıp verirken, gözlerini ayaklarının altında yatan erkeğe çevirmiş “Bunu hak etmiştin!” diyerek onun can çekişmesini seyrediyordu. Şin İçi’nin de, benim de seyrederken en çok hoşlandığımız resimler cinayet sahneleri oldu: Gözleri yuvalarından fırlamış kurbanların yüzünü, gövdeleri ortadan ikiye bölünmüş yalnız belden altı ayakta duran insanları, bulutları andıran simsiyah kan lekeleriyle benek benek olmuş sahneleri dilimiz tutularak seyrediyorduk. Derken odada bir ses duyuldu:</span></p>

  <p class="P_Current__And__Times_New_Roman__And__12pt__And__Left_Indent__And__Spacing_After__OPENPAR_3_CLOSEPAR_"><span class="C_Current__And__No_Bold">"Şin Çan, yine ne halt karıştırıyorsun orada? Yoksa yine benim eşyalarımı mı kurcalıyorsun?”</span></p>

  <p class="P_Current__And__Times_New_Roman__And__12pt__And__Left_Indent__And__Spacing_After__OPENPAR_3_CLOSEPAR_"><span class="C_Current__And__No_Bold">Uzun kollu ipek bir kimono giymiş on üç on dört yaşlarında bir kız sürgülü kapıyı aralayarak içeri girmişti. Kaşları çatık; gözlerinde ve dudaklarında azametli bir şövalye ifadesi, yüzünde ise çocuksu bir öfke vardı.</span></p>

  <p class="P_Current__And__Times_New_Roman__And__12pt__And__Left_Indent__And__Spacing_After__OPENPAR_3_CLOSEPAR_"><span class="C_Current__And__No_Bold">Ayakta dikilip bir bana, bir kardeşine kötü kötü baktı.</span></p>

  <p class="P_Current__And__Times_New_Roman__And__12pt__And__Left_Indent__And__Spacing_After__OPENPAR_3_CLOSEPAR_"><span class="C_Current__And__No_Bold">Şin Içi’nin ezile büzüle yerinden kalkıp korkudan süklüm püklüm olacağını düşündüğüm halde, o hiç oralı olmadı.</span></p>

  <p class="P_Current__And__Times_New_Roman__And__12pt__And__Left_Indent__And__Spacing_After__OPENPAR_3_CLOSEPAR_"><span class="C_Current__And__No_Bold">"Ne diyorsun sen ya! Ben kimsenin eşyasını filan kurcalamıyorum. Arkadaşıma bir şeyler gösteriyorum, hepsi o kadar...” dedi ve ablasını hiç ciddiye almadan, hatta dönüp bakmaya bile gerek duymadan yattığı yerden kitabın sayfalarını çevirmeye devam etti: “Kurcalama onları dedim sana!”</span></p>

  <p class="P_Current__And__Times_New_Roman__And__12pt__And__Left_Indent__And__Spacing_After__OPENPAR_3_CLOSEPAR_"><span class="C_Current__And__No_Bold">Kız hışımla Şin İçi'nin üstüne geldi ve bakmakta olduğumuz kitabı elinden almak için çekmeye başladı. Ama Şin İçi bırakmadı. Biri önünden, öteki arkasından kitaba asılmaya başlamışlardı. Kitabın cildi ortadan ayrılır gibi oluncaya kadar bir müddet öyle cebelleştiler. Şin İçi, “Seni abla bozuntusu cimri keçi seni... Bir daha ben de senin bir şeyini alırsam!” diye kitabı ablasına savurdu. Sonra da eline geçen bütün ahşap bebekleri ablasına fırlattı ama tutturamadı, bebeklerin hepsi cumbaya çarptı.</span></p>

  <p class="P_Current__And__Times_New_Roman__And__12pt__And__Left_Indent__And__Spacing_After__OPENPAR_3_CLOSEPAR_"><span class="C_Current__And__No_Bold">“Yaptıklarını görüyorsun değil mi? Terbiyesizlik yapıp yine bana vurdun... Canın vurmak mı istiyor, vur o zaman! Daha fazla vur... Ama geçen sefer bıraktığın morluk hâlâ geçmedi. Bunları babama gösterip yaptıklarını bir bir anlatacağım... Bunları unutma Şin İçi..."</span></p>

  <p class="P_Current__And__Times_New_Roman__And__12pt__And__Left_Indent__And__Spacing_After__OPENPAR_3_CLOSEPAR_"><span class="C_Current__And__No_Bold">Gözleri dolu dolu olan kız kimonosunun eteğini kaldırıp bembeyaz sağ bacağının kavalkemiği civarında oluşan morartıyı gösterdi. İnce, yumuşak teninin altında mavi damarlar meydana çıkmış, dizkapağından baldırına kadar olan bölgede ise canının gerçekten çok yandığını gösteren benek benek mor halkalar oluşmuştu. "Anlatırsan anlat... Bana ne! Cimri! Cimri!” Bebekleri rasgele tekmeleyerek bana, "Gel dışarıda oynayalım,” dedi ve elimden tutup beni uçururcasına dışarı çıkardı.</span></p>

  <p class="P_Current__And__Times_New_Roman__And__12pt__And__Left_Indent__And__Spacing_After_2"><span class="C_Current__And__No_Bold">"Ablan hâlâ ağlıyor mudur dersin?”</span></p>

  <p class="P_Current__And__Times_New_Roman__And__12pt__And__Left_Indent__And__Spacing_After_2"><span class="C_Current__And__No_Bold">Kızın başına gelenlere çok üzüldüğüm için dayanamayıp bu soruyu sormuştum.</span></p>

  <p class="P_Current__And__Times_New_Roman__And__12pt__And__Left_Indent__And__Spacing_After_2"><span class="C_Current__And__No_Bold">“İstediği kadar ağlasın, bana ne! Zaten her gün kavga edip ağlatırım onu. Hem o benim öz kardeşim değil ki! Babamın metresinden olan kızı!”</span></p>

  <p class="P_Current__And__Times_New_Roman__And__12pt__And__Left_Indent__And__Spacing_After_2"><span class="C_Current__And__No_Bold">Şin İçi, ablası hakkında bu saygısız konuşmayı yaptıktan sonra Batı Konağı ile Japon Konağı arasındaki zelkova ve</span> <span class="C_Current__And__No_Bold__And__Italic">enoki</span> <span class="C_Current__And__No_Bold">ağaçlarının gölgesine kadar yürüdü. Burası öyle asırlık ağaçlarla kaplıydı ki hiç güneş yüzü görmeyen nemli toprakta yer yer yeşil yosunlar oluşmuştu. Bu koyu gölgelikte esen serin rüzgâr yakalarımızdan girip içimize işliyordu. Eski bir kuyunun kalıntısı mı desem, yoksa bataklık mı desem bir türlü çıkartamadığım bulanık bir gölete geldik. Göletin üstü çeşitli su bitkilerinden oluşan yeşil bir tabakayla kaplıydı. Kıyıdaki hendeğe oturup nemli toprak havasını koklarken ayaklarımızı tembel tembel aşağı salıvermiştik. İşte tam o anda bir yerlerden dalga dalga çok ince duygulu ve zevkli bir müzik parçası geldi kulaklarımıza.</span></p>

  <p class="P_Current__And__Times_New_Roman__And__12pt__And__Left_Indent__And__Spacing_After_2"><span class="C_Current__And__No_Bold">"Bu da ne?”</span></p>

  <p class="P_Current__And__Times_New_Roman__And__12pt__And__Spacing_After__And__All_Padding"><span class="C_Current__And__No_Bold">İçgüdüsel olarak müziğe kulak verip sormuştum. "Ablam piyano çalıyor.”</span></p>

  <p class="P_Current__And__Times_New_Roman__And__12pt__And__Left_Indent__And__Spacing_After_2"><span class="C_Current__And__No_Bold">"Piyano ne demek?”</span></p>

  <p class="P_Current__And__Times_New_Roman__And__12pt__And__Left_Indent__And__Spacing_After_1"><span class="C_Current__And__No_Bold">“Orga benzer bir aletmiş. Ablam öyle söyledi. Batı Konağı’na her gün bir yabancı kadın gelip ona ders veriyor.” Şin İçi bunları söyleyip Batı Konağı'nın ikinci katını işaret etti. Et rengi perdeli pencerelerden dışarıya devamlı kulağımızın hiç alışkın olmadığı bir müzik akıyordu. Bazen ormanın derinlerinde gülen hayaletlerin sesi gibi yankılanıyor, bazen de çocuk masallarındaki binlerce cücenin hep birlikte dans etmesini andıran bir izlenim bırakıyordu.</span></p>

  <p class="P_Current__And__Times_New_Roman__And__12pt__And__Left_Indent__And__Spacing_After_1"><span class="C_Current__And__No_Bold">Düş dünyasının renkli ipliğiyle, çocuk aklımda binlerce acayip hülyalar ören bu ilginç müzik, sanki şu anda kıyısında oturduğumuz yıllanmış bataklığın içinde çalı-nıyormuş gibi gelmişti bana.</span></p>

  <p class="P_Current__And__Times_New_Roman__And__12pt__And__Left_Indent__And__Spacing_After_1"><span class="C_Current__And__No_Bold">Bu nefis müzik şöleni sona erdiğinde, içimi dolduran coşku hâlâ devam ediyordu. Gözlerimi ikinci katın penceresine çevirdim. Kızın ve o yabancı kadının yüzünü görmek arzusuyla yanıp tutuşuyordum.</span></p>

  <p class="P_Current__And__Times_New_Roman__And__12pt__And__Left_Indent__And__Spacing_After_1"><span class="C_Current__And__No_Bold">“Şin Çan! Sen oraya oynamak için giremiyor musun.”</span></p>

  <p class="P_Current__And__Times_New_Roman__And__12pt__And__Left_Indent__And__Spacing_After_1"><span class="C_Current__And__No_Bold">"Yaramazlık yaparım diye annem kesinlikle izin yermiyor. Bir gün kimseye çaktırmadan girmek istedim ama kapıyı açamadım çünkü kilitliydi.”</span></p>

  <p class="P_Current__And__Times_New_Roman__And__12pt__And__Left_Indent__And__Spacing_After_1"><span class="C_Current__And__No_Bold">Şin İçi de benim gibi büyük bir merakla gözlerini ikinci kata çevirdi. Tam bu sırada arkamızdan bir ses duyduk:</span></p>

  <p class="P_Current__And__Times_New_Roman__And__12pt__And__Left_Indent__And__Spacing_After_1"><span class="C_Current__And__No_Bold">"Çocuklar, beni de aranıza almaz mısınız?”</span></p>

  <p class="P_Current__And__Times_New_Roman__And__12pt__And__Left_Indent__And__Spacing_After_1"><span class="C_Current__And__No_Bold">Bu çocuk bizim okula devam eden, bizden bir iki yaş büyük bir öğrenciydi. Adını bilmiyordum ama, kendinden küçükleri her gün rahatsız eden bir grubun elebaşısı olduğu için yüzü bana yabancı değildi. Acaba bu herif buraya ne cüretle geldi, diye düşünürken, hiç sesimi çıkarmadan kuşkulu gözlerle onu süzmeye başladım. Şin İçi ona teklifsizce, "Senkiçi, Senkiçi" diyerek seslendiği halde, o Şin İçi'ye "Küçükbey! Küçükbey” derken sanki ona yaltaklanır gibi bir hali vardı. Sonradan öğrendiğim kadarıyla bu çocuk onlara hizmet eden seyisin oğluymuş. Şin İçi, bu haliyle gözüme İtalyan sirklerindeki vahşi hayvan terbiyecisi güzel kızlardan biri gibi görünmüştü.</span></p>

  <p class="P_Current__And__Times_New_Roman__And__12pt__And__Left_Indent__And__Spacing_After_1"><span class="C_Current__And__No_Bold">"Öyleyse şimdi hep birlikte hırsız-polis oyununu oynayalım. Biz Ei Çan’la polis olalım, sen de hırsız ol! Tamam mı?”</span></p>

  <p class="P_Current__And__Times_New_Roman__And__12pt__And__Left_Indent__And__Spacing_After_1"><span class="C_Current__And__No_Bold">"Tamam ama bu sefer geçen seferki gibi sert davranmak, iple bağlayıp üstüme sümük atmak yok!”</span></p>

  <p class="P_Current__And__Times_New_Roman__And__12pt__And__Left_Indent__And__Spacing_After_1"><span class="C_Current__And__No_Bold">Bunları duyunca çok şaşırmıştım. Şin İçi gibi sevimli bir çocuğun Senkiçi’ye hoyrat davrandığı, iple bağlayıp onun canını yaktığı sahneleri gözümün önünde canlandırmaya çalıştım ama bir türlü aklım almadı.</span></p>

  <p class="P_Current__And__Times_New_Roman__And__12pt__And__Left_Indent__And__Spacing_After_1"><span class="C_Current__And__No_Bold">Oyun başladı, Şin İçi ve ben polis olduk. Bataklığın etrafında dolanmaya, sık ağaçların arasında hırsız Senkiçi’yi takip etmeye başladık. İki kişi bile olsak yaş ve cüsse olarak küçük olduğumuz için Senkiçi’ye yetişemiyor-duk. Sonunda hırsızı Batı Konağı’nın arkasındaki bahçe duvarının köşesinde yer alan küçük depo odasında kıstırdık. Önceden fısıldaşıp kararlaştırdığımız gibi nefesimizi tutup hiç ayak sesi çıkarmadan kiler kapısından içeri süzüldük ama Senkiçi nereye saklandıysa görünürlerde yoktu. Küçük loş kileri dolduran fasulye salçası ve soya sosu fıçıları öyle feci kokuyordu ki içeri girince boğulur gibi olduk. Örümcek ağlarından görünmez hale gelmiş tavan arasında, fıçıların arkasında böcekler kol geziyordu.</span></p>

  <p class="P_Current__And__Times_New_Roman__And__12pt__And__Left_Indent__And__Spacing_After_1"><span class="C_Current__And__No_Bold">Bütün bu manzaralar sanki o zamanki çocuk aklımızla türlü türlü muziplikler düşünmemiz için hazırlanmış dekorlar gibiydi. Derken kulağımıza kıs kıs bir gülme sesi geldi ve tepemizdeki dam kirişlerine asılı koca zembil takur tukur etmeye başladı. Sonra da oradan, "Öcüüü!” diyerek Senkiçi başını dışarı uzattı.</span></p>

  <p class="P_Current__And__Times_New_Roman__And__12pt__And__Left_Indent__And__Spacing_After_1"><span class="C_Current__And__No_Bold">Şin İçi hemen haykırarak karşılık verdi:</span></p>

  <p class="P_Current__And__Times_New_Roman__And__12pt__And__Left_Indent__And__Spacing_After_1"><span class="C_Current__And__No_Bold">"Hey! Hemen aşağı in! Hemen gel buraya! Yoksa elimizden çekeceğin var!”</span></p>

  <p class="P_Current__And__Times_New_Roman__And__12pt__And__Left_Indent__And__Spacing_After_1"><span class="C_Current__And__No_Bold">Elimizdeki süpürgeyi kaldırmış, yüzüne batırmaya çalışıyorduk.</span></p>

  <p class="P_Current__And__Times_New_Roman__And__12pt__And__Left_Indent__And__Spacing_After_1"><span class="C_Current__And__No_Bold">"Sıkıysa siz buraya gelin! Yaklaşacak olursanız valla üstünüze işerim!”</span></p>

  <p class="P_Current__And__Times_New_Roman__And__12pt__And__Left_Indent__And__Spacing_After_1"><span class="C_Current__And__No_Bold">Zembilin içinde dikildiğini görünce üstümüze işemeye hazırlandığını anlamıştık. Şin İçi hemen zembilin altına geçip orada bulduğu bambu sopayı kaptı ve zembilin geniş örgüleri arasından geçirerek Şin İçi’nin kıçını, ayaklarını rasgele dürtmeye başladı.</span></p>

  <p class="P_Current__And__Times_New_Roman__And__12pt__And__Left_Indent__And__Spacing_After_1"><span class="C_Current__And__No_Bold">"Sen hâlâ inmeyecek misin ha? Söyle bakalım...” "Yapmayın, yapmayın! Canım yanıyor, tamam, pes... İniyorum aşağı. Affedin beni efendim.”</span></p>

  <p class="P_Current__And__Times_New_Roman__And__12pt__And__Left_Indent__And__Spacing_After_1"><span class="C_Current__And__No_Bold">Senkiçi inleyerek, oflayarak, özür dileyerek, acıyan yerlerini tuta tuta bulunduğu yerden aşağı iner inmez Şin İçi hemen onun yakasına yapışıp saçma sapan sorgulamaya başladı:</span></p>

  <p class="P_Current__And__Times_New_Roman__And__12pt__And__Left_Indent__And__Spacing_After_1"><span class="C_Current__And__No_Bold">"Şimdi hemen konuş bakalım... Neler çaldın? Nerelerden çaldın?”</span></p>

  <p class="P_Current__And__Times_New_Roman__And__12pt__And__Left_Indent__And__Spacing_After_1"><span class="C_Current__And__No_Bold">Senkiçi de aynı şekilde ipe sapa gelmez cevaplar verdi. Manifaturacıdan beş top kumaş, balıkçıdan çiroz çaldığını, Japon bankasında banknot sahtekârlığı yaptığını hiç yüzünü kızartmadan anlattı.</span></p>

  <p class="P_Current__And__Times_New_Roman__And__12pt__And__Left_Indent__And__Spacing_After_1"><span class="C_Current__And__No_Bold">"Seni gidi kendini bilmez şerefsiz herif seni! Daha başka ne haltlar karıştırdın... Allah bilir ya, sen cinayet filan da işlemişsindir. Söyle, cinayet de işledin mi?”</span></p>

  <p class="P_Current__And__Times_New_Roman__And__12pt__And__Left_Indent__And__Spacing_After_1"><span class="C_Current__And__No_Bold">"Evet efendim, işledim. Kumagaya’daki hendek başında masörü öldürüp cebinden para kesesini yürüttüm, içinden elli altın çıktı. Sonra da gidip bu parayı, Yoşiva-ra’nın o malum mahallesinde karılarla yedim.”</span></p>

  <p class="P_Current__And__Times_New_Roman__And__12pt__And__Left_Indent__And__Spacing_After_1"><span class="C_Current__And__No_Bold">Bütün bu sözleri herhalde eskiden minik kutuların içinde seyredilen sinemalarda ya da sıradan tiyatrolarda duymuş olmalıydı. Çünkü her soruya anında ve doğaçlama olarak cevap veriyordu.</span></p>

  <p class="P_Current__And__Times_New_Roman__And__12pt__And__Left_Indent__And__Spacing_After_1"><span class="C_Current__And__No_Bold">“Ama sen mutlaka ondan başkalarını da öldürmüş-sündür. Haydi öt bakalım. Ne o? Söylemeyecek misin? Söylemezsen sana öyle bir işkence ederim ki feleğin şaşar...”</span></p>

  <p class="P_Current__And__Times_New_Roman__And__12pt__And__Left_Indent__And__Spacing_After_1"><span class="C_Current__And__No_Bold">"İşlediğim suçların hepsi bu kadar efendim. Lütfen beni affedin!”</span></p>

  <p class="P_Current__And__Times_New_Roman__And__12pt__And__Left_Indent__And__Spacing_After_1"><span class="C_Current__And__No_Bold">Şin İçi bu yalvarıp yakarmalara kulak asmadan hemen Senkiçi’nin belinde duran kirli sarı yün kuşağı çekip aldı ve önce ellerini arkasına bağladı; sonra da kuşağı ustaca bacaklarına sımsıkı dolayarak ayak bileklerinin üstünde düğümledi. Bu iş bitince Senkiçi’nin saçlarını çekmeye, yanaklarını çimdikleyip asılmaya, iç kısmı kıpkırmızı dışarı gelecek şekilde gözkapaklannı ters çevirip göz akını göstermeye, kulaklarını ve elini ağzına sokarak avurtlarını çekiştirmeye başladı. Şin İçi, bu oyunu oynarken çocuk aktörler ya da genç geyşalarınkine benzer ince, soluk parmaklarını büyük bir ustalıkla hareket ettirmiş, Senkiçi’nin gözenekli, esmer, tombalak, çirkin suratını lastik gibi söndürüp durmuştu. Bu işten bıkınca, “Bekle, bekle! Daha senin suçun çok... Şimdi de alnına kömürle yazı yazacağım,” dedi. Orada bulunan çuvaldan bir odun kömürü alarak tükürükledi ve Şin İçi’nin alnına sürtmeye başladı. Çok canı yandığı için yüzü eğilip yamularak şekilden şe-kile giren Senkiçi ağlamaya başladı. Ama baktı ki fayda etmiyor, kendini tamamen Şin İçi'nin ellerine bıraktı. Gün boyunca okulda terör estiren, zorba takımının elebaşısı bu güçlü kuvvetli çocuğun Şin İçi’nin pamuk ellerinde şamar oğlanına döndüğünü, yüzünün gözünün öcü gibi kömürlere bulandığını görünce, o zamana dek hiç duymadığım garip bir ferahlık ve sevinç doldurmuştu içimi. Ama bugünün bir de yarını vardı. Yarın bunların hesabını sormaya kalkarsa ben ne yapardım? Bu yüzden Şin İçi’nin yaptığı kepazeliklere katılmak gelmedi içimden.</span></p>

  <p class="P_Current__And__Times_New_Roman__And__12pt__And__Left_Indent__And__Spacing_After_1"><span class="C_Current__And__No_Bold">Bir süre sonra ipleri çözülünce Senkiçi başını kaldırarak dargın gözlerle Şin İçi'yi süzdü ve dermansız bir şekilde olduğu yere yüzükoyun kapaklandı kaldı... O kadar dil döktüğümüz halde ölü gibi hareketsiz duran vücudunda hiçbir hareket belirtisi olmadı. Kollarından tutup kaldırmaya çalıştık ama o yine pelte gibi olduğu yere yığıldı. Biraz tedirgin olmuştuk. Sessizce Senkiçi’nin durumunu izlemeye başladık. Şin İçi, “Hey, ne oldu? Bir şey mi var?” diyerek sertçe Senkiçi’nin yakasına yapıştı ve onu sırtüstü çevirdi. Senkiçi önce ağlama numarasına başlayıp ardından suratındaki kömür islerini kimonosunun dar kollarına sildikten sonra, “Üvee.... Cee...” diye gülünce biz de makaraları koyuverdik, çünkü çok komik olmuştu.</span></p>

  <p class="P_Current__And__Times_New_Roman__And__12pt__And__Left_Indent__And__Spacing_After_1"><span class="C_Current__And__No_Bold">"Hadi, şimdi de başka bir şey oynayalım.” "Küçükbey! Tekrar söylüyorum. Bir daha öyle canımı yakacak şeyler yapmak yok! Baksanıza şuraya, her tarafımı yara bere içinde bıraktınız!”</span></p>

  <p class="P_Current__And__Times_New_Roman__And__12pt__And__Left_Indent__And__Spacing_After_1"><span class="C_Current__And__No_Bold">Gerçekten de ip, Senkiçi'nin bileklerinde kıpkırmızı iz bırakmıştı.</span></p>

  <p class="P_Current__And__Times_New_Roman__And__12pt__And__Left_Indent__And__Spacing_After_1"><span class="C_Current__And__No_Bold">“Bu oyunda ben kurt olacağım, siz de yolcu olacaksınız. Oyunun sonunda ikinizi de gebertip yiyeceğim.” Şin İçi yine böyle konuşmaya başladığı için çok tedirgin olmuştum. Fakat Senkiçi hiç oralı değildi.</span></p>

  <p class="P_Current__And__Times_New_Roman__And__12pt__And__Left_Indent__And__Spacing_After_1"><span class="C_Current__And__No_Bold">"Tamam! Haydi başlayalım çocuklar...” diyerek hemen ortaya atıldığı için artık oyunbozanlık yapamazdım. Şin İçi kurt oldu, biz yolcu. Şu anda içinde bulunduğumuz bu kiler de geceyi geçireceğimiz ufak bir kır tapınağıydı. Neyse, gece yarısı oldu ve kurt Şin İçi kapımıza gelip deli gibi ulumaya başladı. Baktı ki açmıyoruz, kapıyı kemirip içeri girdi. Yerde dört elle sürünürken dana böğürtüsü, köpek homurtusu gibi garip sesler çıkartarak, ondan kaçmaya çalışan iki yolcuyu odanın içinde fırıl fırıl döndürerek kovalamaya başladı. Şin İçi oyuna kendini öyle kaptırmıştı ki, bir yakalarsa Allah bilir başıma neler gelecek diye yarı korkuyla sırıtırken kendimi can havliyle pirinç çuvallarının üstüne atıyor, tavandan sarkan hasırların arkasına saklanıyordum.</span></p>

  <p class="P_Current__And__Times_New_Roman__And__12pt__And__Left_Indent__And__Spacing_After_1"><span class="C_Current__And__No_Bold">"Senkiçi... Dur! Seni bacağından yakaladım. Sen yandın... Artık yürümen yasak.”</span></p>

  <p class="P_Current__And__Times_New_Roman__And__12pt__And__Left_Indent__And__Spacing_After_1"><span class="C_Current__And__No_Bold">Kurt bunları söyledikten sonra yolculardan birini köşeye kıstırmış, üstüne atlayarak her tarafını ısırmaya başlamıştı. Senkiçi de aynen aktör gibi ıstıraplar içinde suratını buruşturuyor, aygın baygın gözlerini çeviriyor, ağzını burnunu yamultuyor, vücudunu titreterek acayip rol yapıyordu. Fakat kurt boynuna saldırıp gırtlağını kopartınca bir çığhk attı ve son bir defa nefes almak ister gibi ağzını açarken ellerini ayaklarını zangır zangır titreterek olduğu yere yığıldı kaldı.</span></p>

  <p class="P_Current__And__Times_New_Roman__And__12pt__And__Left_Indent__And__Spacing_After_1"><span class="C_Current__And__No_Bold">Tabii ben de titriyordum, çünkü şimdi sıra bendeydi. Kim bilir başıma neler gelecekti. Hemen çuval yığınının üstüne sıçradım ama kurt beni kimonomun kolundan kapmıştı. İnanılmaz bir güçle ha bire beni aşağı doğru çekiyordu. Betim benzim atmıştı. Çuvallara sımsıkı tutunmaya çalıştım ama ne çare! Gözü dönmüş kurdun haşin bakışlarından yılarak, "Tamam, artık benim de işim bitmiştir!” dedim ve gözlerimi kapatıp teslim bayrağını çekmemle birlikte kendimi odanın toprak zemininde buldum. Şin İçi beni pirinç çuvallarının üstünden çekerek yere yuvarlamış, sonra da yıldırım hızıyla boynuma çökerek gırtlağımı dişleriyle koparmıştı.</span></p>

  <p class="P_Current__And__Times_New_Roman__And__12pt__And__Left_Indent__And__Spacing_After_1"><span class="C_Current__And__No_Bold">"Çocuklar, şimdi ikiniz de ölüsünüz. Bundan sonra başınıza ne gelirse gelsin mızıkçılık yapmak, kımıldamak yok, tamam mı? Şimdi ikinizin de etlerinizi kemireceğim, hem de iskeletinize kadar...”</span></p>

  <p class="P_Current__And__Times_New_Roman__And__12pt__And__Left_Indent__And__Spacing_After_1"><span class="C_Current__And__No_Bold">Şin İçi’nin bu sözleri üzerine, üst baş darmadağın, el kol açık bir halde toprak zeminde sırtüstü bir milim kımıldamadan öylece yattık. Aniden vücudumun orası burası kaşınmaya, kimonomun sıyrılan eteğinden apışara-ma püfür püfür serin rüzgâr esmeye başladı.</span></p>

  <p class="P_Current__And__Times_New_Roman__And__12pt__And__Left_Indent__And__Spacing_After_1"><span class="C_Current__And__No_Bold">Sağa doğru açılmış elimin ortaparmağının Senkiçi' nin saçlarına değdiğini hissettim.</span></p>

  <p class="P_Current__And__Times_New_Roman__And__12pt__And__Left_Indent__And__Spacing_After_1"><span class="C_Current__And__No_Bold">“Sen daha tombulsun, tam dişime göresin... Önce seni yemeye başlayacağım.”</span></p>

  <p class="P_Current__And__Times_New_Roman__And__12pt__And__Left_Indent__And__Spacing_After_1"><span class="C_Current__And__No_Bold">Şin İçi bunları söyledikten sonra sürünerek Senkiçi’ nin üstüne çıktığında keyfine diyecek yoktu. Senkiçi gözlerini yarı aralayıp fısıldayarak ikaz etti:</span></p>

  <p class="P_Current__And__Times_New_Roman__And__12pt__And__Left_Indent__And__Spacing_After_1"><span class="C_Current__And__No_Bold">“Bakın, önce de dediğim gibi acıtıcı şaka yapmak yok.”</span></p>

  <p class="P_Current__And__Times_New_Roman__And__12pt__And__Left_Indent__And__Spacing_After_1"><span class="C_Current__And__No_Bold">“Tamam, tamam, acıtmam. Sen şimdi hiç kımılda-</span></p>

  <p class="P_Current__And__Times_New_Roman__And__12pt__And__Spacing_After__And__All_Padding"><span class="C_Current__And__No_Bold__And__Italic">n</span></p>

  <p class="P_Current__And__Times_New_Roman__And__12pt__And__Left_Indent__And__Spacing_After__OPENPAR_1_CLOSEPAR__1"><span class="C_Current__And__No_Bold">ma.</span></p>

  <p class="P_Current__And__Times_New_Roman__And__12pt__And__Left_Indent__And__Spacing_After_1"><span class="C_Current__And__No_Bold">Şin İçi abartılı bir şekilde ağzını şapırdatarak Sen-kiçi’nin başını, yüzünü, göğsünü, karnını, kollarını, bacaklarını yalayıp yutmaya, pis sandallarıyla suratını, burnunu, vücudunu ezip çiğnemeye başladı. Çok geçmeden Senkiçi’nin her tarafı yeniden çamurlara bulanmıştı.</span></p>

  <p class="P_Current__And__Times_New_Roman__And__12pt__And__Left_Indent__And__Spacing_After_1"><span class="C_Current__And__No_Bold">"Evet, şimdi de sıra kalçadaki etlere geldi.”</span></p>

  <p class="P_Current__And__Times_New_Roman__And__12pt__And__Left_Indent__And__Spacing_After_1"><span class="C_Current__And__No_Bold">Senkiçi’yi yüzükoyun çevirip kimonosunun eteğini sıyırır sıyırmaz birdenbire çıplak kalçaları yan yana duran iki baş soğan gibi meydana çıkıverdi. Şin İçi sıyırdığı eteği kurbanının başına örterek sırtına atladı ve şapur şupur yalamaya başladı. Fakat o ne yaparsa yapsın Sen-kiçi’de “gık” yoktu. Fakat odanın serinliğinde üşüyen kıçının tüyleri diken diken olmuş, derisi dalga dalga seğirmeye başlamıştı.</span></p>

  <p class="P_Current__And__Times_New_Roman__And__12pt__And__Left_Indent__And__Spacing_After_1"><span class="C_Current__And__No_Bold">Az sonra benim de başıma aynı şeylerin geleceğini düşününce kalbim gümbür gümbür çarpmaya başladı. “İnşallah benim üstüme o kadar gelmez!” diye içimden dua ediyordum; ama Şin İçi benim üstüme çullanmakta da gecikmedi. Ayaklarını ata biner gibi açarak göğsüme oturdu ve burnumun ucundan dişlemeye başladı. Hareket ettikçe kimono ceketinin astarı kulağımda hışırdıyor, burnuma kimonosunun naftalin kokusu geliyordu. Yanaklarım Şin İçi nin pahalı ipek kimonosuna sürtünürken göğsümde ve karnımda onun ılık ağırlığını hissediyordum. Islak dudakları ve kadifeyi andıran dilinin ucuyla beni şapur şupur yalarken içim gıcıklanıyor, kendimi bir tuhaf hissediyordum. Az önceki korkulu önyargılarımın üstüne bir sünger çeken bu duygularım beni büyüler gibi pençesine alarak kalbimi fethetti. Sonunda rahatlamıştım. Daha sonra sol şakağımdan sağ yanağıma kadar olan bölgede Şin İçi tepinip dans etmiş, çamurlu pabuçlarının altında ağzım burnum çizilmişti ama kendimi çok hoş hissetmiştim. Hem bedenim hem de ruhumla Şin İçinin oyuncağı olmuştum. Bundan büyük bir zevk ve mutluluk duymaya başlamıştım.</span></p>

  <p class="P_Current__And__Times_New_Roman__And__12pt__And__Left_Indent__And__Spacing_After_1"><span class="C_Current__And__No_Bold">Sonunda beni de yüzükoyun yatırıp kimonomun eteğini kaldırdı, belimden aşağı her tarafımı şapur şupur yaladı. Toprak zeminde yan yana yatan iki cesedin çıplak popolarının görüntüsü çok hoşuna gitmiş olmalı ki kıkır kıkır gülmeye başlamıştı. Fakat tam o sırada az önceki hizmetçi kadın ansızın kilerin kapısında beliriverince Senkiçi de ben de çok şaşırmış, hemen toparlanıp kalkmıştık.</span></p>

  <p class="P_Current__And__Times_New_Roman__And__12pt__And__Left_Indent__And__Spacing_After_1"><span class="C_Current__And__No_Bold">"Küçükbey, burada mısınız? Üstünüzü başınızı berbat etmişsiniz. Neden hep böyle pis yerlerde oynuyorsunuz? Sen Çan, bak bütün bunlar hep senin başının altından çıkıyor, kabahat sende... Evet, evet, sende..."</span></p>

  <p class="P_Current__And__Times_New_Roman__And__12pt__And__Left_Indent__And__Spacing_After_1"><span class="C_Current__And__No_Bold">Hizmetçi kadın kaşlarını çatmış Senkiçi’yi bir yandan azarlıyor, bir yandan da ağzındaki yüzündeki çamurlu ayak izlerine bakarak bir anlam vermeye çalışıyordu. Az önce üstünde yüründüğü için benim de suratım sızım sızım sızladığı halde hiç sesimi çıkarmadan dayanmaya çalışmış, sanki çok korkunç bir suç işlemişim gibi olduğum yerde taş kesilmiştim.</span></p>

  <p class="P_Current__And__Times_New_Roman__And__12pt__And__Left_Indent__And__Spacing_After_1"><span class="C_Current__And__No_Bold">"Küçükbey, banyo hazır. Oyunu bugünlük burada kesip eve dönmezsen annen çok kızacak. Ei Çan, seni yine evimize bekliyoruz. Ama artık vakit geç oldu. İstersen seni evine kadar geçireyim, ne dersin?”</span></p>

  <p class="P_Current__And__Times_New_Roman__And__12pt__And__Left_Indent__And__Spacing_After_1"><span class="C_Current__And__No_Bold">Hizmetçi kadının bu nezaketi yalnız bana gösterdiğini bile bile teklifini reddettim.</span></p>

  <p class="P_Current__And__Times_New_Roman__And__12pt__And__Left_Indent__And__Spacing_After_1"><span class="C_Current__And__No_Bold">"Ben yalnız giderim, siz zahmet etmeyin!"</span></p>

  <p class="P_Current__And__Times_New_Roman__And__12pt__And__Left_Indent__And__Spacing_After_1"><span class="C_Current__And__No_Bold">Hep birlikte beni bahçe kapısına kadar uğurladılar. Orada vedalaştık.</span></p>

  <p class="P_Current__And__Times_New_Roman__And__12pt__And__Left_Indent__And__Spacing_After_1"><span class="C_Current__And__No_Bold">“Haydi hoşça kalın...”</span></p>

  <p class="P_Current__And__Times_New_Roman__And__12pt__And__Left_Indent__And__Spacing_After_1"><span class="C_Current__And__No_Bold">Dışarıda akşam olmuştu. Sokaklara mavi bir sis inmiş, nehir boyundaki ışıklar pırıl pırıl parlıyordu. Korkunç esrarengiz bir ülkeden, aniden, insanların arasına dönmüş gibiydim. Evime yürürken bugün başıma gelenler, bir rüya gibi gözümün önünden geçiyordu. Şin İçi’nin o güzel, asil görünüşü; insanı insan olarak düşünmeyen bencil davranışları bir gün içinde öyle içime işlemişti ki ona hayran olmuştum.</span></p>

  <p class="P_Current__And__Times_New_Roman__And__12pt__And__Left_Indent__And__Spacing_After_1"><span class="C_Current__And__No_Bold">Ertesi gün okula gittiğimde daha bir gün önce başına gelmedik kalmayan Senkiçi’nin hiç değişmediğini gördüm. Okulda yine kalabalık bir topluluğun başına kabadayı kesilmiş, güçsüz ve zayıf çocukları taciz etmekle meşguldü. Şin İçi ise her zamanki çekingen haliyle küçülmüş, spor sahasının bir köşesinde dadısıyla birlikte oturuyordu.</span></p>

  <p class="P_Current__And__Times_New_Roman__And__12pt__And__Left_Indent__And__Spacing_After_1"><span class="C_Current__And__No_Bold">"Küçükbey! Oyun oynayalım mı? Ne dersin?”</span></p>

  <p class="P_Current__And__Times_New_Roman__And__12pt__And__Left_Indent__And__Spacing_After_1"><span class="C_Current__And__No_Bold">“istemiyorum.’'</span></p>

  <p class="P_Current__And__Times_New_Roman__And__12pt__And__Left_Indent__And__Spacing_After_1"><span class="C_Current__And__No_Bold">Kaşlarını çatmış, sanki çok rahatsızmış gibi başını iki yana sallayarak bana böyle yanıt vermişti.</span></p>

  <p class="P_Current__And__Times_New_Roman__And__12pt__And__Left_Indent__And__Spacing_After_1"><span class="C_Current__And__No_Bold">Aradan dört beş gün geçince yine bir okul dönüşünde Şin İçi’nin refakatçisi beni durdurdu.</span></p>

  <p class="P_Current__And__Times_New_Roman__And__12pt__And__Left_Indent__And__Spacing_After_1"><span class="C_Current__And__No_Bold">“Bugün kızların Bebek Bayramı. Şin İçi’nin ablası evi oyuncak bebekleriyle süsledi. Sen de bu eğlenceye gelmez misin?”</span></p>

  <p class="P_Current__And__Times_New_Roman__And__12pt__And__Left_Indent__And__Spacing_After_1"><span class="C_Current__And__No_Bold">O gün konağın bahçesine, bekçiye selam vererek ön kapıdan girdim. Binanın ana kapısının yanındaki sürgülü dar kapıyı açınca Senkiçi bir yerlerden uçarcasına çıkıp geldi ve beni bir koridordan geçirerek ikinci kattaki on beş on altı metrekarelik bir odaya çıkardı.</span></p>

  <p class="P_Current__And__Times_New_Roman__And__12pt__And__Left_Indent__And__Spacing_After_1"><span class="C_Current__And__No_Bold">Şin İçi ve Mitsuko basamaklı bebek raflarının önüne sere serpe uzanmış, kavrulmuş fasulye yiyorlardı. Biz içeri girince kıs kıs gülmeye başladıklarına bakılırsa mutlaka yine bir hinlik düşünüyor olmalıydılar.</span></p>

  <p class="P_Current__And__Times_New_Roman__And__12pt__And__Left_Indent__And__Spacing_After_1"><span class="C_Current__And__No_Bold">"Küçükbey; ne var, komik bir şey mi oldu?”</span></p>

  <p class="P_Current__And__Times_New_Roman__And__12pt__And__Left_Indent__And__Spacing_After_1"><span class="C_Current__And__No_Bold">İki kardeşin yüzüne bakıp işin içinde bir bit yeniği sezen Senkiçi bu soruyu sormuştu.</span></p>

  <p class="P_Current__And__Times_New_Roman__And__12pt__And__Left_Indent__And__Spacing_After_1"><span class="C_Current__And__No_Bold">Bebekler, merdiven şeklinde yapılmış üstü kırmızı yün kumaşla kaplı bir tezgâhın basamaklarına diziliydi. En üstte kiremitleri Asakusa’daki Kannon Tapınağı’nın damını andıran bir saray çatısı yer alıyordu. Orta avluyu simgeleyen basamakta imparator ve imparatoriçenin haricinde; trampet, darbuka, flüt çalıp şarkı söyleyen beş saray nedimesi vardı. Sağdaki kiraz ağacının yanında Sağ Cenah Beylerbeyi, soldaki mandalina ağacının yanında Sol Cenah Beylerbeyi yer alıyor, onun altındaki mekânda üç erkek hizmetçi kazanda içki ısıtıyorlardı. Bunların altındaki basamaklarda ise şamdan sehpaları, tepsiler, diş karartma malzemeleri, altın spiral desenli lake kaplı oyuncak mobilyalar ve bir sürü bebek yer alıyordu.</span></p>

  <p class="P_Current__And__Times_New_Roman__And__12pt__And__Left_Indent__And__Spacing_After_1"><span class="C_Current__And__No_Bold">Tezgâhın önünde durmuş hayranlıkla bebekleri seyrederken, Şun İçi usulca yaklaşıp arkamdan kulağıma fısıldadı:</span></p>

  <p class="P_Current__And__Times_New_Roman__And__12pt__And__Left_Indent__And__Spacing_After_1"><span class="C_Current__And__No_Bold">"Sakın renk verme, Senkiçi’ye şimdi öyle bir içki içireceğim ki dut gibi sarhoş olacak..."</span></p>

  <p class="P_Current__And__Times_New_Roman__And__12pt__And__Left_Indent__And__Spacing_After_1"><span class="C_Current__And__No_Bold">Sonra hemen onun yanına gitti ve sanki hiçbir şey olmamış gibi gayet sakin konuştu:</span></p>

  <p class="P_Current__And__Times_New_Roman__And__12pt__And__Left_Indent__And__Spacing_After_1"><span class="C_Current__And__No_Bold">“Senkiçi, bak burada dört kişiyiz. Şimdi oturup adam gibi kafa çekelim diyorum, ne dersin?”</span></p>

  <p class="P_Current__And__Times_New_Roman__And__12pt__And__Left_Indent__And__Spacing_After_1"><span class="C_Current__And__No_Bold">Hemen daire olduk, kavrulmuş fasulyeyi meze yaparak sake içmeye başladık. Senkiçi, “Yahu arkadaşlar, kırk yıldır kafa çekerim, hiç böyle kral içki görmedim!..” gibi laflar edip büyüklerin ağzıyla konuştuğu için hepimiz gülmekten kırılıyorduk. Ufak sake kadehimiz yoktu, bu yüzden içkiyi büyük çay bardaklarına dolduruyor ama sanki ufak kadeh tutuyormuş gibi numara yaparak içkileri birbiri ardından lıkır lıkır gövdeye indiriyordu. Ha şimdi, ha birazdan sarhoş olacak diye merakla bekliyorduk. Öyle matrak bir durumdu ki Mitsuko gelen gülme krizini atlatmak için karnını tutuyordu... Senkiçi içki içerken biz ona çok az iştirak etmiştik ama o çakırkeyif olduğunda, şaka maka biz de kafalan bulmaya başlamıştık. Sıcak içki midemi kaynatmış, şakaklarıma kadar suratımı ter basmış, başımın tepesi uyuşmaya başlamıştı. Odanın zemini bir sağa bir sola, bir yukan bir aşağı kayık gibi sallanıyordu.</span></p>

  <p class="P_Current__And__Times_New_Roman__And__12pt__And__Left_Indent__And__Spacing_After_1"><span class="C_Current__And__No_Bold">Senkiçi, “Küçükbey... Vallaha ben kafayı buldum. Ama sizin de suratlarınız kıpkırmızı... Haydi kalkalım.... Bakalım yürüyebilecek miyiz...” dedi.</span></p>

  <p class="P_Current__And__Times_New_Roman__And__12pt__And__Left_Indent__And__Spacing_After_1"><span class="C_Current__And__No_Bold">Bunlan söyledikten sonra kalkıp kollarını sallayarak askerî adımlarla yürümeye çalıştığı sırada tökezleyip düştü. Ama düşerken de kafasını duvardaki cumba direğine çarptı. Yine kendimizi tutamamış, kahkahalarla gülmeye başlamıştık. Önce yüzünü buruşturup, "Vay, vay, vay... Yandım anam!” diyerek başını ovuşturdu... Ama dayanamamış, bu komik haline kendisi de kıs kıs gülmeye başlamıştı...</span></p>

  <p class="P_Current__And__Times_New_Roman__And__12pt__And__Left_Indent__And__Spacing_After_1"><span class="C_Current__And__No_Bold">Sonunda biz de havaya girip onu taklit etmek için hep birlikte ayaklandık. Yürüyor, devriliyor, devrilirken gülüyor, yerlerde yuvarlanıyor, çığlık çığlığa ortalığı birbirine katıyorduk.</span></p>

  <p class="P_Current__And__Times_New_Roman__And__12pt__And__Left_Indent__And__Spacing_After_1"><span class="C_Current__And__No_Bold">“Heey! Mis gibi oldu kafam. Var mı bana yan ba-</span></p>

  <p class="P_Current__And__Times_New_Roman__And__12pt__And__Left_Indent__And__Spacing_After__OPENPAR_1_CLOSEPAR__1"><span class="C_Current__And__No_Bold">kan!</span></p>

  <p class="P_Normal">&nbsp;</p>

  <p class="P_Current__And__Times_New_Roman__And__12pt__And__Left_Indent__And__Spacing_After_2"><span class="C_Current__And__No_Bold">Senkiçi eteğini kuşağına iliştirerek, Edo zamanının zanaatkârları gibi ellerini kimonosunun içine sokup beline yumruk yaptı; omuzlarını yukarı kaldırarak havalı havalı yürümeye başladı. Az sonra Şin İçi, Mitsuko ve ben de onu taklit ederek eteklerimizi kuşağımıza iliştirmiş, yumruklarımızı kimononun içinden omzumuza götürmüştük. Kabuki oyunlarındaki Bayan Kiçiza’yı andıran bu kılığımızla basbas bağırıyorduk:</span></p>

  <p class="P_Current__And__Times_New_Roman__And__12pt__And__Left_Indent__And__Spacing_After_2"><span class="C_Current__And__No_Bold">"Mis gibi oldu kafam.Var mı bana yan bakan!" Odanın içinde yalpalayarak resmî geçit yaparken gülüyor, yerlerde yuvarlanıyorduk.</span></p>

  <p class="P_Current__And__Times_New_Roman__And__12pt__And__Left_Indent__And__Spacing_After_2"><span class="C_Current__And__No_Bold">Senkiçi’nin aklına birdenbire iyi bir fikir gelmiş gibi hepimizi durdurdu.</span></p>

  <p class="P_Current__And__Times_New_Roman__And__12pt__And__Left_Indent__And__Spacing_After_2"><span class="C_Current__And__No_Bold">"Bir dakika, bir dakika! Küçükbey, ‘Tilki Oyunu' oynayalım mı? Ne dersiniz?"</span></p>

  <p class="P_Current__And__Times_New_Roman__And__12pt__And__Left_Indent__And__Spacing_After_2"><span class="C_Current__And__No_Bold">Hemen karar verildi. Mitsuko, kadın kılığına girmiş cadı tilki olacaktı, Senkiçi ve ben de tilkiyi avlamaya çıkan iki köylü olacaktık. Fakat cadı bizi tilki şekline sokacak ve başımıza bir sürü bela gelecekti. Tam o sırada, tesadüfen oradan geçmekte olan Samuray Şin İçi bizi cadı tilkiden kurtaracak, kadını ortadan kaldıracaktı. Plan buydu. Hâlâ sarhoşluk üzerimizde olduğu için herkes hemen rolünü kabul etti ve oyun başladı.</span></p>

  <p class="P_Current__And__Times_New_Roman__And__12pt__And__Left_Indent__And__Spacing_After_2"><span class="C_Current__And__No_Bold">Senkiçi ve ben elbezlerini kıvırarak başımıza dolayıp alnımızda düğümledik; kimonomuzun eteklerini belimize soktuk; elimizdeki perde süpürgelerini başımızın üstünde sallayarak sahneye çıktık.</span></p>

  <p class="P_Current__And__Times_New_Roman__And__12pt__And__Left_Indent__And__Spacing_After_2"><span class="C_Current__And__No_Bold">“Yahu, son zamanlarda buralara çok kötü bir tilki dadanmış, millete illallah dedirtiyormuş. Artık bugün şu tilkinin canına okuyalım!”</span></p>

  <p class="P_Current__And__Times_New_Roman__And__12pt__And__Left_Indent__And__Spacing_After_2"><span class="C_Current__And__No_Bold">Karşıdan tilki rolündeki Mitsuko göründü: “Merhabalar, efendim merhabalar... Çok güzel yemeklerim var... Size onlardan ikram etmek istiyorum. Lütfen benimle gelin."</span></p>

  <p class="P_Current__And__Times_New_Roman__And__12pt__And__Left_Indent__And__Spacing_After_1"><span class="C_Current__And__No_Bold">Bunları söyledikten sonra sırtımıza birer kez vurur vurmaz bizi tilki şekline sokmuştu. Biz de göz kırparak hemen kıza sulanmaya başladık.</span></p>

  <p class="P_Current__And__Times_New_Roman__And__12pt__And__Left_Indent__And__Spacing_After_1"><span class="C_Current__And__No_Bold">"Vay be; ne güzel kız bu... Bir içim su...”</span></p>

  <p class="P_Current__And__Times_New_Roman__And__12pt__And__Left_Indent__And__Spacing_After_1"><span class="C_Current__And__No_Bold">"Beyler, şimdi sizi tilki yaptım. Şu anda tilkisiniz. Size güzel yemek olarak ne ikram edeceğim biliyor musunuz? Gübre! Yani gübre yiyeceksiniz...”</span></p>

  <p class="P_Current__And__Times_New_Roman__And__12pt__And__Left_Indent__And__Spacing_After_1"><span class="C_Current__And__No_Bold">Mitsuko kendi söylediklerine kendisi de katıla katıla gülerek dişiyle koparttığı birkaç çeşit sakızımsı tatlıyı ağzindan çıkarıp, ayağının altında iyice ezip içine kavrulmuş fasulye attı ve bunların üstüne birkaç damla sümük damlatarak hep birlikte yoğurdu. Sonra da pis bir tabağın içine tepeleme yığarak önümüze koydu. Yakındaki beyaz pirinç rakısının içine balgam, tükürük, ne çıkartabilirse doldurdu ve bize ikram etti.</span></p>

  <p class="P_Current__And__Times_New_Roman__And__12pt__And__Left_Indent__And__Spacing_After_1"><span class="C_Current__And__No_Bold">"Efendim, buna da</span> <span class="C_Current__And__No_Bold__And__Italic">çiş rakısı</span> <span class="C_Current__And__No_Bold">derler... Lütfen buyrun, afiyet olsun!”</span></p>

  <p class="P_Current__And__Times_New_Roman__And__12pt__And__Left_Indent__And__Spacing_After_1"><span class="C_Current__And__No_Bold">Ben ve Senkiçi, "Ah çok nefis olmuş! Ne kadar hoş, ne kadar harika bir lezzet!” diyerek önümüze konulanların hepsini bir lokma bırakmadan şapur şupur hem de damak çatlatarak yedik. Yalnız beyaz rakı ve kavrulmuş fasulye biraz tuzlu geldi.</span></p>

  <p class="P_Current__And__Times_New_Roman__And__12pt__And__Left_Indent__And__Spacing_After_1"><span class="C_Current__And__No_Bold">"Şimdi size</span> <span class="C_Current__And__No_Bold__And__Italic">şamisen’</span> <span class="C_Current__And__No_Bold">le</span><a id="ref_footnotebookmark_start_56_2"></a><span style=" font-size: 0.75em; vertical-align: super;"><a href="#ref_footnotebookmark_end_56_2">2</a></span> <span class="C_Current__And__No_Bold">müzik çalacağım. Siz de tabakları başınıza koyup oynayacaksınız."</span></p>

  <p class="P_Current__And__Times_New_Roman__And__12pt__And__Left_Indent__And__Spacing_After_1"><span class="C_Current__And__No_Bold">Mitsuko süpürgeyi</span> <span class="C_Current__And__No_Bold__And__Italic">şamisen</span> <span class="C_Current__And__No_Bold">gibi tutarak çalarken</span> <span class="C_Current__And__No_Bold__And__Italic">Kenya korya</span> <span class="C_Current__And__No_Bold">diye bir de şarkı tutturdu. Biz de kalkıp pasta tabaklarını şapka gibi başımıza giydik,</span> <span class="C_Current__And__No_Bold__And__Italic">“Hoş-gel-di~</span> <span class="C_Current__And__No_Bold">niz,</span> <span class="C_Current__And__No_Bold__And__Italic">beş git-ti-niz\”</span> <span class="C_Current__And__No_Bold">diye bir ritim tutturarak oynamaya başladık.</span></p>

  <p class="P_Current__And__Times_New_Roman__And__12pt__And__Left_Indent__And__Spacing_After_1"><span class="C_Current__And__No_Bold">Tam o anda Samuray Şin İçi boy gösterdi ve tilkinin gerçek kişiliğini keşfetti.</span></p>

  <p class="P_Current__And__Times_New_Roman__And__12pt__And__Left_Indent__And__Spacing_After_1"><span class="C_Current__And__No_Bold">“Seni gidi pis hayvan seni! İnsanları kandırmaya utanmıyor musun? Seni şimdi sımsıkı bağlayıp geberteyim de gör...”</span></p>

  <p class="P_Current__And__Times_New_Roman__And__12pt__And__Left_Indent__And__Spacing_After_1"><span class="C_Current__And__No_Bold">“Bak Şin Çan, hoyratça davranmak yok. Canımı yakarsan olmaz...”</span></p>

  <p class="P_Current__And__Times_New_Roman__And__12pt__And__Left_Indent__And__Spacing_After_1"><span class="C_Current__And__No_Bold">Yenilmekten hiç hoşlanmayan, devamlı oğlan çocuklarıyla yarışan, erkekfatma Mitsuko’nun, bu sefer de gerçek inatçı kişiliği ortaya çıkmış, Şin İçi ile göğüs göğü-se pençeleşiyor, bir türlü teslim olmuyordu.</span></p>

  <p class="P_Current__And__Times_New_Roman__And__12pt__And__Left_Indent__And__Spacing_After_1"><span class="C_Current__And__No_Bold">“Senkiçi, şimdi tilkiyi bağlayacağım, şu kuşağını versene bana! Hem bu tilki rahat durmaz... Sıkı tutun ayaklarını, debelenmesin.”</span></p>

  <p class="P_Current__And__Times_New_Roman__And__12pt__And__Left_Indent__And__Spacing_After_1"><span class="C_Current__And__No_Bold">Senkiçi ile ben kimononun üstünden Mitsuko’nun iki bacağını sımsıkı kavradığımızda bu sahne bana geçen gün gördüğüm gravür kitabındaki ipek kimonolu genç samurayın uşağının yardımıyla güzel bir kızm parasını gasp ettiği resmi hatırlatmıştı. Şin İçi Mitsuko’nun ellerini arkaya bağlamak için epey mücadele vermiş ve başarmıştı. Sonra da hep birlikte kızı götürüp verandanın balkon korkuluklarına bağladık.</span></p>

  <p class="P_Current__And__Times_New_Roman__And__12pt__And__Left_Indent__And__Spacing_After_1"><span class="C_Current__And__No_Bold">“Ei Çan! Gel buraya! Hemen şu tilkinin kimono kuşağını çöz ve ağzını kapatacak şekilde suratına bir haydut maskesi yap.”</span></p>

  <p class="P_Current__And__Times_New_Roman__And__12pt__And__Left_Indent__And__Spacing_After_1"><span class="C_Current__And__No_Bold">"Tamam, derhal!”</span></p>

  <p class="P_Current__And__Times_New_Roman__And__12pt__And__Left_Indent__And__Spacing_After_1"><span class="C_Current__And__No_Bold">Hemen Mitsuko’nun arkasına dolandım, sarı ipek kuşağını çözdüm. Çin modeli yapılmış saçlarını bozmamaya çalışarak elimi kuğu gibi uzun boynundan içeri daldırdım. Öteki elimle tuttuğum ipek kuşağı, briyantinle vıcık vıcık olmuş yan buklelerinin altından hafifçe kulaklarını sıvazlayarak çektim ve iki defa çenesine dolayarak sımsıkı bağlayınca kuşak tombul yanaklarının içine iyice gömüldü. Mitsuko ıstıraplar içinde kıvranıp debelenirken tiyatrolarda gördüğümüz Altın Tapınak'taki Pamuk Prenses’ten farksızdı.</span></p>

  <p class="P_Current__And__Times_New_Roman__And__12pt__And__Left_Indent__And__Spacing_After__OPENPAR_3_CLOSEPAR_"><span class="C_Current__And__No_Bold">“Evet tilki hazretleri, şimdi de seni gübreyle tanıştırma sırası bizde."</span></p>

  <p class="P_Current__And__Times_New_Roman__And__12pt__And__Left_Indent__And__Spacing_After__OPENPAR_3_CLOSEPAR_"><span class="C_Current__And__No_Bold">Şin İçi bunları söyledikten sonra, oradaki lokuma benzer bir tatlıyı ağzına alıp iyice pelte haline getirdikten sonra kızın suratına püskürtmeye başladı. Yavaş yavaş Pamuk Prenses'in o güzel soylu yüzü lokum lekeleriyle cüzzamlılar gibi benek benek olmuş, gözlerinin ikisi birden kapanmış, çok komik bir hal almıştı. Senkiçi ve ben, biraz sonra olaya karışmaya başladık:</span></p>

  <p class="P_Current__And__Times_New_Roman__And__12pt__And__Left_Indent__And__Spacing_After__OPENPAR_3_CLOSEPAR_"><span class="C_Current__And__No_Bold">“Bu şerefsiz tilki demek hiç haberimiz olmadan az önce bize pislik yedirdi ha!”</span></p>

  <p class="P_Current__And__Times_New_Roman__And__12pt__And__Left_Indent__And__Spacing_After__OPENPAR_3_CLOSEPAR_"><span class="C_Current__And__No_Bold">Biz de ağzımıza aldığımız kahverengi soya jölelerini kızın suratına püskürttük. Ancak biraz sonra, bu cezanın ona çok az geldiğinin, ona çok ılımlı davrandığımızın farkına vardık. Bu yüzden işi biraz daha ileriye götürerek, çiğnediğimiz jöleleri elimize tükürüp kızın çenesine, boynuna, yanaklarına sürmeye başladık. Hatta bununla da yetinmeyerek lokumları elimizde ezip yüzünün açıkta kalan her yerine sıvadık. Mitsuko, simsiyah fasulye jölesiyle tanınmaz hale gelmiş, ağız, burun ve yüz hatlarını yitirmiş, geride kalan topuzlu saçı, uzun kollu kimonosuyla hayalet masallarından fırlamış garip bir mahluk haline dönüşmüştü. Artık Mitsuko'da daha fazla dayanma gücü kalmadığı için, ne yapılırsa yapılsın kuzu kuzu sineye çekerek kendini ölü gibi bırakıver-mişti.</span></p>

  <p class="P_Current__And__Times_New_Roman__And__12pt__And__Left_Indent__And__Spacing_After__OPENPAR_3_CLOSEPAR_"><span class="C_Current__And__No_Bold">“Bu seferlik onun hayatını bağışlıyorum. Bundan sonra insanları tilki milki yapmaya kalkarsa, hiç gözünün yaşına bakmaz gebertirim.”</span></p>

  <p class="P_Current__And__Times_New_Roman__And__12pt__And__Left_Indent__And__Spacing_After__OPENPAR_3_CLOSEPAR_"><span class="C_Current__And__No_Bold">Şin İçi bunları söyleyip kızın yüzündeki maskeyi ve iplerini çözer çözmez, Mitsuko hemen kalktı, kapıyı açtı ve koşarak koridorda gözden kayboldu.</span></p>

  <p class="P_Current__And__Times_New_Roman__And__12pt__And__Left_Indent__And__Spacing_After__OPENPAR_3_CLOSEPAR_"><span class="C_Current__And__No_Bold">“Küçükbey, ablan bize çok kızdı galiba. Bizi şikâyet etmeye gitmiş olmasın...”</span></p>

  <p class="P_Current__And__Times_New_Roman__And__12pt__And__Left_Indent__And__Spacing_After__OPENPAR_3_CLOSEPAR_"><span class="C_Current__And__No_Bold">Senkiçi, "Sanki iyi halt ettik!” demek ister gibi kederli kederli bana bakıyordu.</span></p>

  <p class="P_Current__And__Times_New_Roman__And__12pt__And__Left_Indent__And__Spacing_After__OPENPAR_3_CLOSEPAR_"><span class="C_Current__And__No_Bold">“İstediğine şikâyet etsin, umurumda değil... Kız olduğuna bakmaz bana devamlı terbiyesizlik yaparsa, ben de her gün kavga çıkartır, ona dersini veririm.”</span></p>

  <p class="P_Current__And__Times_New_Roman__And__12pt__And__Left_Indent__And__Spacing_After__OPENPAR_3_CLOSEPAR_"><span class="C_Current__And__No_Bold">Şin İçi böyle bol keseden atarak kasılırken sessizce kapı açıldı ve içeri eli yüzü tertemiz bir Mitsuko girdi. Yalnız şekerli jöle lekelerini değil makyaj pudrasını da tamamen silmişti, az öncekinin tersine yüzü şimdi pırıl pırıldı. Kıymetli mücevherleri andırırcasına parlayan teni iyice saydamlaşmış, dışarıya ışık saçar gibiydi.</span></p>

  <p class="P_Current__And__Times_New_Roman__And__12pt__And__Left_Indent__And__Spacing_After__OPENPAR_3_CLOSEPAR_"><span class="C_Current__And__No_Bold">Biz, ha şimdi ha birazdan çıngar çıkaracak diye tedirgin olurken Mitsuko, "Usulca banyoya girip temizlenip geldim ama yolda birine yakalanırım diye ödüm koptu. Yalnız, gerçekten bana çok kötü davrandınız...” demiş, yakınmakla yetinmişti. O anda bile fıkır fıkır gülüyordu. Bunu gören Şin İçi yeniden oyun havasına girdi:</span></p>

  <p class="P_Current__And__Times_New_Roman__And__12pt__And__Left_Indent__And__Spacing_After__OPENPAR_3_CLOSEPAR_"><span class="C_Current__And__No_Bold">“Bakın çocuklar, şimdi diyorum ki, siz üçünüz köpek olun, ben de insan olayım, size pasta maşta vereyim. Siz de dört elle yürüyerek gidin o mamaları yiyin. Nasıl? Var mısınız?"</span></p>

  <p class="P_Current__And__Times_New_Roman__And__12pt__And__Left_Indent__And__Spacing_After__OPENPAR_3_CLOSEPAR_"><span class="C_Current__And__No_Bold">“Tamam arkadaşlar, varız... Bu iş bitmiştir. Haydi şimdi de köpek oluyoruz. Hav, hav, hav!..” diyerek Senkiçi hasırların üstünde dört elle fini fini dönerek koşuşturmaya başlamış, ben de onun kuyruğuna yapışıp dört ayak dolanmaya başlamıştım. Bu sırada Mitsuko, “Ben dişi köpeğim, tamam mı?” diyerek aramıza katılarak havlayıp sürünmeye başladı.</span></p>

  <p class="P_Current__And__Times_New_Roman__And__12pt__And__Left_Indent__And__Spacing_After__OPENPAR_3_CLOSEPAR_"><span class="C_Current__And__No_Bold">Sahibimiz bize,“Kuçu kuçu...Tut, tut!” gibi kafasına göre emirler yağdırıp yeteneklerimizi denemek için istediği numaraları yaptırdıktan sonra Şin İçi, "Başla!” der demez, birbirimizle yarışarak pastanın bulunduğu yere hücum ettik...</span></p>

  <p class="P_Normal">&nbsp;</p>

  <p class="P_Current__And__Times_New_Roman__And__12pt__And__Left_Indent__And__Spacing_After_1"><span class="C_Current__And__No_Bold">"Durun! Daha güzel bir fikrim var... Bir dakika bekleyin...”</span></p>

  <p class="P_Current__And__Times_New_Roman__And__12pt__And__Left_Indent__And__Spacing_After_1"><span class="C_Current__And__No_Bold">Şin İçi bunları söyledikten sonra odadan çıktı fakat hemen sonra kırmızı krepten kolsuz ipek ceket giydirilmiş iki gerçek minik köpekle döndü ve onları bizim aramıza saldı. Az önce yarım bıraktığımız pis yiyecekleri yere dağıttı. Biz de beşimiz birden yarışırcasına ganimetin üstüne üşüştük. Birbirimize hırlıyor, diş gösteriyor, dil çıkararak aynı yiyeceğin üstüne saldırıyor, arada bir birbirimizin burnunu yalıyorduk.</span></p>

  <p class="P_Current__And__Times_New_Roman__And__12pt__And__Left_Indent__And__Spacing_After_1"><span class="C_Current__And__No_Bold">Mamalarını bitiren finolar Şin İçi’nin parmak uçlarını, ayaklarını şapur şupur yalamaya başlamışlardı. Eh, biz de üç büyük köpek olarak onlardan aşağı kalamazdık... Biz de onlar gibi yaptık. Şin İçi verandanın korkuluklarına yaslanmış, bir yandan "Gıdıklanıyorum... Gıdıklanıyorum...” diye bas bas bağırırken, bir yandan da bembeyaz yumuşacık ayaklarını bir öne bir arkaya çevirerek burnumuza tutuyordu. Deli gibi Şin İçi’nin parmaklarının arasını yalarken, "İnsan ayağının tuzlu, ekşi bir tadı var... Güzel insanların ayakları bile güzel... Hem de parmaklarından tırnaklarının şekline kadar...” diye düşünüyordum...</span></p>

  <p class="P_Current__And__Times_New_Roman__And__12pt__And__Left_Indent__And__Spacing_After_1"><span class="C_Current__And__No_Bold">Finolar oyuna dalmış sırtüstü yatıp, ayaklar havada debelenip Şin İçinin eteklerini çekiştirirken, Şin İçi zevkten dörtköşe ayağıyla hayvanların yüzlerini okşuyor, karınlarını mıncıklıyordu. Ben de köpekleri taklit ederek dişimle onun eteklerini çekiştirmeye başlayınca köpeklere yaptığı gibi yanaklarıma basarak, ayağıyla alnımı okşayarak karşılık verdi. Fakat topuğuyla gözlerimin üstüne bastığında, ayağıyla ağzımı tıkadığında biraz canım yanmış, rahatsız olmuştum.</span></p>

  <p class="P_Current__And__Times_New_Roman__And__12pt__And__Left_Indent__And__Spacing_After_1"><span class="C_Current__And__No_Bold">Oyun, eğlence derken o gün de karanlık basana dek hoşça vakit geçirip eve döndüm. Ama ertesi günden itibaren hemen hemen her gün Hanavalann konağındaydim. Öyle oldu ki okuldayken bile bir an önce onlara gidebilmek için dersin bitmesini dört gözle bekler hale gelmiştim. Mitsuko’nun ve Şin İçi'nin yüzü artık aklımdan çıkmaz olmuştu.</span></p>

  <p class="P_Current__And__Times_New_Roman__And__12pt__And__Left_Indent__And__Spacing_After_1"><span class="C_Current__And__No_Bold">Ben ona bağlandıkça Şin İçi’nin bencilliğinin dozu da artmaya başladı. Ne zaman oyun oynasak bana da Senkiçi’ye davrandığı gibi davranmaya başlamış, vurmalar, iple bağlamalar olağan hale gelmişti. Fakat işin ilginç tarafı; inatçı, dikkafalı ablası bile son tilki oyunundan sonra tamamen yumuşamış, yalnız Şin İçi ’ye değil, bana da Senkiçi’ye de ters düşen bir harekette bulunmamıştı. Mitsuko bazen bizim yanımıza gelip, "Çocuklar ne yapalım? Tilki oyunu oynayalım mı?” diye teklifte bulunuyordu. Düşündüklerimizin tam tersine artık o da taciz edilmekten hoşlanma belirtileri göstermeye başlamıştı.</span></p>

  <p class="P_Current__And__Times_New_Roman__And__12pt__And__Left_Indent__And__Spacing_After_1"><span class="C_Current__And__No_Bold">Sonunda Şin İçi, Asakusa ve Ningyo Ço'daki oyuncakçılara dadandı. Her pazar oralara gidip bir şeyler alıyordu. Günün birinde eve bir kılıç ve zırhla döndü... Getirir getirmez de tabii kılıcı sağa sola savurmaya başladı. O günden sonra ne benim, ne Mitsuko’nun ne de Senkiçi’nin vücudundan yara bere izi eksik oldu.</span></p>

  <p class="P_Current__And__Times_New_Roman__And__12pt__And__Left_Indent__And__Spacing_After_1"><span class="C_Current__And__No_Bold">Zamanla oynanacak oyunların hepsini bitirmiştik. Artık, daha önce bulunduğumuz kiler odasını, hamamı, arka bahçeyi sahne olarak kullanmaya başlamıştık; uzun uzun planlar yaptıktan sonra daha hoyrat, daha fazla şiddet içeren oyunlara daldık. Örneğin, Senkiçi ve ben Mitsuko’yu boğarak öldürüyor, parasını çalıyorduk. Bunun üzerine Şin İçi de ablasının intikamını almak için bizim kafamızı kesiyordu. Yahut Şin İçi ve ben kötü adamı oynayarak, Mitsuko ve uşağı Senkiçi’yi zehirliyor, sonra da cesetlerini nehre atıyorduk. Fakat her seferinde en feci roller Mitsuko’ya düştüğü için içimizde en çok hırpalanan o oluyordu. Sonunda vücutlarımıza ruj ya da kırmızı boya sürmeye başladık; ölenler kanlar içinde kıvranarak can veriyordu.</span></p>

  <p class="P_Current__And__Times_New_Roman__And__12pt__And__Left_Indent__And__Spacing_After_1"><span class="C_Current__And__No_Bold">Hatta iş öyle çığımdan çıkmıştı ki, Şin İçi bir gün elinde gerçek bir çakıyla geldi.</span></p>

  <p class="P_Current__And__Times_New_Roman__And__12pt__And__Left_Indent__And__Spacing_After_1"><span class="C_Current__And__No_Bold">“Çocuklar, ne olur izin verin... Bununla bir yerinizden şöyle birazcık keseyim. Hani azıcık bir şey. Vallahi hiç canınızı yakmayacağım!”</span></p>

  <p class="P_Current__And__Times_New_Roman__And__12pt__And__Left_Indent__And__Spacing_After_1"><span class="C_Current__And__No_Bold">Aynen böyle konuştu. Biz ise, “Çok kesmeyeceksin ama tamam mı?” demiş, hemen kuzu kuzu ayaklarının altına uzandık.</span></p>

  <p class="P_Current__And__Times_New_Roman__And__12pt__And__Left_Indent__And__Spacing_After_1"><span class="C_Current__And__No_Bold">Sonra da ameliyata giren hastalar gibi sabır ve metanetle olacakları bekledik. İşin daha korkuncu, kesilen yerlerimizden akan kanın rengini gözlerimiz dolarak seyrettiğimiz halde omzumuzun, dizimizin ufak ufak doğranmasına ses çıkarmadık. Evde annemle birlikte banyoya girerken yara berelerimi saklamak için her akşam akla karayı seçiyordum.</span></p>

  <p class="P_Current__And__Times_New_Roman__And__12pt__And__Left_Indent__And__Spacing_After_1"><span class="C_Current__And__No_Bold">Bu tür oyunlarımız aşağı yukarı bir ay kadar devam etti. Bir gün yine Hanavalann konağına gittiğimde Şin İçi’yi evde bulamadım. Dişçiye gitmişti. Senkiçi oradaydı fakat yalnızlık ve can sıkıntısından patlamak üzereydi.</span></p>

  <p class="P_Current__And__Times_New_Roman__And__12pt__And__Left_Indent__And__Spacing_After_1"><span class="C_Current__And__No_Bold">“Mit Çan nerede?"</span></p>

  <p class="P_Current__And__Times_New_Roman__And__12pt__And__Left_Indent__And__Spacing_After_1"><span class="C_Current__And__No_Bold">"Piyano dersi varmış. Batı Konağı’na gidip bir bakalım.”</span></p>

  <p class="P_Current__And__Times_New_Roman__And__12pt__And__Left_Indent__And__Spacing_After_1"><span class="C_Current__And__No_Bold">Senkiçi beni dev ağaçların gölgesindeki o eski gölete götürdü. Çok geçmeden her şeyi unutup asırlık zelkova ağaçlarından birinin altına oturarak ikinci kattan gelen müziği dikkatle dinlemeye başladık... Kulaklarımdaki ezgi aynıydı... Bu konağı ziyaret ettiğim ilk gün, Şin İçi ile göletin etrafındaki hendeğe oturup dinlediğim o esrarengiz müzikti bu... Bazen ormanın derinliklerindeki hayaletler kahkaha atıyormuş gibi yankılanıyor, kimi zaman da peri masallarındaki bir sürü cücenin dans etmesini andırıyordu. Düş gücümün binlerce renkli ipliğiyle çocuk aklımda ince, anlaşılmaz hayaller ören esrarengiz bir titreşimdi bu. Şimdi de aynen geçenki gibi ikinci kattan geliyordu. Müzik bittiğinde, merakımı yenemeyerek sordum:</span></p>

  <p class="P_Current__And__Times_New_Roman__And__12pt__And__Left_Indent__And__Spacing_After_1"><span class="C_Current__And__No_Bold">“Sen Çan, sen hiç o binaya girdin mi?"</span></p>

  <p class="P_Current__And__Times_New_Roman__And__12pt__And__Left_Indent__And__Spacing_After_1"><span class="C_Current__And__No_Bold">“O binaya Küçükhanım ve temizlik görevlisi Tora’ dan başka kimse giremez. Değil ben, o binaya Küçük-bey’in girmesi bile yasak."</span></p>

  <p class="P_Current__And__Times_New_Roman__And__12pt__And__Left_Indent__And__Spacing_After_1"><span class="C_Current__And__No_Bold">“Ama ben binanın içini çok merak ediyorum." "İçerisi Küçükbey'in babasının Avrupa seyahati sırasında satın aldığı ender eşyalarla doluymuş. Temizlikçi Tora’ya kimseye çaktırmadan beni bir gün içerde gezdirmesi için çok asıldım ama beni dinlemedi. Bak müzik çalışması bitti, haydi Mitsuko’ya seslenelim..."</span></p>

  <p class="P_Current__And__Times_New_Roman__And__12pt__And__Left_Indent__And__Spacing_After_1"><span class="C_Current__And__No_Bold">Ağız ağıza verip bağırmaya başladık:</span></p>

  <p class="P_Current__And__Times_New_Roman__And__12pt__And__Left_Indent__And__Spacing_After_1"><span class="C_Current__And__No_Bold">“Mit Çan, aşağı insene! Gel oynayalım." “Küçükhanım, pabucu yarım, çık dışarıya oynayalım!”</span></p>

  <p class="P_Current__And__Times_New_Roman__And__12pt__And__Left_Indent__And__Spacing_After_1"><span class="C_Current__And__No_Bold">Fakat yanıt gelmedi. Etraf öyle sessizdi ki, sanki az önce duyduğumuz ezgiler kimselerin bulunmadığı o odalarda piyano denilen aletin kendi kendine müzik yapmasıyla ortaya çıkmış gibiydi. Böyle garip bir durum vardı.</span></p>

  <p class="P_Current__And__Times_New_Roman__And__12pt__And__Left_Indent__And__Spacing_After_1"><span class="C_Current__And__No_Bold">“Küçükbey de yok. Gel ikimiz oynayalım.”</span></p>

  <p class="P_Current__And__Times_New_Roman__And__12pt__And__Left_Indent__And__Spacing_After_1"><span class="C_Current__And__No_Bold">Sadece Senkiçi ve ikimizin bulunduğu zamanlarda aramızda heyecan veren birisi olmadığı için hiç oyun oynamak istemiyordum. Yerimden doğrulunca arkamda birisinin kıkır kıkır güldüğünü duydum. Mitsuko’ydu... Sitemli bakışlarla sordum:</span></p>

  <p class="P_Current__And__Times_New_Roman__And__12pt__And__Left_Indent__And__Spacing_After_1"><span class="C_Current__And__No_Bold">“Sana o kadar seslendiğimiz halde niye bize cevap vermedin?”</span></p>

  <p class="P_Current__And__Times_New_Roman__And__12pt__And__Left_Indent__And__Spacing_After_1"><span class="C_Current__And__No_Bold">“İyi ama bana nereden seslendiniz?”</span></p>

  <p class="P_Current__And__Times_New_Roman__And__12pt__And__Left_Indent__And__Spacing_After_1"><span class="C_Current__And__No_Bold">“Pencerenin altından... Batı Konağı’nda piyano çalarken aşağıdan gelen sesler duyulmuyor mu?”</span></p>

  <p class="P_Current__And__Times_New_Roman__And__12pt__And__Left_Indent__And__Spacing_After__OPENPAR_3_CLOSEPAR_"><span class="C_Current__And__No_Bold">“Ben Batı Konağı’nda değildim ki... Oraya kimse giremez.”</span></p>

  <p class="P_Current__And__Times_New_Roman__And__12pt__And__Left_Indent__And__Spacing_After__OPENPAR_3_CLOSEPAR_"><span class="C_Current__And__No_Bold">"Ama az önce orada piyano çalmıyor muydun?”</span></p>

  <p class="P_Current__And__Times_New_Roman__And__12pt__And__Left_Indent__And__Spacing_After__OPENPAR_3_CLOSEPAR_"><span class="C_Current__And__No_Bold">“Vallahi bilmiyorum... Mutlaka başka birisi olmalı."</span></p>

  <p class="P_Current__And__Times_New_Roman__And__12pt__And__Left_Indent__And__Spacing_After__OPENPAR_3_CLOSEPAR_"><span class="C_Current__And__No_Bold">Senkiçi bütün olan biteni kuşkuyla izlemişti...</span></p>

  <p class="P_Current__And__Times_New_Roman__And__12pt__And__Left_Indent__And__Spacing_After__OPENPAR_3_CLOSEPAR_"><span class="C_Current__And__No_Bold">“Küçükhanım, yalan söylediğini biliyorum. Ei Çan’la beni oraya götür lütfen, aramızda kalacak... Ne o? Hâlâ inatlaşıp doğruyu söylemeyecek misin? Doğruyu söylemezsen ben de seni böyle yaparım...” dedi ve Mitsuko’ n un bileğini kaptığı gibi kolunu kıvırmaya başladı.</span></p>

  <p class="P_Current__And__Times_New_Roman__And__12pt__And__Left_Indent__And__Spacing_After__OPENPAR_3_CLOSEPAR_"><span class="C_Current__And__No_Bold">"Senkiçi! Bırak şu bileğimi... Lütfen bırak... Uğraşma benimle. Söylediklerim yalan değil."</span></p>

  <p class="P_Current__And__Times_New_Roman__And__12pt__And__Left_Indent__And__Spacing_After__OPENPAR_3_CLOSEPAR_"><span class="C_Current__And__No_Bold">Mitsuko iki elini burnunun önünde birleştirip Tanrımız Buda Hazretleri üzerine yemin eder gibi ufak bir hareket yaptı. Ama ne bağırdı çağırdı ne de kaçmaya kalktı; kolu kıvnlırken acı çekiyormuş gibi bir hali vardı, o kadar. Mitsuko’nun beyaz narin kolu, Senkiçi’nin çelik gibi güçlü parmaklarının arasında kıskaca alınmıştı... Bu iki gencin tenlerindeki farkı izlemek çok hoştu... Büyük keyif almıştım...</span></p>

  <p class="P_Current__And__Times_New_Roman__And__12pt__And__Left_Indent__And__Spacing_After__OPENPAR_3_CLOSEPAR_"><span class="C_Current__And__No_Bold">“Mitsuko Çan, doğruyu söylemezsen sana işkence ederiz!”</span></p>

  <p class="P_Current__And__Times_New_Roman__And__12pt__And__Left_Indent__And__Spacing_After__OPENPAR_3_CLOSEPAR_"><span class="C_Current__And__No_Bold">Bunu duyar duymaz bir kolunu da ben kapıp bükmeye başladım. Bununla da yetinmeyip kızın kimono kuşağını çözerek onu göletin yanındaki zelkova ağaçlarından birine bağladım.</span></p>

  <p class="P_Current__And__Times_New_Roman__And__12pt__And__Left_Indent__And__Spacing_After__OPENPAR_3_CLOSEPAR_"><span class="C_Current__And__No_Bold">“Hâlâ söylemeyecek misin? Hâlâ itiraf etmeyecek misin?” diyerek kızı çimdiklemeye, gıdıklamaya başlamıştık.</span></p>

  <p class="P_Current__And__Times_New_Roman__And__12pt__And__Left_Indent__And__Spacing_After__OPENPAR_3_CLOSEPAR_"><span class="C_Current__And__No_Bold">"Küçükhanım, iyi dinle! Az sonra Küçükbey gelecek. O zaman başına gelecekleri düşün! Şimdi söyleyeceğini söyle ki bu iş bitsin.”</span></p>

  <p class="P_Current__And__Times_New_Roman__And__12pt__And__Left_Indent__And__Spacing_After__OPENPAR_3_CLOSEPAR_"><span class="C_Current__And__No_Bold">Senkiçi Mitsuko’nun kimonosuna yapışıp iki yakasını birleştirerek boğazını sıkmaya başladı.</span></p>

  <p class="P_Normal">&nbsp;</p>

  <p class="P_Current__And__Times_New_Roman__And__12pt__And__Left_Indent__And__Spacing_After_1"><span class="C_Current__And__No_Bold">"Söyle, yoksa daha fazla sıkacağım...”</span></p>

  <p class="P_Current__And__Times_New_Roman__And__12pt__And__Left_Indent__And__Spacing_After_1"><span class="C_Current__And__No_Bold">Mitsuko’nun gözlerinin akı görünürken ben gülüyordum... Ama biz bununla kalmadık, kızı ağaçtan çözüp sırtüstü yere yuvarladık.</span></p>

  <p class="P_Current__And__Times_New_Roman__And__12pt__And__Left_Indent__And__Spacing_After_1"><span class="C_Current__And__No_Bold">"Oh be, tam bir yayla... Canlı canlı karyola...” Senkiçi Mitsuko’nun yüzüne, ben de dizlerine oturarak zıplaya zıplaya kızı altımızda ezmeye başladık. "Senkiçi, yeter artık! Her şeyi söyleyeceğim.” Senkiçi kızın ağzına oturup nefesini tıkayınca böcek ötüşünü andıran incecik sesiyle merhamet dilemeye başlamıştı. Bunun üzerine, Senkiçi poposunu kızın üstünden kaldırıp ellerini biraz gevşeterek sorguya devam etti:</span></p>

  <p class="P_Current__And__Times_New_Roman__And__12pt__And__Left_Indent__And__Spacing_After_1"><span class="C_Current__And__No_Bold">“O zaman doğru söyle... Sen az önce Batı Kona-ğı’ndaydın değil mi?”</span></p>

  <p class="P_Current__And__Times_New_Roman__And__12pt__And__Left_Indent__And__Spacing_After_1"><span class="C_Current__And__No_Bold">“Evet, doğru... Ben size yalan söyledim... Çünkü senin yine ‘beni oraya götür’ diyeceğini biliyordum... Ama öyle bir şey yaparsam annemin çok kızacağını da biliyordum...”</span></p>

  <p class="P_Current__And__Times_New_Roman__And__12pt__And__Left_Indent__And__Spacing_After_1"><span class="C_Current__And__No_Bold">Bunun üzerine Senkiçi kaşlarını çatarak kızı tehdit</span></p>

  <p class="P_Current__And__Times_New_Roman__And__12pt__And__Left_Indent__And__Spacing_After__OPENPAR_1_CLOSEPAR__1"><span class="C_Current__And__No_Bold">etti:</span></p>

  <p class="P_Current__And__Times_New_Roman__And__12pt__And__Left_Indent__And__Spacing_After_1"><span class="C_Current__And__No_Bold">"Hele bir götürme bakalım. O zaman ben de seni böyle ezerim.”</span></p>

  <p class="P_Current__And__Times_New_Roman__And__12pt__And__Left_Indent__And__Spacing_After_1"><span class="C_Current__And__No_Bold">"Ay, ay... Yapma, yapma! Götüreceğim... Götüreceğim dedim, bırak beni! Ama gündüz olmaz, farkına varırlar. Ancak gece girebiliriz oraya. Öyle yaparsak çaktırmadan bekçi Torazo’nun odasına girer, anahtarı alır, kapıyı açarım. Ei Çan, sen de girmek istersen bu gece buraya gelmen lazım.”</span></p>

  <p class="P_Current__And__Times_New_Roman__And__12pt__And__Left_Indent__And__Spacing_After_1"><span class="C_Current__And__No_Bold">Mitsuko sonunda teslim olmuştu ama biz yine onu yere bastırarak gece yapacağımız işlerin detayını sorup öğrendik. O gün de tesadüfen tam nisanın beşiydi. Evde-kilere, Suitengumae’deki bayram yerine gidiyorum diye bir yalan atıp evden fırlayacak, karanlık basar basmaz kimseye görünmeden köşkün ana kapısından içeri süzülüp Batı Konağı’nın girişine gelecektim... Mitsuko da anahtarı yürüttükten sonra Senkiçi ile birlikte beni orada bekleyecekti. Şayet geç kalacak olursam, onlar benden önce binaya girecekler, ikinci kata çıkacaklar, merdivenlerin sağındaki ikinci odaya girip beni bekleyeceklerdi. Böyle sözleştik.</span></p>

  <p class="P_Current__And__Times_New_Roman__And__12pt__And__Left_Indent__And__Spacing_After_1"><span class="C_Current__And__No_Bold">Senkiçi bunun üzerine,“Tamam, bu işi de hallettik... Artık seni affediyorum! Haydi kalk!’’ diyerek sonunda kızın üstünden ellerini çekti.</span></p>

  <p class="P_Current__And__Times_New_Roman__And__12pt__And__Left_Indent__And__Spacing_After_1"><span class="C_Current__And__No_Bold">"Öf be, canım çıktı... Senkiçi, sen yüzüme oturunca boğuluyorum sandım. Üstelik başımın altında koca bir taş vardı. Çok canım yandı.”</span></p>

  <p class="P_Current__And__Times_New_Roman__And__12pt__And__Left_Indent__And__Spacing_After_1"><span class="C_Current__And__No_Bold">Mitsuko, kimonosunun tozunu temizleyerek yerinden doğruldu ve sağını solunu, eklem yerlerini ovuşturmaya başladı. Kan yüzüne hücum ettiği için yanakları kıpkırmızı, gözleri kan çanağı gibi olmuştu.</span></p>

  <p class="P_Current__And__Times_New_Roman__And__12pt__And__Left_Indent__And__Spacing_After_1"><span class="C_Current__And__No_Bold">Eve dönmeden önce, kapının önünde vedalaşırken sordum:</span></p>

  <p class="P_Current__And__Times_New_Roman__And__12pt__And__Left_Indent__And__Spacing_After_1"><span class="C_Current__And__No_Bold">“Sahi yahu! İkinci katta neler var allahaşkına?” "Neler var neler... Çok ilginç şeyler var... Görünce sakın şaşırayım deme Ei Çan!”</span></p>

  <p class="P_Current__And__Times_New_Roman__And__12pt__And__Left_Indent__And__Spacing_After_1"><span class="C_Current__And__No_Bold">Mitsuko gülerek bunları söylemiş, koşarak geri dönmüştü.</span></p>

  <p class="P_Current__And__Times_New_Roman__And__12pt__And__Left_Indent__And__Spacing_After_1"><span class="C_Current__And__No_Bold">Dışarıda Ningyo Ço Caddesi’nin seyyar baraka ve çadırları çoktan fenerlerini yakmıştı. Kılıç oyunu gösterileri yapan küçük tiyatroların müşteri çağırmak için öttürdüğü deniz kabuklarının sesi karanlık gökyüzünü inim inim inletiyordu. Arima Ağa Köşkü’nün önü insan kaynıyordu. Çadırın altında ilaç satan bir eczacı önündeki kadın modelinin rahmini parmağıyla göstererek halka bağıra bağıra bir şeyler anlatıyordu. Ne devamlı dört gözle beklediğim müzik ve dans eşliğinde tapınakta yapılan 75. dinsel ayin ne de silahşor Nagai Hyosuke’nin kılıç kalkan gösterisi umurumdaydı bu gece... Hemen eve dönüp banyo yaptım ve bir iki lokma bir şey atıştırdıktan sonra bizimkilere, "Ben bayram yerine gidiyorum,” diyerek saat yedi civarında evden çıktım.</span></p>

  <p class="P_Current__And__Times_New_Roman__And__12pt__And__Left_Indent__And__Spacing_After_1"><span class="C_Current__And__No_Bold">Her tarafa sis çökmüş, bayram yerini aydınlatan ışıklar ıslak akşam karanlığında geride haleler bırakarak erimiş gibiydi. Civarın meşhur lokantalarından Kinseiro’ nun ikinci katında çılgınca dans eden insanların gölgesi sanki uzansam dokunacakmışım gibi net görünüyordu. Pirinç Pazarı Mahallesi’nin gençleri, İkinci Mahalle’deki cambaz çadırında ok attıran kadınlar hep oradaydılar. Bir sürü kadın ve erkek, kalabalık gruplar halinde yolun iki tarafında bir aşağı bir yukarı volta atıyordu. Gezmeye çıkanların en yoğun olduğu saatti. Nakano Köprüsü’nü geçip Hamaço’nun ıssız, kasvetli caddelerinde durarak arkama baktım. Seyrek bulutlu karanlık gökyüzü bulanık bir kırmızıyla lekelenmiş gibiydi.</span></p>

  <p class="P_Current__And__Times_New_Roman__And__12pt__And__Left_Indent__And__Spacing_After_1"><span class="C_Current__And__No_Bold">Hanavaların konağına ulaşınca, önümde simsiyah bir dağ gibi yükselen kiremitli damı seyretmeye başladım. Serin rüzgâr Şin Ohaşi Köprüsü’nden karanlıkları önüne katarak sessizce buralara kadar getiriyor ve dev zelkova ağaçlarının yapraklarını gökyüzünün bilmem kaçıncı katına kadar hışır hışır hışırdatıyordu. Usulca çitlerinin arasından bahçeye göz attım; içeride sadece kapı bekçisinin odasından dışarı sızan ince bir ışık görebildim. Ev sahibinin oturduğu bina, kapalı panjurlarıyla bulutların altında sessizce uyuyan bir gulyabaniden farksızdı. Ana kapının yan tarafındaki küçük girişin soğuk demir parmaklıklarını iki elimle karanlığa doğru itince, ağır kapı ince bir inilti salarak hiç zorlanmadan açıldı. Deri sandallarımın gürültü çıkarmamasına gayret ediyordum. Sıklaşan nefesimi, hızlı hızlı atan kalbimi dinleyerek Batı Konağı’nın karanlıkta parlayan cam kapısına doğru ilerledim.</span></p>

  <p class="P_Current__And__Times_New_Roman__And__12pt__And__Left_Indent__And__Spacing_After_1"><span class="C_Current__And__No_Bold">Yavaş yavaş gözlerim karanlığa alışmaya başlamıştı.</span></p>

  <p class="P_Current__And__Times_New_Roman__And__12pt__And__Left_Indent__And__Spacing_After__OPENPAR_1_CLOSEPAR__1"><span class="C_Current__And__No_Bold__And__Italic">Fatsia</span> <span class="C_Current__And__No_Bold">yaprakları, zelkova ağaçlarının dalları, küçük tapınağın sacayaklı</span> <span class="C_Current__And__No_Bold__And__Italic">kcısuga</span> <span class="C_Current__And__No_Bold">taş fenerleri, kısacası bütün siyah görünen her şey, çocukları korkudan tir tir titreten varlıklar haline gelmiş, gözbebeklerimden içeri akın etmeye başlamıştı. Binanın granit merdivenlerine oturdum. Gecenin ayazı içime işliyordu. Başımı önüme eğip nefesimi tutarak onları beklemeye başladım ama ne gelen vardı ne giden. Korku beynimi pençesine almıştı. Bütün vücudum zangır zangır titriyor, dişlerim şakır şakır birbirine vuruyordu. “Ah, keşke gelmez olsaydım böyle korkunç yerlere...” diye kendimden geçip avuçlarımı göğsümde birleştirmiştim; o anda dudaklarımdan dua sözcükleri dökülü vermişti...</span></p>

  <p class="P_Current__And__Times_New_Roman__And__12pt__And__Left_Indent__And__Spacing_After_1"><span class="C_Current__And__No_Bold">"Aman Tanrım, beni affet! Ben çok kötü bir iş yaptım. Vallahi billahi bundan sonra anneme bir daha yalan söylemeyeceğim, bir daha başkalarının evine izinsiz girmeyeceğim."</span></p>

  <p class="P_Current__And__Times_New_Roman__And__12pt__And__Left_Indent__And__Spacing_After_1"><span class="C_Current__And__No_Bold">Buralara kadar geldiğime pişman olmuş, dönmeye karar vermiştim. Ama, ayağa kalkar kalkmaz cam giriş kapısının ardında mum ışığına benzer bir şey görür gibi oldum.</span></p>

  <p class="P_Current__And__Times_New_Roman__And__12pt__And__Left_Indent__And__Spacing_After_1"><span class="C_Current__And__No_Bold">“Vay canına! Bunlar benden önce binaya girmişler galiba.”</span></p>

  <p class="P_Current__And__Times_New_Roman__And__12pt__And__Left_Indent__And__Spacing_After_1"><span class="C_Current__And__No_Bold">Tekrar merakımın esiri olmuştum. Artık, ne bundan önce başıma gelenler ne de bundan sonra gelecekler umurumdaydı. Elimi kapı tokmağının üstüne koyarak yavaşça çevirince, kapı hiç zorlanmadan açılıverdi.</span></p>

  <p class="P_Current__And__Times_New_Roman__And__12pt__And__Left_Indent__And__Spacing_After_1"><span class="C_Current__And__No_Bold">Tahminimde yanılmamıştım... Mitsuko bunu helezon merdivenlerin alt sahanlığına mutlaka benim için koymuş olmalıydı: bir şamdan ve üstünde hâlâ ılık ılık akmaya devam eden yansı tükenmiş bir mum... Bir metre çevresini hayal meyal aydınlatıyor. Binaya girmemle oluşan hava akımından mum alevi yalazlanınca, vernikli tırabzanların gölgesi dalgalanmıştı içeride.</span></p>

  <p class="P_Current__And__Times_New_Roman__And__12pt__And__Left_Indent__And__Spacing_After_1"><span class="C_Current__And__No_Bold">Nefesimi tutarak kırk yıllık haramiler gibi yumuşacık adımlarla helezon merdivenlerden ikinci kata çıktım. Ama her taraf zifiri karanlıktı ve etrafta çıt çıkmıyordu. Burada insan olduğunu gösteren en ufak bir belirti yoktu ortada. İşte buluşmayı kararlaştırdığımız sağdaki ikinci odanın önündeydim. Kapıyı el yordamıyla bulmuştum. Kulak verip dikkatle içeriyi dinledim. Ama nafile, her tarafta sessizlik yankılanıyordu. Yarı korku yarı merakla kendi kendime, “Battı balık yan gider!" deyip kapıyı omuzladım.</span></p>

  <p class="P_Current__And__Times_New_Roman__And__12pt__And__Left_Indent__And__Spacing_After_1"><span class="C_Current__And__No_Bold">İçeride aniden parlak bir ışık çarpmıştı gözüme. Karşılaşacağım hayaletin gerçek yüzünü keşfetmek için kamaşan gözlerimi çipil çipil ederek bakışlarımla dört yanımı taradım ama görünürde kimsecikler yoktu. Odanın ortasından aşağı sarkan avizenin beş renkli prizmalarla süslü koyu kırmızı şemsiyesi odanın üst kısmında hafif bir gölge oluşturmuştu. Ancak oradaki altın ve gümüş işlemeli sandalyeler, yemek masası, aynalar ve ona benzer dekoratif eşyalar pırıl pırıl parlıyordu. Yerdeki koyu kırmızı halının ilkbahar çimenlerini andıran yumuşaklığı çoraplarımın içine işlediği için ayaklarımın altı adeta bayram eder gibiydi.</span></p>

  <p class="P_Current__And__Times_New_Roman__And__12pt__And__Left_Indent__And__Spacing_After_1"><span class="C_Current__And__No_Bold">"Mit Çaaan!" diye bağırmak istiyordum. Ama ne mümkün! Etraftaki ölüm sessizliği dudaklarımı kilitliyor, dilim ağzımda taşlaşıyor, ses çıkartacak cesareti kendimde bulamıyordum. Önce fark edememiştim ama odanın ilerideki sol köşesinde burayı yan odaya bağlayan girişin üstünden, Şam işi ağır ipek bir perde Niagara Şelalesi gibi derin kıvrımlar çizerek yerlere kadar dökülüyordu. Perdeyi çekip yan odaya bir göz atmak için ellerimi uzattım ama arka taraf zif iri karanlık olduğu için ellerim geri gitti. Tam bu sırada şömine rafındaki saat önce cırcırbö-ceği gibi incecik cırıldamaya, sonra da tencere yuvarlanı-yormuş gibi tangır tungur sesler çıkartarak garip bir müzik çalmaya başladı. Herhalde Mitsuko’nun buraya geleceğine dair bir kanıt olmalı, diye düşünerek dikkatle perdeyi izliyordum. Fakat iki üç dakika sonra müzik bitti, ipek perdede hiçbir kımıldama olmadan oda yine eski sessiz haline döndü.</span></p>

  <p class="P_Current__And__Times_New_Roman__And__12pt__And__Left_Indent__And__Spacing_After__OPENPAR_3_CLOSEPAR_"><span class="C_Current__And__No_Bold">Karışık duygularla odada dikilirken solumdaki duvarda bir yağlıboya tablo gözüme ilişti. Avizenin gölgesinde kalan bu yarım portreye dalgın dalgın yaklaşarak içindeki Avrupalı genç kızı süzmeye başladım. Portre kalın altın dikdörtgen çerçevenin içindeydi ve koyu kahverengi bir zemin üzerine yapılmıştı. Resimde, üstünde göğüslerini çok az kapatan bir kül rengi elbise bulunan, dekolte kolları kıymetli mücevherler ve altın bileziklerle bezeli, saçlarını çıplak omuzlarından aşağı salıvermiş bir kız vardı. Siyah gözlerini kocaman kocaman açmış, sanki bir rüya görüyormuş hissini verircesine karşıya bakıyordu. Karanlıkta bile pırıl pırıl yanan beyaz teni, asil alnı ve burnundan dudaklarına, çenesine ve yanaklarına kadar inen olağanüstü düzgün hatlarıyla bir tanrıçadan farksızdı. Kendimden geçmiş tabloyu seyrederken, ancak peri masallarındaki meleklerin bu kadar asil olabileceğini düşünüyordum. Tam o sırada tablonun bir metre kadar altında duvara dayalı duran yuvarlak masanın üstündeki dekoratif yılan dikkatimi çekti. Hemen gözlerimi o yana çevirdim. Hangi malzemeden yapıldığını anlayamadım ama iki kıvrılmış gövdesi, eğreltiotu misali kalkık duran kafası, vıcık vıcık kaygan mavi yeşil pullarıyla gerçek bir yılandan farksızdı.</span></p>

  <p class="P_Current__And__Times_New_Roman__And__12pt__And__Left_Indent__And__Spacing_After__OPENPAR_3_CLOSEPAR_"><span class="C_Current__And__No_Bold">Gitgide artan bir merakla yılanı seyrederken sanki her an kımıldayıverecekmiş gibi bir his belirdi içimde... Birdenbire “Aman Tanrım!" diyerek iki üç adım geriledim. Gözlerimi yılandan ayıramıyordum... Bana mı öyle geldi bilemiyorum yılan gerçekten kımıldamaya başlamıştı bile... Sürüngen hayvanların o son derece miskin, dikkat etmedikten sonra anlaşılmayacak uyuşuk hareketiyle yılan şimdi gözlerimin önünde başını yavaş yavaş bir ileri bir geri oynatıyor, sağa sola kıvrıyordu. Evet, kesinlikle böyleydi. Başımdan aşağı bir kova buzlu su dökülmüş gibi tüylerim diken diken olmuş, betim benzim atmış, olduğum yerde ölü gibi kaskatı kesilmiştim. Tam o anda portredeki resme benzer bir genç kız kalın ipek perdenin kıvrımları arasından görünüverdi.</span></p>

  <p class="P_Current__And__Times_New_Roman__And__12pt__And__Left_Indent__And__Spacing_After_1"><span class="C_Current__And__No_Bold">Kız sırıtarak bir müddet öylece kaldı. Sonra perde kızın omuzlarına sürünerek açılıp kapandı ve önümde dikilen kıza arkada bir fon teşkil etti... Dizlerini tam kapatmayan mor mavisi eteklerinin altında mermer gibi duran beyaz çıplak ayaklarında et rengi terlikler vardı. Çağlayanlar gibi omuzlarından aşağı dökülen siyah saçları, kollarındaki bilezikleri, boynundaki kolyeyle resimdeki kızdan farksızdı. Göğsünden kalçalarına kadar bedenini sımsıkı saran elbise, altındaki esnek fakat sert vücudun en ufak kımıldanışını bile belli ediyordu.</span></p>

  <p class="P_Current__And__Times_New_Roman__And__12pt__And__Left_Indent__And__Spacing_After_1"><span class="C_Current__And__No_Bold">“Ei Çan!”</span></p>

  <p class="P_Current__And__Times_New_Roman__And__12pt__And__Left_Indent__And__Spacing_After_1"><span class="C_Current__And__No_Bold">Şakayık çiçeklerinin taç yapraklarıyla bezenmiş gibi kıpkırmızı duran dudaklarını kımıldattığında, duvardaki yağlıboya tablonun Mitsuko’nun portresi olduğunu anlamıştım.</span></p>

  <p class="P_Current__And__Times_New_Roman__And__12pt__And__Left_Indent__And__Spacing_After_1"><span class="C_Current__And__No_Bold">Sitemkâr bir tavırla, "Ne zamandır seni bekliyorum... Nerelerde kaldın!” diyerek yavaş yavaş yanıma yaklaştı ama sanki tehdit eder gibiydi. Tarifsiz tatlı bir koku gıdıkladı içimi... Gözlerimin önünde toz pembe bulutlar oynaşmaya başladı.</span></p>

  <p class="P_Current__And__Times_New_Roman__And__12pt__And__Left_Indent__And__Spacing_After_1"><span class="C_Current__And__No_Bold">"Mitsuko, burada yalnız mısın?”</span></p>

  <p class="P_Current__And__Times_New_Roman__And__12pt__And__Left_Indent__And__Spacing_After_1"><span class="C_Current__And__No_Bold">Beni kurtarmasını umar gibi bir ses tonuyla korka korka sormuştum. Neden bu akşam her zamankinden farklı olarak Batılı giysiler içindeydi? Yandaki kapkaranlık odada ne vardı? Buna benzer bir sürü soru vardı ama bütün sorularım boğazıma düğümlenmiş, dilim tutulmuştu.</span></p>

  <p class="P_Current__And__Times_New_Roman__And__12pt__And__Left_Indent__And__Spacing_After_1"><span class="C_Current__And__No_Bold">“Şimdi gel benimle... Seni Senkiçi’nin yanına götüreceğim” deyip bileğimden tuttuğunda zangır zangır titremeye başlamıştım... Kafama takılan endişeleri yenemeyerek sordum:</span></p>

  <p class="P_Current__And__Times_New_Roman__And__12pt__And__Left_Indent__And__Spacing_After_1"><span class="C_Current__And__No_Bold">“Vallahi, o yılan bana gerçekten kımıldıyormuş gibi geldi.”</span></p>

  <p class="P_Current__And__Times_New_Roman__And__12pt__And__Left_Indent__And__Spacing_After_1"><span class="C_Current__And__No_Bold">“Bırak canım, yok öyle bir şey... İşte, bir daha bak!” diye sırıtarak yanıt verdi. Mitsuko’nun bu sözleri üzerine tekrar yılana baktım. Hayret! Az önce sağa sola hareket eden hayvan şimdi olduğu yere çöreklenmiş hiç istifini bozmadan öylece duruyor, yerinden bir milim bile kımıldamıyordu.</span></p>

  <p class="P_Current__And__Times_New_Roman__And__12pt__And__Left_Indent__And__Spacing_After_1"><span class="C_Current__And__No_Bold">“Bırak şimdi böyle şeyleri, sen benimle gel!”</span></p>

  <p class="P_Current__And__Times_New_Roman__And__12pt__And__Left_Indent__And__Spacing_After_1"><span class="C_Current__And__No_Bold">Mitsuko'nun sıcacık yumuşak avuçlarındaki cazibeye direnmek mümkün değildi. Beni kolumdan tutarak yandaki tekinsiz odaya çekince birden ağır ipek perdenin içine gömüldük ve kendimizi o zifiri karanlık odada bulduk.</span></p>

  <p class="P_Current__And__Times_New_Roman__And__12pt__And__Left_Indent__And__Spacing_After_1"><span class="C_Current__And__No_Bold">“Senkiçi’yi görmek ister misin Ei Çan? Seni onun yanına götüreyim mi?”</span></p>

  <p class="P_Current__And__Times_New_Roman__And__12pt__And__Left_Indent__And__Spacing_After_1"><span class="C_Current__And__No_Bold">“Sahi, nerede o?”</span></p>

  <p class="P_Current__And__Times_New_Roman__And__12pt__And__Left_Indent__And__Spacing_After_1"><span class="C_Current__And__No_Bold">“Şimdi mumu yakayım anlarsın, biraz bekle. Ama sana daha matrak bir şey göstereceğim...”</span></p>

  <p class="P_Current__And__Times_New_Roman__And__12pt__And__Left_Indent__And__Spacing_After_1"><span class="C_Current__And__No_Bold">Mitsuko, elimi bıraktı ve ortalıktan kayboldu. Fakat çok geçmeden, çatur çutur sesleriyle birlikte duvardan karanlıkların içine yüzlerce ince mavi kıvılcım yayılmaya başladı. Işık, bazen yıldızlar gibi kayıyor, bazen dalgalar gibi kavisleniyor, bazen de karanlıkta daireler ve haçlar çiziyordu.</span></p>

  <p class="P_Current__And__Times_New_Roman__And__12pt__And__Left_Indent__And__Spacing_After_1"><span class="C_Current__And__No_Bold">“Ne ilginç değil mi? İstediğim her şeyi çizebiliyorum.”</span></p>

  <p class="P_Current__And__Times_New_Roman__And__12pt__And__Left_Indent__And__Spacing_After_1"><span class="C_Current__And__No_Bold">Mitsuko tekrar yanıma gelmişti. Az önce gördüğüm ışık incelmiş, karanlıkta kaybolmak üzereydi.</span></p>

  <p class="P_Current__And__Times_New_Roman__And__12pt__And__Left_Indent__And__Spacing_After_1"><span class="C_Current__And__No_Bold">“Neydi o?”</span></p>

  <p class="P_Current__And__Times_New_Roman__And__12pt__And__Left_Indent__And__Spacing_After_1"><span class="C_Current__And__No_Bold">"Yurtdışından gelme bir çeşit kibrit Az önce duvara sürttüm. Karanlıkta nereye sürtsen yanıyor. Senin kimonona da sürtüp bir deneyelim mi?”</span></p>

  <p class="P_Current__And__Times_New_Roman__And__12pt__And__Left_Indent__And__Spacing_After_1"><span class="C_Current__And__No_Bold">"Hayır, hayır, istemem! Ne olur ne olmaz! Tehlikeli iş."</span></p>

  <p class="P_Current__And__Times_New_Roman__And__12pt__And__Spacing_After__And__All_Padding"><span class="C_Current__And__No_Bold">Ödüm kopmuş, hemen oradan kaçmak istemiştim. "Korkma! Zarar vermez! Bak!”</span></p>

  <p class="P_Current__And__Times_New_Roman__And__12pt__And__Left_Indent__And__Spacing_After_1"><span class="C_Current__And__No_Bold">Mitsuko gayet teklifsizce kimonomun yakasından tutup kibriti sürtmeye başlamış ve ipek kumaşın üstüne ateşböcekleri üşüşmüş gibi bir izlenim veren mavi kıvılcımlarla, karanlığa bir sözcük yazmıştı. Bu kelime soyadlının Katakana alfabesiyle yazılış biçimiydi: HAGİVARA. Açık seçik okunan ışık bir müddet öylece karanlığa yapışıp kalmıştı.</span></p>

  <p class="P_Current__And__Times_New_Roman__And__12pt__And__Left_Indent__And__Spacing_After_1"><span class="C_Current__And__No_Bold">"Evet... Yeniden bir ışık yakıp seni arkadaşının yanına götürme zamanı geldi...”</span></p>

  <p class="P_Current__And__Times_New_Roman__And__12pt__And__Left_Indent__And__Spacing_After_1"><span class="C_Current__And__No_Bold">Mitsuko’nun elindeki kibrit çakmak taşı gibi kıvılcımlar çıkararak yeniden çatırtıyla alev aldı ve Mitsuko bununla odanın ortasında bir yerde duran şamdanı yaktı. İthal malı mumun loş ışığında, içerideki eşyaların dört duvara vuran iri siyah gölgesi sanki burayı cinler, periler, hayaletler basmış gibi bir his veriyordu insana.</span></p>

  <p class="P_Current__And__Times_New_Roman__And__12pt__And__Left_Indent__And__Spacing_After_1"><span class="C_Current__And__No_Bold">Mitsuko, üstünde mum yanan şamdanı parmağı ile göstererek, "İşte Senkiçi burada!” dedi.</span></p>

  <p class="P_Current__And__Times_New_Roman__And__12pt__And__Left_Indent__And__Spacing_After_1"><span class="C_Current__And__No_Bold">Dikkatlice bakınca uzaktan şamdan sandığım şeyin aslında Senkiçi olduğunun farkına vardım. Elleri ayakları bağlı, omzu bağrı meydanda, yüzü yukarı dönük bir şekilde oturmuştu ve alnının ortasında bir mum yanıyordu. Alnından yüzüne güvercin pisliği gibi beyaz şekiller çizerek akan mum, gözlerini, ağzını kapatmış, çenesinin ucuna kadar gelmiş, oradan da bacaklarına damlıyordu. Üçte ikisi eriyen mumun sıcağından kirpikleri yanmak üzereydi ama elleri arkada bağlı hiç kımıldamadan, gayet itaatkâr bir şekilde bağdaş kurmuş oturuyordu. Bu haliyle Brahman rahiplerinden farksızdı.</span></p>

  <p class="P_Current__And__Times_New_Roman__And__12pt__And__Left_Indent__And__Spacing_After_1"><span class="C_Current__And__No_Bold">Mitsuko beni onun önünde durdurunca aklından ne geçti bilemiyorum, eriyen mumlarla kaskatı kesilmiş yüzünün kaslarını bloklar halinde hareket ettirerek, gözlerini hafiften araladı ve sitemkâr bakışlarla beni süzdü. Sonra da tok ve kasvetli bir sesle acı acı konuşmaya başladı: "Dinle şimdi! Hem ben hem de sen şimdiye kadar Küçükhanım’ı hep rahatsız ettik, hep taciz ettik. Bu gece sıra onda. Bu gece onun intikam gecesi. Bu yüzden ben bütün varlığımı ona teslim etmiş bulunuyorum. Sen de hemen yaptıkların için ondan af dilemezsen, başına çok kötü şeyler gelebilir...”</span></p>

  <p class="P_Current__And__Times_New_Roman__And__12pt__And__Left_Indent__And__Spacing_After_1"><span class="C_Current__And__No_Bold">Bunları söylerken mum hâlâ eriyor, yine solucan gibi kıvrımlar çizerek alnından kirpiklerine iniyordu. Senkiçi gözlerini kapatır kapatmaz vücudu tekrar kaskatı kesildi.</span></p>

  <p class="P_Current__And__Times_New_Roman__And__12pt__And__Left_Indent__And__Spacing_After_1"><span class="C_Current__And__No_Bold">"Ei Çan! Bundan böyle Şin Çan’ın söylediklerini değil benim söylediklerimi dinleyeceksin. Artık senin efendin benim. Eğer bana itaat etmeyecek olursan, yılanları üstüne öyle bir salarım ki seni yumak gibi sararlar... Bak, aynen oradaki heykele dönersin!”</span></p>

  <p class="P_Current__And__Times_New_Roman__And__12pt__And__Left_Indent__And__Spacing_After_1"><span class="C_Current__And__No_Bold">Mitsuko bunları söylerken devamlı pis pis sırıtmış, sonra da altın yaldızlı Batı kitaplarıyla süslü kitaplığın üstündeki alçı heykeli göstermişti parmağıyla. Korka korka başımı kaldırarak gözümün ucuyla odanın karanlıkta kalan o köşesine baktım. Kaslı, çıplak vücuduna kıvrım kıvrım yılanlar dolanmış dev gibi bir insan gördüm, yüzü çok korkunç bir hal almıştı. Yine hemen onun yanında çöreklenmiş aynı cinsten üç dört mavi yılan vardı; herhalde buhurdanlık olmalıydı. Ama öyle dehşet içindeydim ki gördüğüm şeyler gerçek miydi, yapay mıydı bunu ayırt edebilecek halde değildim.</span></p>

  <p class="P_Current__And__Times_New_Roman__And__12pt__And__Left_Indent__And__Spacing_After_1"><span class="C_Current__And__No_Bold">"Bundan sonra ben ne söylersem, her şey öyle olacak, tamam mı?”</span></p>

  <p class="P_Current__And__Times_New_Roman__And__12pt__And__Left_Indent__And__Spacing_After_1"><span class="C_Current__And__No_Bold">Bende bet beniz kalmamıştı. Hiç sesimi çıkarmadan Mitsuko’nun söylediklerini başımla tasdik ettim.</span></p>

  <p class="P_Current__And__Times_New_Roman__And__12pt__And__Left_Indent__And__Spacing_After_1"><span class="C_Current__And__No_Bold">“Geçen gün Senkiçi ve sen, beni poponuzun altında karyola gibi yaydınız. Şimdi de sen benim şamdanım olacaksın."</span></p>

  <p class="P_Current__And__Times_New_Roman__And__12pt__And__Left_Indent__And__Spacing_After_1"><span class="C_Current__And__No_Bold">Mitsuko önce ellerimi arkadan bağlayarak beni Senkiçi'nin yanına bağdaş kurdurtup oturtmuş, sonra da ayak bileklerimden düğümlemişti. Sonra da, “Kaldır şöyle yüzünü yukarıya. Sakın mumu düşüreyim deme!" diyerek alnımın tam ortasında bir mum dikip yakmıştı.</span></p>

  <p class="P_Current__And__Times_New_Roman__And__12pt__And__Left_Indent__And__Spacing_After_1"><span class="C_Current__And__No_Bold">Hiç ses çıkarmadan mumu tepemde tutmaya çalışırken gözlerimden sicim gibi yaşlar akıyordu. Gözyaşlarına hadi neyse; ama asıl canımı yakan sıcak mumdu. Mum, kaşlarımın ortasından su gibi akarak gözlerimi, ağzımı kapatmıştı. Ancak gözkapaklarımın ince derisinin altından mum ışığının dalgalanmasını hayal meyal görebiliyordum. Fakat çok geçmeden gözbebeklerimin etrafında kırmızı karaltılar oluşmaya başladı ve yüzüme Mitsuko'nun parfüm kokusunun yağmur gibi yağdığını hissettim.</span></p>

  <p class="P_Current__And__Times_New_Roman__And__12pt__And__Left_Indent__And__Spacing_After_1"><span class="C_Current__And__No_Bold">“Biraz daha sabredin, hiç telaşlanmayın. Bakın size güzel bir şey dinleteceğim."</span></p>

  <p class="P_Current__And__Times_New_Roman__And__12pt__And__Left_Indent__And__Spacing_After_1"><span class="C_Current__And__No_Bold">Mitsuko bunları söyleyerek gözden kayboldu. Çok geçmeden, yanımızdaki odadan etrafa yayılan tatlı piyano müziği sessizliği delerek etrafta yankılandı. Gümüş bir tepsinin üzerine yağan dolu taneciklerini, vadilerdeki tertemiz suların yosunlar üzerinden gürül gürül akışını andıran, başka dünyalara ait bir ses, esrarengiz bir titreşimdi bu. Ya da bana öyle geliyordu. Bu arada almrnın üstündeki mum bayağı küçülmüş, vücudumu sıcak bastığı için terlemeye başlamıştım. Terim, eriyen muma karışmış artık birlikte akıyorlardı. Göz ucuyla yakınımda oturan Senkiçi’ye baktım. Yüzünün iki üç kat hamur yapişmiş unlu kızartmalardan farkı yoktu. Bu ince müziği dinlerken İsveç peri masallarındaki tipler gibi kendimizden geçmiş, coşku içindeydik... Fakat bakışlarımız durup dinlenmeden gözkapaklarımızın altındaki aydınlık dünyada geziniyordu...</span></p>

  <p class="P_Current__And__Times_New_Roman__And__12pt__And__Left_Indent__And__Spacing_After_1"><span class="C_Current__And__No_Bold">Ertesi günden itibaren, ben ve Senkiçi, Mitsuko’nun önünde kedi gibi olmuştuk... Öyle uysallaştık ki artık önüne diz çöküp oturuyorduk. Mitsuko’ya karşı gelen kardeşi Şin İçi bile olsa artık hiç sorgu sual etmeden hemen yere yıkıyor, elini kolunu bağlıyor, tekme tokat girişiyorduk. O kendini beğenmiş Şin İçi gün geçtikçe tamamen ablasının kulu haline gelmiş, okulda da evde de korkak ve itaatkâr bir kuzuya dönüşmüştü. Üçümüz de artık yeni bir oyun keşfetmiş gibi Mitsuko’nun bütün emirlerine boyun eğiyorduk. "Sandalye!” deyince hemen dört el üstünde vaziyet alıyor ona sırtımızı sunuyorduk... "Tükürük hokkası!” deyince üçümüz birden ağzımızı açıp bekliyorduk... Ama gitgide Mitsuko iyice azıttı, bizi kölesi gibi kullanmaya başladı. Artık işi, banyodan çıkışlarında bize tırnaklarını kestirmeye, arada bir burnunu temizletmeye, hatta bazen idrarını içirmeye kadar götürdü. Ve biz de ona epey bir zaman çocukluk dünyamızın kraliçesi olarak itaat ettik; önünde el pençe divan durduk.</span></p>

  <p class="P_Current__And__Times_New_Roman__And__12pt__And__Left_Indent__And__Spacing_After_1"><span class="C_Current__And__No_Bold">Batı Konağı’na o olaydan sonra bir daha hiç girmedim. Gördüğüm o mavi yılanlar gerçek miydi, yoksa yapay mıydı hâlâ anlayabilmiş değilim.</span></p>

  <p class="P_Current__And__Times_New_Roman__And__12pt__And__Spacing_After__And__All_Padding">&nbsp;</p>

  <p class="P_css1">&nbsp;</p>
  <hr style="text-align:left; width:30%;" />

  <p class="P_Footnote"><span style=" font-size: 0.75em; vertical-align: super;"><a href="#ref_footnotebookmark_start_56_1" id="ref_footnotebookmark_end_56_1">1</a></span> <span class="C_Current__And__No_Bold">Kışın yapılan bir yiyecek türüdür. Katı yumurta, haşlanmış turp, deniz yosunu, çeşitli balık ve jelatin haline getirilmiş bitki köklerinin soya sosunda kaynatılmasıyla elde edilir. Japon hardalıyla yenir. (Ç.N.)</span></p>

  <p class="P_Footnote"><span style=" font-size: 0.75em; vertical-align: super;"><a href="#ref_footnotebookmark_start_56_2" id="ref_footnotebookmark_end_56_2">2</a></span> <span class="C_Current__And__No_Bold">Mızrapla çalınan üç telli bir Japon çalgısı. (Ç.N.)</span></p>
</body>
</html>
