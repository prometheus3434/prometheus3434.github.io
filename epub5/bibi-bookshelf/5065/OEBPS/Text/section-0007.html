<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xml:lang="Tr" xmlns:xml="http://www.w3.org/XML/1998/namespace">
<head>
  <link href="../Styles/styles.css" rel="stylesheet" type="text/css" />

  <title>Kirin</title>
</head>

<body>
  <h2 class="P_css1__And__Centre_Alignment"><span><span style=" font-weight: bold; font-size: 1.50em;">KİRİN</span></span></h2>

  <p class="P_css1__And__Centre_Alignment"><span>&nbsp;</span></p>

  <p class="P_css1__And__Centre_Alignment"><span><span class="C_Current__And__No_Bold__And__Italic">Ey Zümrütüanka!</span></span></p>

  <p class="P_css1__And__Centre_Alignment"><span><span class="C_Current__And__No_Bold__And__Italic">Ey ölümsüz kuş!</span></span></p>

  <p class="P_css1__And__Centre_Alignment"><span><span class="C_Current__And__No_Bold__And__Italic">Ne oldu senin erdemine?</span></span></p>

  <p class="P_css1__And__Centre_Alignment"><span><span class="C_Current__And__No_Bold__And__Italic">Geçmişi unut... Çaresi yok...</span></span></p>

  <p class="P_css1__And__Centre_Alignment"><span><span class="C_Current__And__No_Bold__And__Italic">Artık geleceği düşün. . .</span></span></p>

  <p class="P_css1__And__Centre_Alignment"><span><span class="C_Current__And__No_Bold__And__Italic">Geleceği düşün ve vazgeç</span></span></p>

  <p class="P_css1__And__Centre_Alignment"><span><span class="C_Current__And__No_Bold__And__Italic">Şu ortalığı kasıp kavuran</span></span></p>

  <p class="P_css1__And__Centre_Alignment"><span><span class="C_Current__And__No_Bold__And__Italic">Zorba hükümdar!ara el vermekten...</span></span></p>

  <p class="P_css1__And__Centre_Alignment"><span><span class="C_Current__And__No_Bold__And__Italic">Çok tehlikeli, çok...</span></span></p>

  <p class="P_css1__And__Right_Alignment"><span class="C_Current__And__No_Bold">KONFÜÇYÜS</span></p>

  <p class="P_css1__And__Right_Alignment"><span class="C_Current__And__No_Bold">(Rongo "Erdemli Sözler" adlı kutsal kitabından...)</span></p>

  <p class="P_css1">&nbsp;</p>

  <p class="P_css1"><span class="C_Current__And__No_Bold">İsa'dan önce 493 yılıydı. Tarihçi Sakyumei, Moka ve Şibasen'in kayıtlarına göre, Çin'deki Ro Hancdanı hü­ kümdarının tahta çıkışının 13. yıldönümü kutlamalarının başladığı baharın ilk günlerinde, Konfüçyüs yanına müritlerini alıp arabasına binmiş, dinsel öğretileriyle in­ sanları aydınlatmak için anayurdu Ro Ülkesi'ni terk ede­ rek yollara düşmüştü. Bozan, Cikyu ve Goho dağların­ daki karlar erimiş, Şisui Nehri'nin kıyısını mis kokulu yemyeşil otlar süslemişti. Ama kuzey rüzgarı çöllerden gelen Hun ordulan gibi yıllanmış kışların amansız soğuguyla ortalığı kasıp kavuruyordu. Çevik Şiro mor sansar kürkünü rüzgarcia uçuşturarak topluluğun önüne ilerle­ di. Düşüncelere dalmış Gan'en ve sadakatti Soşin ayak­ larında hasır sandallar onu takip ettiler. Dürüst seyis Hançi, atın geminden tutmuş, arada bir arabada otur­ makta olan bilge Konfüçyüs'ün pörsümüş yüzüne kaça­ maklı bakışlar atıyor ve bu derbeder gezginin halini düşündükçe gözlerine yaşlar doluyordu.</span></p>

  <p class="P_css1"><span class="C_Current__And__No_Bold">Sonunda kafile Ro Ülkesi'nin sınırına geldi. Müritler sanki vatanlarından hiç ayrılmak istemezmiş gibi dönüp dönüp gerilere baktılar. Geldikleri yol Kizan Dağları'nın gölgesinde kaybolmuştu, hiçbir şey göremediler. . .</span></p>

  <p class="P_css1"><span class="C_Current__And__No_Bold">Konfüçyüs aldı sazı eline. Bir yandan çaldı ve bir yandan da titrek sesiyle bir uzun hava söyledi:</span></p>

  <p class="P_css1__And__Centre_Alignment"><span><span class="C_Current__And__No_Bold__And__Italic">Döndüm baktım vatanımı göreyim,</span></span></p>

  <p class="P_css1__And__Centre_Alignment"><span><span class="C_Current__And__No_Bold__And__Italic">Önüme set çektin Kizan Dağları. . .</span></span></p>

  <p class="P_css1__And__Centre_Alignment"><span><span class="C_Current__And__No_Bold__And__Italic">Elimde baltam yok izin süreyim,</span></span></p>

  <p class="P_css1__And__Centre_Alignment"><span><span class="C_Current__And__No_Bold__And__Italic">Geçit ver ne olur Kizan Dağları. . .</span></span></p>

  <p class="P_css1"><span class="C_Current__And__No_Bold">Oradan ayrılınca üç gün üç gece kuzeye doğru yol aldılar. Geniş bir arazinin ortasından geçerken kulakları­ na neşeli bir şarkı sesi geldi. Ceylan derisinden yapılmış urbasının beline sicim kuşak bağlamış bir ihtiyar, tarlaların arasındaki yollara düşen çeltik saplarını toplarken türkü söy]üyordu. Konfüçyüs geriye dönerek sordu:</span></p>

  <p class="P_css1"><span class="C_Current__And__No_Bold">"Hey, Şiro! Bu şarkıyı nasıl buldun?"</span></p>

  <p class="P_css1"><span class="C_Current__And__No_Bold">"Üstadımız, bu adamın şarkısı sizinki gibi acıklı değil. Bu türkü, gökyüzünde uçarken şakıyan kuşların sesi gibi geliyor kulağımıza..."</span></p>

  <p class="P_css1"><span class="C_Current__And__No_Bold">"Evet, gerçekten de öyle... Bilgelerin bilgesi Üstat Tao'nun bir müridi olan bu dede yüz yaşında var; adı da Rinrui . . . Her yıl bahar gelince tarlalarının arasındaki yollara çıkar, yere düşen pirinç başaklarını toplar... İçiniz­ den biri gidip şu ihtiyarla konuşsun!"</span></p>

  <p class="P_css1"><span class="C_Current__And__No_Bold">Konfüçyüs'ün sözlerini duyar duymaz müritlerden Şiko koşarak tarlanın kıyısına kadar gitti ve ihtiyara seslendi:</span></p>

  <p class="P_css1"><span class="C_Current__And__No_Bold">"Efendim, yere düşen başakları toplarken öyle neşeli şarkılar söylüyorsunuz ki, size hayran olduk! Sanki hiç bir üzüntünüz, kaygınız yok gibi... Gerçekten öyle mi?"</span></p>

  <p class="P_css1"><span class="C_Current__And__No_Bold">İhtiyar hiç oralı olmadı. Başını bile kaldırmadan adım başı gördüğü pirinç saplarını toplayıp şarkı söyleyerek yürümeye devam etti. Fakat Şiko ihtiyarın peşini bırakmadı. Onu adım adım takip ederek konuşmasını sürdürdü. İhtiyar bir an şarkıyı kesti ve keskin bakışlarla Şiko'yu süzdü:</span></p>

  <p class="P_css1"><span class="C_Current__And__No_Bold">"Benim ne üzüntüm olacakmış ki?"</span></p>

  <p class="P_css1"><span class="C_Current__And__No_Bold">"Efendim, zatıaliniz çocukken okumadınız, büyü­ yünce çalışmadınız; yaşlandınız, ne karınız var ne çoluk çocuğunuz. . . Şimdi ise bir ayağınız çukurda. . . Affedersiniz ama, bunun neşelenecek neresi var? Nasıl oluyor da yerlere dökülen pirinç saplarını toplarken bu kadar neşeli olabiliyorsunuz?"</span></p>

  <p class="P_css1"><span class="C_Current__And__No_Bold">Bu sözleri duyan ihtiyar kahkahalarla güldü:</span></p>

  <p class="P_css1"><span class="C_Current__And__No_Bold">"Benim neşe kaynağım olan şeylere çevremde herkes sahip. Ama insanlar sahip olduklarıyla mutlu olmasını bilmiyorlar, aksine mutsuz oluyorlar. Çocukken oku­ madım, büyüyünce mücadele etmedim, şu yaşıma geldim, ne karım ne de çoluk çocuğum oldu. İşte bu nedenlerden dolayı ölüme çok yaklaştığım şu yaşta bile gördüğünüz gibi hala çok mutluyum..."</span></p>

  <p class="P_css1"><span class="C_Current__And__No_Bold">Şiko ikinci sorusunu sordu:</span></p>

  <p class="P_css1"><span class="C_Current__And__No_Bold">“Bütün insanlar uzun ömür sürmek için can atıyorlar... Herkes ölümü düşününce hüzünleniyor... Siz ölüm duygusunu nasıl oluyor da bu kadar büyük bir sevinçle karşılayabiliyorsunuz?"</span></p>

  <p class="P_css1"><span class="C_Current__And__No_Bold">"Hayat ve ölüm bir gelir bir gider... Burada ölmek, öte alemde doğmak demektir. Sadece yaşama önem ve­ rip deliler gibi mücadele etmenin anlamsız olduğunu biliyorum. Yoktan var olmakla varken yok olmak arasında bence hiçbir fark yok. . ."</span></p>

  <p class="P_css1"><span class="C_Current__And__No_Bold">İhtiyar bunları söyledikten sonra tekrar şarkı söylemeye başlamıştı. Şiko onun bu sözlerinden pek bir şey anlamarnıştı ama duyduklarını gidip bilge Konfüçyüs'e aktardı. Üstat bunları dinledi ve düşüncelerini bildirdi:</span></p>

  <p class="P_css1"><span class="C_Current__And__No_Bold">“İyi kelam eden bir adamdır bu ihtiyar. . . Ancak he­ nüz gerçek yolu bulmuş, gerekli olgunluğa ermiş birisi değildir..."</span></p>

  <p class="P_css1"><span class="C_Current__And__No_Bold">Bu olaydan sonra günlerce, haftalarca yola devam ederek Şisui ırmağı'nı geçtiler. Üstat Konfüçyüs'ün kara külahı toz toprak içinde kalmış, yağmurdan, rüzgarlardan sırtındaki tilki kürkünün rengi solmuştu. Sonunda Ei Ülkesi'nin başkentine girdiler. Arabalar sokaklardan geçerken insanlar birbirlerine yeni gelen kafileyi göstererek aralarında konuşuyorlardı.</span></p>

  <p class="P_css1"><span class="C_Current__And__No_Bold">"Ro Ülkesi'nden buraya büyük bir eınıiş geldi. Gad­ dar kral ve kraliçemize mutlu ve akıllı yönetimin sırlarını öğreteceklermiş."</span></p>

  <p class="P_css1"><span class="C_Current__And__No_Bold">Sokaktaki insanların suratları açlık ve yorgunluktan bir deri bir kemikti. Evlerin duvarlarından etrafa hüzün ve ıstırap yayılıyordu. Ülkenin en güzel çiçekleri krali­ çenin göz zevki için sarayın bahçesine dikilmişti; ülke­ nin en semiz domuzları onun damak zevki için ocaklar­ da kebap olurken, sakin bahar güneşi kül renkli şehrin ıssız sokaklarını boşuna aydınlatıyordu. Gökkuşağının beş rengine boyanmış kraliyet sarayı kentin tam ortasındaki tepede kana susamış vahşi bir hayvan gibi yükselir­ ken, ayaklarının altındaki şehri yukarıdan aşağı gözetler gibiydi. Sarayın arka taraflarında çalan çan sesi, yırtıcı hayvan ulumaları gibi dört yanda yankılanıyordu.</span></p>

  <p class="P_css1"><span class="C_Current__And__No_Bold">Konfüçyüs sordu:</span></p>

  <p class="P_css1"><span class="C_Current__And__No_Bold">"Şiro! Dinle şu çan sesini ve senin üstünde bıraktığı·</span></p>

  <p class="P_css1"><span class="C_Current__And__No_Bold">etkiyi söyle bana!"</span></p>

  <p class="P_css1"><span class="C_Current__And__No_Bold">"Efendim, bu çan sesi çok farklı... Ne sizin kadere sitem eden umutsuz şarkılarınıza benziyor ne de her şeyi kadere bırakmış ihtiyar Rinrui'ninkilere. . . Bu ses yu­ karıya sırtını çevirmiş, gözünü ve gönlünü dünya zevklerine açmış, yalnız onların çığırtkanlığını yapan dehşet verici bir ezgi . . ."</span></p>

  <p class="P_css1"><span class="C_Current__And__No_Bold">"Evet, öyledir Şiro. . . Kadim Çin'de kurulan Ei Dev­ leti'nin Hükümdarı Coko, o çanı ülkesinden sömürdüğü servetle, halkından emdiği kanla yaptırmıştır. Adına or­ man çanı denir. Bu çan çalmaya başlayınca sarayın çevre­ sindeki ormanlar bir uçtan bir uca yankılanır... O sesin içinde, zalim idarecilerin elinde inim inim inleyen halkın gözyaşlan ve lanetleri gizlidir. Bu yüzden o çan etrafa dehşet saçar."</span></p>

  <p class="P_css1"><span class="C_Current__And__No_Bold">Ei Ülkesi'nin Kralı Reiko, kentin içini ve dışını en iyi gören tepedeki manzara köşküne çıkmış, terasın korku­ luklarına yakın bir yere şeffaf mika paravanını, akik ta­ şından yapılmış uzun koltuğunu getirtmisti. Yanında mavi bulut desenli ipek kimonosunun beyaz gökkusağı­nı andıran eteklerini yerlere kadar salıvermis Kraliçe Nanşi vardı. Bir taraftan mis kokulu Çin rakısını yudum­ larken, bir taraftan da kırlarda koyu sisierin altında uyuyan baharı seyrediyorlardı . Kral kaşlarını çatarak kuskulu bir șekilde konuştu:</span></p>

  <p class="P_css1"><span class="C_Current__And__No_Bold">"Göklerden yerlere çağlayanlar gibi pırıl pırıl ıșık seli akarken neden benim halkırnın bahçelerinde güzel bir gül, şakıyan bir bülbül yok?"</span></p>

  <p class="P_css1"><span class="C_Current__And__No_Bold">Kral'ın bu sorusuna hemen yanında dikilen hadımağa Yokyo yanıt verdi:</span></p>

  <p class="P_Normal"><span class="C_Current__And__No_Bold">Efendimiz, bunun nedeni malum. Halkimız zatışahanelerinin hoșgörüleri ve Kraliçe sultanımızın güzelliğine olan hayranlıklarının bir simgesi olarak ellerindeki bütün güzel çiçekleri getirip sarayımızın has bahçesine diktiler. Bu nedenle güzel çiçeklerden etrafa yayılan güzel kokuları koklayan bütün kuşlar da has bahçenin etrafında toplanmış bulunuyorlar...”</span></p>

  <p class="P_Current__And__Times_New_Roman__And__12pt__And__Justification__And__Left_Indent__And__Spacing_After__OPENPAR_1_CLOSEPAR_"><span class="C_Current__And__No_Bold">Hadımağa sözlerini bitirir bitirmez, aşağıda kentin sessizliğini bozan bir kaynaşma oldu. Konfüçyüs’ün arabası çın çın çıngırak sesleri çıkararak manzara köşkünün altından geçiyordu. Bu sırada Kral'ın yanında bulunan General Osonka şaşkınlığını belirtti:</span></p>

  <p class="P_Current__And__Times_New_Roman__And__12pt__And__Justification__And__Left_Indent__And__Spacing_After__OPENPAR_1_CLOSEPAR_"><span class="C_Current__And__No_Bold">"Bu arabadaki adam kim acaba? Alnı mitolojik Kral Gyo'yu, gözleri Şun’u, ensesi ise Koyo’yu andırıyor. Omuzları Şisan’ınkinin tıpkısı.... Bacaklarının UU’dan farkı on santim ya var ya yok...”</span></p>

  <p class="P_Current__And__Times_New_Roman__And__12pt__And__Justification__And__Left_Indent__And__Spacing_After__OPENPAR_1_CLOSEPAR_"><span class="C_Current__And__No_Bold">Kraliçe Nanşi, General’e dönerek hızla uzaklaşmakta olan arabanın gölgesini gösterdi:</span></p>

  <p class="P_Current__And__Times_New_Roman__And__12pt__And__Justification__And__Left_Indent__And__Spacing_After__OPENPAR_1_CLOSEPAR_"><span class="C_Current__And__No_Bold">“Bu adamın çok hüzünlü bir hali var... Neden acaba? Generalim, siz bu işleri iyi bilirsiniz. Bana bu adamın nereden geldiği konusunda bilgi vermenizi istiyorum.”</span></p>

  <p class="P_Current__And__Times_New_Roman__And__12pt__And__Justification__And__Left_Indent__And__Spacing_After__OPENPAR_1_CLOSEPAR_"><span class="C_Current__And__No_Bold">"Kraliçemiz, ben gençken o kadar ülke gezdim, Şu Krallığı'nın vakanüvisti Tao kadar mükemmel bir insan görmedim. Fakat, eğer öyle biri varsa, bu insan ancak anayurdunda iktidara gelmekten vazgeçip kendi öğretisini yaymak için yollara düşen bilge Konfüçyüs olabilir. Konfüçyüs, Ro Ülkesi’nde doğduğunda; ceylan vücutlu, geyik boynuzlu, sığır kuyruklu, at ayaklı bir mitolojik hayvan olan Kirin’in göründüğü rivayet edilir... O anda bütün gök katlarının müzik cümbüşüyle çınladığını, hatta tanrıçanın gökten yere indiğini söylerler. Ayrıca, Konfüçyüs doğduğunda inek misali dudakları, kaplan pençesini andıran elleri, kaplumbağaya benzer sırtı, üç metreye yakın boyu ve krallara benzer vücut ve yüz hatları olduğu da bilinen rivayetler arasındadır... Bana kalırsa bu insan Konfüçyüs’ten başka biri olamaz.”</span></p>

  <p class="P_Current__And__Times_New_Roman__And__12pt__And__Left_Indent__And__Spacing_After__OPENPAR_1_CLOSEPAR_"><span class="C_Current__And__No_Bold">General’in anlattıklarını dinleyen Kral elindeki kadehi sonuna kadar içerek ona başka bir soru yöneltti: “Konfüçyüs denilen bu bilge kişi insanlara neyi öğretiyor?”</span></p>

  <p class="P_Current__And__Times_New_Roman__And__12pt__And__Justification__And__Left_Indent__And__Spacing_After__OPENPAR_2_CLOSEPAR_"><span class="C_Current__And__No_Bold">"Efendimiz! Yeryüzündeki bütün bilgilerin anahtarı bu ermişin elindedir... Özellikle aile mutluluğu, devlet refahı, ülkede birlik ve beraberliği sağlama konularında pek çok krala ders verdiği söylenir."</span></p>

  <p class="P_Current__And__Times_New_Roman__And__12pt__And__Justification__And__Left_Indent__And__Spacing_After__OPENPAR_2_CLOSEPAR_"><span class="C_Current__And__No_Bold">General’in bu açıklaması üzerine, Kral konuşmasına şöyle devam etti:</span></p>

  <p class="P_Current__And__Times_New_Roman__And__12pt__And__Justification__And__Left_Indent__And__Spacing_After__OPENPAR_2_CLOSEPAR_"><span class="C_Current__And__No_Bold">“Ben hayatta hep güzeli aradım ve Kraliçem Nanşi'yi buldum. Dünyanın dört bir tarafından servet topladım, bu sarayı yaptırdım ve ülkemde egemenliği sağladım. Kraliçem ve sarayıma layık bir iktidar kurduğum kanısındayım; ancak bu bilge kişiyi sarayıma davet edip ülkemin sınırlarımı genişletme yöntemleri konusunda ona danışmak istiyorum.”</span></p>

  <p class="P_Current__And__Times_New_Roman__And__12pt__And__Justification__And__Left_Indent__And__Spacing_After__OPENPAR_2_CLOSEPAR_"><span class="C_Current__And__No_Bold">Kral bunları söyledikten sonra masadan uzaklaşmış, karısının dudaklarına bakmaya başlamıştı; çünkü bütün söylemek istediği ve isteyeceği her şey kendi ağzından değil, hep Kraliçe Nanşi'nin iki dudağı arasından çıkardı.</span></p>

  <p class="P_Current__And__Times_New_Roman__And__12pt__And__Justification__And__Left_Indent__And__Spacing_After__OPENPAR_2_CLOSEPAR_"><span class="C_Current__And__No_Bold">“Ben de ülkemize gelen bu esrarengiz kişiyi huzuruma kabul etmek isterim. Eğer bu hüzün yüklü insan gerçekten bir ermiş ise bana mutlaka olağandışı şeyler gösterecektir.”</span></p>

  <p class="P_Current__And__Times_New_Roman__And__12pt__And__Justification__And__Left_Indent__And__Spacing_After__OPENPAR_2_CLOSEPAR_"><span class="C_Current__And__No_Bold">Kraliçe bunları söyledikten sonra sanki bir rüya görüyormuş gibi gözlerini yukarıya kaldırarak gitgide uzaklaşmakta olan arabanın arkasından baktı.</span></p>

  <p class="P_Current__And__Times_New_Roman__And__12pt__And__Justification__And__Left_Indent__And__Spacing_After__OPENPAR_2_CLOSEPAR_"><span class="C_Current__And__No_Bold">Konfüçyüs ve müritlerinin kervanı kuzey sarayına doğru yöneldiğinde, açıkgöz bir görevli arkasına kalabalık bir güvenlik grubunu alarak hemen dört küheylanın çektiği arabasına atlamış, kırbacını şaklatarak yolun sağına yığılan halkı dağıtmıştı. Karşıdan gelmekte olan Konfüçyüs’ün arabasına yol açarak onu büyük bir saygıyla karşıladı.</span></p>

  <p class="P_Current__And__Times_New_Roman__And__12pt__And__Justification__And__Left_Indent__And__Spacing_After__OPENPAR_1_CLOSEPAR_"><span class="C_Current__And__No_Bold">“Ulu Üstadım! Bendeniz Kralımız Reiko’nun buyruğu ile sizi karşılamaya gelen Çuşuku Gyo adlı bir ku-lunuzum. Öğretilerinizi yaymak için seyahate çıktığınız haberi dünyanın dört bir tarafına yayılmış durumda... Görüyorum ki arabanızın yeşim renkli damı toz toprak içinde, atlarınızın koşumları gıcırdıyor. Sizin için getirmiş olduğumuz şu arabayı şereflendirmenizi, atlarınızı sarayımızın ahırlarına bağlamanızı rica ediyoruz. Halkı yatıştırması için Kralımıza devlet idaresini öğretmenizi arzuluyoruz. Siz üstadımızın yorgunluğunu almak için Saiho’nun güneyinde gece gündüz fokur fokur kaynayan billur gibi kaplıcalarımız var. Susuzluğunuzu gidermek için hasbahçelerimizde tatlı, sulu, mis kokulu limonlarımız, portakallarımız, mandalinalarımız var. Üstadımızı doyurmak için has ahırlarımızda şiş göbeklerini yastık gibi yerlere yaslayarak mışıl mışıl uyuyan tombul ineklerimiz, koyunlarımız, domuzlarımız, kafeslerde panterlerimiz, ayılarımız var. Sizden burada kalmanızı istiyoruz. İki ay, üç ay, bir yıl, on yıl hiç fark etmez... Başımızın üstünde yeriniz var... Lütfen arabanızı burada durdurun... Kör gözlerimizi açın... Bu cahil kullarınızın gölgelenmiş gönüllerini aydınlatın...”</span></p>

  <p class="P_Current__And__Times_New_Roman__And__12pt__And__Justification__And__Left_Indent__And__Spacing_After__OPENPAR_1_CLOSEPAR_"><span class="C_Current__And__No_Bold">Çuşuku Gyo bunları söyledikten sonra arabadan indi ve büyük bir saygıyla Konfüçyüs’ü selamladı.</span></p>

  <p class="P_Current__And__Times_New_Roman__And__12pt__And__Justification__And__Left_Indent__And__Spacing_After__OPENPAR_1_CLOSEPAR_"><span class="C_Current__And__No_Bold">Konfüçyüs yanıt verdi:</span></p>

  <p class="P_Current__And__Times_New_Roman__And__12pt__And__Justification__And__Left_Indent__And__Spacing_After__And__All_Padding"><span class="C_Current__And__No_Bold">"Benim gitmek istediğim yer, Kralınızın görkemli sarayı değildir. Benim gitmek istediğim yer, üç hükümdar atasının yolunda yürümek için yanıp tutuşan Kralınızın yüreğidir. Ataları arasında Ketsu ve Çu adında öyle gaddar hükümdarlar vardı ki ülke yönetimine onların o yüce kudretleri bile kâfi gelmedi. Ve yine imparatorunuzun ataları arasında Kyo ve Şun gibi öyle erdemli hükümdarlar vardı ki halkı iyi yönettikleri için şu devasa Çin ülkesi onlara ufak geldi. Şayet şu anki hükümdarınız Reiko da ülkesinde kötü işlerden sakınıp gerçekten halkının mutluluğu için çalışacak olursa, gün gelip terk-i dünya ettiğimde cesedim bu memleketin topraklarına gömülse de gam yemem...”</span></p>

  <p class="P_Current__And__Times_New_Roman__And__12pt__And__Justification__And__Left_Indent__And__Spacing_After__OPENPAR_1_CLOSEPAR_"><span class="C_Current__And__No_Bold">Görevlilerin eşliğinde Konfüçyüs’ün kervanı sarayın içinde ilerledi. Müritlerin toz toprak içindeki simsiyah pabuçları cam gibi pürüzsüz mermerler üzerinde katır kutur sesler çıkarıyordu.</span></p>

  <p class="P_Current__And__Times_New_Roman__And__12pt__And__Justification__And__Left_Indent__And__Spacing_After__And__All_Padding"><span class="C_Current__And__No_Bold">Dokuma tezgâhlarının bulunduğu odanın önünden geçerken mekik seslerinin arasında işçi kızların türkülerini duydular.</span></p>

  <p class="P_Current__And__Times_New_Roman__And__12pt__And__Centre_Alignment__And__Left_Indent__And__Spacing_After"><span><span class="C_Current__And__No_Bold__And__Italic">El ele verelim kızlar...</span></span></p>

  <p class="P_Current__And__Times_New_Roman__And__12pt__And__Centre_Alignment__And__Left_Indent__And__Spacing_After"><span><span class="C_Current__And__No_Bold__And__Italic">İpekler örelim kızlar...</span></span></p>

  <p class="P_Current__And__Times_New_Roman__And__12pt__And__Justification__And__Left_Indent__And__Spacing_After__And__All_Padding__OPENPAR_3_CLOSEPAR_"><span class="C_Current__And__No_Bold">Yerlere savrulan bahar çiçekleriyle pamuk tarlasını andıran şeftali ormanının derinliğindeki otlaklarda inekler can sıkıntısından böğürüyorlardı.</span></p>

  <p class="P_Current__And__Times_New_Roman__And__12pt__And__Justification__And__Left_Indent__And__Spacing_After__OPENPAR_1_CLOSEPAR_"><span class="C_Current__And__No_Bold">Kral Reiko gönderdiği elçinin anlattıklarını dinledikten sonra, Kraliçe de dahil etrafındaki kadınların hepsini yanından uzaklaştırdı. Damağında hoş bir tat bırakan içkisinin dudaklarında bıraktığı ıslaklığı sildi ve kendine çekidüzen verdi.</span></p>

  <p class="P_Current__And__Times_New_Roman__And__12pt__And__Justification__And__Left_Indent__And__Spacing_After__And__All_Padding"><span class="C_Current__And__No_Bold">Konfüçyüs’ü odasına davet ederek ona ülkesini nasıl zenginleştireceğini, orduyu nasıl güçlendireceğini, yeryüzünün tek hükümdarı olabilmek için nasıl bir yol izlemesi gerektiğini sordu. Fakat bilge Konfüçyüs, başka ülkelere zarar verecek, insanların hayatını tehlikeye atacak savaşlar konusunda Kral’a tek sözcük söylemedi. Halkın kanını emip bütün mallarını nasıl gasp edeceği konusunda ona akıl vermedi. Fakat ona, ülkenin ordusundan, tekniğinden, ekonomisinden çok daha önemli olan ulu erdemleri yücelterek anlattı. Gücünü ve kudretini kullanarak ülkeleri teker teker zorbalıkla teslim alan kralların durumu ile erdem yolunu seçerek dünyaya hükmetmeyi başaran krallar arasındaki farkları anlattı ve onu uyardı:</span></p>

  <p class="P_Current__And__Times_New_Roman__And__12pt__And__Justification__And__Left_Indent__And__Spacing_After__OPENPAR_4_CLOSEPAR_"><span class="C_Current__And__No_Bold">“Eğer sen de erdemle hükmeden krallardan olmak istiyorsan, önce kendini yen! Kendi hırslarını yen!”</span></p>

  <p class="P_Current__And__Times_New_Roman__And__12pt__And__Justification__And__Left_Indent__And__Spacing_After__OPENPAR_4_CLOSEPAR_"><span class="C_Current__And__No_Bold">O günden sonra Kral Reiko karısının ağzına bakmadı. İhtiyar bilgenin sözlerini kulağına küpe etti. Artık her gün meclisin sabah oturumlarında devlet erkânıyla birlikte oluyor, izleyeceği politikayı Konfüçyüs'e danışıyordu. Akşamlan ise manzara tepesinde ondan uzay cisimleri ve insan hayatının dört devreli dönüşümü hakkında bilgiler alıyordu. Öyle meşguldü ki, artık Kraliçe’nin odasını bile ziyaret edemez olmuştu... Dokuma tezgâhlarından çıkan mekik sesleri, artık yerini altı temel Çin sanatını öğrenen görevlilerin çıkardığı ok seslerine, nal, flüt seslerine bırakmıştı.</span></p>

  <p class="P_Current__And__Times_New_Roman__And__12pt__And__Justification__And__Left_Indent__And__Spacing_After__OPENPAR_4_CLOSEPAR_"><span class="C_Current__And__No_Bold">Bir gün Kral sabah erkenden kalkıp manzara köşkünden ülkesini seyretti. Dağlarda, ovalarda cıvıl cıvıl kuşlar ötüyordu... Evlerde güzel çiçekler açmıştı... Köylüler tarlalarına çıkmış, bir taraftan neşeyle ürünlerini topluyor, bir yandan da krallarının erdemlerini öven şarkılar söylüyorlardı... Kral öyle duygulanmıştı ki yanaklarından aşağı gözyaşlarının ılık ılık süzüldüğünü hissetti.</span></p>

  <p class="P_Current__And__Times_New_Roman__And__12pt__And__Justification__And__Left_Indent__And__Spacing_After__OPENPAR_4_CLOSEPAR_"><span class="C_Current__And__No_Bold">“Niçin ağlıyorsunuz?”</span></p>

  <p class="P_Current__And__Times_New_Roman__And__12pt__And__Justification__And__Left_Indent__And__Spacing_After__And__All_Padding__OPENPAR_4_CLOSEPAR_"><span class="C_Current__And__No_Bold">Bu sesi duyduğu an, baş döndürücü tatlı bir koku cümbüşünün içini gıcıkladığını hissetti. Bu kokular Kraliçe Nanşi’nin ağzına koyduğu karanfil ve elbisesine sürdüğü Batı Çin ürünü gülsuyundan geliyordu. Uzun zamandır ihmal ettiği güzel karısının vücudundan fışkıran çıldırtıcı rayihalar zalim bir kurşun gibi içine işlemiş, keskin tırnaklarıyla yüreğini pençesine almıştı.</span></p>

  <p class="P_Current__And__Times_New_Roman__And__12pt__And__Justification__And__Left_Indent__And__Spacing_After_1"><span class="C_Current__And__No_Bold">“Nanşi! Ne olur gözlerimin içine öyle tuhaf bakma! O ince kollarınla sarma beni! Bilge Konfüçyüs’ten günah ve kötülükleri yenmenin yollarını öğrendim ama güzel kadınlardan kendimi koruma sanatını henüz öğrenemedim...”</span></p>

  <p class="P_Current__And__Times_New_Roman__And__12pt__And__Justification__And__Left_Indent__And__Spacing_After_1"><span class="C_Current__And__No_Bold">Kral bunları söyledikten sonra elini Kraliçe’nin ellerinden silkeleyerek kurtardı ve bakışlarını başka yöne çevirdi.</span></p>

  <p class="P_Current__And__Times_New_Roman__And__12pt__And__Justification__And__Left_Indent__And__Spacing_After_1"><span class="C_Current__And__No_Bold">“Ah, o bilge gezgin yok mu? Seni kaşla göz arasında benim elimden aldı. Demek ki eskiden beri sana âşık olmamam sebepsiz değilmiş... Ama sen aynı şeyi benim için söyleyemezsin...”</span></p>

  <p class="P_Current__And__Times_New_Roman__And__12pt__And__Justification__And__Left_Indent__And__Spacing_After_1"><span class="C_Current__And__No_Bold">Nanşi’nin hiddetten dudakları titrerken ağzı ateş püskürüyordu. Nanşi’nin, So Ülkesi'nden buraya gelin gelmeden önce saray çevresinden Soço adlı bir asilzade ile ilişkisi olmuştu. Şimdi onu asıl sinirlendiren şey, kocasının ona olan sevgisindeki azalma değil, onun kocasına hükmetme gücünü yitirmiş olmasıydı.</span></p>

  <p class="P_Current__And__Times_New_Roman__And__12pt__And__Justification__And__Left_Indent__And__Spacing_After_1"><span class="C_Current__And__No_Bold">"Nanşi! Asla seni sevmediğimi söyleyemem... Ama bugünden itibaren, bir kocanın karısını nasıl sevmesi gerekiyorsa seni öyle seveceğim. Seni şimdiye dek hep bir kölenin efendisini sevdiği gibi sevdim, bir insanınTanrı’ya taptığı gibi sevdim... Bunun için ülkemi, servetimi, halkımı, hatta hayatımı seni mutlu kılmak için feda edip seni sevindirmeyi bugüne dek en büyük görev bildim. Ancak, bilge Konfüçyüs sayesinde bundan daha yüce değerler olduğunu öğrendim. Şimdiye dek senin bedensel güzelliğin benim için en büyük güçtü, kudretti, fakat bu bilgenin yüreğinden gelen titreşimler senin bedensel varlığından katbekat üstün bir güç verdi bana!”</span></p>

  <p class="P_Current__And__Times_New_Roman__And__12pt__And__Justification__And__Left_Indent__And__Spacing_After_1"><span class="C_Current__And__No_Bold">Kral, almış olduğu cesur kararları anlatırken hiç farkına varmadan çatık kaşlı sinirli yüzünü Kraliçeye çevirmişti. Nanşi karşılık verdi:</span></p>

  <p class="P_Current__And__Times_New_Roman__And__12pt__And__Justification__And__Left_Indent__And__Spacing_After__And__All_Padding"><span class="C_Current__And__No_Bold">"Sen asla benim sözlerimden dışarı çıkacak kadar güçlü biri değilsin... Sen aslında zavallı bir insansın... Yeryüzünde güçsüz insandan daha zavallı bir varlık olamaz. Ben seni hemen Konfüçyüs’ün elinden almasını da bilirim... Dilin şimdilik böyle güzel sözler ediyor ama gözlerin hâlâ bana yiyecek gibi bakıyor... Ben erkeklerin aklını başından almanın sırlarını bilen bir kadınım. Gör bakalım! O Konfüçyüs denen yüce bilgenizi nasıl avucumun içine alıyor, nasıl kendime kul köle ediyorum..."</span></p>

  <p class="P_Current__And__Times_New_Roman__And__12pt__And__Justification__And__Left_Indent__And__Spacing_After_1"><span class="C_Current__And__No_Bold">Kraliçe kibirle gülümseyerek göz ucuyla kocasına baktı ve sonra da ipek kimonosunu hışırdatarak manzara köşkünden ayrıldı.</span></p>

  <p class="P_Current__And__Times_New_Roman__And__12pt__And__Justification__And__Left_Indent__And__Spacing_After_1"><span class="C_Current__And__No_Bold">O güne kadar huzur içinde bulunan halkın yüreği o günden sonra iki güç arasında bölünmüştü. Halkın arasında dedikodular yükseldi.</span></p>

  <p class="P_Current__And__Times_New_Roman__And__12pt__And__Justification__And__Left_Indent__And__Spacing_After_1"><span class="C_Current__And__No_Bold">“Bugüne kadar ülkemize dünyanın dört bucağından çeşitli seçkin insanlar geldi ve hepsi kraliçemizin huzuruna çıktı... Saygıya bu kadar önem veren Konfüçyüs acaba bu işi neden yapmadı?”</span></p>

  <p class="P_Current__And__Times_New_Roman__And__12pt__And__Justification__And__Left_Indent__And__Spacing_After_1"><span class="C_Current__And__No_Bold">Nitekim, görevlilerden biri gelip Kraliçe’nin görüşme arzusunu kendisine ilettiği zaman alçakgönüllü Konfüçyüs bu dileği geri çevirmedi. Müritlerini de yanına alarak yola çıktı. Hep birlikte sarayın kuzey kapısından içeri girer girmez toplu halde yerlere kadar eğilerek secde ettiler. Kraliçe topluluğun önündeki ipek perdenin arkasında olduğu için ancak simli pabuçları görünüyordu ve perdenin arkasında başını eğerek gelenleri selamladığında boynundaki ve kollarındaki inci boncuklar birbirine çarparak şıkır şıkır sesler çıkardı.</span></p>

  <p class="P_Current__And__Times_New_Roman__And__12pt__And__Justification__And__Left_Indent__And__Spacing_After__And__All_Padding"><span class="C_Current__And__No_Bold">"Şimdiye dek bu ülkeyi ziyaret edip de yüzümü gören insanlar hepsi hayretler içinde kalmıştır... Kimi alnı-mı eski Çin kraliçelerden Dakki’ye benzetti, kimi gözlerimi kadim zamanların ecesi Hoci'ye... Eğer siz üstadımız gerçekten keramet sahibi biriyseniz benim soruma yanıt verebilmeniz lazım. Söyleyin şimdi, bugüne dek gelmiş geçmiş bütün krallıklar, imparatorluklar boyunca bu topraklarda benden güzel bir kadın yaşadı mı?”</span></p>

  <p class="P_Current__And__Times_New_Roman__And__12pt__And__Justification__And__Left_Indent__And__Spacing_After_1"><span class="C_Current__And__No_Bold">Kraliçe bunları söylerken perdeyi açmış, pırıl pırıl gülücükler saçarak karşısında diz çökmüş kalabalığa biraz daha kendisine yaklaşmaları için işaret etmişti. Nan-şi, başındaki Zümrütüanka tüyleriyle süslü tacı, kaplumbağa kabuğundan yapılma tokası, altın saç iğnesi, gökkuşağının yedi rengiyle yanan balık pulu benzeri elbisesi ve tatlı tebessümü ile parlak bir güneş gibi etrafına nurlar saçıyordu.</span></p>

  <p class="P_Current__And__Times_New_Roman__And__12pt__And__Justification__And__Left_Indent__And__Spacing_After_1"><span class="C_Current__And__No_Bold">"Benim duyduğum ve bildiğim şeyler erdem sahibi insanlar üzerinedir. Yüzü güzel olan insanlarla ilgili bilgim yoktur...”</span></p>

  <p class="P_Current__And__Times_New_Roman__And__12pt__And__Justification__And__Left_Indent__And__Spacing_After_1"><span class="C_Current__And__No_Bold">Bunun üzerine Kraliçe başka bir soru sordu: “Üstadım! Benim ender bulunan şeyleri toplamak gibi garip bir merakım var. Depolarım envai çeşit altın ve mücevherlerle doludur. Bahçelerimde yabani kuşlar uçuşur, ender kaplumbağalar dolaşır. Fakat, üstadımızın doğduğu gün indiği rivayet edilen Kirin denen efsanevi hayvanı hiç görmüş değilim... Bir de göğsünüzde yedi delik bulunduğu söylentisi var ortalıkta. Onu da hiç görmedim... Eğer gerçekten hak yolunun adamı iseniz bunları bana göstermenizi murat ediyorum.”</span></p>

  <p class="P_Current__And__Times_New_Roman__And__12pt__And__Justification__And__Left_Indent__And__Spacing_After_1"><span class="C_Current__And__No_Bold">Konfüçyüs elbisesinin önünü düzelterek ciddi bir tavırla yanıtladı:</span></p>

  <p class="P_Current__And__Times_New_Roman__And__12pt__And__Justification__And__Left_Indent__And__Spacing_After_1"><span class="C_Current__And__No_Bold">“Ben az bulunan şeylerden, ender bulunan varlıklardan anlamam. Benim bildiğim şeyler herkesin bildiği şeylerdir. Üstelik daha öğrenmem gereken dağlar kadar konu var.”</span></p>

  <p class="P_Current__And__Times_New_Roman__And__12pt__And__Justification__And__Left_Indent__And__Spacing_After_1"><span class="C_Current__And__No_Bold">Kraliçe sesini yumuşatarak yeniden sordu:</span></p>

  <p class="P_Current__And__Times_New_Roman__And__12pt__And__Justification__And__Left_Indent__And__Spacing_After__And__All_Padding"><span class="C_Current__And__No_Bold">"Benim yüzümü görüp sesimi duyan bütün erkeklerin asık suratları düzelir, düşünceli bakışları aydınlanır... Fakat görüyorum ki üstadımızın yüzünde devamlı hüzünlü bir ifade var. Dertli yüzler bana hep çirkin gelir.</span></p>

  <p class="P_Current__And__Times_New_Roman__And__12pt__And__Justification__And__Left_Indent__And__Spacing_After__And__All_Padding">&nbsp;</p>

  <p class="P_Current__And__Times_New_Roman__And__12pt__And__Justification__And__Left_Indent__And__Spacing_After__OPENPAR_1_CLOSEPAR__1"><span class="C_Current__And__No_Bold">Buralara gelin gelmeden önce memleketim olan So Ülkesi’nde Soço adlı tanıdığım bir genç vardı. Bu delikanlının üstadımızınkine benzer asil bir alnı yoktu ama onun yerine bahar semaları kadar güzel ve parlak gözleri vardı... Ayrıca maiyetimde Yokyo adlı bir muhafız bulunduruyordum. Bu erkeğin de üstadımızınkine benzer heybetli bir sesi yoktu ama onun yerine bahar kuşlarını andıran tatlı dili vardı... Siz üstadımız gerçekten hak yolunun yolcusuysanız, gönül zenginliğinize denk aydınlık bir yüzünüzün olması lazım. Bu nedenle hemen şimdi, şuracıkta yüzünüzdeki hüzün bulutlarını silip efkârınızı dağıtmak istiyorum.”</span></p>

  <p class="P_Current__And__Times_New_Roman__And__12pt__And__Justification__And__Left_Indent__And__Spacing_After_1"><span class="C_Current__And__No_Bold">Kraliçe bunları söyledikten sonra hemen refakatçisine emir vererek oraya bir kutu getirtti.</span></p>

  <p class="P_Current__And__Times_New_Roman__And__12pt__And__Justification__And__Left_Indent__And__Spacing_After_1"><span class="C_Current__And__No_Bold">“Bunun içinde çok çeşitli kokulu bitkiler var. Dert çekenler bu kokudan koklar koklamaz harikulade bir hayal âlemine dalar gider...”</span></p>

  <p class="P_Current__And__Times_New_Roman__And__12pt__And__Justification__And__Left_Indent__And__Spacing_After_1"><span class="C_Current__And__No_Bold">Kraliçe’nin bu sözleri üzerine başlan altın taçlı, bellerine nilüfer desenli ipek kuşak kuşanmış yedi güzel nedime ellerinde buhurdanlıklarla Konfüçyüs’ün etrafını çevirdiler. Kraliçe de tütsü kutusunu açarak buhurdanlıklara azar azar değişik otlardan koydu. Yedi ağır duman bulutu kıvrım kıvrım daireler çizerek sessizce sırma işlemeli perdenin üstüne yükseldi. Kimi mavi, kimi mor, kimi beyaz otların çıkardığı dumanda Güney Çin deniz diplerinin yüzlerce yıl saklı kalmış esrarengiz rüyaları gizliydi... On iki tür lale, bahar sisleri içinde yetişen kokulu bitkilerin güçlü özünü taşıyordu içinde... Daisekiko bölgesinde yaşayan ejderhanın tükürüğüyle karılarak hazırlanan</span> <span class="C_Current__And__No_Bold__And__Italic">ryuzenko</span> <span class="C_Current__And__No_Bold">baharatı ve Koşu ilinde yetişen öd ağacı köklerinden elde edilen başka bir baharatta insanın gönlünü uzaklardaki tatlı hayal ülkesine sürükleyen bir güç vardı...</span></p>

  <p class="P_Current__And__Times_New_Roman__And__12pt__And__Justification__And__Left_Indent__And__Spacing_After__And__All_Padding"><span class="C_Current__And__No_Bold">Ancak bütün bunlar Konfüçyüs'ün yüzündeki hüzün bulutlarını artırmaktan başka bir işe yaramamıştı. Fakat Kraliçe yine fıkır fıkır güldü:</span></p>

  <p class="P_Current__And__Times_New_Roman__And__12pt__And__Justification__And__Left_Indent__And__Spacing_After_1"><span class="C_Current__And__No_Bold">“Oh! Nihayet üstadımızın yüzü güzelleşmeye, pırıl pırıl aydınlanmaya başladı. Güzel tütsü kokuları üstadımıza tatlı bir şurup gibi geldi. Şimdi değişik değişik kadehler, hoş içkiler getirteceğim. Bu içkiler üstadımızın gergin bedenini gevşetecek..."</span></p>

  <p class="P_Current__And__Times_New_Roman__And__12pt__And__Justification__And__Left_Indent__And__Spacing_After_1"><span class="C_Current__And__No_Bold">Hemen ardından başlan gümüş taçlı, bellerine asma salkımı desenli ipek kuşak kuşanmış yedi güzel nedime ellerinde içki ve kadehlerle masaya geldiler.</span></p>

  <p class="P_Current__And__Times_New_Roman__And__12pt__And__Justification__And__Left_Indent__And__Spacing_After_1"><span class="C_Current__And__No_Bold">Kraliçe bu ilginç kadehlere teker teker içki doldurarak müritler kalabalığına ikram etti. Bu harika içkiden tadanların gözünde doğru ve gerçek olan her şeyin değeri azalıyor, yalnız güzel olan şeyler hayranlık uyandırmaya başlıyordu. Mavi pırıltılar saçan şeffaf kadehlerde mavi mavi salınan içki, ölümlü insanların henüz tatmadıkları, ancak tannlar katında zevkine varılan tatlı bir ab-ı hayat şarabından farksızdı. Kâğıt gibi incecik duran safir renkli ılık kadehlerin içine dökülen soğuk içki fokur fokur köpürerek efkârlı insanların kanını kaynatıyordu... Bu kadehler güney denizlerinden çıkan karides başları model alınarak yapılmıştı. Üstü hiddetten kıpkırmızı kesilmiş gibi duran uzun karides bıyıklarıyla, deniz köpüklerini anımsatan altın-gümüş yaldızlı kabarcıklarla süslüydü.</span></p>

  <p class="P_Current__And__Times_New_Roman__And__12pt__And__Justification__And__Left_Indent__And__Spacing_After_1"><span class="C_Current__And__No_Bold">Bütün bunları gören Konfüçyüs'ün kaşları daha da fazla çatılmıştı. Bunun üzerine Kraliçe tekrar fıkırdadı: "Üstadımızın gül yüzü daha bir pırıl pırıl oldu! Sarayımda pek çok değişik türde tavuk ve hayvan eti bulunur. Dertlerini dumanlara yükleyip vücudunu içkiyle gevşeten herkesin güzel yiyeceklerle damak zevkine yüklenmesi gerekir."</span></p>

  <p class="P_Current__And__Times_New_Roman__And__12pt__And__Justification__And__Left_Indent__And__Spacing_After_1"><span class="C_Current__And__No_Bold">Kraliçe’nin bu sözleri üzerine başları inci taçlı, bellerine kolza çiçeği renkli ipek kuşak kuşanmış yedi güzel nedime ellerinde çeşit çeşit et dolu tabaklarla masaya geldiler. Kraliçe tabakaların hepsini müritlere dağıttı. Bu tabakların içinde neler yoktu ki... Kuş yavrusundan panter yavrusuna, Bozan Dağı Ejderha Pastırmasından fil paçasına kadar her türlü hayvan eti vardı. Bu nefis etlerden bir parça alıp ağzına götüren insan öyle kendinden geçiyordu ki, ne iyiyi düşünecek hali kalıyordu ne kötüyü.</span></p>

  <p class="P_Current__And__Times_New_Roman__And__12pt__And__Justification__And__Left_Indent__And__Spacing_After__OPENPAR_1_CLOSEPAR_"><span class="C_Current__And__No_Bold">Fakat bilge Konfüçyüs'ün yüzündeki kara bulutlar hâlâ yerli yerindeydi. Kraliçe yine ortalığı velveleye vererek üçüncü kahkahasını attı:</span></p>

  <p class="P_Current__And__Times_New_Roman__And__12pt__And__Justification__And__Left_Indent__And__Spacing_After__OPENPAR_1_CLOSEPAR_"><span class="C_Current__And__No_Bold">"Ah Üstadım! Bakın, keyfiniz ne güzel yerine geldi... Yüzünüzde ne kadar harika bir ifade var... O esrarengiz tütsülerden çeken, o buruk içkilerden tadan, o zengin yemeklerden yiyen insanlar, sıradan insanların dünyasında değil, daha güzel, daha güçlü, daha ateşli bir hayal dünyasında yaşarlar... Korkularından ve ıstıraplarından kaçabilirler. Şimdi üstadımızın gözlerinin önünde böyle bir dünyayı sergilemek istiyorum.”</span></p>

  <p class="P_Current__And__Times_New_Roman__And__12pt__And__Justification__And__Left_Indent__And__Spacing_After__And__All_Padding"><span class="C_Current__And__No_Bold">Bunları söyledikten sonra yanındaki hadımağasına dönerek odanın ön tarafını kapatan perdeyi gösterdi. Büklüm büklüm sarkan ipek perde ortadan sağlı sollu açıldı. Perdenin arkasında avluya inen bir merdiven vardı. Merdivenin önünde yer alan ılık bahar güneşinin altındaki gür çimenlerle kaplı bahçede, başını kaldırmış yukarı bakan, yerlerde sürünen, kavga ediyormuş gibi alt alta üst üste yuvarlanarak şekilden şekile giren bir sürü insan kaynıyordu. İçlerinden bazıları yeni açmış güller gibi al kanlar içindeydi; bazılarının ise yaralı güvercinler gibi titrerken çıkardıkları acı haykırış ve tiz çığlıklar korkunç bir şekilde ortalıkta yankılanıyordu. Bunların yarısı ülkenin yasalarına karşı geldiği için, yarısı da Kraliçe’nin gazabına uğrayarak böyle ağır cezalara çarptırılmış insan güruhuydu. Üstünde elbise bulunan tek insan olmadığı gibi vücudu sağlam kalmış birine rastlamak da mümkün değildi. İçlerinde Kraliçe hakkında atıp tuttuğu için kulağı kesilenler, boynundan zincire vurulanlar, korların üstüne gerili yağlı demirlerin üstünde yürürken ateşin içine düşüp suratlarını parçalayan erkekler vardı. Kral Reiko’nun hoşuna gittiği için Kraliçe’nin hışmına uğrayarak ayakları kesilen, burnu kopartılan, çelik zincirlere vurulan pek çok güzel kız da bulunuyordu aralarında.</span></p>

  <p class="P_Current__And__Times_New_Roman__And__12pt__And__Justification__And__Left_Indent__And__Spacing_After__OPENPAR_1_CLOSEPAR_"><span class="C_Current__And__No_Bold">Bu manzaraları kendinden geçmiş, vecit içinde seyreden Kraliçe Nanşi'nin yüzündeki ifade bir şairinki kadar güzel, bir filozofunki kadar yüceydi.</span></p>

  <p class="P_Current__And__Times_New_Roman__And__12pt__And__Justification__And__Left_Indent__And__Spacing_After__OPENPAR_1_CLOSEPAR_"><span class="C_Current__And__No_Bold">"Bazen kocam Reiko ile birlikte arabaya binip şehre gezmeye çıktığım olur. Fakat Reiko’nun gözü tesadüfen bile olsa oradan geçmekte olan bir kadına takılmayagör-sün... Vay o kadının haline... Hemen emir verir, kadını tutuklatırım. Sonra da burada gördüğünüz şeyler gelir başına... Bugün de yine Reiko ve siz üstadımızla birlikte şehirde dolaşmaya çıkmak istiyorum.</span></p>

  <p class="P_Current__And__Times_New_Roman__And__12pt__And__Justification__And__Left_Indent__And__Spacing_After__OPENPAR_1_CLOSEPAR_"><span class="C_Current__And__No_Bold">Üstadımız, suçluların durumunu gördünüz... Umarım benim arzularıma ters düşecek bir harekette bulunmazsınız...”</span></p>

  <p class="P_Current__And__Times_New_Roman__And__12pt__And__Justification__And__Left_Indent__And__Spacing_After__And__All_Padding"><span class="C_Current__And__No_Bold">Bunları söyleyen Kraliçe’nin sözlerinde otoriter bir tehdit gizliydi. Tatlı tatlı bakarken böylesine acımasız sözler etmek onun en normal haliydi.</span></p>

  <p class="P_Current__And__Times_New_Roman__And__12pt__And__Justification__And__Left_Indent__And__Spacing_After__And__All_Padding__OPENPAR_1_CLOSEPAR_">&nbsp;</p>

  <p class="P_Current__And__Times_New_Roman__And__12pt__And__Justification__And__Left_Indent__And__Spacing_After__And__All_Padding__OPENPAR_1_CLOSEPAR_"><span class="C_Current__And__No_Bold">İsa’dan önce 493 yılında bir bahar günü, Çin’in Koga ve Şisui nehirleri arasındaki Şokyo Bölgesi’nde bulunan Ei Krallığı'nın başkentinde resmi geçit yapan iki araba vardı. Her arabayı dört at çekiyordu. İki genç nedimenin ayakta dikilerek sağlı sollu ipek şemsiyeler açtığı birinci arabada Kral Reiko, hadımağası Yokyo ve yanlarında da eski zalim ecelerden Dakki ve Hoci'nin yüreğini taşıyan</span></p>

  <p class="P_Current__And__Times_New_Roman__And__12pt__And__Spacing_After__And__All_Padding">&nbsp;</p>

  <p class="P_Current__And__Times_New_Roman__And__12pt__And__Justification__And__Left_Indent__And__Spacing_After"><span class="C_Current__And__No_Bold">Kraliçe Nanşi yer alıyordu. Etraflarında kadın ve erkeklerden oluşan kalabalık bir görevli topluluğu vardı. Önünde çok sayıda müridin yürüdüğü ikinci arabada ise iyi kalpli taşralı bilge Konfüçyüs oturuyordu.</span></p>

  <p class="P_Current__And__Times_New_Roman__And__12pt__And__Justification__And__Left_Indent__And__Spacing_After__OPENPAR_1_CLOSEPAR_"><span class="C_Current__And__No_Bold">“Üstadın erdemi Kraliçe’nin zulmünü yenemedi... Yine kadının astığı astık, kestiği kestik, her sözü yasa olacak.”</span></p>

  <p class="P_Current__And__Times_New_Roman__And__12pt__And__Justification__And__Left_Indent__And__Spacing_After__OPENPAR_1_CLOSEPAR_"><span class="C_Current__And__No_Bold">“Bilge Konfüçyüs kim bilir ne kadar üzülüyordun . Kraliçe’nin her zamanki gibi kendini dev aynasında gördüğü belli... Ama bugüne dek gözümüze hiç bu kadar güzel görünmemişti...”</span></p>

  <p class="P_Current__And__Times_New_Roman__And__12pt__And__Justification__And__Left_Indent__And__Spacing_After__And__All_Padding"><span class="C_Current__And__No_Bold">Şehrin sokaklarını dolduran halk arasından böyle konuşmalar yükseliyor, insanlar başlarını uzatarak önlerinden geçen topluluğu izlemeye çalışıyorlardı..</span></p>

  <p class="P_Current__And__Times_New_Roman__And__12pt__And__Justification__And__Left_Indent__And__Spacing_After__And__All_Padding__OPENPAR_1_CLOSEPAR_">&nbsp;</p>

  <p class="P_Current__And__Times_New_Roman__And__12pt__And__Justification__And__Left_Indent__And__Spacing_After__And__All_Padding__OPENPAR_1_CLOSEPAR_"><span class="C_Current__And__No_Bold">O akşam Kraliçe her zamankinden daha güzel makyaj yapıp sırmalı yatağına uzanarak gece geç vakitlere kadar odasında bekledi. Nihayet dışarıda hafif bir ayak sesi duyuldu ve yavaşça kapı vuruldu... Gelen Kral Reiko’ydu...</span></p>

  <p class="P_Current__And__Times_New_Roman__And__12pt__And__Justification__And__Left_Indent__And__Spacing_After__OPENPAR_1_CLOSEPAR_"><span class="C_Current__And__No_Bold">Kraliçe, "Ah! Sonunda yine bana döndün... Bir daha ebediyen benim kollarımdan kaçamayacaksın...” dedi.</span></p>

  <p class="P_Current__And__Times_New_Roman__And__12pt__And__Justification__And__Left_Indent__And__Spacing_After__OPENPAR_1_CLOSEPAR_"><span class="C_Current__And__No_Bold">Kollarını açtı ve Reiko’yu uzun uzun bağrına bastı. İçkinin etkisiyle alev alev yanan yumuşak kolları bir daha çözülmeyecekmiş gibi erkeğin vücuduna kenetlenmişti... Reiko, sesi titreyerek, "Senden nefret ediyorum... Sen korkunç bir kadınsın... Sen beni mahveden bir şeytansın... Fakat ne yapsam ne etsem senden bir türlü ayrılamıyorum...” diyebildi.</span></p>

  <p class="P_Current__And__Times_New_Roman__And__12pt__And__Justification__And__Left_Indent__And__Spacing_After__OPENPAR_1_CLOSEPAR_"><span class="C_Current__And__No_Bold">Kraliçe’nin gözlerinde şeytani zafer pırıltıları yanıyordu...</span></p>

  <p class="P_Current__And__Times_New_Roman__And__12pt__And__Justification__And__Left_Indent__And__Spacing_After__And__All_Padding"><span class="C_Current__And__No_Bold">Ertesi gün bilge Konfüçyüs ve müritleri kutsal öğretilerine devam etmek üzere So Ülkesi'ne doğru yeniden yollara düştüler... Ancak, Ei Ülkesinden ayrılmadan Kon-füçyüs’ün söylediği son sözler şunlar oldu:</span></p>

  <p class="P_Current__And__Times_New_Roman__And__12pt__And__Centre_Alignment__And__Left_Indent__And__Spacing_After__OPENPAR_1_CLOSEPAR_"><span><span class="C_Current__And__No_Bold__And__Italic">İsterdim insanoğlu aklı mantığı bile...</span></span></p>

  <p class="P_Current__And__Times_New_Roman__And__12pt__And__Centre_Alignment__And__Left_Indent__And__Spacing_After__OPENPAR_1_CLOSEPAR_"><span><span class="C_Current__And__No_Bold__And__Italic">Ama serde kadın var, mantık bile nafile...</span></span></p>

  <p class="P_Current__And__Times_New_Roman__And__12pt__And__Justification__And__Left_Indent__And__Spacing_After__And__All_Padding__OPENPAR_5_CLOSEPAR_"><span class="C_Current__And__No_Bold">Yüce üstadın insanlara bıraktığı</span> <span class="C_Current__And__No_Bold__And__Italic">Rongo</span> <span class="C_Current__And__No_Bold">[Erdemli Sözler) adlı kutsal kitabından alınan bu dizeler bu gün bile hâlâ insanlar arasında söylenmektedir.</span></p>

  <p class="P_Current__And__Times_New_Roman__And__12pt__And__Spacing_After__And__All_Padding__OPENPAR_1_CLOSEPAR_">&nbsp;</p>

  <p class="P_Current__And__Coloured_Background__And__Times_New_Roman__And__12pt__And__Spacing_After">&nbsp;</p>

  <p class="P_css1">&nbsp;</p>
</body>
</html>
