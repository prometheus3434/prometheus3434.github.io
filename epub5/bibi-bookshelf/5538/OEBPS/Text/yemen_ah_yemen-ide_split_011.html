<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>1.html</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <h2 class="solbaslik" id="calibre_toc_7">6</h2>

  <p><br class="chapter" />
  <br class="chapter" />
  <br class="chapter" /></p>

  <p class="ortaitalik">... Ayaklarının altından</p>

  <p class="ortaitalik">vatan toprakları kayıyordu...</p>

  <p><br class="chapter" /></p>

  <p class="normal">Sabah erken Vasil’den çıktılar. Menaha’ya doğru yol alırlarken Ahmed Hamdi Bey düşünceliydi. Düşmanları olanca imkânlarıyla bütün zaaflarını değerlendiriyorlardı. Güçlü, zengin, nüfusu kalabalık devletlere karşı koymaları zordu; fakat başlarını uzatıp, “buyurun” demeleri de mümkün değildi. Fakir, bîtap düşmüş olmaları, daha baştan teslim bayrağını çekmelerini gerektirmezdi; zafer kazanamayan değil, elindeki imkânı kullanamayan suçlanırdı. Mevcut imkânlarını en iyi şekilde değerlendirip mücadele etmezlerse, ahirette ecdatlarının huzuruna nasıl çıkarlardı?... Ya milletleri, onun temsil ettiği medeniyet ne olacaktı?... Şeyh Kanis doğru söylüyordu; “Gündüz güneş, gece onlar çölü kaynatıyorlar”dı. Sadece bu çöller mi kaynatılıyordu? Hicaz, Filistin, Balkanlar, vatanın her bölgesi aynı şekilde değil miydi? Hangi güç, hangi imkân, hangi nüfusla bu gailelerin üstesinden geleceklerdi!..</p>

  <p class="normal">Akşam karanlığı çökerken Menaha’ya yaklaştılar. Yanında atını süren manga kumandanına döndü.</p>

  <p class="normal">- Burada iki üç gün kalacağımızı düşünerek kışlada yerinizi ayırtın. Şimdilik Allahaısmarladık, deyip atını mahmuzladı.</p>

  <p class="normal">Mükrimislerin Menaha bölgesindeki dini reisleri olan Şeyh Nasır’ın yeşil vadide taştan yapılmış evinde birkaç akşam misafir olmuştu. Şeyh Nasır da Osmanlı’ya samimiyetle bağlıydı; fakat Şeyh Kanis kadar zeki değildi. Ahmed Hamdi Bey’e de dost olduğunda şüphe yoktu. Kapısına geldi; atından inmeden çağırmaya başladı.</p>

  <p class="normal">- Şeyh Nasır Efendi! Şeyh Nasır Efendi!</p>

  <p class="normal">İçerden bir delikanlı çıktı.</p>

  <p class="normal">- Buyurun efendim, ben Şeyh Nasır’ın oğluyum.</p>

  <p class="normal">- Ben nüfus müdürü Ahmed Hamdi. Sor bakalım babana, beni Allah rızası için misafir eder mi?</p>

  <p class="normal">Buralarda bir memurla, hele bir müdürle dostluk çok önemliydi. Herhangi bir sebeple kendisinin veya cemaatten birisinin işi düşebilirdi. Böyle bir dostluk halk arasında ciddî bir prestij de sağlardı. Babası Ahmed Hamdi Bey’den sık sık söz ederdi.</p>

  <p class="normal">- Buyurun Efendim; babam çok memnun olur.</p>

  <p class="normal">- Yok, yok; sen bir sor</p>

  <p class="normal">Delikanlı eve girdikten bir dakika kadar sonra Şeyh Nasır’la beraber çıktı. Gülümseyen Şeyh Nasır:</p>

  <p class="normal">- Hoş geldiniz, safalar getirdiniz benim aziz kardeşim, dedi. Sizi hangi talihli rüzgâr buralara attı; ah bizim için ne bahtiyarlık.</p>

  <p class="normal">- Aziz Şeyhim, Hudeyde’ye gelecek misafirimi karşılayacağım. Buradaki nüfus memurluğuna da çoktan beri uğramadım; bir sıkıntıları olup olmadığını yerinde görmek istedim.</p>

  <p class="normal">- Halûk atı al, ahıra çek; biraz sonra suyunu, yemini ver.</p>

  <p class="normal">Beraber eve girdiler. Dar bir koridordan geçip, geniş bir odaya geldiklerinde beyaz sarıklı, entarili, ak sakallı, oldukça yaşlı bir kişi ayağa kalkmış, dikiliyordu. Şeyh Nasır onu tanıştırdı.</p>

  <p class="normal">- Amcam Şeyh Naci, Beyt-i Müddei köyündeki Mükrimis taifesinin dinî reisidir. Sağolsun, bizi ziyarete geldi.</p>

  <p class="normal">Ahmed Hamdi Bey’in yorgun yüzü, bakışları birden değişti. Şeyh Kanis’ın sözünü ettiği, Abdullah Mansur’un oturduğu Beyt-i Müddei’deki Mükrimislerin dini reisi Şeyh Naci mutlu bir rastlantıyla karşısındaydı. Elini uzatıp hürmetle eğildikten sonra,</p>

  <p class="normal">- Kardeşim kadar sevdiğim Şeyh Nasır’ın, Şeyh Naci adında bir amcası olduğunu duymuştum, dedi. Karşılaşmak, tanışmak bu akşama nasipmiş.</p>

  <p class="normal">- Nasır’dan adınızı çok işittim. Karşılaştığıma ben de son derece memnun oldum.</p>

  <p class="normal">Yemekte, daha sonra Ahmed Hamdi Bey’in dikkati, sezdirmeden hep Şeyh Naci’nin üzerindeydi. Az konuşan kendi dünyasının dışına pek kulak vermeyen, sözüne güvenilir bir insan olduğu kanaatini onda uyandırdı. Konuşmayı sık sık Beyt-i Müddei’ye getiren Ahmed Hamdi Bey, istiyordu ki o sormadan veya kafesteki kuştan söz etmeden Şeyh Naci veya Şeyh Nasır, Abdullah Mansur’dan bahsetsin; fakat onlar Abdullah Mansur’un adını ağızlarına almıyorlardı. “Beyt-i Müddei’de ne var ne yok?” diye her soruşunda, Şeyh Naci “iyilik güzellik” veya “bir yaramazlık yok” diyordu. Sohbet devam ederken Vasil Şeyhi Kanis’in adını vermeyip, Şeyh Nasır’a şöyle demek zorunda kaldı.</p>

  <p class="normal">- Şeyhim, bir dostum çok ender rastlandığını söyleyerek bana bir kuş hediye etti. Bir anlayana gösterip, dediğinin gerçek olup olmadığını öğrenmek istiyorum. Ender rastlanan bir kuş ise, telef olmaması için bir heveslisine hediye etmek gerekir; çünkü ben bakamam.</p>

  <p class="normal">Şeyh Nasır’dan önce Şeyh Naci cevap verdi.</p>

  <p class="normal">- Beyt-i Müddei’de bir mühtedi var; “İngiltere Hayvanlar ve Bitkiler Bilim Akademisi”nin üyesidir. Uzmanlık alanı kuşlardır; ona gösterebiliriz.</p>

  <p class="normal">Ahmed Hamdi Bey hafif şaşırmış gibi bir tavır takındı.</p>

  <p class="normal">- Mühtedi mi dediniz; hiç duymadım. Adı nedir, nerelidir?</p>

  <p class="normal">- Asıl adı Wayman Bury imiş; ihtida ettikten sonra Abdullah Mansur adını almış. İngiliz, Londra’lı olması lâzım.</p>

  <p class="normal">- Ha onun adını duydum, fakat Beyt-i Müddei’de oturduğunu bilmiyordum. Ne zamandan beri burada yaşıyor?</p>

  <p class="normal">- Bilmiyorum; fakat herhalde en az otuz yıldan beri.</p>

  <p class="normal">- Burada ne yapıyor?</p>

  <p class="normal">- Dünyanın hiçbir yerinde bulunmayan kuşların bu bölgede yaşadığını söylüyor; evi, bahçesi kafes dolu. Taşlarla da ilgileniyor. Burada kalışının bir sebebi de İslâmı iyi yaşamak olabilir.</p>

  <p class="normal">- Demek ki çok iyi müslüman.</p>

  <p class="normal">- Ne diyorsunuz!... Namazları vaktinde kılar; orucunu, hatta üç ayları tutar; emr-i bil ma’ruf ve nehy-i an’il münker’e sadakatla bağlıdır. Abdestsiz yere basmaz; pazartesi ve perşembe günleri oruç tutar; elinden doksan dokuzluk tesbihini düşürmez.</p>

  <p class="normal">Ahmed Hamdi Bey’in yüzünde bir hayret ifadesi belirdi.</p>

  <p class="normal">- Ne çare ki biz dinimizin kıymetini bilmiyoruz. Elâlemin Hıristiyanı geliyor; dinimizdeki güzellikleri, ifade ettiği gerçekleri görüyor ve Müslüman oluyor; bin yıldan beri Müslüman olan bizlerden daha iyi yaşıyor. Onu yakından tanımak isterdim.</p>

  <p class="normal">Şeyh Naci arzusunu önemli buldu.</p>

  <p class="normal">- Haklısınız; Şeyh Abdullah Mansur’un hizmetinde bulunan Mehmed Ali bizim Şeyh Nasır’ı çok sever; benimle beraber ziyaretine geldi. Onun İslâmiyeti nasıl ayrıntılarına dikkat ederek, huşu içinde yaşadığına dair size bizden daha sağlıklı bilgi verebilir.</p>

  <p class="normal">- Mehmed Ali şimdi nerede?</p>

  <p class="normal">- Gençlerle içerde oturuyor; isterseniz çağırtalım.</p>

  <p class="normal">- Kuşlar hakkında ne derece bilgisi olduğunu, İslâmiyeti nasıl yaşadığını, bir de ondan dinleyebilirsem memnun olurum.</p>

  <p class="normal">Şeyh Naci, kapı görevi gören perdenin yanında oturan onbeş yaşlarındaki Şeyh Nasır’ın küçük oğluna döndü.</p>

  <p class="normal">- Yeğenim, Mehmed Ali’yi çağırıver.</p>

  <p class="normal">O ayağa kalkarken, Ahmed Hamdi Bey buralarda çok değer verilen İstanbul sigarasını cebinden çıkardı. Hayretini ifade etmenin önüne geçememiş gibi bir tavır takındı.</p>

  <p class="normal">- Dünyada ne mümin, ne derya insanlar var!</p>

  <p class="normal">Şeyh Naci onu doğruladı.</p>

  <p class="normal">- Olmaz mı!</p>

  <p class="normal">Şeyh Nasır’ın küçük oğluyla içeriye hafif şişman, otuz beş kırk yaşlarındaki Mehmed Ali girdi. O anda Ahmed Hamdi Bey elindeki paketi Şeyh Naci’den başlayarak herkese uzattı. Hepsi aldı. Kibritini çıkarıp sigaraları yaktıktan sonra Ahmed Hamdi Bey bakışlarını Mehmed Ali’ye çevirdi.</p>

  <p class="normal">- Şeyh Naci, Şeyh Abdullah Mansur’un kuşlardan çok iyi anladığını söyledi. Bir dostum, ender bulunduğunu birkaç kere vurgulayarak bana bir kuş hediye etti. O kuşun gerçekten ender, değerli olup olmadığını öğrenmek istiyorum. Kuşu severim, ama beslemek için bilgim ve imkânım yok. Kabul ederse, hediye de edebilirim. Kuştan anlar mı? Alim insan mı?</p>

  <p class="normal">Sigarasından çektiği dumanı bırakırken Mehmed Ali cevap verdi.</p>

  <p class="normal">- Elbette alim insan; kuştan da anlar, her şeyden de. Onun anlamadığı, bilmediği hiç bir şey yok. Yalnız Hudeyde’ye gitti; yarın dönecek.</p>

  <p class="normal">- Sık sık Hudeyde’ye gider mi?Çok dolaşıyorsa, Yemen’e sevgisi büyük demektir. Onun kıymetini bilmeliyiz.</p>

  <p class="normal">- Hudeyde’ye yılda en az on kere gider. Başka yerleri de dolaşır. Bazen gider, haftalarca gelmez.</p>

  <p class="normal">- O seyahattayken evine kim bakar?</p>

  <p class="normal">- Ben bakarım.</p>

  <p class="normal">- O Yemen’i seviyor da Yemenliler onu sevip ziyaret etmiyorlar mı?</p>

  <p class="normal">- Ziyaret etmez olurlar mı? Cizan’dan, Ebha’dan, Aden’den gelen giden istemediğin kadar.</p>

  <p class="normal">- Ama Mehmed Ali, zihnimi bir şey kurcalıyor. Abdullah Mansur, dediğin kadar alim olsa, hemşehrileri de peşini bırakmazlar.</p>

  <p class="normal">- Onlar da gelip gidiyor; bazı akşamlar üçü beşi birden misafirimiz oluyor.</p>

  <p class="normal">Şeyh Naci hatırlatmak gereğini duydu.</p>

  <p class="normal">- Çok önceleri bir adam gelmişti; kısa boylu, büyücek başlı, zayıf, çelimsizdi. Görünüşünden İngiliz olduğu belliydi. İnsanı büyüleyecek kadar güzel giyinir, Mekke modasına uygun şekilde başında kefiye taşırdı. Onunla İngiltere’ye kuş, taş gönderdi mi?</p>

  <p class="normal">Mehmed Ali zihnini toplayıp, hatırlamaya çalıştıktan sonra cevap verdi.</p>

  <p class="normal">- Ha!... Sen Lawrence’i diyorsun. O İngiltere’ye değil, Mısır’a gitti; onunla bir şey göndermedi.</p>

  <p class="normal">Mehmed Ali’den yararlanmayı düşünen Ahmed Hamdi Bey onu daha yakından tanımak istedi. Menfaatle veya vatan ve din sevgisinden istifade ederek onu avucuna alabilirse, Abdullah Mansur’un nefes alıp verişini bile kontrol edebilirdi; fakat Mehmed Ali bu işe yatkın olmalıydı. Ondan ne derece yararlanabileceğini anlamak, bir fırsatını bulup başbaşa konuşmak amacıyla ertesi gün de burada kalmaya karar verdi.</p>

  <p class="normal">Sabahleyin Ahmed Hamdi Bey nüfus memurluğuna uğrayacağını söyleyip izin istedi; yolda, dairede nüfus memuruyla konuşurken zihni hep Abdullah Mansur’la meşguldu. Lawrence buraya gelip gitmişti; belki yine gelecekti. Kimbilir daha kimler gelip gidiyordu. Ayrılıkçı Yemenlilerin de uğrak merkeziydi. Bilhassa geceleri geliş gidişlerin yoğunlaşması önemliydi. Abdullah Mansur mutlaka kontrol altına alınmalıydı.</p>

  <p class="normal">Öğleden sonra Şeyh Nasır’ın evine döndü. Çeşitli konulardan konuşurlarken Ahmed Hamdi Bey’in zihni hep Mehmed Ali ile meşguldu. Diğerlerine sezdirmeden onunla nasıl konuşabilirdi? Kuruluğun bir kenarına koyduğu eşyalarının arasında bulunan kafesteki kuşu vermek için dışarıya çağırsa, beraber olabilecekleri kısa zaman anlaşmalarına yeter miydi?</p>

  <p class="normal">Onlar sohbet ederlerken Şeyh Abdulah Mansur’un geldiğini haber verdiler. Ahmed Hamdi Bey heyecanlandı; ele avuca sığmaz bir insanla karşılaşacaktı; nasıl bir tavır takınması, onunla yakınlık kurabilmek için nelerden söz etmesi gerektiğine karar veremiyor, ama her halûkârda heyecanını yenmesinin şart olduğuna inanıyordu. Kapı görevi gören perdeyi “Bismillah” diyerek açıp, tam bir Yemenli kıyafetinde koyu kumral sakallı, mavi gözlü, ortadan uzun boylu, ilk karşılaştığı birisi hakkında hüküm vermek için bir bakışını yeterli sayacak kadar nefsine güvenen Şeyh Abdullah Mansur içeriye girdi. Hareketlerinde öyle bir tabiîlik vardı ki yüzünü görmeyen onun bu toprağın insanı olmadığını iddia edemezdi. Ancak yılların ortaya çıkarabileceği bir samimiyetle Şeyh Naci ve Şeyh Nasır’la musafaha yaptı. Arapçası öylesine fasih ve halis kâhtahi şivesi idi ki şaşırmamak mümkün değildi. Ahmed Hamdi Bey de ayağa kalkmıştı. Şeyh Nasır ikisini tanıştırdı. Ahmed Hamdi Bey’e doğru adım atan Şeyh Abdullah Mansur gülümseyerek:</p>

  <p class="normal">- Sizi gıyaben tanıyorum, dedi. Buraya uğramaya hiç niyetim yoktu; doğrudan Beyt-i Müddei’ye geçecektim; fakat çoktan beri Şeyh Nasır’ı görmemiştim. Hem onu görür, hem de Mehmed Ali’yi gitmesi gereken bir yere buradan göndermekle yolunu kısaltmış olurdum. Mutlu bir rastlantıyla da sizinle karşılaştım; niyet hayırlı olunca, sonuç da bereketli oluyor.</p>

  <p class="normal">Ahmed Hamdi Bey de nazikçe gülümsedi.</p>

  <p class="normal">- Gerçekten mutlu bir rastlantı oldu. Ben de sizi gıyaben tanıyordum; karşılaşmak bugüne nasipmiş. Biliminizin hayranıyım; ilgilendiğiniz konulardan da gerçekten heyecan duyuyorum. Hiç kimsenin önemsemeyeceği hususlara bir ömür vermek, ne demek?</p>

  <p class="normal">Minderlere otururlarken, sezdirmemek için olanca yeteneğini kullanan Ahmed Hamdi Bey’in bütün dikkati Abdullah Mansur’un üzerindeydi. Çehresinin en dikkat çekici yeri gözleriydi; mavi gözlerindeki canlı bakışlar ne kadar zeki olduğunu belli ediyordu. Zekâ seviyesini verdiği cevaptan da anlıyordu.</p>

  <p class="normal">- Elbetteki aydın bir insan benim kuşlar ve taşlar üzerindeki çalışmalarımı geniş halk yığınlarından başka türlü değerlendirir.</p>

  <p class="normal">- Ne yazık ki Yemen’imizdeki çalışmalarınızı başkalarından duyuyoruz. Bizzat sizin ağzınızdan dinlemenin bize mutluluk vereceğini siz de takdir edersiniz değerli Şeyhim.</p>

  <p class="normal">- Yıllardan beri, dünyada emsali bulunmayan bir kuş cenneti olan bu bölgedeyim. Hiçbir yerde rastlanmayan Devriye, Düccaciye, Cariha, Rücul, Şatiyye, Teviletul gruplarına dahil çok nadir kuşlar yakaladım. Horai’den doğuya doğru gittikçe kuşlar çeşitleniyor, dünyanın bir başka yöresinde bulunmayan türleri buralarda yaşıyor. Tehame’de ve sahilde sıcak iklimlere mahsus kuşların çeşitleri, hemen hemen tam bir kolleksiyon teşkil ediyor. Zat-ül-rücûl cinsinden öyle renklere sahip kuşlar yakaladım ki bunların mevcut bütün renklerin bir araya gelmiş olması gibi insana hayret veren halleri var. Hele aralarında Kutan adında bir kuş bulunuyor ki görmeye değer; her hafta rengi değişiyor.</p>

  <p class="normal">Ahmed Hamdi Bey gülümseyerek;</p>

  <p class="normal">- Herhalde Yemen’imize şükran hisleriyle dolusunuz, dedi. O size sadece bilim aleminde belli bir kariyer edinmeniz için çeşit çeşit kuşlar vermedi. Kılığınızdan, kıyafetinizden, hatta aldığınız mübarek addan dolayı hayatınızın anlamının değişmesine sebep olduğu da anlaşılıyor. Belki bu dünyadan kâm almanızın kısıtlanmasına vesile oldu; ama ahiretinizi kurtardı; size ebedî mutluluklar bahşetti.</p>

  <p class="normal">- Ah ne diyorsunuz Ahmed Hamdi Beyciğim; Yemen’e ben çok şey borçluyum. Dünya dediğin nedir? Yalan değil midir? İki günlük ömürde nimetlerin kısıtlanması önemli mi? Fani hayat, ebedî hayatın yanında hiç kalır. Bu dünyada tadılan her zevkin sonu hüsrandır; çünkü biyolojik yapımızla ilgilidir; onun doyumu hüsranı getirir. Ebedî hayattaki ise ruhî bir haldir; ruh hiçbir zaman doymaz; kavuştuklarının daha üstününü kovalar; onun için doyum olmadığından hüsran da sözkonusu değildir.</p>

  <p class="normal">Abdullah Mansur bunları anlatırken gerçekten heyecanlı görünüyordu. Hayranlık duyduğu İslâmın yüceliklerine insanı her hali, mimikleri ve bakışlarıyla çağırıyordu. Onu derin bir zevkle dinleyen Ahmed Hamdi Bey sözü hediye etmek istediği kuşa getirdi.</p>

  <p class="normal">- Abdullah Mansur Beyefendi; belki yeri ve zamanı değildir, ama manevî ziyafetinizin sarhoşluğuyla unutmaktan endişe ettiğim için, hatırımdayken bir şey söylemek istiyorum. Bir ahbabım çok değerli olduğunu vurgulayarak bana bir kuş hediye etti. Şahsen ben onun değerli olup olmadığını, ona nasıl su, yem verilebileceğini de bilmem; bende kalırsa, herhalde birkaç gün zarfında ölür. Dün Şeyh Naci ve Şeyh Nasır’la size münasip olacağını konuştuk. Getireyim, bir bakın; değerliyse, kabul buyurursanız, onu size hediye etmek isterim. Değersizse, azat edelim, gitsin.</p>

  <p class="normal">Abdullah Mansur konuşurken gözlerinin içindeki gülümsemeler derinleşiyordu.</p>

  <p class="normal">- Aradığım cinslerden biriyse çok makbule geçer; nerededir?</p>

  <p class="normal">- Eşyalarımın yanında, getireyim efendim.</p>

  <p class="normal">Ahmed Hamdi Bey kalkarken Abdullah Mansur yine kuşlardan anlatıyordu.</p>

  <p class="normal">- Birkaç gün yem vereni tanırlar; uzun süre geçmeden yakınlık hissederler; yanı başına konarlar. Öyle çeşitleri vardır ki birbirlerine benzeyen sevimli yaratıkların farklılıkları insanı hayrette bırakır. Dünyalarındaki renkliliği alemlerine dalan bilir.</p>

  <p class="normal">Elindeki kafesle Ahmed Hamdi Bey içeriye girince, Şeyh Abdullah Mansur yaşından beklenmeyen bir çeviklikle yerinden fırladı.</p>

  <p class="normal">- Şatiyye grubunun az rastlanılan bir cinsi! Ah ne kadar makbule geçti; bilemezsiniz.</p>

  <p class="normal">Kafesi eline alan Abdullah Mansur bir süre kuşla konuştuktan sonra, yanına koydu. Ahmed Hamdi Bey, Abdullah Mansur’u biraz daha yakından tanımak istiyordu.</p>

  <p class="normal">- Aziz Şeyhim, size tavsiyede bulunmak haddimizi aşar. Beyt-i Müddei bir köy; San’a’ya taşınıp, orada yaşasanız; daha geniş çevreler sizden yararlansalar, nasıl olur?</p>

  <p class="normal">- Estağfurullah efendim, ne haddimize! Biz kimiz ki geniş çevreler bizden yararlansın? Hayatımda en önemli, belki de biricik işim, kuşlarla ilgilenmektir. Taşlar da ilgimi çekmiyor değil; ama kuşlarla mukayese edince hemen hemen hiç mesabesinde kalır. Kuşlar tahmin edilemeyecek kadar hassas hayvanlardır. Hava cereyanlarını, iklim değişikliklerini insanlardan daha kolay anlarlar. Beyt-i Müddei, iki dağın zirvelerinin birbirine yaklaştığı yerde, verimli ve yılın çok büyük bir bölümünde yeşil olan vahanın ortasındadır. Kuşların buraya ilgisi haddinden fazladır. Bu vaha nasıl insanlara rahat bir hayat sunuyorsa, kuşlara da aynısını veriyor. Zaten kuşların tarihi ile insanların tarihi arasında çok yakın ilişki bulunmaktadır.</p>

  <p class="normal">Ahmed Hamdi Bey gülümseyerek:</p>

  <p class="normal">- Kuşlara ilginiz beni şaşırtıyor, dedi.</p>

  <p class="normal">- Şaşırmayınız; insan onları tanıdıkça Yaratan’ı daha şuurlu idrak ediyor. Kendi dünyalarında hür ve bağımsız yaşayan hayvanların bize verdikleri derslerden mutlaka yararlanmalıyız. -Yüzüne nazik bir ifade vererek sözüne devam etti- Siz sohbete devam ediniz; bir taş için Mehmed Ali’nin yarın bir yere gitmesi gerekiyor; onunla bana biraz izin verin; taşta hangi hususlara dikkat edeceğini ona ayrıntılarıyla anlatayım.</p>

  <p class="normal">Abdullah Mansur kalkınca, Mehmed Ali onu takip etti. Şeyh Naci, Ahmed Hamdi Bey’e döndü.</p>

  <p class="normal">- Bizim alim ve fazıl Şeyh Abdullah Mansur’umuz işte budur.</p>

  <p class="normal">Ahmed Hamdi Bey’in yüzünde hayranlık ifadesi belirdi.</p>

  <p class="normal">- Size gıpta ettim; sık sık böyle muhteşem bir insanla görüşmek imkânınız var. Ben burada yaşasam, onun peşini hiç bırakmam.</p>

  <p class="normal">Şeyh Nasır:</p>

  <p class="normal">- Belki biz de bırakmak istemeyiz; ama o kadar çok gelip gideni var ki, istediğimiz zaman sıra bize gelmiyor, dedi.</p>

  <p class="normal">Biraz sonra güleç bir yüzle içeriye giren Abdullah Mansur yine aynı mindere oturdu. Sohbet başladı; konu geçmişteki İslâm alimleri, büyük mutasavvıflardı. Abdullah Mansur’un İslâmiyete, islam tarihine, ardlarında iz bırakmış mutasavvıflara dair bilgisi gerçekten Ahmed Hamdi Bey’i şaşırttı. Vakti gelen ikindi namazını Abdullah Mansur kıldırdı. Namazdan sonra fazla oturmadı; “destur” diyerek ayağa kalktı.</p>

  <p class="normal">- Buyurun Ahmed Hamdi Bey, Beyt-i Müddei’ye beraber gidelim. Misafirimiz olursanız, bizleri ihya edersiniz.</p>

  <p class="normal">Ahmed Hamdi Bey de ayağa kalktı.</p>

  <p class="normal">- Davetinize teşekkür ederim aziz Şeyhim. Fakat şimdi gelemem; Hudeyde’ye gidip İstanbul’dan gelecek misafirimi karşılamak zorundayım; kusura bakmayın.</p>

  <p class="normal">- Ne zaman müsaitseniz, o zaman buyurun; bekliyorum efendim.</p>

  <p class="normal">Ahmed Hamdi Bey’le, Abdullah Mansur musafaha ile vedalaştılar. Mehmed Ali kafesi eline aldı; Şeyh Abdullah Mansur’u Şeyh Nasır, Şeyh Naci, evin bütün erkekleri uğurluyorlardı. Odada yalnız kalan Ahmed Hamdi Bey’in zihni ne yapmaları gerektiğiyle meşguldu. İmkânları çok sınırlıydı; ama ayaklarının altından vatan toprakları kayıyordu; mutlaka bir şeyler yapmalıydılar...</p>

  <p class="normal">Uğurlayanlar bir süre sonra geri döndüler. Çeşitli konulardan konuşurlarken Ahmed Hamdi Bey’in zihni hep Mehmed Ali ile meşguldu; ondan nasıl yararlanabilirdi?... Akşam yemeğini yedikten sonra sıra bir Yemenli için vazgeçilmez olan gat, nargile, kışır çemenesine gelmişti. Bunlar da önceden hazırlanmıştı. Gatları çiğnerken bir komşularının öldüğünü haber verdiler. Şeyh Nasır, Şeyh Naci, ev halkı oraya gittiler. Bu Ahmed Hamdi Bey için kaçırılmayacak bir fırsattı. Gatını çiğnerken Mehmed Ali’den yararlanıp yararlanamayacağını anlamak istedi.</p>

  <p class="normal">- Mehmed Ali nerelisin?</p>

  <p class="normal">- Taaz sancağının Kutuba ilçesinin sınıra yakın Tanab köyündenim.</p>

  <p class="normal">- O bölgedeki sultanınız kimdir?</p>

  <p class="normal">- Taliğ bin Huşsam.</p>

  <p class="normal">- Abdullah Mansur’un hizmetinde ne zamandan beri bulunuyorsun?</p>

  <p class="normal">- Beş yıldan beri.</p>

  <p class="normal">- Daha önce nerede çalışıyordun veya ne iş yapıyordun?</p>

  <p class="normal">- Ali Muhsin Askeri’nin yanında çalışıyordum. Oğluyla kavga edince, ayrıldım. Şeyh Abdullah Mansur’ un da adama ihtiyacı vardı.</p>

  <p class="normal">Yezidîlerin sayılı tarihçilerinden biri olan, amansız Osmanlı düşmanlığını hayat düsturu haline getiren Ali Muhsin Askeri’nin adını duyunca Ahmed Hamdi Bey adeta irkildi. Ali Muhsin Askeri, Hacı Ali adını taşıyan, daha çok San’a ve dağlık kesimde faaliyet gösteren ajan James Verfil’in sağ koluydu. Onun kadar desiseci, acımasız bir insan yeryüzüne az gelmişti. Ahmed Hamdi Bey nargilesinden derin bir nefes çektikten sonra sordu.</p>

  <p class="normal">- Şeyh Abdullah Mansur’un hizmetine girmende herhalde Ali Muhsin Askeri ile olan dostlukları rol oynamıştır.</p>

  <p class="normal">- Hayır; onlar katiyen birbiriyle dost değildirler.</p>

  <p class="normal">Rengi değişen Mehmed Ali’nin aşırı reaksiyonu Ahmed Hamdi Bey’in dikkatinden kaçmadı.</p>

  <p class="normal">- En azından tanışırlar değil mi?</p>

  <p class="normal">- Evet tanışırlar; ama Şeyh Abdullah Mansur, Ali Muhsin Askeri’yi hiç sevmez. - Kısa bir süre düşündükten sonra hafifçe kızararak ilâve etti- Fakat Sultan Taliğ’le Ali Muhsin Askeri çok yakın dosttur.</p>

  <p class="normal">Mehmed Ali’nin hafifçe kızarması, sormadan Sultan Taliğ’le Ali Muhsin Askeri’nin çok yakın dost olduklarını söylemesi Ahmed Hamdi Bey’in beyninde perdeyi araladı. Mehmed Ali dersini ezberlemişti; fakat bu konularda fazla pişmemişti. Abdullah Mansur bir taşla iki kuş vurmak istiyordu; onda kendisine dair doğacak şüpheyi Mehmed Ali ile silerken sıkı bir Osmanlı dostu olan Sultan Taliğ’i de hedefe oturtuyordu. Mehmed Ali görevini yapmak için gayretini sürdürüyordu.</p>

  <p class="normal">- Yezidîlerin, Zeydîlerin gafleti Şeyh Abdullah Mansur’da yoktur. Orucu, namazı, hayır için gayretiyle o tam bir Müslümandır. Nice şeytanları, helâl haram tanımayanları, eşkıyaları doğru yola getirdi. Öğrenmek için gezer, kitap okur, hak yoluna davet amacıyla halkın arasına karışır. O Menaha’da sarıklı, Yezidîlerin içinde külâhlı, Hudeyde’de şapkalıdır. Her kıyafette de hayrı ön plânda tutar. Onun için sadece bir iş vardır; hayır işlemek, gafilleri uyandırmak.</p>

  <p class="normal">- Dediklerin doğru Mehmed Ali, adamcağız İslâm için her şeyini terk etti. Dünyanın bütün nimetlerini elinin tersiyle itip, Hakk’a yönelen böyle bir insana ne denir? Yalnızca saygı duyulur; eli öpülür; yeri gelince de kelimeler kıskanılmadan övülür.</p>

  <p class="normal">İçeriye Şeyh Nasır, Şeyh Naci girince, Ahmed Hamdi Bey konuyu değiştirme mecburiyetini duydu; ama zihninde değerlendirmeye devam etti. Abdullah Mansur burada önemli bir düğümdü; belki de Yemen’ deki ihanet şebekesinin beyniydi. Mehmed Ali’den yararlanamazlardı. Onun peşine İngilizcesi, Arapçası kuvvetli bir eleman takılmalıydı.</p>

  <p><br class="chapter" /></p>

  <p class="ortayazi">* * *</p>

  <p><br class="chapter" /></p>

  <p class="normal">Ertesi sabah Ahmed Hamdi Bey Şeyh Nasır’a, Şeyh Naci’ye, Mehmed Ali’ye veda edip, atına binerken alabildiğine karamsardı. Yemen’in çölleri ve dağları Avrupalı kaynıyordu. Bunların bir bölümü kesinlikle askerdi; ama aralarında petrol mühendisleri, kimyagerler, jeologlar, mineraloglar, misyonerler gibi çeşitli mesleklere mensuplar da vardı. Fakat hepsi “Eski eser uzmanı” olduklarını söylüyor, ellerindeki belgeler de mesleklerini eksiksiz doğruluyordu. Kimisi ihtida edip, Wayman Bury adını bırakmış, nura gark olduğunu zihinlere çakmak için Abdullah Mansur’u almıştı; kimileri sularındaki madenleri araştırıyor, kimileri de Yemen’in güneşinde boy atan bitkilerde şifa arıyordu. Bazıları da insanlık medeniyetine beşik olmuş bu diyarlarda eski yazıları okuyordu!... Gruplar kazılara başlıyor, bir süre sonra orayı bırakıp, bir başka yerde devam ediyorlardı. İngilizler, Fransızlar, Almanlar, Ruslar, İtalyanlar Bedevî kılığına bürünmüş, ellerindeki haritalarla dolaşıyorlardı. Kapitülâsyonlara dayanarak istedikleri yerlerde konsolosluklar açıyorlardı. Aslında bunlar konsolosluk değil, birer karargâhtı; sel gibi altın akıtıyorlardı. Hepsinin hedefi ortaktı; buralardaki petrol yataklarını, diğer yeraltı zenginliklerini tespit etmek, onları ele geçirmek... Bütün bunlar Tehame’nin çöllerinde atını mahmuzlayan Ahmed Hamdi Bey’i kara kara düşündürüyordu.... Yangın uçsuz bucaksız vatanlarının çeşitli yerlerinde birden başlayabilirdi. Savaşlar millette takat bırakmamıştı; yetişmiş insanları ise hemen hemen yoktu!... Ne yapabilirlerdi!...</p>

  <p><br class="chapter" /></p>

  <p class="ortayazi">* * *</p>

  <p><br class="chapter" /></p>

  <p class="normal">Ahmed Hamdi Bey’in bilgi verdiği Mehmed Ali Paşa hiç vakit kaybetmeden hazırlığa girişti. Ağır topçu kalesinin içinde kazdırdığı derin kuyuları hububatla doldurmaya başladı. Hudeyde ile San’a arasındaki ambarlardan kervanlarla çuvallar, sandıklar taşınıyordu. Genellikle çuvallarda buğday, dura vardı; bazılarında da şeker, tuz bulunuyordu. Sandıklar ise mermi doluydu. Mehmed Ali Paşa geliş gidişleri öyle ayarlıyordu ki yatsı namazından sonra kervan San’a’ya giriyor, gün doğmadan tekrar geri dönüyordu. Kervanları da hep Tehame’den tutuyordu; çünkü onlar Sünnî olduklarından devlete bağlıydılar; ortalığı velveleye vermemeleri için sık sık tembihte bulunuyordu. Halkta panik olmaması için dikkatli ve ketum davranıyor, yaklaşan tehlikeyi ailesinden bile gizliyordu. Ama faaliyetin farkında olanlar Paşa’nın bir şeyler sezdiğine veya haber aldığına, dolayısıyla bir tehlikeye karşı hazırlık yaptığına inanıyorlardı. Gün geçtikçe, Paşa’nın gayreti bilhassa San’a’daki Türkler arasında fısıltı halinde dolaşıyor, yüreklere kuşkuların yerleşmesine sebep oluyordu. Hazırlığı niçin yaptığını, en yakınları sorsa bile, “Sadece temkin” cevabını veriyordu.</p>

  <p class="normal">Türk aileler son isyanda çok yokluk çektiklerinden bu kere gafil avlanmamak için gaz, tuz, şeker, un gibi ihtiyaçlarını uzun süre yetecek kadar evlerinin bir kenarına yığmak istiyor, bunu elden geldiği kadar dikkatleri çekmeden yapıyorlardı; aksi halde herkes dükkânlara hücum eder, fiyatlar fırlar, mal da kalmazdı. Paşa’nın bütün temkinine rağmen dairelerde, köşe başlarında, gat çiğneyip, nargile içilen merfeçlerde kuşkulu fısıldaşmalar hiç eksik olmuyordu. Bazen de İmam Yahya’nın isyana niyeti varsa, korkup vazgeçmesi için Paşa’nın bu hazırlığı yaptığı şayiası Türkler arasında yayılıyordu.</p>

  <p class="normal">Asaf Bey pazar günü ve gecesi San’a postahanesinde telgraf haberleşme nöbetçisi idi. Bir konuda mecburiyet varsa, o Asaf Bey’e ağır gelirdi. Nöbet tutmasa ne yapacaktı; evinde veya bir dostunun yanında oturacaktı; burada da oturuyordu; arada ne fark vardı?... Sigarasını yakarken “Özgür olmayı seviyorum.” diye zihninden geçirdikten sonra kendini oyalamak için hayaller kurmaya başladı. Biraz mahrumiyet içinde yaşıyor, ama iyi maaş alıyordu. Birkaç yıl daha burada sabredebilirse, İzmir’in kenarında bahçeli bir eve sahip olabilir; çoluk çocuğunun geleceğini güvence altına alabilirdi... Yatsıya doğru Hudeyde’deki postahane nöbetçisi Ragıp Efendi onu aradı: “Kamaran merkezinde Bab-ı Ali’ ye uzun bir şifreli telgraf varmış; oraya doğru işleyip telgrafı alınız.” diye bildirdi ve yol verdi. Asaf Bey, Kamaran’a ulaşınca karşısında oranın müdürü Kargılı Osman Efendi’yi buldu. Kargılı Osman Efendi, Topal Said Paşa’nın Abu’ya gidip geldiğini, Bab-ı Ali’ye şifreli bir telgraf hazırladığını, şifreye çevirdikçe ulaştıracakları haberini verdi.</p>

  <p class="normal">Biraz sonra Kargılı Osman Efendi, telgrafın bir sahifesinin geldiğini bildirdi ve maniple şakırtısı devam etti. Daha üç cümle yazdırmadan bağlantı koptu; bu anda da bir silâh sesi yankılandı. Ne hikmetse Asaf Bey bunun bir başlangıç olup devam edeceği hissine kapıldı. Bu hissinde de yanılmadı. Bir dakika geçmeden silâh sesleri çoğaldı. Telâşa kapılan Asaf Bey vali konağının telgraf merkezini aradı.</p>

  <p class="normal">- Hudeyde ile bağlantımız koptu; şu anda silâh sesleri duyuyorum; siz de duyuyorsunuzdur. Ne olup bittiğine dair bilginiz var mı?</p>

  <p class="normal">- İmam Yahya’nın isyan etmiş olabileceğini söylüyorlar. San’a’ya ateş ediliyor.</p>

  <p><br class="chapter" /></p>

  <p class="ortayazi">* * *</p>

  <p><br class="chapter" /></p>

  <p class="normal">Mülazım Celâleddin yaslandığı yatağından ilk silâh sesini duyunca kalktı. Silâh seslerinin devam etmesiyle olağanüstü bir durumun sözkonusu olduğunu anladı. Böyle anlarda hemen kışlaya gidip, birliğinin başına geçerek, verilecek emri ifaya hazır olması gerektiğini biliyordu. Bir solukta giyindi ve evden fırladı. Kışlaya doğru koşarken camiden çıkanlar süratle evlerine dağılıyor, ışıkları söndürülmüş pencerelerden komşular birbirlerine endişelerini dile getiriyorlardı. Tepelerde tüfek patlamaları sıklaşıyordu.</p>

  <p class="normal">Kışlanın bahçe kapısından girerken, Binbaşı İlhami Bey’le karşılaştı. Mülazım Celâleddin selâm verip, onu takip etmeye başladı. Arkasından gelen topuk sesleri gittikçe çoğalıyordu. Hareketi çabuklaştırmak için nöbetçi subayı bütün birlikleri bahçede içtima etmişti. Yaklaştıklarında Miralay Ali Said kışladan çıktı; onu selâmlayıp esas duruşa geçtiler. Miralay Ali Said’in sesinde tedirginlik gizliydi.</p>

  <p class="normal">- Böyle bir anda tabur kumandanları ne yapacaklarını biliyorlar. Kumandanlar taburlarının başlarına geçip, T planını uygulamak üzere görev yerlerine hareket etsinler.</p>

  <p class="normal">Miralay Ali Said’in söyledikleri Celâleddin’i rahatlattı. Kendisi ordu mensubu, mülazımdı; böyle bir anda görevinin ne olacağını bilmiyordu. Ona sadece kışlaya gelmesi emredilmişti. Demek ki ordu onun düşündüğünden de temkinliydi.</p>

  <p class="normal">Taburları hemen kuzeye hareket etti. Hava bulutluydu; bir tek yıldız görünmüyor, karanlığa gömülü tepelerde, tüfek sesleri arasında küçük alev parçaları yanıp sönüyordu. Onlar görev yerlerine yürürlerken silâh sesleri hem sıklaşıyor, hem de San’a’nın çevresindeki tepelere yayılıyordu. Surun dibine geldiklerinde, Binbaşı İlhami, kuledeki nöbetçi subayıyla konuştuktan sonra, Şuup kapısını açıp çıkmaya başladılar. Daha dışarı çıkmadan yere yatıyor, Binbaşı İlhami’nin emri yönünde sürünüyorlardı. Yüz metre kadar ilerde eşilmiş, uzaktan bakılınca görülmemesi için çalı çırpıyla gizlenmiş siperlere giriyorlardı. Onların siperlere rahat girebilmelerine yardımcı olmak amacıyla surlardan açılan ateş yoğunlaştırılmıştı.</p>

  <p class="normal">Mülazım Celâleddin’in heyecanı yatıştı. İlk defa sıcak bir çatışma içinde bulunuyordu. Kumandanları onlara ilk mermi patlayıncaya kadar insanın telâşlandığını, sonra kısa sürede ortama alıştığını, her şeyin tabiîymiş gibi geldiğini söylüyorlardı. Bunları moral vermek için söylediklerini zannediyordu; ama işte gerçekti... Tepelerde, surlarda silâhlar patlıyor, siperde takımının başında bulunan Celâleddin elinde tabancası, gök gürültüleri arasında bulutları yaran şimşeklerin şavkında devamlı ileriyi kolluyor, karanlıkların içinde bir kıpırdama arıyordu.</p>

  <p><br class="chapter" /></p>

  <p class="ortayazi">* * *</p>

  <p><br class="chapter" /></p>

  <p class="normal">San’a’yı kuşatan İmam Yahya’nın kuvvetleri telgraf tellerinin tamamını kestikleri için dışardaki birlikler, üst rütbeli subaylar ve mülki amirlerle sadece hilyosta aracılığıyla haberleşebiliyorlardı. Hudeyde’den gelen posta Sinanpaşa’ya ulaşmıştı; oradaki istihkam taburunun kumandanı Trablusgarb’lı Binbaşı Abdülkadir, Şuayb Dağı’ndaki hilyosta vasıtasıyla Sinanpaşa-San’a yolunun İmam Yahya’nın kuvvetlerince kesildiğini, postanın hareket etme şansının kalmadığını Kolordu Kumandanlığına bildirdi. Sinanpaşa’nın kuzeydoğusundaki Şuayb Dağı’ nın eteğinde bulunan karakolun kumandanı Şamlı Mülâzım Sudi’nin emrindeki askerlerin isyancılara karşı koymak istedikleri halde, Mülazım Sudi’nin engel olduğu ve karakolu askerlerle birlikte teslim ettiği Binbaşı Abdülkadir’in verdiği bilgiler arasındaydı.</p>

  <p class="normal">Süvari taburunun Sinanpaşa yönüne hareket etmesi, mümkünse kuşatmayı yarıp postanın San’a’ya intikalini sağlaması için kumandanı Binbaşı Raif’e Mehmed Ali Paşa emir verdi. Kışladan hareket eden süvari taburuna yardımcı olmak amacıyla kaleden o tarafa, yoğun bir şekilde namluların yanıp söndüğü yerler hedef alınarak top atışına başlandı. İmam Yahya’nın birlikleri top menzilinin dışına çıkmak amacıyla Sinanpaşa yönündeki çeşitli tepelere dağıldılar.</p>

  <p class="normal">Yağmurla beraber sanki ortalığı siyah bir tül kapladı. Birkaç metre önlerini görmeleri mümkün değildi; nalları balçıkta yumuşak sesler çıkaran atların içgüdülerine güvenerek ilerliyorlardı. Gittikçe hızlanan yağmur üç beş dakikada iliklerine işledi. Yaklaştıkları bir tepecikten yoğun bir ateşle karşılaştılar; karanlıkta uzayan alevler değişik yerlerden üstüste fışkırıyor, ürken atlar zapt olunamıyordu. Tepeden uzaklaşıp batıya uzanan vadide yol almaya yöneldiklerinde, iki taraftaki tepelerden ateşe hedef oldular. Sık sık feryatlarla bir asker devriliyor, vahşi kişnemelerle atlar karanlıkta kayboluyordu. Yoğunlaşan bir ateşin içine adım adım giriyorlardı. Yağmur yağıyor, gök gürlüyor, şimşekler üst üste çakıyor, yanan namlulardan alevler fışkırıyor, dizginlerini koparmak için çırpınan atlarıyla güç belâ ilerliyorlardı. Çığlıklar, at kişnemeleri, şaha kalkmaları sıklaşıyor, sağ ve sollarında ateş duvar halini alıyordu. Binbaşı Raif kuzey ve güney yönlerine birkaç bomba fırlattı; onların saçtığı alevler arasında ateş daha da yoğunlaşınca, işin imkânsızlığını hepten kavradı. Biraz daha içlerine girerlerse, arkadan çevrilebilir, imha olabilirlerdi. Birliğini döndürmek zorunda kaldı.</p>

  <p><br class="chapter" /></p>

  <p class="ortayazi">* * *</p>

  <p><br class="chapter" /></p>

  <p class="normal">Nukum Dağı’ndaki hilyosta ile irtibat sağlayan muhabere bölüğü ağır topçu kalesi içindeydi. Bölük merkezi ile hilyostanın bulunduğu yer arasındaki haberleşme morsla sağlanıyordu. Haber verme imkânı olan karakollardan “bir günlük suyumuz kaldı”, “ekmek yapmak için son un çuvalını açtık”, “mermilerimiz çok azaldı” gibi feryatlar geliyordu. Nasıl tedbir alınırsa alınsın, bu feryatlar dilden dile dolaşıyor, şehirdeki karamsar havayı daha da ağırlaştırıyordu.</p>

  <p class="normal">Susuz, yiyeceksiz, mermisiz kalanlar İmam Yahya’nın disiplin tanımayan kuvvetlerinin eline düşecek, cembiyelerinde can vereceklerdi. Bunu bilmelerine rağmen yapabilecekleri bir şeyin bulunmaması onları kahrediyordu.</p>

  <p class="normal">Acizliğin ne menem bir şey olduğunu Mülazım Celâleddin de yaşıyordu. Böyle zor zamanlarda insan adeta ümit makinesine döner, devamlı icat ederdi. Başka türlü bu şartlara katlanılır, vakit geçirilebilir miydi? Çamurların içinde debelenirken genellikle hayali Hatice’de, onu bekleyen mutluluklarda yoğunlaşırdı. Bazen de “Ah neler düşünüyorum! Hiç yakışık alıyor mu?” diye kendine kızar, görevinin başında pür dikkat bulunmak isterdi; fakat çok geçmeden kendisini yine aynı hayalin içinde bulurdu.</p>

  <p class="normal">Bazı geceler soğuğun pençesinde titrerken, kanlı bir yüzü andıran ay Nukum Dağı’nın ardından toprağa sürünerek yükselirdi. Bu anlarda sanki her şey karanlıkların altından sıyrılıp çıkardı; ama hiçbiri çıplaklığıyla görünmezdi; bütün çirkinlikler silinir, güzellikler harikulâdeliklere kavuşurdu. Gökyüzünün bir kenarından dünyamıza ışıklarını döken bu sihirli nur yumağı karamsarlıkta bunalan herkes gibi Celâleddin’i de hayal denizine çeker, ona çileli ortamda doyulmaz anlar yaşatırdı.</p>

  <p class="normal">Siperde gündüz değişmeleri mümkün değildi; tepelerdeki İmam Yahya’nın kuvvetleri tarafından görülür, ateşe tutulurlardı. Tek sakıncası bu değildi; siperleri aslında pusuydu; burada bulunduklarını bilmeden hücum ederek namlularının ucuna gelecek olan İmam Yahya’nın kuvvetlerine ölümcül darbe indireceklerdi. Bunun için sipere giren orada oniki saat aç ve susuz kalırdı. Şubatın son günleriydi; toprak buz gibiydi; bazen saatlerce yağan yağmurun altında, balçığın içinde uzanmak zorundaydılar. Hiç değilse sonradan elbiselerini değiştirebilselerdi!... Buna imkân yoktu; bir tek elbiseleri vardı; çoğununki de delik deşikti... Sık sık birisi öksürüğe yakalanır, ciğerleri sökülürcesine döğünürdü. En büyük sıkıntılarından biri özgürce öksürememekti; duyulmak endişesiyle ağzını kapar, çamurda çırpınmaya başlardı. Takımından her gün bir iki kişi eksilirdi; zatürreeye, zatülcenpe yakalananlar hastahaneye kaldırılırlardı. Ağzına kadar dolmuş hastahanenin bahçesindeki çadırlara günden güne ilâveler yapılırdı.</p>

  <p><br class="chapter" />
  <br class="chapter" />
  <br class="chapter" />
  <br class="chapter" />
  <br class="chapter" /></p>
</body>
</html>
