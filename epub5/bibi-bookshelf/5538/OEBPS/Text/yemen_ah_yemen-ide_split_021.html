<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>1.html</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <h2 class="solbaslik" id="calibre_toc_17">16</h2>

  <p><br class="chapter" />
  <br class="chapter" />
  <br class="chapter" /></p>

  <p class="ortaitalik">Soluklar tutulmuş,</p>

  <p class="ortaitalik">kulaklar borazan sesindeydi...</p>

  <p><br class="chapter" /></p>

  <p class="normal">Üsküplü Osman silâhların ne zaman, nereye geleceğini Ahmed Hamdi Bey’e bildirmişti. Onun bilgi verdiği Mehmed Ali Paşa, diğer yüksek rütbeli subaylarla görüşüp, durum değerlendirmesi yapmış, Hudeyde ve Beytü’l-Fakih’ten bazı birlikleri güneye kaydırmaya karar vermişti; çünkü yakınında bulunan Muha’daki askerler yeterli olmayabilirdi.</p>

  <p class="normal">Harekâtı yönetecek Miralay Ali Said sıcak bir çatışmaya meydan vermeden operasyonu bitirmek istiyordu. Bir gün önceden, iç kısımlardan dolaşarak Eritre ile Somali sınırının tam karşısına geldiler; denizden on kilometre kadar içerdeydiler; yine de görülmek endişesiyle çukur yerlerde vakit geçirmeye dikkat ettiler.</p>

  <p class="normal">Sağa sola serpilen birlikler, denize yakın bir yerden itibaren büyük bir hilâl teşkil edeceklerdi. Kervan üç dört kilometre içeriye girdikten sonra hilâlin deniz tarafına gelen iki ucu birbirine kavuşacak, çember tamamlanacaktı. Sonra da birden daralıp, onları kıskıvrak kuşatarak hareketsiz hale getireceklerdi.</p>

  <p class="normal">Üsküplü Osman geceyi Şeyh Abdullah Mansur’un evinde geçirmek için akşam namazı yaklaşırken kapıyı çaldı. Böyle bir gecede onların yanında bulunması, eğer varsa, bütün şüpheleri silerdi. Kapıyı açan Mehmed Ali ile musafaha yaptılar. Onu güler yüzle karşılayan Şeyh Abdullah Mansur:</p>

  <p class="normal">- Gel bakalım hak yolunun yolcusu, dedi.</p>

  <p class="normal">Elini öpüp, odadaki diğer kişileri de selâmlayarak yerine otururken durumuna açıklık getirmek istedi.</p>

  <p class="normal">- Ah Şeyhim, tam inanmadan hak yolunun yolcusu olunur mu?</p>

  <p class="normal">- Kesinlikle olunmaz.</p>

  <p class="normal">- Sizi görünce inanmanın ne kadar huzur verici bir şey olduğunu anlıyor, fakat sizden ayrılınca, yine eski dünyama dönüyorum. Gerçekten “Ceht” de ediyorum.</p>

  <p class="normal">- Evet, ceht etmek lâzım, ya Edward Osman; fakat ceht’ine rağmen İslâma inanamıyorsan kendini fazla zorlamana gerek yok; demek ki senin nasibin İslâmda değilmiş. Bu anlaşıldıktan sonra eksiksiz bir Hıristiyan olmaya bakmalısın. Önemli olan iyi kul, güzel ahlâk sahibi olmaktır. İyiliğin, güzelliğin reçeteleri farklı olabilir. Bir Hıristiyan nasıl eksiksiz duruma gelebilir, diye elbette bana sormayacaksın; ben yıllar önce farklı bir kulvara saptım. Hıristiyanlığı unutmuş, ona dair hassasiyetlerimi tamamen yitirmiş olabilirim. Ama bana öyle geliyor ki eksiksiz Hıristiyan olmanın birinci şartı şüphesiz önce ümmetine, sonra insanlığa yararlı bir kişi olmaktır. Neresinden bakarsak bakalım, istisnaları bulunmakla beraber, hayırda yarış ümmetlerin arasında cereyan etmektedir. Her ümmet iyilikte kumaşın bir yüzünü temsil eder; birinin olduğu yerde diğerine de ihtiyaç duyulur; iyiliğin ne kadar çeşidi artarsa, değişik yaratılıştaki insanların kendilerine daha iyi hitap edeni seçme şansları da o kadar artar. Bu da Rabbimizin çeşitli karakterlerdeki biz kullarına lütfudur.</p>

  <p class="normal">Abdullah Mansur’un çok farklı konuşması Üsküplü Osman’ın dikkatini çekti. Yemek boyunca, diğerlerine bir mesaj vermek zorunda olup olmadığını yakalamaya çalıştı. Nasiple konuyu ele almasının yanlış olduğunu Abdullah Mansur’un düşünebileceğini biliyordu; çünkü Hıristiyanlıkta nasibi olsaydı, inanırdı; o dinin bir saliki olarak doğmuştu...</p>

  <p class="normal">Abdullah Mansur’un tanıştırırken birisinin Adenli, birisinin Habeşistanlı, diğer ikisinin de yakın bir köyden olduklarını söylediği misafirler izin isteyip ayrıldıktan bir saat kadar sonra üç İngiliz içeriye girdi. Yemenli kıyafetlerine bürünmüşlerdi; ama renkleri, gözleri, yüz yapıları İngiliz olduklarını ortaya koyuyordu. Onları derin bir samimiyetle karşılayan Abdullah Mansur Üsküplü Osman’la tanıştırdı. Abdullah Mansur’un evinde takvadan dolayı genellikle öğünlük yemek hazırlanırdı. Bunlara hemen yemek çıkarılınca, geleceklerinin önceden bilindiğini Üsküplü Osman anladı.</p>

  <p class="normal">Mehmed Ali ile gündüzleri hayvanları otlatan, akşamları da ona yardım eden Ali Haşim yemekten sonra nargileleri hazırlayıp getirdiler. Oturup kalkmalarında İngilizlerin hiç yabancılık çekmemeleri, aynen Yemenli gibi hareket etmeleri epeyce bir zamandan beri burada bulunduklarını gösteriyordu. Marpucuyla Üsküplü Osman’ı işaret eden Thomas gülümseyerek Abdullah Mansur’a İngilizce şunu söyledi.</p>

  <p class="normal">- Dostumuzdan özür diliyorum. Uzunca bir zamandan beri burada bulunmama rağmen, en basit isteğimi Arapça anlatamıyorum. İzin verirlerse, İngilizce konuşmak istiyorum.</p>

  <p class="normal">Abdullah Mansur gülümseyerek Üsküplü Osman’a döndü.</p>

  <p class="normal">- Thomas Arapça bilmediği için İngilizce konuşmak durumundadır. Senden izin istiyor.</p>

  <p class="normal">Üsküplü Osman da gülümsedi.</p>

  <p class="normal">- Nezaketi için kendilerine teşekkür ettiğimi lütfen söyleyin aziz şeyhim. Madem ki Thomas Bey Arapça bilmiyor, sohbetinizi rahatça İngilizce yapın; ben zaten her zaman buradayım. İsterseniz içeri geçeyim.</p>

  <p class="normal">Abdullah Mansur, gizli işlerin adamı olduğuna dair kanaat oluşturabileceği için tereddütsüz:</p>

  <p class="normal">- Hayır, dedi; gizli, saklı bir şey konuşmuyoruz. - Bakışlarını Thomas’a çevirdi- Edward Osman çok anlayışlıdır. Ben her zaman buradayım; sizler rahat rahat İngilizce sohbet edebilirsiniz, diyor. Nezaketin için ayrıca teşekkür ediyor.</p>

  <p class="normal">Thomas sevimli bir yüzle teşekkür anlamında sol elini hafifçe kaldırdıktan sonra ciddîleşti.</p>

  <p class="normal">- Meğer Hasta Adam’ın<sup class="calibre2"><a href="../Text/yemen_ah_yemen-ide_split_036.html#footnote-100-34" id="footnote-100-34-backlink">[34]</a></sup> hastalığı kimsenin tahmin edemeyeceği kadar ilerlemiş. Derme çatma Balkan ordularının karşısında perişan oldular; devamlı çekiliyorlar. Eski Başkentlerinin<sup class="calibre2"><a href="../Text/yemen_ah_yemen-ide_split_036.html#footnote-100-35" id="footnote-100-35-backlink">[35]</a></sup>&gt; düşmesi gün meselesi.</p>

  <p class="normal">Üsküplü Osman’ın başından sanki kaynar sular döküldü; kalbinin ritmi değişti; anlamıyormuş tavrını sürdürmekte güçlük çekiyordu; fakat başka çaresi yoktu. Kaşlarının arasında derin bir çizgi beliren Abdullah Mansur:</p>

  <p class="normal">- Alman İmparatoru II. Wilhelm şimdiki başkentlerinin<sup class="calibre2"><a href="../Text/yemen_ah_yemen-ide_split_036.html#footnote-100-36" id="footnote-100-36-backlink">[36]</a></sup> Bulgarların olacağını ilân etmiş, dedi. Bu bizim işimize hiç gelmez. Bulgar Kralı Alman asıllıdır. Şimdiki başkentleri Bulgarlar’a birkaç numara bol gelir. Eğer müdahale edilmezse, oranın gerçek sahibi, bugün değilse bile yarın Almanlar olacaktır. Ortadoğu’ya yerleşen Almanlar enerji kaynaklarını da kontrol altına alırlar; sonra bizim çekeceğimiz var; tabiî dünyanın da.</p>

  <p class="normal">Sağında oturan diğer İngiliz düşünceli bakışlarını Abdullah Mansur’a çevirdi.</p>

  <p class="normal">- Almanya güçlenerek geliyor; fakat bizim Ortadoğu’daki rakibimiz kuzeydeki Beyaz Ayı’dır.<sup class="calibre2"><a href="../Text/yemen_ah_yemen-ide_split_036.html#footnote-100-37" id="footnote-100-37-backlink">[37]</a></sup> Önemli olan onun şimdiki başkente girmemesidir; girerse çıkarmamız güç olur. Almanya coğrafya olarak bu bölgeden uzaktadır; ikmal yapması zordur. Bizim bu bölgede elimizde Mısır, Kıbrıs, Aden var.</p>

  <p class="normal">Abdullah Mansur cebinden çıkardığı mendille alnında biriken terleri sildi.</p>

  <p class="normal">- Ortadoğu için Beyaz Ayı elbette bir tehlikedir. Almanlar ise bilimde, teknikte üstün bir millettir. Bulgaristan ve Yunanistan hanedanları Alman kökenlidir. Avusturya zaten Almandır. Hırvatlar, Slovenler kültür ve mezhep olarak Almanlar’a yakındırlar. Macaristan ve Romanya’daki Alman azınlıkları da düşünürsek, Almanların gölgesinin bütün Ortadoğu’da dolaştığını görürüz. Almanların şimdiki başkente girmeleri Beyaz Ayı’nın inmesinden daha tehlikelidir. Bizim siyasi başkentimiz Londra, ekonomik başkentimiz kesinlikle Hasta Adam’ın başkenti olmalıdır. Aksi takdirde güneş batmayan imparatorluğumuz iskambil kağıdından bir kule gibi dağılmaya mahkûmdur.</p>

  <p class="normal">Thomas, Abdullah Mansur’un unuttuğunu tahmin ederek sordu.</p>

  <p class="normal">- Ama biz gizli antlaşmada orayı<sup class="calibre2"><a href="../Text/yemen_ah_yemen-ide_split_036.html#footnote-100-38" id="footnote-100-38-backlink">[38]</a></sup> Beyaz Ayı’ya bırakmadık mı?</p>

  <p class="normal">- Ciddîye alma o antlaşmayı; Beyaz Ayı’yı yanımıza çekmek için yapıldı. İhlal edersek, gideceği bir mahkeme var mı?</p>

  <p class="normal">Dinlediklerinden bir tek Balkan Savaşı’nın seyrini bilmiyordu; yeni bir şey öğreneceğine ihtimal vermeyen Üsküplü Osman hislerini belli etmekten endişelendiğinden, ondan duyulabilecek şüphelerin de önüne geçmek istediğinden bir pundunu bulunca:</p>

  <p class="normal">- Şeyhim izin verin de, içeri geçeyim, dedi; Mehmed Ali ve Ali Haşim’le biraz sohbet edeyim.</p>

  <p class="normal">- Buyurun; burası senin evin. - Gülümseyerek ilâve etti- sıkıldın galiba?</p>

  <p class="normal">Yerinden doğrulmak için sağ elinden destek aldığı sırada yüzünde tatlı bir ifade belirdi.</p>

  <p class="normal">- Sizden sıkılmak mümkün değil; ama insan konuşulanlardan bir şey anlamayınca...</p>

  <p class="normal">Sakalını sıvazlayan Abdullah Mansur’un sağlıklı dişleri göründü.</p>

  <p class="normal">- Anlaşıldı; sevdiğin Mehmed Ali ve Ali Haşim ile biraz sohbet et bakalım.</p>

  <p class="normal">Üsküplü Osman diğer odaya geçtiği sırada Babü’l-Mendep Boğazı’na giren sambuklar çıt çıkarmadan yıldızların altında kuzeye doğru yol alıyorlardı. Somali- Eritre sınırının tam karşısında seksen doksan deve, o kadar da insan bekliyordu. Onlar gelirken vadilere sinen birlikler sessizce, gündüz gösterilen şekildeki zinciri oluşturmak için sağa sola sürünmeye başladılar. Deniz kenarına yakın iki noktadan başlayacak zincir yarım ay gibi içeriye doğru uzanacak, en gerideki uç noktada Miralay Ali Said ile Binbaşı Ziya bulunacaktı.</p>

  <p class="normal">Sandıkları tam bir sessizlik içinde sahile çıkarıyorlardı. Develerin yanlarında bulunanlar veya sambukları boşaltanlar zaman zaman dikilip Sera dağlarına doğru kulak kabartarak dikkatle bakıyor, ama gümüşî renge bürünmüş tepeciklerde, vadilerde bir kımıldama göremiyorlardı.</p>

  <p class="normal">Sandıkları develere yüklediler. Sambuklar güneye kayarken, kervan iç kısma doğru yürümeye başladı. Kıyıdan uzaklaşınca, denize yakın birlikler arkalarını çevirdiler. Sera dağları yönünde yol alan kervanın etrafındaki çemberi usulca, sürünerek daraltmaya başladılar. Miralay Ali Said’in yanında Beytü’l-Fakih’ten gelen birlikte görev yapan borazanlı bir er vardı; her yerden duyulabilecek borazanın sesi hücum emri olacaktı. Pırıltılarla yüzen tepelerde, gölgelerin koyulaştığı vadilerde kervan ilerliyordu. Soluklar tutulmuş, kulaklar borazanın sesindeydi... Miralay Ali Said yanındaki erin sırtına hafifce vurdu. Gecenin sükûtunu borazanın sesi yırtar yırtmaz bütün birlikler yerlerinden fırladılar. Kervan birden sarıldı; namlular onlara dönüktü; ne yöne hareket etseler, namluyla karşı karşıya geliyorlardı. Mekkeli Mülazım-ı sani Abdülvahid bağırdı.</p>

  <p class="normal">- Develeri bırakın, ellerinizi kaldırın.</p>

  <p class="normal">Ellerini kaldıran kalabalıktan endişeli bir ses yükseldi.</p>

  <p class="normal">- Canımızı bağışla ya Kumandan! Biz kervancılık yapıyoruz; ekmek parası peşindeyiz.</p>

  <p class="normal">-Canınız güvence altındadır. Yalnız elini aşağıya indiren mermiyi alnına yer.</p>

  <p class="normal">Askerlerin büyük çoğunluğu oldukları yerde ateş vaziyetinde kaldı; daha önce görevlendirilenler yanlarına yaklaştılar; her birinin iki elini arkaya getirip, kelepçeyi vurdular. Binbaşı Ziya hepsini tek tek kontrol etti; kelepçelenmemiş kimse kalmamıştı. Kafilenin yönünü kuzeydoğuya çevirdiler.</p>

  <p class="normal">Zebid üzerinden Beytü’l-Fakih kışlasına geldiler. Sandıklar indirildi, işlemleri yapılıp, depolara taşındı. Develer de oradaki birliğin malı haline getirildi. Adamlar elleri bağlı olarak Hudeyde’ye götürüldüler. Mahkemede sandıklarda ne bulunduğunu bilmediklerini, sadece taşımacılık yaptıklarını söylemelerine rağmen, altışar yıl, üçer ay ağır hapse mahkûm edildiler.</p>

  <p><br class="chapter" /></p>

  <p class="ortayazi">* * *</p>

  <p><br class="chapter" /></p>

  <p class="normal">Askerler marş söyleyerek talim alanlarından kışlaya döndüler. Akşam tekmilinden sonra silâhları depoya koyup, bahçenin, daha ilerdeki boş arazilerin çeşitli yerlerine dağıldılar. Hepsi aynı elbiseyi giyiyor, aynı kışlada yatıyor, aynı kumandanların emirlerinde askerlik yapıyor, aynı hayatı paylaşıyorlardı; fakat farklı arkadaşlıklar teşekkül ediyor, öbek öbek bahçenin bir kenarında veya çevredeki çimenliklerde bir araya geliyorlardı.</p>

  <p class="normal">İsyan olmaz veya bir göreve gitmezlerse, güneşli günlerin her akşam üstünü hemen hemen aynı şekilde geçirirlerdi; çok ender olarak Hazreti Ali’nin cenklerine dair bir kitap eline geçen bir asker okur, meraklıları dinlerdi; ama genellikle sohbet ederlerdi. Yıllardan beri beraber oldukları halde anlatacak, hoş vakit geçirecek o kadar şey bulurlardı ki!... Her grubun yeri de belliydi; Hasan Çavuş’un, Hüseyin Çavuş’un, Hüsnü Onbaşı’nın ve diğer hoş sohbet insanların gruplarının nerelerde toplanacağını herkes bilirdi. Adil ile Avni, Hüseyin Çavuş’un ceviz ağacının altında toplanan grubunu tercih ederlerdi; buradakilerin arasında Trabzonlu Ferhat’ın, Yozgatlı İbrahim’in de sohbetleri tatlıydı. Çoğu kere eski hatıralarını tekrar ederlerdi; ama o kadar tatlı anlatırlardı ki dinleyenler tekrarından bile zevk alırlardı.</p>

  <p class="normal">Her grupta ikili arkadaşlıklar da oluşurdu; gruptaki, hatta kışladaki herkes birbiriyle asker arkadaşıydı; fakat ne hikmetse Avni ile Adil’in olduğu gibi iki kişinin birbiriyle dostluğu farklılaşırdı. Bunlar bazen diğerlerinden kopar, bir yerde başbaşa verip sohbet ederlerdi. Kışlanın aşağısındaki küçük söğüt ağacının gölgesi Avni ile Adil ikilisinin yeriydi.</p>

  <p class="normal">Kara yağız, yakışıklı bir delikanlı olan Muşlu Sabahaddin’in sesi güzeldi; “Bir türkü söyle” isteğiyle karşılaşınca kendisini naza çeker, “Neşem yok; şu anda mümkün değil!”der pek söylemezdi. Kimi zaman efkârlanır, şapkasını yere vurur, kendiliğinden bir türkü tutturur, çevresinde toplananlara hiçbir konserde bulunamayacak kadar duygulu anlar yaşatır, gurbetteki acılarını onlara daha derinden duyururdu:</p>

  <p><br class="chapter" /></p>

  <p class="indentmetinitalik">“Kışlanın önünde redif sesi var</p>

  <p class="indentmetinitalik">Bakın çantasında acep nesi var</p>

  <p class="indentmetinitalik">Bir çift kundurayla bir de fesi var</p>

  <p class="indentmetinitalik">Adı Yemendir, gülü çemendir</p>

  <p class="indentmetinitalik">Giden gelmiyor, acep nedendir.”</p>

  <p><br class="chapter" />
  <br class="chapter" />
  <br class="chapter" />
  <br class="chapter" />
  <br class="chapter" /></p>
</body>
</html>
