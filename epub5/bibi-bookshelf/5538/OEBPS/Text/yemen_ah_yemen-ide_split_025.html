<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>1.html</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <h2 class="solbaslik" id="calibre_toc_21">20</h2>

  <p><br class="chapter" />
  <br class="chapter" />
  <br class="chapter" /></p>

  <p class="ortaitalik">Kanaatince zayıf kuvvetler</p>

  <p class="ortaitalik">umulmayanı başarırlarsa, zaferle kucaklaşırlardı</p>

  <p><br class="chapter" /></p>

  <p class="normal">Hudeyde ile San’a’yı birbirine bağlayacak demiryolunun ihalesini alan İtalyanlar tesviye makineleriyle beraber bir de torna tezgâhı getirmişlerdi. 1904-1905’teki isyanda İtalyanlar çekilip gidince, diğer bazı aletlerle beraber torna tezgâhı da orada kalmıştı. Hudeyde’ye gidip tezgâhı gören George mermileri kullanılabilir hale getirebileceğini söyleyince, belli bir ücretle anlaştılar. Ahmed Tevfik Paşa tezgâhı getirtip iç kaleye kurdurdu. George’ nin emrine yeteri kadar asker verdi. İki ucundan tutturup, kereste gibi yonttukları mermilerle birkaç deneme ateşi yaptılar. İyi sonuç alınınca devam ettiler. Ne yazık ki mermileri sayılıydı; bu kadar mermiyle İngiliz direnişinin kırılıp kırılamayacağı meçhuldü; ama denenmeliydi.</p>

  <p class="normal">Hazırlanan mermileri develere yükleyip yola çıktılar; kervan San’a ile Lâhiç arasında mermi taşımaya devam edecekti. O büyük topları patikalardan, kayalıklardan yüzlerce kilometre mesafeye götürmek çok güçtü; ama askerlikte güçlük yoktu; “Gidecek” emri verildi mi, herhangi bir şekilde götürülecekti... Aksi düşünülebilir miydi!... San’a ile Lâhiç arasında gidip gelen kervanla birkaç kere karşılaştılar. Günlerce süren binbir müşkilâtla Lâhiç’e vardılar.</p>

  <p class="normal">Büyük topların mermileri azdı; her birini en iyi şekilde değerlendirmeliydiler. Bir devlet ne kadar zengin olursa olsun bütün cepheyi aynı yoğunlukta silâhla donatmaya imkânı yetmeyeceğinden İngiliz savunmasının zayıf ve güçlü yerlerini tespit etmek için bir gösteri hücumu plânladılar. Bulutlu bir gecede değişik yerlere kısa menzilli toplar yerleştirdiler. Siperlerde bol miktarda asker görevlendirdiler. Vakti gelmiş bulunan Miralay Ali Said buradaki başarıları da gerekçe gösterilerek paşalığa terfi etmişti. Önünün kesilmeyişinden dolayı şevki artan Ali Said Paşa ve kurmay heyeti makaslı dürbünlerle çevreyi rahatça görebilecekleri bir tepede yerlerini aldılar. Şafak sökmesine yarım saat kala, bataryalara ateş emri verildi. Top sesleri gecenin sükûtunu yırtarken piyade tüfeklerinin de ateşi başladı. İngilizlerin tarafında projektörlerin yanmasıyla top seslerinin yeri göğü inletmesi bir oldu. Yanan süngülerle siperlerden fırlayan, “Allah! Allah!” nidalarıyla onbeş yirmi metre kadar koştuktan sonra yere yatıp, geriye doğru sürünen Mehmedçikler tekrar siperlere giriyorlardı. İngiliz makinelilerinin namluları çok yerde alevden çizgi oluşturuyordu. Makineli tarrakalarını, tüfek atışlarını, ağır topların gürlemelerini Ali Said Paşa ve kurmay heyeti büyük bir soğukkanlılıkla seyrediyor, ateşin nerelerde duvar gibi yükseldiğine,nerelerde sönükleştiğine dikkat ediyorlardı. Gün ağarırken Ali Said Paşa ateşi durdurdu; biraz sonra da İngiliz tarafı sessizliğe gömüldü.</p>

  <p class="normal">Eylülün ortaları olmasına rağmen siperler fırın gibiydi. Bazı askerlerin midesi bulanıyor, başı dönüyor, zaman zaman titremenin, zaman zaman yangının pençesine düşüyorlardı. Yeteri kadar kinin bulunamadığından her gün bünyesi zayıf birkaç vatan evlâdı hayata gözlerini yumuyordu.</p>

  <p class="normal">Bilhassa akşam üzerleri ortaya çıkan sivrisinekler en az sıtma kadar rahatsız ediciydi. Aylardan beri süren yorgunluklarının enerjilerini tükettiği askerler başlarını tüfeklerinin kundaklarına veya bileklerine koydular mı sivrisineklerin hücumuna uğrarlardı. San’a’dan, yakın yerlerdeki ambarlardan gerektiği kadar erzak ikmali yapılamıyor, tayinler küçüldükçe küçülüyor, tozun toprağın içindeki askerlerin renkleri soluyor, yüzleri daha kemikli bir hâl alıyordu.</p>

  <p class="normal">İngilizlerin ateş gücünün zayıf olduğunu tespit ettikleri noktalara saldıracaklardı. Bunun için topları ve mermileri çekecekleri yerleri uzaktan belirlediler; İngilizlerin göremeyecekleri tepeciklerin arkalarında, vadilerde hazırlıklarını yaptılar. Büyük hücumu kamufle etmek için bazı geceler, kısa menzilli topları ateşliyor, gösteri taarruzu yapıyor, İngilizlerde sadece taciz etme gayesi güttükleri intibaını uyandırmaya çalışıyorlardı. Yine aynı yerlerden kısa menzilli toplarla ateşe başlanacak, İngilizler “Taciz ateşi” diye önemsemeyecek, anîden bindireceklerdi. Eylülün sonlarıydı; yıldızlar olanca haşmetleriyle yanıyorlardı; böyle bir gecede yapılan hücum rahatça görülebilir, uzun menzilli topların isabetli atışlarıyla etkisiz hale getirilebilirdi. Bulutlu bir gece bekliyor, gösteri hücumunu da eksik etmiyorlardı.</p>

  <p class="normal">Nihayet bir gün akşama doğru Hint Okyanusu semalarında bulutlar peydahlanmaya başladı. Değişik noktalardan hareket eden bulutlar Aden üzerinde birleşip, kuzeye doğru yürüyorlardı. Sanki bir kıyamet onları yutmak için yaklaşıyordu. Gök gürültüleri birbirini takip ediyor, şimşekler zifirî karanlık bulutları yarıyordu. Ali Said Paşa hazırlık emrini verdi; zira kanaatince zayıf kuvvetler umulmayanı başarırlarsa, zaferle kucaklaşırlardı. Havanın iyice kararmasından yararlanarak siperlere takviye piyadeler sevkedilirken, belirlenen yerlere at ve katırlarla toplar çekiliyor, develerle mermiler taşınıyordu. Adeta gök delinmiş, sel gibi yağmur boşanıyordu; ama bunun çok uzun sürmeyeceğini tecrübelerinden biliyorlardı. Bazı hakim yerlere makineliler yerleştirdiler; bir karşı hücum durumunda onlara çok iş düşerdi. Bando takımı da emir bekliyordu.</p>

  <p class="normal">Uzun menzilli toplar birden gürledi, siperlerden piyadeler “Allah! Allah!” nidalarıyla fırladılar. Yağmur aynı hızla yağıyor, rüzgâr yamaçlarda çığlık çığlığa bölünüyor, bu hengâmede kısa menzilli obüs topları süratle ileri çekilmeye çalışılıyordu. Aynı anda karşıki taraftan top sesleri yükseldi. İngilizlerin savunma hattı küçük topların menziline girince, onlar da ateşlendi; bu defa daha isabetli, arkaları, ikmal yollarını dövmek için büyük toplar ileriye hareket ettirildi. Çamur deryası işlerini iyice güçleştiriyordu. Piyadeler dökülmelerine rağmen belli yerlere hücum ediyorlardı. Askerleri galeyana getirmek için bando “Vatan Marşı”nı çalmaya başladı. Kaymakam İlhami sağa sola el bombaları yağdırıyor, keskin sesi askerlere can yoldaşı oluyordu: “Allah, Peygamber için vurun! Korkmayın!”</p>

  <p class="normal">İngilizlerle, onları ön siperlerden çıkarmak için üzerlerine atlayan Osmanlı askerleri arasında amansız bir süngüleşme başladı; havada alev gibi dolaşan süngüler feryatla vücutlara saplanıyor, çılgın bir boğazlaşmada kan gövdeyi götürüyordu. İngilizler tutunamayacaklarını anlayınca, irtibat yollarından ön siperleri terk ettiler. Osmanlıların hedefi Şeyh Osman Köyü’ndeki su merkeziydi. O bölgeyi ele geçirirlerse Aden’de İngilizlerin kalmaları çok güçleşirdi. Diğer ülkelerden gemilerle taşınan suyla kaç kişi, ne kadar süre yaşardı... Fakat onlar da o bölgeyi yoğun bir güçle takviye etmişlerdi; yaklaşanlara binlerce misketli şarapneller yağdırıyor, makinelilerin namlularından alevi hiç eksik etmiyorlardı. Çakan şimşeklerin şavkında Mülazım-ı sani Celâleddin kumandanı Kaymakam İlhami’nin yere kapaklandığını gördü: “Kumandanım!” demesine karşı, Kaymakam İlhami, “Beni bırak, ileri!” emrini verdi.</p>

  <p class="normal">Şeyh Osman Köyü’nün iki ucuna yapılan saldırılar kırıldı; Osmanlı birlikleri sadece merkezden ilerliyebiliyor, çevrilmeyi göze alarak hedefe hücum ediyorlardı. İngilizler iki uç saldırıyı kırdıklarına kani olunca, makinelilerden birkaçını, bazı kuvvetlerini merkeze kaydırdılar; değişik yerlerden alevler ufku kızıla boyayacak kadar yoğunlaşınca, Celâleddin’in emrindekiler ve diğerleri oldukları yerlere tam siper uzandılar. Başlarının üstünden mermiler vızıldayıp geçerken Celâleddin çevresindekilere bağırıyordu: “Sakın ayağa kalkmayın; ateş vaziyetinde bulunun; her an hücuma kalkabilir, hücuma uğrayabiliriz; makineli mangası öne sürünsün!” Tüfek sesleri, top gürlemeleri, makineli tarrakaları, bomba patlamaları arasında Celâleddin’in söyledikleri boğuluyor, emrindekiler tarafından işitilmiyordu. Ama herkes ne yapacağını içgüdüsüyle biliyor, yattığı yere, balçığa koruyucu melek gibi sarılıyordu. Ateş güçleri belirgin derecede üstün olan İngilizler hücum gücünü kendilerinde bulamıyor, sadece savunmalarını takviye etmenin lüzumunu duyuyorlardı.</p>

  <p class="normal">Bir süre sonra iki tarafın da silâhları sustu; sanki cehennem lâvlarını püskürtmüş, sükûnete ermişti. Gece yarısı yaklaştığı sırada yağmur tamamen durmuş, gökyüzünde bir alacalık belirmişti. Derin sessizlikte iki tarafın da birbirinin ne yapmak istediğini anlamaya çalıştıklarında şüphe yoktu. Fakat Celâleddin’in gözlerinin önünde çamura kapaklanmış Kaymakam İlhami duruyordu. Yanındaki Süleyman Çavuş’a;</p>

  <p class="normal">- Karşıda bir karanlık belirir, bir kıpırdama sezerseniz, hemen ateş edin, dedi.</p>

  <p class="normal">- Emredersiniz Kumandanım.</p>

  <p class="normal">- Hücuma kalktığımız yerin biraz berisinde Kaymakam İlhami Bey yaralanmış, düşmüştü. Durumu nedir? Sıhhiyeler alıp götürmüş mü? Öğrenip geleyim.</p>

  <p class="normal">Sürüne sürüne geri giden Celâleddin, yüzüstü yatan Kaymakam İlhami’nin yanına geldi; kan gölüne gömülmüş gibiydi. Sessizce sordu.</p>

  <p class="normal">- Kumandanım nasılsınız?</p>

  <p class="normal">Geriden bir ses yükseldi.</p>

  <p class="normal">- O şehit, yaralıları sıhhiyeler topladı.</p>

  <p class="normal">Yıllardan beri kumandanıydı; efendi, yiğit, disiplinli bir askerdi; hiçbir ağır sözünü işitmemişti. Yüreğine düşen köz büyüyerek derinleşirken Celâleddin, görünmeye başlayan yıldızların ışığında bakışlarını çevrede gezdirdi; kimi üst üste, kimi sırt üstü çamurlara düşmüştü. Siperlerin çevrelerinde sıhhiyeler ellerindeki sedyelerle cesetleri topluyor, üç yüz metre kadar gerideki tepeciğin arkasında eşilen toplu mezarlara götürüyorlardı.</p>

  <p><br class="chapter" /></p>

  <p class="ortayazi">* * *</p>

  <p><br class="chapter" /></p>

  <p class="normal">Osmanlı askerlerinin hücum gücü kalmamış, çünkü uzun menzilli topların mermileri tükenmişti. Piyade tüfekleri, makineliler, kısa menzilli toplar, obüslerle savunma hattı oluşturdular. Her çeşit topu, mermisi bol olan İngilizlerin hücum ihtimaline karşı, derinleştirdikleri siperleri irtibat yollarıyla birbirine, geriye bağladılar. İngilizler de Osmanlı’nın anî hücumundan endişe ediyor, karşı taarruzu düşünmeyip, sadece cephesini kuvvetlendiriyorlardı.</p>

  <p class="normal">Tek tük görünen sıtma olayları gittikçe yaygınlaşıyordu. Tepenin arkasındaki sahra hastahanesi ağzına kadar doldu; yeni çadırlar kuruyorlardı. Doktorların sıtmaya karşı kininden başka ilâçları yoktu; kinini de sınırlı kullanmak zorundaydılar; bazen ellerinde hiç kalmıyordu; büyük bir salgınla karşılaşırlarsa ne yaparlardı!...</p>

  <p class="normal">Taiz taraflarından getirdikleri üç taburla Osmanlılar savunmayı takviye ettiler. İki taraf da burada bir denge oluştuğunun farkındaydı; lehe çevirmeye kalkışmanın faturası çok ağır olabilirdi; bu dengenin kaderini de Birinci Dünya Savaşı’nın sonucu belirleyecekti.</p>

  <p class="normal">Meşakkâtli aylar geçiren, kir pas içinde yüzen askerlerin bir bölümü değiştirildi; kalanlar da başka yerlerden geleceklerle değiştirileceklerdi. San’a’dan cepheye intikal eden topçuların arasında bulunan Necati adındaki bir er buradaki durumlarını dile getiren bir şiir yazmış ve onu hicazkâr makamında bestelemişti. Bando bu marşı günde birkaç kere çalar, askerler de gür bir sesle söylerlerdi:</p>

  <p><br class="chapter" /></p>

  <p class="indentmetinitalik">“Cihad ilân oldu haydi ileri</p>

  <p class="indentmetinitalik">Dönmez evlâd-ı vatan hiç geri</p>

  <p class="indentmetinitalik">Görsün İngilizler arslan erleri</p>

  <p class="indentmetinitalik">Yaşasın Osmanlı’nın şanlı askeri</p>

  <p class="indentmetinitalik">Tevfik Allah’tan haydi evlâtlar</p>

  <p class="indentmetinitalik">Hep bizimdir bu feyizli topraklar</p>

  <p class="indentmetinitalik">Aden’e doğru yürür arslanlar</p>

  <p class="indentmetinitalik">Yaşasın Türkler ile Araplar”</p>

  <p><br class="chapter" />
  <br class="chapter" />
  <br class="chapter" />
  <br class="chapter" />
  <br class="chapter" /></p>
</body>
</html>
