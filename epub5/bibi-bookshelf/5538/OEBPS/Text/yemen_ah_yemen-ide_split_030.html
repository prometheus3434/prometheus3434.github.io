<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>1.html</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <h2 class="solbaslik" id="calibre_toc_26">25</h2>

  <p><br class="chapter" />
  <br class="chapter" />
  <br class="chapter" />
  <br class="chapter" /></p>

  <p class="ortaitalik">İhanet öyle melânetti ki bir bulaştı mı</p>

  <p class="ortaitalik">kısa zamanda rutubet gibi her tarafı sarardı</p>

  <p><br class="chapter" /></p>

  <p class="normal">Sabahleyin Eşref Bey’in ilk işi Şerif Müzeygir ile Ahmed Mücahid’i buldurmak oldu. İkisini de gözü tuttu; yaman insanlara benziyorlardı. Gerekli imkân, yeteri kadar silâh bulunabilirse, Yemen’den temin edilecek kuvvetlerle Şerif Hüseyin’in hakkından gelinebileceği kanaatinde olduklarını, birkaç adamla seve seve iştirak edeceklerini söylediler. Ertesi gün akşam üzeri yola çıkacaklarından onlara hazırlıklarını yapmaları ricasında bulunan Eşref Bey, bir müsademe anında, hatta ateş çemberine alınınca nasıl hareket ettiklerini yakinen bildiği kişilerden oluşan makineli timini yanına alarak Levazım Bakanlığı’na geldi. Bunlar sivildi; ellerindeki çantalara makineliyi, şeridini ve mermilerini ustaca dağıtmışlardı. Bir tehlike belirince anında ateşe hazır duruma gelebilirlerdi. Tabiî ayrıca bellerindeki tabancalarının da namlularına mermileri sürülüydü.</p>

  <p class="normal">Merkez Kumandanı Hüseyin Hakkı Bey, bir başka işle ilgili olarak İsmail Hakkı Paşa’yı sabahleyin telefonla aramıştı. O da, ondan hayatî bir görev için üç dört aylığına makineli birliğiyle Mülazım-ı sani Yusuf’u istemişti. Eşref Bey beraberindekilerle Levazım Bakanlığına geldiğinde Yusuf timiyle oradaydı. onlar da sivildi; her şeyleri çantalarındaydı.</p>

  <p class="normal">Üç yüz on bin altın terazilerde tartılırken, birkaç kişiyle Sudanlı Zenci Musa geldi. İki metre on santim boyunda, elleri aslan pençesini andıran, yiğitlerin yiğidi bir delikanlıydı. Trablusgarb Savaşı’ndan beri ölüm dirim mücadelelerinde gölgesiymişçesine Eşref Bey’i takip ediyordu. Altınları torbalara koyup, güzelce yerleştirdikleri cephane sandıklarının her tarafına “Dikkat! Patlayıcı madde!” etiketlerini yapıştırdılar. İki kamyona yükleyip, Karaköy’e geldiler; oradan vapurla Haydarpaşa’ya geçtiler. Eşref Bey’le vedalaşarak Pozantı’ya hareket eden trene bindiler.</p>

  <p class="normal">Bir gün sonra akşam üstü Eşref Bey ile yanlarında beş kişi bulunan Şerif Müzeygir ve Ahmed Mücahid buluşup İzmir’e hareket ettiler. Alsancak’taki Eşref Bey’in baba evinde bir gece kaldılar; ertesi gün askeri bir araçla Salihli’deki çiftliğine geldiler. Eşref Bey’in niyeti San’a’ya giderken çölde veya Kızıldeniz çevresinde karşılaşabilecekleri tehlikelere karşı koyabilmek, İmam Yahya’nın kuvvetleriyle oluşturulacak birliklerde de çetin bir çekirdek vücuda getirmek için Teşkilât-ı Mahsusa’nın önemli vurucu elemanlarından yararlanmaktı. Değişik yerlerde bulunan Yüzbaşı Giritli İsmail, Kozluklu Mehmed Asumba, Mülazım-ı sani Behçet, Çallı Hüseyin Bey, Üsküdarlı İbrahim Çavuş, Giritli Hüseyin Hulki, Cihangirli Arap Abidin, Giritli Mamaka Mustafa, Arnavud Celâl, Çerkez Rıfat Çavuş da üç gün zarfında çiftliğe geldiler.</p>

  <p class="normal">Bunlar nice mücadelelerde beraber bulunmuş, Azrail’in tırpanını savurduğu yerlerde gözlerini kırpmadan göğüs göğüse savaşmışlardı. Birine saplanacak süngünün önüne diğeri atlamıştı. Aralarında yaralanmamış kimse yoktu. Pek çok sadık, yiğit arkadaşlarının yüreklerinde taşıdıkları acılarının bütünleştirdiği bu cengâverlerin ekserisi yıllardan beri ardarda birkaç gün dinlenmemişti. Sina çöllerinde, Balkanlar’da, Edirne kapılarında, Kanal harekâtında, dağda, bayırda, baskında bulunduklarından üç öğün yemek yedikleri günler sayılacak kadar azdı. Birkaç gün istirahat ettiler; çiftlikte dolaştılar; sık sık nişan attılar; ahirete göçmüş arkadaşlarının hatıralarını yâd ettiler; memleketin içine sürüklendiği badireden kurtulmasında kendilerine neler düştüğüne, neler yapabileceklerine dair fikir alış verişinde bulundular.</p>

  <p class="normal">Bir sabah yola çıkıp İzmir üzerinden Afyon’a, oradan da Pozantı’ya giderek diğer grupla buluştular. Emirlerine tahsis edilen askeri kamyonlarla Tarsus, Osmaniye ve Katman’dan geçerek Haleb’e geldiler. Dikkat çekmemek için Eşref Bey ayrıldı; ötekilerini, seçilmiş mangasıyla onları burada bekleyen, bu şehri iyi tanıyan Mülazım-ı sani Eyüp Berzenç değişik semtlerdeki askeri misafirhanelere yerleştirdi. Ertesi gün buluşup Şam’a hareket edeceklerdi. Orada da nerelerde kalacaklarını Eyüp Berzenç biliyordu.</p>

  <p class="normal">Baron oteline gelen Eşref Bey Halep’te alenî bir görev için bulunduğu hissini vermek istiyordu. Lobide oturdu; soğuk su ile sade kahve içerken sezdirmemeye özen göstererek bakışlarını çevrede gezdirdi; onu herhangi bir kimse izlemiyordu. Yorgundu; odasına çıktı; deliksiz bir uykuya daldı.</p>

  <p class="normal">Sabahleyin kalktı; traşını olup lobiye indi; kahvaltı sırasında onunla ilgilenen olup olmadığına dikkat etti. Çevresindeki herkes kendi dünyasındaydı. Dördüncü Ordu Kumandanı Cemâl Paşa’yı ziyaret etmek için otelden ayrıldı.</p>

  <p class="normal">Aralarında fikir ayrılığı vardı; Eşref Bey, Şerif Hüseyin’in zayıf bir anlarında isyan edeceğini, oğulları Faysal ve Abdullah’ın alınarak İstanbul’a getirilip, hapsedilmeleriyle önüne geçilebileceği görüşündeydi. Bunu da her zaman yapmaya hazır olduğunu sık sık tekrarlıyordu. Cemâl Paşa ise Şerif Hüseyin’in Kur’an’a el basarak Osmanlı’ya sadık kalacağına dair yemin ettiğini, Hz. Peygamber’in sulbünden gelenin yeminine inanmamanın ahmaklık, en azından terbiyesizlik olduğunu söylüyordu. Çöldeki mücadele konusunda da farklı düşünüyorlardı. Cemâl Paşa düzenli orduyla sürdürme taraftarıydı; Eşref Bey ise bunun mümkün olmadığını, çölde hakimiyetin ancak hecinsüvarileriyle sağlanabileceği fikrini her plâtformda dile getiriyordu.</p>

  <p class="normal">Cemâl Paşa, Eşref Bey’i makamında ayakta karşıladı; yorgun, ümitsiz ve tedirgin görünüyordu. Biraz zayıflamış, yüz hatları derinleşmişti. Karşılıklı hal hatır sorduktan sonra ilk cümlesi şu oldu.</p>

  <p class="normal">- Eşref Beyciğim, Şerif Hüseyin ve çöl konularında haklı çıktınız.</p>

  <p class="normal">- Estağfurullah Paşam, öyle bir iddia sahibi değilim.</p>

  <p class="normal">- Yok, hakkı teslim etmek lâzım. Başarınız için nasıl bir hizmette bulunmam gerekiyorsa, bana bildirin, sakın çekinmeyiniz.</p>

  <p class="normal">- Sağolun Paşam; görevlerimizi hakkıyla yerine getirmezsek, şahıslarımızdan ziyade memleket ve millet kaybeder. Dolayısıyla bu ne sizin ne de benim işim; memleketin, milletin işi; ihtiyaç duyarsak elbette size müracaat ederiz. Fakat şimdilik bir ihtiyacımız yok.</p>

  <p class="normal">İstanbul’daki durumlardan, Almanlarla sürdürülen kader birliğinde nelere dikkat etmek gerektiğinden, Rusya’da komünist hareketlerinin alevlendiğinden, çarlığın kendisini kurtaramayacağından uzun uzun konuştuktan sonra, geçmişteki anlaşmazlıkları unutmuş, dostluklarını vatan ve millete dair duydukları endişe yoğurmuş iki asker olarak vedalaştılar.</p>

  <p class="normal">Otele geldiğinde danışmada çalışan delikanlı ona seslendi.</p>

  <p class="normal">- Beyefendi, az önce bir genç geldi; size verilmek üzere not bıraktı.</p>

  <p class="normal">Eşref Bey’in eline aldığı kâğıtta şu yazıyordu: “Hanımefendi evine ulaştı. Rasih” Bu haber Eyüp Berzenç’ ten geliyordu; zira onun kod adı “Rasih”ti; sağ salim Şam’a varıp yerleştiklerini bildiriyordu.</p>

  <p class="normal">Halep’te bir gün daha kaldıktan sonra Şam’a hareket etti. Yollar olağanüstü zamanların karışıklığı içindeydi. Daha önce çeşitli vesilelerle kaldığı Damaskus oteline indi. Teşkilât-ı Mahsusa’nın buradaki yetkilileriyle temas edince, deniz yoluna çıkamayacaklarını öğrendi; onlar için sadece kara yolu kalmıştı.</p>

  <p class="normal">Dera’daki bazı Dürzi kabilelerinin isyan edip, o civarda bulunan karakollara saldırmaları Şam’da günün konusuydu. Akşam lobinin arka tarafında otururken bunların hiç de iyi sinyaller olmadığını, ayaklarının altındaki zeminin hızla kaydığını düşünüyordu. Düşman ordularından günlerce uzak mesafedeki bir bölgede asayiş sağlanamıyorsa, halkın devlete güveni kalır mıydı? Vali Tahsin Bey düzenli ordu sevk edip, isyanı bastırmanın hoş olmayacağını düşünerek, Teşkilât-ı Mahsusa’nın elemanlarıyla bu işi halletmek istiyordu. Zira onlar da sivil olduklarından isyanı halk bastırmış görünecek, böylece de dosta düşmana sıradan vatandaşın devlete bağlı olduğu mesajı verilecekti. Vali Tahsin Bey isyanın bastırılması için Eşref Bey’den ricada bulundu. Yemen’deki teşebbüs başarılı olursa, Sina Çölü’ne demiryolu döşeyen İngilizlere sabotajlar, baskınlar yaparak korku salmayı düşündüğü için, ordu vasıtasıyla değişik yerlere dağılmış Teşkilât-ı Mahsusa’nın gözü pek silâhşörlerinin adreslerini tespit etmişti. O çevrede bulunanların sorumlu kumandanlarına müracaat ederek Şam’a gönderilmelerini istedi. Gelenlerin başına, Kafkasya’nın korkusuz evlâdı Eyüp Berzenç’i geçirdi. Yıldırım harekâtıyla bütün isyancıları darma duman ettiler. Teşekkür için vali Tahsin Bey otele gelince Eşref Bey onu nazik karşıladı.</p>

  <p class="normal">- Bu ne şeref Vali Bey! Hoş geldiniz, safalar getirdiniz.</p>

  <p class="normal">- O şeref bana ait, safalar bulduk; nasılsınız, iyi misiniz?</p>

  <p class="normal">- Teşekkür ederim, iyiyim. Sizler de iyisiniz inşallah?</p>

  <p class="normal">- Allah’a şükür.</p>

  <p class="normal">- Ne içersiniz Vali Bey?</p>

  <p class="normal">- Orta kahve efendim.</p>

  <p class="normal">Eşref Bey garsona iki orta kahve söyledi. Vali Tahsin Bey hemen söze başladı.</p>

  <p class="normal">- Dürzi isyanından eser kalmadı. Bir daha kolay kolay bellerini doğrultabileceklerini de zannetmiyorum. Teşkilât-ı Mahsusa elemanlarının başarısını Dördüncü Ordu Kumandanlığına, Sadrazamlığa ve Başkumandanlığa bildirdim. İzniniz olursa, kendi örtülü ödeneğimden elemanlarınızı nakden ödüllendirmek istiyorum.</p>

  <p class="normal">Eşref Bey’in yüzündeki gülümseme yerini ciddiyete bıraktı.</p>

  <p class="normal">- Vali Bey, sakın kırılmayın, ama bunu yapmayınız. Hepimizin görevi vatanımızın menfaati neyi gerektiriyorsa, elimizden geldiğince onu yerine getirmektir. Vatan için mücadeleleri menfaate dönüştürmek bizi faciaya sürükler. Fakat kendilerine nişan verebilir, terfilerinde rol oynaması amacıyla künyelerine işletebilirsiniz.</p>

  <p class="normal">Yanlarındaki bir masada her hallerinden Batılı oldukları anlaşılan otuz beş yaşlarında şık bir bayan ile iki genç kızın oturduğunu Eşref Bey fark etti. Vali Tahsin Beyle konuşurken belli etmeden onları da takibe aldı. Konuşmalarını dinlemek için kulak kabarttıklarını sezdi. Vali Tahsin Bey:</p>

  <p class="normal">- Kusura bakmayınız, size ters gelen bir teklifte bulundum.</p>

  <p class="normal">- Aman efendim, estağfurullah, memleketin fedakâr evlâtlarını daha şevklendirmek için düşündüğünüzü söylediniz. Bu da sizin takdire değer iyi niyetinizin ifadesidir.</p>

  <p class="normal">- Ne kadar daha buradasınız?</p>

  <p class="normal">- İstanbul’da acil işlerim var; fakat buraya gelmişken, Medine’ye gidip, aziz dostum Fahreddin Paşa’yı ziyaret etsem mi diyorum? Bir tarafta görev, diğer tarafta değerli bir dostun ziyareti sözkonusu; karar veremiyorum.</p>

  <p class="normal">Vali Tahsin Bey dinlendiklerinin farkında değildi.</p>

  <p class="normal">- Rusya’nın çok karışık olduğunu söylüyorlar. Orada komünist bir ihtilâl olursa, Rusya savaştan çekilir, deniyor. Doğudaki ordularımızı batıya kaydırma şansını elde edeceğimizden bu bizi çok rahatlatır, hatta savaşı lehimize çevirir.</p>

  <p class="normal">Rahat duymaları için Eşref Bey sesini hafifçe yükseltti.</p>

  <p class="normal">- Evet Rusya gibi Fransa da karışık.</p>

  <p class="normal">“Fransa” kelimesini duyunca ona baktılar. Eşref Bey hiç fark etmemiş gibi devam etti.</p>

  <p class="normal">- Savaşta bulunan hiçbir devletin durumu iyi değil. Bana göre insanlık, tarihinin en çetin günlerini yaşıyor.</p>

  <p class="normal">- Fransa’da da ihtilâl tehlikesi var mı?</p>

  <p class="normal">- Niçin olmasın? Zaten onların kültüründe ihtilâlin önemli bir yeri bulunuyor; alışkın sayılırlar.</p>

  <p class="normal">Eşref Bey göz ucuyla üçünün de kulaklarını diktiğini görüyordu; şık bayanın rengi de atmıştı. Vali Tahsin Bey kalktı; onu dışarıya kadar uğurlayan Eşref Bey masasına dönerken şık bayan:</p>

  <p class="normal">- Beyefendi, misafiriniz Vali Bey’di değil mi? diye sordu.</p>

  <p class="normal">- Evet efendim.</p>

  <p class="normal">- Oturma izinlerimizin bitmesine on gün var. Beyrut’tan bir akrabamız gelecek; buradan beraber İstanbul’a gideceğiz. İstanbul gibi güzel bir şehirden transit geçmek istemiyoruz. Himmet buyursanız da bize bir ay oturma izni verilmesine Vali Bey delâlet etse; dünyanın incisi İstanbul’u dolaşsak, güzelliklerini doya doya görsek, çok makbule geçer.</p>

  <p class="normal">- Müşterek bir dostumuz, sohbet sırasında burada bulunduğumu Vali Bey’e söylemiş; o da nezaket gösterip, ziyaretime gelmiş. Bir ricada bulunacak kadar yakınlığım yok; fakat birkaç gün daha buradayım. Ziyaretini iade etmek istiyorum. O zaman ortam elverişli olursa, teklif ederim.</p>

  <p class="normal">- Efendim, sizi ayakta tutmayalım; buyurun oturun. Bir sakıncası yoksa sizinle sohbet etmek isteriz. –gülümseyerek ilâve etti- Belki Vali Bey nezdinde bizim için ağırlığınızı koyarsınız.</p>

  <p class="normal">- Durumu söyledim; ama sizinle sohbet etmekten zevk duyarım; buyurun.</p>

  <p class="normal">Otuz beş yaşlarındaki şık hanım uzun boylu ve sarışındı; yeşil gözleri ışıl ışıl, ağzı, burnu, dudakları, yanakları, çenesi yerli yerindeydi. Makyajı da albenisini arttırıyordu. Yanındaki genç kızlar da hem güzel, hem de sempatik hareketleriyle dikkatleri çekiyorlardı; biri esmer, biri kumraldı. Eşref Bey’in masasına otururlarken şık bayan kendilerini takdim etme ihtiyacını duydu.</p>

  <p class="normal">- Bizler İsviçre’liyiz. -Esmerin arkasına sağ elini dokundurdu- Doris. -Diğerini işaret etti- İngrid; ben de Suzanna Efendim.</p>

  <p class="normal">- Memnun oldum; ben de Eşref hanımefendiler.</p>

  <p class="normal">- Bizler de memnun olduk.</p>

  <p class="normal">- Size ne ikram edebilirim?</p>

  <p class="normal">Yine Suzanna cevap verdi.</p>

  <p class="normal">- Biz buranın sütlü kahvesini çok beğeniyoruz.</p>

  <p class="normal">Eşref Bey garsonu masalarına çağırıp, üç sütlü ile bir orta kahve söyledikten sonra bakışlarını Suzanna’ya çevirdi.</p>

  <p class="normal">- Çok güzel Arapça konuşuyorsunuz; nerede, niçin öğrendiniz?</p>

  <p class="normal">- İltifatınıza teşekkürler efendim. Bern’de öğrendim. Lisans öğrenimim Germanistik; fakat ek branşım Arapça. Arkadaşlarımın da aynı şekilde. Beyrut’taki Alman lisesinde öğretmenlik yapmak için buraya geldik. Beyrut polisi, “Sık sık isyan oluyor, sizin hayatınızı garanti edemeyiz, dolayısıyla oturma izni veremeyiz.” dedi. Burada Almanca öğrenim yapan bir lisede iş bulabilsek, kendimizi dünyanın en talihli insanları sayarız.</p>

  <p class="normal">- İstanbul’a gideceğinizi söylemiştiniz.</p>

  <p class="normal">- İş bulamayacağımızı düşünerek söylemiştim. Burada iş bulabilirsek, niçin çalışmayalım? Güneşli bir ülke, Doğu’nun insanı da sıcak.</p>

  <p class="normal">Gözlerine derin bir bakış doldurarak Doris sordu.</p>

  <p class="normal">- İş bulmamız konusunda bize yardımcı olabilir misiniz?</p>

  <p class="normal">- Sizler gibi güzel, iyi yetişmiş hanımefendilere yardımda bulunmaktan onur duyarım; fakat maalesef benim öyle bir çevrem yok.</p>

  <p class="normal">Eşref Bey burada hangi amaçla bulunduklarını tahmin etmişti; tutuklatsa, devreye güya tarafsız İsviçre girecek, bir yığın sıkıntıya sebep olacaktı. Fazla bir şey de öğrenemeyeceklerdi; çünkü bu tip insanlara nokta görevi verilirdi; gerisi onlar için karanlıktı; görevlendiren ortalıktan kaybolurdu.</p>

  <p class="normal">Eşref Bey’in morali bozuktu; Şam’ın casus kaynadığını biliyordu; ama bu kadar ayağına dolaşması da çok fazla idi. Yorgunluğunu bahane ederek izin istedi; odasına çıktı. Tabancasının namlusuna mermi sürerek yastığının altına koydu. Soyunup yatağına uzandı. Gözleri çakmak çakmak yanıyordu. Bu badireden nasıl çıkabilirlerdi?... Aksi takdirde binlerce yıldan beri parlak medeniyetler kuran, insanlığa büyük dimağlar kazandıran aziz milleti tarihe gömülecekti. Ölüm kavşağından kurtulması için daha ne yapabilir,kimlerden nasıl istifade edebilirdi?...</p>

  <p class="normal">Kapı yumruklanıyordu; turistik otellerde böyle bir şey olamazdı. “Hayırdır inşallah” diyerek yatağından kalktı; yastığının altından tabancasını aldı; emniyetini açtı; kendisini duvarın arkasına gizleyerek, anahtarı çevirip, kısa süre bekledikten sonra anîden kapının kolunu çekti; şık bayanla karşılaştı.</p>

  <p class="normal">- Efendim, pasaportlarımızın yanınızda bulunmasının daha iyi olacağını düşündük. Onları getirdim. İzin verirseniz içeriye girip, sizi bilgilendirmem bize yardımınızda yararlı olur.</p>

  <p class="normal">Kadınlığıyla onu dize getirmek istediğini anladı; bilhassa doğululara karşı çok etkili olan bu silahı kullanmak istiyordu.</p>

  <p class="normal">- Sizin gibi güzel, kibar bir hanımefendiye “hayır” demek güç .Fakat gözümü açamayacak kadar yorgunum. Yarın öğle yemeğinden sonra isterseniz lobide, isterseniz burada bir araya gelelim; istediğiniz kadar bilgi verirsiniz. Lütfen şimdi beni mazur görünüz.</p>

  <p class="normal">- Lobide pasaport meselesini konuşursak, başkaları da bazı ricalarda bulunarak sizi sıkıntıya sokabilirler. En iyisi saat ikide pasaportları alıp, buraya geleyim.</p>

  <p class="normal">- Buyurunuz Efendim; şeref verirsiniz.</p>

  <p><br class="chapter" /></p>

  <p class="ortayazi">* * *</p>

  <p><br class="chapter" /></p>

  <p class="normal">Sabah erken Şam istasyonunda buluşup, Medine’ye hareket ettiler. Bir vagonu tamamen doldurmuşlar, ön ve aradaki vagonlara da dağılmışlardı. Sandıkları koridorlara istif etmişlerdi. İstiflerin iki ucunda, lavaboların önlerinde birbirleriyle konuşuyorlarmış gibi nöbet bekliyorlardı; ama gelip geçenler onların nöbet beklediklerini fark etmiyorlardı. Makineli tüfekleri, mermileri çantalarında, tabancaları bellerindeydi.</p>

  <p class="normal">Akşamki bayanların onunla kontak kurmaları sadece bir rastlantıyı değerlendirmek olmayabilir, takip edilebilirdi. Eşref Bey’in kanaatinde takip ağır basıyordu; fakat bunu tedirginliğe sebep olabileceği için kimseye söylemedi. Odunla işleyen tren çok yavaş gidiyordu.</p>

  <p class="normal">Şam’dan ancak elli kilometre kadar uzaklaşmışlardı ki başı dönen, midesi bulunan Ahmed Mücahid istifra etmeye başladı. Güçlükle nefes alıyordu. Rengi de kâğıt gibi solmuştu. Onu Dera’da hastahaneye götürmek mecburiyetini duydular; doktorlar müşahede altında tutulması gerektiğini söyleyince, hastahaneye yatırdılar. Dolayısıyla burada tren iki saat rötar yapmak zorunda kaldı.</p>

  <p class="normal">Amman, Maan, Tebuk gibi büyücek şehirlerde tren uzunca duruyordu. Buralardaki iniş ve binişleri dikkatle izliyorlardı; bir baskına uğrayabilirlerdi.</p>

  <p class="normal">Kerpiç evlerden oluşan küçük küçük yerleşim birimlerinde yoksul çocukların yolculara yiyecek, içecek satmak için çırpınmaları gerçekten acıklıydı. İstasyonlarda durup kalkan, kavruk toprakları, uçsuz bucaksız çölleri aşan trenin tek düze sesiyle gün batıyor, gün doğuyordu.</p>

  <p class="normal">Altı günde Medine’ye ulaştılar. İkindi vakti istasyonda trenden indiklerinde Fahreddin Paşa’nın yaveri onları karşıladı. Elini uzatıp,</p>

  <p class="normal">- Hoşgeldiniz, dedi.</p>

  <p class="normal">Elini sıkan Eşref Bey cevap verdi.</p>

  <p class="normal">- Hoşbulduk.</p>

  <p class="normal">- Arkadaşlar askerî misafirhanelere hemen gidebilirler. -yanındaki sivil giyimli genç subayları işaret ederek- onları götürmeye hazırlar. Yorgunsanız sizi, tabiî yanınızdan ayırmak istemediğiniz arkadaşınız varsa, onları da Paşa’nın misafirhanesine götüreceğim. Paşa Matman Gazal Boğazı’nda savunma hazırlıklarıyla meşguldür; yorgun değilseniz, oraya gidebiliriz; arkadaşlarınız isterlerse, onlar da gelebilirler.</p>

  <p class="normal">Sadece Ahmed Mücahid ile Şerif Müzeygir’e arkadaş muamelesi yapıyordu. Ahmed Mücahid’i Dera’da hastahaneye yatırmışlardı. Şerif Müzeygir’e baktı.</p>

  <p class="normal">- Gidebiliriz Eşref Bey.</p>

  <p class="normal">Diğerleri misafirhanelerin yollarını tutarlarken onlar Matman Gazal Boğazı’na hareket ettiler. Arabayla giderlerken yolda gördükleri insanların tedirginlikleri, yılgınlıkları dikkatlerini çekti; yıllardan beri süren savaşın sıkıntılarına katlanmak kolay değildi; ama etkisi burada diğer yerlere oranla farklıydı.</p>

  <p class="normal">Yanına geldiklerinde Fahreddin Paşa Boğaz’a hakim bir tepeciğe bir topun yerleştirilmesine nezaret ediyordu. Cengaverliği kadar yüksek ahlâk ve irade sahibi Fahreddin Paşa’nın yorgun, karamsar, her şeyiyle tükenmek üzere olduğunu dikkatlice bir göz hemen yakalayabilirdi. Eşref Bey’in yüreğinden sanki bir şeyler eksildi. Ruh iklimini gizlemeye çalışan Fahreddin Paşa Eşref Bey’i ve Şerif Müzeygir’i olanca samimiyetiyle canı gönülden karşıladı. Fahreddin Paşa’nın yürek okşayan davranışı Eşref Bey’in ona bakışını etkilemedi; ama o da duygularını gizleme gereğini hissetti. Buradaki kabileleri gençliğinden beri yakından tanırdı. Silahşörlükleriyle ünlü Ahamede kabilesinden Hudeyka oğullarının durumunu Osmanlı’ya sadık kalan Fıkralılar’ın reisi Ahmed Nedim’e sordu.</p>

  <p class="normal">- Eski dostlarımızdan Hudeykaoğulları ne yapıyorlar? İyiler mi?</p>

  <p class="normal">Yüzündeki durgunluk karamsarlığa dönüşür gibi oldu.</p>

  <p class="normal">- Son zamanlarda ne yaptıklarını bilmiyorum. Onlar Cudeyda Boğazı’nda mevzi tutmuş olan asi Şerif Hüseyin’in oğlu Faysal’ın yanındalar.</p>

  <p class="normal">- Başka giden var mı?</p>

  <p class="normal">- Olmaz mı Kuşların Şeyhi<sup class="calibre2"><a href="../Text/yemen_ah_yemen-ide_split_036.html#footnote-100-43" id="footnote-100-43-backlink">[43]</a></sup>!</p>

  <p class="normal">Eşref Bey o zaman durumun tahmin ettiğinden de vahim olduğunu anladı. İhanet öyle melânetti ki bir bulaştı mı kısa zamanda rutubet gibi her tarafı sarardı. Fahreddin Paşa gerekli emirleri verdikten sonra misafirhaneye gitmek için arabaya bindiler.</p>

  <p class="normal">Fahreddin Paşa, Şerif Müzeygir’i tanımıyordu; dolayısıyla ciddî bulduğu konuları yanında konuşmamaya, ona ilgisiz kalmamaya da dikkat ediyordu. Yorgunluk kahvesini içtikten sonra Şerif Müzeygir:</p>

  <p class="normal">- İzninizle abdest almak istiyorum, dedi.</p>

  <p class="normal">Paşa, yanındaki zile bastı; içeriye giren emirsubayına:</p>

  <p class="normal">- Beyefendiye abdest alabileceği, namaz kılabileceği yeri göster, dedi.</p>

  <p class="normal">Şerif Müzeygir dışarıya çıkınca başbaşa kaldılar.</p>

  <p class="normal">- Enver Paşa, Yemen yolunun tamamen kesik olduğuna dair ciddî bilgilerin ulaştığını İstanbul’dan bildirdi. Bu durumda Yemen’deki Kolorduyu kaderine bırakmak, İmam Yahya ile düşünülen müşterek çalışmadan vazgeçmek gerektiğini belirtti. Buna rağmen yine Yemen’e gidip gitmeme kararını buradaki duruma göre sizin vermenizi, Yemen’e gidemezseniz, İmam Yahya ile temas kuramayacağınız için, bir başka imkân olup olmadığını düşünmenizin de yerinde olacağını ilâve etti.</p>

  <p class="normal">- “Bir başka imkân”la herhalde İbn-i Suud veya İbn-i Reşid’le temas etmemi, İmam Yahya yerine onlardan biriyle anlaşmamı kast etmiştir. Siz bu konuda ne düşünüyorsunuz Paşa Hazretleri?</p>

  <p class="normal">- İmam Yahya ile ne yapmayı düşündüğünüzü bilmediğimden ne söyleyebilirim?</p>

  <p class="normal">- Amacımız İmam Yahya ile bazı tavizler karşılığında anlaşıp, onun kuvvetlerinin başına bizim subayları geçirerek, Yedinci Kolordu’dan da alacağımız takviyelerle Şerif Hüseyin’in kuvvetlerini dağıtmaktı. Yemen’e gidemezsek, bu işi İbn-i Suud’un veya İbn-i Reşid’in desteğiyle yapabilir miyiz?</p>

  <p class="normal">Tereddütsüz cevap verdi.</p>

  <p class="normal">- Yapamayız; onlar birbirine düşman; biri emrindeki kuvveti bize verirse, diğerinin onu boğazlayacağını bilir.</p>

  <p class="normal">Eşref Bey’in bakışları duruldu; yüzü ciddîleşti.</p>

  <p class="normal">- Şerif Hüseyin’in kuvvetleri dağıtılmazsa, onun Hicaz bölgesi için tehlike olacağını kabul ediyor musunuz?</p>

  <p class="normal">- Her gün İngiliz, Fransız subaylarını bünyelerine katıyorlar. Altın oluk gibi akıyor; ordusu büyüyor. Şerif Hüseyin’in kuvvetleri bugün bile tehlike arzediyor; büyüdükçe elbette tehlikesi de artacaktır.</p>

  <p class="normal">- O zaman tehlikeyi değil, hatta ölümü göze alıp, çölü aşmayı denemeliyiz. Koskoca bir kolordumuzun açlıktan ölmesini, vatanımızın bütün güneyinin kopmasını önlemek için canımızı ortaya koymakta çekingen davranırsak, bizi tarih, ecdat affeder mi?</p>

  <p class="normal">Şerif Müzeygir içeriye girince konuyu değiştirdiler. Eşref Bey:</p>

  <p class="normal">- Ne dersiniz Paşa Hazretleri, İngilizler Şerif Hüseyin’i Büyük Arabistan’ın kralı yapacaklar mı?</p>

  <p class="normal">- İngilizler herkesi yanlarına çekmek için mavi boncuk dağıtıyorlar. Bunların pek çoğu, belki de hepsi hüsrana uğrayacaktır. Şerif Hüseyin cahil bir insan değil; küçük küçük İslâm devletlerinin Hıristiyan emperyalizminin oyuncakları olacaklarını nasıl görmüyor? Şaçı sakalı ağarmış, torun torba sahibi; şurada kaç gün yaşayacak! Ahiret var, sorgu var; Resullullah var, İslâm için şehit olmuş bunca ashab, bunca insan var; onlarla hangi yüzle karşılaşacağını nasıl düşünmez! Demek ki mevki hırsı insanların gözünü bürüyünce, aklını alıyor, cinnete sürüklüyor!</p>

  <p class="normal">Akşam yemeğini beraber yedikten sonra, “Hayırlı geceler” dileyen Fahreddin Paşa ayrıldı.</p>

  <p><br class="chapter" /></p>

  <p class="ortayazi">* * *</p>

  <p><br class="chapter" /></p>

  <p class="normal">Değişik yerlerdeki isyan hareketleri bütün Arabistan’a yayılmak üzereydi. Cidde ve Yanbuğ gibi kıyı şehirlerinde, İngiliz donanmasının ateş menzilinde hayat hakkı bulan Şerif Hüseyin’in kuvvetleri zamanla çoğalarak iç kısımlara doğru kaymış, bir hat oluşturarak Yemen’e ulaşan yolları kontrol altına almıştı. Bu isyan bastırılmaz, en azından belirli bölgelere hapsedilmezse, Mısır’da hazırlanan İngiliz kuvvetlerinin güneyden Kudüs’e doğru hücumlarının kolaylaşacağını Eşref Bey görüyordu. Gerekli ikmalin yapılabilmesi için de o yönde her gün iki kilometre demiryolu döşeniyordu. Çöl düzenli ordunun harekâtını kısıtlardı; fakat Şerif Hüseyin’in hecinsüvari alayları İngiliz kuvvetlerinin eksikliklerini tamamlayacaktı. Bu bir felâketin başlangıcı olurdu; nerede durdurulacağı da bilinmezdi. Her ne pahasına olursa olsun, bunun önüne geçilmeliydi; biricik çaresi de İmam Yahya’nın kuvvetlerini takviye ederek onların üzerine gitmekti. Düzeni ve disiplini reddeden çölün kendine has kanunları vardı; onlara uymayana bu suskun dünyanın hayat hakkı tanımayacağını gayet iyi bilen İngilizler, Şerif Hüseyin’e sel gibi para ve silâh akıtıyorlardı.</p>

  <p class="normal">Eşref Bey altınlarla çölü aşmalıydı; ama bu hiç de kolay bir iş değildi. Medine dahi kuzey ve batıdan kuşatma altındaydı; zaman zaman, bilhassa geceleri şehrin merkezine bile hücum ediyorlardı. Hatta bir ara kuşatma çemberi çok daralmıştı; Fahreddin Paşa usta bir taktikle asileri şehirden uzaklaştırmış, Bir’ul-Derviş, Gair ve Müceyze’ye atmıştı. Fakat güçlerini tamamiyle kıramadığı için bütün fırsatları değerlendirip, her an şehre yaklaşıyorlardı.</p>

  <p class="normal">Eşref Bey’in epeyce silahşörüyle Medine’de bulunduğu artık biliniyordu. Onu takip edenleri yanlış düşünceye sevk etmek için Medine’nin kıyısındaki Bir-i Osman mevkiinde talimler yaptırıyordu; bununla Medine’nin savunmasına iştirak etmek için buraya geldiği intibaını vermeye çalışıyordu. Dolayısıyla altınlardan haberdar olanlar doğruluğundan şüphe ederlerdi. Sabah başlayan, akşam karanlığına kadar süren talimlerde öyle şevkliydiler ki onları uzaktan seyreden asilerde moral bırakmıyordu. Onlar gibi kim talim yapabilirdi; kılıkları sivil ve birbirinden farklıydı; ama ya genç subay, ya da feleğin çemberinden geçmiş zıpkın gibi delikanlılardı. Talim sırasında çoğu zaman Eşref Bey bir kenardan hem onları seyreder, hem de kafasında plânlar geliştirirdi. Nasıl hareket ederek tehlikeyi azaltabilirdi?... Hiç değilse altınlar Yemen’e ulaşırsa, tasarlanan plânı Enver Paşa’nın Ahmed Tevfik Paşa’ya uygulatması için fırsat doğardı... Bütün ihtimalleri düşünebiliyor muydu?...</p>

  <p class="normal">Eşref Bey en sonunda kararını verdi; birbirine yakın, ama aynı anda ikisi beraber kuşatılamayacak kadar uzak mesafelerde giden iki grup halinde yola çıkacaklardı; birbirlerinin tüfek seslerini duyabilmeliydiler. Gün doğmadan biraz önce on iki kişiden ibaret birinci kafile altınların üç yüz binini alıp yola koyulacak, üstü kendilerinde kalacaktı. Göz kamaştırıcı büyük bir serveti hiç kimse böyle küçük bir gruba emanet etmezdi. Kendilerine kervan süsü verecek insanlar da inandırıcı bir tarzda seçileceklerdi. Bu kafilede Yemenli Şerif Müzeygir, sağlığına kavuşup Medine’ye gelen Ahmed Mücahid, yine Yemenli olan, cesaretiyle de o bölge halkının dilinde adı dolaşan Hacı Ali Migrıbi bulunacaktı. Samimî olarak Teşkilât-ı Mahsusa’nın elemanlarını arayanlarla karşılaşırlarsa, aralarında en azından bazılarının adını duydukları bu insanların bulunması küçük kafileden şüphelenmelerini önlerdi. Arapçayı Yemen şivesiyle konuşan Yüzbaşı Rıfat, Şerif Müzeygir’in kayınbiraderi olacaktı. İsmail Hakkı Paşa’nın tavsiye ettiği Mülazım-ı sani Yusuf ise hiç Arapça bilmediği için, aslen Yemenli olup, İstanbul’da doğup büyümüştü; San’a’ya akrabalarını görmeye gidiyordu. Mısırlı Zenci Musa da dört adamı onbeş devesiyle Medine’den San’a’ya mal götürüyordu. Geri kalan develer diğerlerine ait olacaktı. Bu tedbirlere rağmen kuşatılırlarsa, silâh atacaklar, diğer büyük kafile imdatlarına yetişmek için elinden gelebilen her şeyi yapacaktı. Arkalarında bir kapışma olursa, onlar develerini hızla Yemen’e doğru süreceklerdi.</p>

  <p><br class="chapter" />
  <br class="chapter" />
  <br class="chapter" />
  <br class="chapter" />
  <br class="chapter" /></p>
</body>
</html>
