<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>1.html</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <h2 class="solbaslik" id="calibre_toc_22">21</h2>

  <p><br class="chapter" />
  <br class="chapter" />
  <br class="chapter" /></p>

  <p class="ortaitalik">Her yere ad takıyoruz;</p>

  <p class="ortaitalik">fakat hiçbir şeyin aslını öğrenemiyoruz</p>

  <p><br class="chapter" /></p>

  <p class="normal">Celâleddın’in birliğinden on üç kişi şehit olmuştu; iki er de birer ayaklarını kaybettikleri için kervanla gönderilmişlerdi. Lâhiç’ten San’a’ya dönerken kendisini çok güçsüz hissediyordu. Verilen istirahatlarda bir türlü yorgunluğunu atamıyor, dağıtılan tayınını da yiyemiyordu. Başı ağrıyor, midesi bulanıyor, istifra edeceğini zannediyor, ama edemiyordu. Bazen bir ateş, bazen iliklerini sarsan bir titreme onu yokluyordu. Yatağı gözünde tütüyor, yorganın altına bir girse, dünyanın en mutlu insanı olacağına inanıyordu. Yol az kalmıştı; fakat bir türlü bitmek bilmiyordu.</p>

  <p class="normal">Nihayet kışlaya geldiler; Celâleddin’in eti kemiğinden ayrılıyordu; ayakta duracak hali yoktu. Ama çekmecesini yoklamadan edemedi; günlerden beri hayalini görüyordu. Ne yazık ki Hatice’den mektup yoktu; oysa bir değil, birkaç mektubunu bulacağından o kadar emindi ki... Hüsranla sarsılırken bakışlarını karşısındaki masada oturan Şamlı Mülazım-ı sani Muhammed Haşim’e çevirdi.</p>

  <p class="normal">- Bana mektup yok mu?</p>

  <p class="normal">- Uzunca bir zamandan beri posta gelmiyor. Bize birşey söylenmiyor; ama kulaktan kulağa Şerif Hüseyin’ in ayaklandığı, Medine yolunun kesildiği fısıldanıyor.</p>

  <p class="normal">- Desene, bir tek Irak yolumuz kaldı; orası da çok uzak; uzun zaman alabilir.</p>

  <p class="normal">- Üzerine yüklenen dev kuvvetlere karşı, bugüne kadar kahramanlıklarıyla onur duyduğumuz Altıncı Ordumuzun daha uzun süre dayanabileceğinden endişe ediyorum. İnşallah endişem yersiz çıkar. Kuzeye çekilmek zorunda kalırsa, o yol da kapanır.</p>

  <p class="normal">Celâleddin bir tuhaf oldu; gözlerinin önünden birkaç karanlık uçuştu... Metin olmalıydı; subaydı ve savaş içindeydiler... Revire giderken bakışlarında Hatice bulunuyor, yüreğini acı bir boşluk kemiriyordu...</p>

  <p class="normal">Muayene eden doktor, “Sıtma; zaten salgın halinde; istirahat etmeniz gerekli.” deyip kinin verdi. Mesai saatinin bitimini bekleyemedi. Tabur Kumandanı Binbaşı Kadem’in odasına girdi ve selâmladı.</p>

  <p class="normal">- Kumandanım ayakta duramıyorum; izninizle eve gitmek istiyorum.</p>

  <p class="normal">- Rengin de solgun; sıtma olmasın? Doktora görün.</p>

  <p class="normal">- Doktordan geliyorum; “sıtma” deyip, elime kinini tutuşturdu; on gün de istirahat yazdı; raporu kaleme teslim ettim.</p>

  <p class="normal">- Evet, sıtma kol geziyor; her gün taburdan yedi sekiz kişi viziteye çıkıyor. Allah’a şükür ölüm yok. Geçmiş olsun, buyurun Celâleddin Efendi, inşallah hafif atlatırsınız.</p>

  <p class="normal">Yolda sanat okulu müdürü Necati Bey’in oğluyla karşılaştı.</p>

  <p class="normal">- Hoşgeldiniz, nasılsınız Celâleddin Amca? deyip elini öptü.</p>

  <p class="normal">- Sağol Ali’ciğim; kusura bakma, çok rahatsızım; sonra konuşuruz.</p>

  <p class="normal">Eve geldi; güçlükle soyundu, bir yangınla kendini yatağa bıraktı; terliyor, nabzı hızlı hızlı atıyordu. Uyuyabilse, sağlığına kavuşacağını sanıyor, ama uyuyamıyordu. Boncuk boncuk terlerken istifra edeceğini zannetti; kalktı; başı dönüyordu; musluğa gitti; birkaç kere öğürdü. Çıkaramadı, duvara tutunarak yatağına yürüdü.</p>

  <p class="normal">Babası ve annesinin yıllar önce öldüklerinin farkındaydı; fakat yanındaydılar; ikisi de en şık elbiselerini giymişlerdi; bir kutu şeker almış, güzel bir buket çiçek yaptırmışlardı. Babası “Hadi oğlum Celâleddin, geç kalmayalım, sevgili gelinimizi bekletmeyelim.” dedi. Acele acele giyindi; lâcivert elbisesi, beyaz gömleği ve uyumlu kıravatı ona yakışmıştı; kısa bir süre aynada kendisini süzdükten sonra hep beraber evden çıktılar. Anlık bir sürede kapılarındaydılar. Babası zili çaldı. Hatice ve annesi onları candan karşıladılar. Babası ve annesi ölmüşlerdi; sık sık “Hayal mi görüyorum?” diye kendine soruyor; fakat ikisi de yanında oturuyordu. Nişan yüzükleri takıldı. İnsanın gönlüne kıpır kıpır neşe dolduran bir bahar günü Boğaz’da Hatice ile sandal gezisi yapıyorlardı. Alabildiğine derinleşen lekesiz gökyüzünü canlı bir güneş aydınlatıyordu. Anîden ortalık karardı; birden bire, nereden, nasıl geldiğini anlayamadığı bir tufan koptu; haykıran dalgalar Boğaz’a sığmıyor, gök gürlemeleri kıyılardaki yalıların camlarını zangırdatıyor, ardarda çakan şimşekler birbirlerine dolanıyordu. Dalgaların kafalarını koparan rüzgâr korulukları iniltilere boğuyordu. Yağmur sel gibi boşanırken rüzgâr çılgınlaştı. Kapıldığı akıntıdan kurtulamayan kayık altüst oldu. Dalgaların alıp götürdüğü Hatice’ye sesinin çıktığı kadar “Elimi tut!” diye bağırıyor, ne çare ki sesini duyuramıyor, Hatice denizin dibine sürükleniyordu. Onu kurtarmak için dalıyor, ama yakalayamıyordu. Peş peşe birkaç kere daldı; Hatice’yi kaybetti; çırpınmaları onda takat bırakmadı. Yüzerek kıyıya çıktı. Hava açtı; gökyüzünde nokta kadar leke kalmadı. Güneş olanca güzelliğiyle Boğaz’a, korulara, sessiz yalılara gülümsüyordu. “Bir kızımı koruyamadın aciz herif!” derse, dünyada yapayalnız kalan Hatice’nin annesine ne cevap vereceğini; Hatice’siz bir hayata katlanamayacağını düşünerek Boğaz’ın Avrupa yakasında yürüyordu. Bir uçurumun başına geldi; “Buradan kendimi atarsam, bütün acılarım biter.” diye zihninden geçirirken uçurumdan Mevlâna çıktı; yeşil sarığı, ak sakalı, nur gibi yüzü vardı. Gülüşü insanı kucaklıyordu; sesi de sımsıcaktı. “Allah annesine sabır verecek. Sen hiç evlâdı ölenin çırpınışını görmedin mi? O çırpınışla bir insan kaç gün yaşar? Ama hayat devam ediyor, o insanların acıları Allah’ın lütfu keremiyle külleniyor, dünya meşgaleleriyle boğuşanlardan biri oluyorlar. “Şimdi Hatice nerede?” diye kendine soruyorsun? Nereden geldiğimizi, nereye gittiğimizi hiçbir zaman aklımızla bilemeyeceğiz. Her şeye ad takıyoruz; fakat hiçbir şeyin aslını öğrenemiyoruz. Maddenin evrelerini gözlemliyor, ondan her bakımdan faydalanıyoruz; ama hiçbir zaman künhüne vâkıf olamayacağız. Tanıdığımız en küçük zerrenin bünyesinde meçhülumuz olan bir dünya yatacak, onu ancak imanın ışığında idrak edeceğiz...”</p>

  <p class="normal">Kapı yumruklanıyor, “Celâleddin Bey! Celâleddin Bey!” diye de çağırılıyordu. Bu ses onu rüyadan çekip çıkarırken sanki ter içinde yüzüyordu. Yatağından kalktı; başı dönüyordu, bir iki sendeledi; sağ elini duvara dayadı. Kapı yumruklanıp çağrılmaya devam ediyordu. Ağır ağır yürüdü; açınca elinde bir tas çorba bulunan Necati Beyle karşılaştı.</p>

  <p class="normal">- Kusura bakma Celâleddin Bey, uyandırdım. Ali seni yolda görmüş; “Celâleddin Amca hasta.” deyince içim rahat etmedi.</p>

  <p class="normal">- Buyur Necati Bey; ben yine yatağa uzanayım; kusura bakma, burası senin evin.</p>

  <p class="normal">-Sen rahatına bak.</p>

  <p class="normal">Celâleddin yatağa uzandı. Elindeki tası bir kenara koyan Necati Bey lâmbayı bulup yaktı. Celâleddin sanki daldığı dünyadan tam sıyrılamamıştı. Bakışlarındaki bulanıklığı, güçsüzlüğü Necati Bey fark etti.</p>

  <p class="normal">- Şu çorbayı iç, iyi gelir.</p>

  <p class="normal">Celâleddin’in sesi de bitkindi.</p>

  <p class="normal">- Açım; ama ne iştahım, ne de çorbayı içecek takatım var.</p>

  <p class="normal">- Biraz kendini zorlayacaksın.</p>

  <p class="normal">Celâleddin’i doğrultup, sırtına yastığını koydu; dizlerinin üzerine siniyi yerleştirdi.</p>

  <p class="normal">- Ekmeksiz kaşıkla.</p>

  <p class="normal">Celâleddin çorbayı içerken tekrar terlemeye başladı. Necati Bey onu konuşturmakla kendine getireceğini zannediyordu.</p>

  <p class="normal">- Zaferiniz burada çok güzel kutlandı. Daha hiç böyle bir şenliğe şahit olmadım. İstanbul’dan gelen gazetelerde de geniş yer almıştı. Cephelerde moral kaynağı olacağını da yazıyorlardı.</p>

  <p class="normal">Işıksız bakışlarını Necati Bey’e çevirdi.</p>

  <p class="normal">- İnşallah geçici olmaz.</p>

  <p class="normal">- İnşallah.</p>

  <p class="normal">Necati Bey çorbanın tamamını içen Celâleddin’in gömleğini, atletini çıkarmasına yardımcı oldu. Musluğun yanında asılan havluyu getirdi; yüzünü, boynunu, gövdesini güzelce kuruladı; ona kollu bir içlik giydirdi. Çıkardıklarını katlayıp yanına koydu.</p>

  <p class="normal">- Gece terlersen, belki çamaşırını değiştiremezsin; gel bize gidelim.</p>

  <p class="normal">- Teşekkür ederim; şimdi kendimi biraz iyi hissediyorum.</p>

  <p class="normal">Necati Bey kalktı; iç çamaşırlarının bulunduğu sepeti yanına getirdi.</p>

  <p class="normal">- Senden ayrılmayı içime sindiremiyorum; fakat bakışların uyumak istediğini söylüyor. Terleyince “Kim yıkayacak?” diye düşünmeden çamaşırını değiştir. Bunları yıkatır, getiririm; diğerlerini alırım.</p>

  <p><br class="chapter" /></p>

  <p class="ortayazi">* * *</p>

  <p><br class="chapter" /></p>

  <p class="normal">Tarık Yahya adıyla Hudeyde’deki İsviçre Konsolosluğu’nda çalışan Kadıköylü Fahreddin, İstihbarat subayı Yüzbaşı İrfan’la normal olarak cumayı cumartesiye bağlayan akşamlar görüşürdü. O akşam Yüzbaşı İrfan tek başına evinin arka odasında yatardı. Belli saatten sonra orada olduğunu bilen Fahreddin ne zaman geleceğine kendisi karar verirdi. Bir terslik olur veya gelmek istediğinde o çevrede birileri varsa geç gelirdi; Yüzbaşı İrfan’ın orada yattığını bilir, sabaha kadar camını tıklatabilirdi. Görüşmelerine üç dört gün kala âcil bir şey olursa, yolda, çarşıda rastlayınca, “İstanbul’a gidecek misin?” veya “Yakında İstanbul’dan mektup aldın mı?” gibi içinde “İstanbul” kelimesi geçen bir şey sorardı. Cümledeki “İstanbul” kelimesinden onunla âcil görüşmek istediğini Yüzbaşı İrfan anlar, o geceyi yine arka odada geçirirdi.</p>

  <p class="normal">Gece bir köyden atlarla dönerlerken Habib Yusuf, Fahreddin’e:</p>

  <p class="normal">- Bu cuma değil, öteki cuma Konsolos’tan on gün izin alacağım, dedi.</p>

  <p class="normal">- Hayrola, bir işin mi var?</p>

  <p class="normal">- Yemen’in çeşitli bölgelerinden gelecek ayrılıkçı Araplarla, aslen İngiliz olup İsviçre pasaportlarıyla dolaşan arkeologlar ve maden mühendisleri Osmanlı’ya karşı ne yapılması lâzım geldiğini kararlaştırmak için Beyt-i Müddei Köyü’ndeki Abdullah Mansur’un evinde toplanacaklar. Ben de bulunup fişekleyeceğim. Zira sıkıldım artık buralardan, işimizi bitirip, bir an önce memleketime dönmek istiyorum.</p>

  <p class="normal">- Toplantı ne zaman?</p>

  <p class="normal">- O cumanın ardından gelen pazar günü akşamı.</p>

  <p class="normal">- Herhalde Abdullah Mansur’un evinde kalacaksınız.</p>

  <p class="normal">- Tahmin ederim.</p>

  <p class="normal">- Evi hepinizi alacak kadar büyük mü?</p>

  <p class="normal">- Büyük.</p>

  <p class="normal">- Aman dikkat et; hiçbir yerde ağzından kaçırma. Osmanlı aciz görünüyor; korkarım ki çiftesi pek olur.</p>

  <p class="normal">- Yok yahu Tarık Yahya, bunlar dünyadan habersiz. Böyle geri zekâlıların, nasıl bu kadar uçsuz bucaksız bir imparatorluk kurduklarını bir türlü anlayamıyorum.</p>

  <p><br class="chapter" /></p>

  <p class="normal">Köyden çarşambayı perşembeye bağlayan gece dönmüşlerdi; elde ettiği önemli bir haberdi; bir an önce ulaştırmanın heyecanını duyuyordu. Hudeyde’de Yüzbaşı İrfan’a rastlamadı; kışlaya gitmesi de temkinsizlik olurdu. Aslında fazla heyecanlanmasına gerek yoktu; zaten ertesi akşam görüşeceklerdi.</p>

  <p class="normal">Ortalıktan el ayak çekilmiş, evler, yollar sükûta gömülmüştü. Sadece değişik yerlerdeki birkaç camda ışık görünüyordu. Fahreddin evinden çıktı; ağır ağır yürüyerek denizin kenarına geldi; orada dolaşırken sessizliğin ürkütücülüğü adeta yüreğine dokunuyordu. Gözleriyle de çevreyi tarıyordu; kimsecikler yoktu. Canı sıkılmış da geziyormuş gibi bir durumu vardı. Hudeyde’nin arka tarafından evine doğru yöneldi. Tam Yüzbaşı İrfan’ın oturduğu evin karşısına geldiğinde tekrar çevresini taradı; onu kimsenin takip etmediğine kani olunca, süratle bahçeye atladı; camı tıklattı. Yüzbaşı İrfan camı açarken her ihtimale karşı namluya mermisini sürdüğü, emniyetini açtığı tabancası sağ elindeydi. Fahreddin camdan içeriye girdi. Yüzbaşı İrfan sessizce:</p>

  <p class="normal">- Hoşgeldin, dedi.</p>

  <p class="normal">- Hoşbulduk.</p>

  <p class="normal">Lâmbayı yakmazlardı; şimdi de yakmadılar. Bir süre perdenin aralığından çevreyi kolladılar; takip eden olmadığına kanaat getirince konuşmaya başladılar.</p>

  <p class="normal">- Habib Yusuf’la önceki akşam bir köye gittik. Orada bazı insanlarla görüştük. Habib Yusuf yine halifelikten bahsetti; imamların Kureyş’ten olacağına dair bir hadis bulunduğunu, her Müslümanın Hz. Peygamberin sözünün uygulanması için canla başla çalışması gerektiğini uzun uzun anlattı. Sonra Osmanlı’nın Arapları soyduğunu ele aldı; “Gidin bir İstanbul’a, bir de San’a’ya bakın; aradaki farkı göreceksiniz!” gibi örnekler vererek Osmanlı’nın zalim, mal düşkünü olduğunu ispata çalıştı. Yolda gelirken önümüzdeki cuma günü Konsolos’tan izin alacağını, cumayı takip eden pazar günü akşamı Yemen’in çeşitli yerlerinden gelecek ayrılıkçı Araplarla, buralarda değişik kılıklarda dolaşan İsviçre pasoportlu İngilizlerin Osmanlı’ya karşı ne yapacaklarını kararlaştırmak amacıyla Beyt-i Müddei Köyü’ndeki Abdullah Mansur’un evinde yapacakları toplantıya fişeklemek arzusuyla katılacağını söyledi. Buralardan bıkmış, bir an önce işini bitirip, dönmek istiyormuş.</p>

  <p class="normal">Yüzbaşı İrfan burnundan soludu.</p>

  <p class="normal">- Vay alçaklar!... Başka bir şey var mı?</p>

  <p class="normal">- Yok.</p>

  <p class="normal">- İsviçreliler buralarda herhangi bir faaliyette bulunuyorlar mı?</p>

  <p class="normal">- Bilgi edinemedim. Bizi yanlarına pek yaklaştırmıyorlar; sonra kendi aralarında devamlı Almanca konuşuyorlar. Habib Yusuf biraz Almanca biliyor; o da bir şey söylemedi.</p>

  <p class="normal">- Eritre ile temasları nasıl?</p>

  <p class="normal">- Oldukça yoğun.</p>

  <p class="normal">- İtalyanların oraya asker getirdiklerine dair bir şey söylüyorlar mı?</p>

  <p class="normal">- Duymadım.</p>

  <p class="normal">Bir süre daha konuştuktan sonra, Yüzbaşı İrfan yine tabancasını eline aldı. Camı açtı; çevreye bakındı; hafifçe sağa çekilince, Fahreddin dışarıya atladı. Bir gölge gibi sessizce uzaklaşırken, Yüzbaşı İrfan perdenin aralığından çevrede bir kıpırdama olup olmadığına dikkat ediyordu.</p>

  <p class="normal">Ertesi gün Tabur Kumandanından izin alan Yüzbaşı İrfan akşam karanlığı basınca, tipik bir Yemenli kıyafetine bürünerek atına bindi. Beytü’l-Fakih yönüne doğru bir süre yol aldıktan sonra, atının dizginlerini çekti; geri dönüp baktı; onu takip eden olmadığını anlayınca, doğuya, Bacil istikametine yöneldi. Ve atını devamlı topuklamaya başladı.</p>

  <p class="normal">Ertesi gün yatsıya yakın bir vakitte Menaha’ya geldi. Üsküplü Osman yanlışlığa mahal bırakmayacak şekilde tarif etmişti; eliyle koymuşçasına evini buldu. Tek katlı olması, önündeki dut ağacı da onda şüphe bırakmadı. Çağırınca Üsküplü Osman kapıyı açtı; namlusuna mermi sürülmüş tabancasını sıyırdı; duvarı siper almış, bakıyordu. Yüzbaşı İrfan’ın dikkati o yöndeydi. Kapı açıldı; kimse görünmemesine rağmen orada birinin bulunduğu belliydi. Hem karanlıktan, hem de kılığından dolayı onu tanıyamayacağını düşünerek, sessizce kendini tanıttı.</p>

  <p class="normal">- Ben İrfan; Yüzbaşı İrfan; Hudeyde’den geliyorum. Merve’den selâm getirdim.</p>

  <p class="normal">“Merve’den selâm getirdim” parolaydı. Hemen işaretini söyledi:</p>

  <p class="normal">- Safa da çok memnun oldu.</p>

  <p class="normal">Sesini de tanıyan Üsküplü Osman tabancasını beline soktu; kapıdan çıkıp ona doğru yürüyünce, o da atından indi. El sıkıştılar.</p>

  <p class="normal">- Hoşgeldin.</p>

  <p class="normal">- Hoşbulduk.</p>

  <p class="normal">Atı yularıyla dut ağacına bağlayıp, yem torbasını taktılar ve eve girdiler. Üsküplü Osman sofraya oturmak üzereydi. Yüzbaşı İrfan için de bir tabak, bir kaşık getirdi. Yemeklerini yerken konuşuyorlardı. Yüzbaşı İrfan, Fahreddin’den dinlediklerini ona anlattıktan sonra sözünü şu cümle ile noktaladı.</p>

  <p class="normal">- Belki de Habib Yusuf, bizim Fahreddin’i denemiştir.</p>

  <p class="normal">- Hayır, bunlar doğrudur. -Hırsını ifade edercesine derin bir soluk aldı- Düşündüğümün tam zamanı; inşallah gerçekleştirebilirim. Hudeyde’de başka ne var, ne yok?</p>

  <p class="normal">- Şimdiki bildiklerim bu kadar. İnşallah sizi yanlış bir yola sevk etmiyorumdur.</p>

  <p class="normal">- Kesinlikle hayır.</p>

  <p class="normal">Yemekten sonra kahve içerken memleket meselelerine daldılar. İkisi de endişeliydi; fakat ellerinden geleni yapmakla yükümlü olduklarını çeşitli vesilerle vurguladılar. Yüzbaşı İrfan biraz dinlenmişti. Ertesi güne kalıp orada görünmesi bazı yorumlara sebep olabilirdi. Üsküplü Osman’la vedalaşarak Hudeyde’ye dönmek üzere atına atladı.</p>

  <p><br class="chapter" />
  <br class="chapter" />
  <br class="chapter" />
  <br class="chapter" />
  <br class="chapter" /></p>
</body>
</html>
