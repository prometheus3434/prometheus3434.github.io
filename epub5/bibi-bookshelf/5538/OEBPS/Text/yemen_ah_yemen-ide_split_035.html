<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>1.html</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <h2 class="solbaslik" id="calibre_toc_31">30</h2>

  <p><br class="chapter" />
  <br class="chapter" />
  <br class="chapter" /></p>

  <p class="ortaitalik">Bir taraf “Sahibi Zuhur, Mehdi Resul”</p>

  <p class="ortaitalik">diğer taraf</p>

  <p class="ortaitalik">“Allah Yansuru Âlî Osman” diye bağırıyordu</p>

  <p><br class="chapter" /></p>

  <p class="normal">Kaymakam Galip sıtmanın avucunda yoğuruluyor; kâh titriyor, kâh üşüyor, eklem yerleri devamlı ağrıyordu. Takatsizdi; elini oynatma gücünü kendinde bulamıyordu. Doktorların verdikleri sadece kinindi; bir de istirahat tavsiye ediyorlardı. Ama nasıl dinlenebilirdi; asilerin panik hali devam ettiği gibi kumanda kademesinin de Mısır’a kaçmak üzere çok gizli hazırlık yaptığını Şeyh İdrisî’nin vezirlerinden Hadramutlu Yahya Basahi’den öğreniyordu. Yemen ve çevresinde ticaret yaparak zengin olan Yahya Basahi, Osmanlı Şeyh İdrisî’yi yendiği takdirde malını mülkünü güvence altına almak için gizlice Kaymakam Galip’le temas kurmuştu; bilgileri ağzı sıkı adamlarıyla intikal ettiriyordu. Askerlerin ve mücahidlerin moralleri ise en üst düzeydeydi; bundan yararlanmaları gerekmekteydi.</p>

  <p class="normal">Denize yakın yerlerdeki takibi durdurmak, paniği önlemek için İngilizler zırhlılardan ateş ettiklerinden hücumu gün doğmadan veya akşamları yapıyorlardı; aksi halde donanmanın toplarına hedef oluyorlar, on bin misketli mermiler onları gök ekinler misali biçiyordu. Projektörleri kolluyor, kendilerine yaklaşırken fundalıkların içine, çukurlara yatıyor, uzaklaştıktan sonra tekrar hücuma kalkıyorlardı. Bazen de farklı yerlerden “Allah Yansuru Âlî Osman” diye bağırıyor, toplar o tarafa yönelince, bir başka taraftan saldırıyorlardı.</p>

  <p class="normal">Luhye ve Subaşı yamaçta idiler; denizden görünmüyorlardı. Subaşı’ndaki kışlanın bahçesinde asker ve mücahidlere birer ekmekle, birer tas patates yemeği ve yoğurt verildi. Zaten ölümüne yorgundular; mideleri de az buçuk doyunca, üzerlerine rehavet çöktü. Ağaçların altlarında, tüfeklerinin kundaklarına başlarını koyup uyudular.</p>

  <p class="normal">Gün ağarmasına rağmen nöbetçiler hariç herkes uyuyordu. Takviye için değişik yerlerden Subaşı’na intikal eden birlikleri Luhye’den gözetleyen asiler ürküp, çekilmeye başladılar. Bundan haberi olmayan asker ve mücahitler ertesi gece sessizce Luhye’ye yaklaştılar; bütün toplar da onları takip etti. Nerede çetin mücadele başlarsa asker ve mücahitler geri çekilecek, asileri toplarla karşı karşıya bırakacaklar; topçular onları yeteri kadar dövdükten sonra tekrar saldıracaklardı.</p>

  <p class="normal">Şafak sökmeden bir saat kadar önce Luhye’ye doğru harekete geçtiler. Yaklaşmalarına rağmen bir karşı koymaya rastlamadılar. Herhangi bir mukavemetle karşılaşmadan Luhye’ye girmeye başlayınca, bir sargıya mı giriyoruz endişesiyle durdular. Çevreyi keşif kollarıyla temkinli bir şekilde kolaçan ettikten sonra Luhye’de kimsenin kalmadığını anladılar.</p>

  <p class="normal">Akşam karanlığından yararlanarak alayın bütün hayvanlarıyla Mülazım-ı sani Hurşid, kumandasındaki iki manga askerle top ve tüfek cephanesi getiriyordu. Tam vadiyi çıkarlarken bir grup asi ile karşılaştılar. Şimşek gibi bir adam olan Borazan Şükrü yanındaki devenin yükü arasında bulunan tüfeğini alıp ateş etti. Onlar da sağa sola yayılarak ateşe başladılar. Olağanüstü gayretlerine rağmen, asilerin karşısında ateşleri sönük kalıyor, kuşatılıyorlardı. Fakat o civardan geçip, Luhye’ye gitmekte olan Şeyh Ali Dostan’ın emrindeki bir mücahit grubu imdatlarına yetişti. Tüfekler ateşleniyor, bombalar patlıyor, koca koca taşlar fırlatılıyor, develer ortalığa dehşet saçan böğürtülerle yuvarlanıyorlardı. Vadide iki güçlü ses de birbirine karışıyordu. Bir taraf “Sahibi Zuhur, Mehdi Resul”, diğer taraf ise “Allah Yansuru Âlî Osman” diye bağırıyordu. Yarım saatten fazla süren kıyasıya mücadeleden sonra, “Sahibi zuhur, Mehdi Resul” bağırışları kuzeye doğru çekilip, vadilerin arasında kayboldu. Ölü ve yaralılarını da beraberlerinde götürdüler. Vurulan develerin yüklerini diğer develere dağıttılar; canı çıkmayan develeri de kesip etlerini yüklerin arasına yerleştirdiler. Üç askerle, onbir mücahit şehit olmuştu. Onlar için büyük bir mezar kazdılar. Bir kısmı kırbalardaki sularla abdest aldı; bir kısmı toprakla teyemmüm etti. Şeyh Ali Dostan cenaze namazlarını kıldırdı. Anadolu’nun değişik yerlerinden olan üç askerle, İslâm birliğinin lüzumuna inanmış onbir mücahidi koyun koyuna yerleştirip, üzerlerine toprağı yığdılar. Ölüm onlar için tabiî hale gelmiş, adeta kanıksamışlardı. Yıllarca beraber yaşadıkları, sayısız hatırayı paylaştıkları arkadaşlarını kumlu toprağa gömüp, cephane yüklü hayvanları Luhye’ye sürdüler.</p>

  <p><br class="chapter" /></p>

  <p class="normal">Yeteri kadar cephaneye kavuşan Luhye’deki birlikler Deyrü’lmansur’u da asilerden kurtarırlarsa, bir başka yerde tutunmalarına imkân kalmayacaktı. Şeyh Mustafa ve kumanda kademesi de bunun farkındaydı; olanca güçlerini burada topladılar. Kaymakam Galip’in artık istirahat etmemesi, adeta intihar olabileceği için yerine Abis Kumandanı Kaymakam Şevket getirildi; hareketi o yönetecekti.</p>

  <p class="normal">Birlikler Benilürceyn-Deyrü’lmansur yolunu takip edeceklerdi. Benilurceyn’i biraz geçtikten sonra, en öndeki Mülazım-ı sani Mehmed Paşa emrindeki bölük sola, arkadan gelen Mülazım-ı sani Celâleddin’ in bölüğü sağa, onları takip eden Yüzbaşı Faik kumandasındaki bölük yürüyüşüne aynı yönde devam edecek, fakat yan kollarla ortadaki kolun bağlantısı kesinlikle kopmayacaktı. Her kolu belli bir mücahit grubu takip edecekti. Hareket gayet sessizce yapılacak, elli altmış metreden insan fark edilebilir derecede aydınlık olmadan asiler ateş etse de sönük bir şekilde karşı konulacak, yaklaşan kuvvetin küçük olduğuna dair kanaat uyandırılıp, kaçmamaları sağlanacaktı. Üç kolda birden savaş başlayınca toplar da devreye girecekti. Mümkünse bütün kaçış yolları kesilecek, asiler top yekûn imha edilecekti.</p>

  <p class="normal">Plânlandığı üzere asilere fark ettirmeden yaklaştılar. Önce güneyden, sonra da doğu ve batıdan başlayan, onbeş dakika kadar aralıksız süren piyade ve topçu atışlarını müteakip çemberi iyice daralttılar. Ama uzaktan belli olmayan vadide kalabalık birlikleri bulunan asiler iki tepeciğin arasından, kuzeydoğu yönüne kayıp, kıskaçtan kurtulmuşlardı. Asiler, Abu’dan gelen kuvvetlerle birleşince, hücum gücünü kendilerinde bularak saldırıya geçtiler. İki taraf da ölüm kalım savaşının şuurundaydı; kılıç sallayan, tetik çeken gruplar kendi taraftarlarına heyecan vermeyi de ihmal etmiyorlardı. Bir taraf “Sahibi Zuhur, Mehdi Resul” diye bağırıyor, diğer taraf “Allah Yansuru Âlî Osman” sloganıyla dağı taşı inletiyordu. Kılıcı devamlı havada ışıldayan Mülazım-ı sani Mehmed Paşa bombaları birbiri peşine patlatıyor, yüreğinden gelen çelik sesi de askerlere güç veriyordu: “Korkmayın! Vurun!”</p>

  <p class="normal">İki tarafın da topları susmuştu, bazı yerlerde karşılıklı tüfek atılırken, bazı yerlerde ise gırtlak gırtlağa geldiklerinden, çoğunun da mermisi kalmadığından tüfeklerin tetikleri çekilmiyordu; havada satırlar, cembiyeler uçuşuyor, süngüler parlayıp sönüyordu. Yeri göğü inleten nârâlarla kan, ter içinde çılgın heyecana kapılmış çehreler birbirlerine hücum ediyor, göğsüne saplanan bir süngüyle veya ensesine inen bir cembiyeyle kanlı gövdeler fundalıkların diplerine düşüyorlardı. Kader anı yaşıyorlardı; böyle bir durumda küçük bir panik cepheyi çökertebileceğinden kumandanlara çok iş düştüğünü bilen Mülazım-ı sani Mehmed Paşa karşısındakileri ürperten, sarsan bir nârâ ile saldırdığı anda, birkaç metre sağında Celâleddin’i fark etti; onun da bir elinde tabanca, bir elinde kılıç vardı.</p>

  <p class="normal">Yüzbaşı Faik’in emrindeki bölüğün iki takımı Menazır Köyü’nün arkasından dolaşıp, asileri tamamen kuşattı. Makinelileri kurarak biçmeye başladılar. Dört taraftan sarıldıklarını anlayan asiler çaresizliğin verdiği dirençle ölümüne karşı koyuyor, çemberin zayıf bir yerini yararak geri çekilmeye gayret ediyorlardı.</p>

  <p class="normal">O sırada Celâleddin sarsıldı; başı, göğsü ve karnı kızıla boyanmaya başlayınca Mehmed Paşa ona doğru koştu. Çevrede asilerden ayakta kimse kalmamıştı; epeyce bir kısmı takip edilmelerini engellemek için ateş ederek vadiden kuzeye doğru çekiliyordu. Celâleddin sendeledi ve düştü. Mehmed Paşa onu sırtına alıp sargı yerinin yolunu tuttu. Henüz birkaç adım atmıştı ki Celâleddin’in sesini kesik kesik duydu.</p>

  <p class="normal">- Mehmed beni yere bırak!</p>

  <p class="normal">Mehmed Paşa onu yere yatırdı; kana gömülmüş göğsü kalkıp iniyordu; yanına oturdu, başını kucağına aldı. Matarasından su içirmek istedi.</p>

  <p class="normal">- Mehmed ben ölüyorum.</p>

  <p class="normal">İç cebinden beşibirliğe ve bileziğe sarılmış, kana bulanmış siyah sateni çıkardı ve uzattı.</p>

  <p class="normal">- Al!</p>

  <p class="normal">Mehmed Paşa elindekini aldı; Celâleddin’in kanlı kirpiklerinin arasından görebildiği bulanık bakışlarının bu fani âlemden koptuğu belli oluyor, sesi de tükeniyordu.</p>

  <p class="normal">- Hatice eşi bulunmaz bir kızdır; sen de yiğit ve çok iyi bir delikanlısın. İnan elim eline değmedi. Hâlâ bekârsa, evlenir, mutlu olursunuz. Ruhumu da şad edersiniz. Bunları ona takmakla da bir dosta karşı son görevini yerine getirirsin.</p>

  <p class="normal">Celâleddin’in kanlı başı hafif sağa döndü. Mehmed Paşa onu sarstı.</p>

  <p class="normal">- Celâleddin! Celâleddin!</p>

  <p class="normal">Asilerin pek azı kaçabildi; çoğunluğu imha edildi. Gerideki bir tepeden yanındaki beş kişiyle Şeyh Mustafa savaşı takip ediyordu. Fecaati görünce mahmuzladıkları atlarını deniz kenarında serbest bırakarak sambuklara atladılar. Şeyh İdrisî’nin güçlü dürbünle savaşı hüsranla seyrettiği gemiye hareket ettiler. Onlar bindikten sonra gemi hemen kuzeye, Mısır’a doğru demir aldı.</p>

  <p class="normal">Güneş guruba yaklaşırken fundalıkların diplerini, vadileri titizlikle arayan sıhhiyeler önce yaralıları sargı yerine götürdüler. Sonra ölüleri toplamaya başladılar. Onlar bu işleri yaparlarken askerler ve mücahitler pek çok toplu, bir de tek kişilik mezar kazdılar. Namazlarını yine Ali Dostan kıldırdı. Diğerlerini balık istifi halinde toplu mezarlara koyup, üstlerini örttüler. Celâleddin’i, kanlı elbisesiyle, Mehmed Paşa mezarına yatırdı; ilk attığı topraklara birkaç damla gözyaşı karıştı. Bir er Kumandanı’nın elinden küreğini aldı; diğerleri de ona yardım ettiler. Kısa zamanda mezarı tümsekleşti. Hiçbir askeri ve hiçbir kimse bugüne dek Mehmed Paşa’yı böyle bitkin görmemişti; Celâleddin’in ayak ucuna geldi; ellerini açtı. Çevresindekiler de ellerini açtılar. Bulanık bir sesle!</p>

  <p class="normal">- İstanbul’un Beşiktaş semti Abbasağa Mahallesi Balmumcu Çiftliği mevkiinde doğan, Hacı Mehmed oğlu 1304 doğumlu Mülazım-ı sani Celâleddin’in ruhuna fatiha, dedi.</p>

  <p><br class="chapter" /></p>

  <p class="ortayazi">* * *</p>

  <p><br class="chapter" /></p>

  <p class="normal">Artık Şeyh İdrisî kolay kolay toparlanamazdı; bağlılarının pek çoğu biçilmişti; kimileri de “Bu nasıl Sahibi Zuhur, Mehdi Resul” diyorlardı; Mehdi’nin en önemli vasfı yenilmezliğiydi.</p>

  <p class="normal">Ortalık sükûnete erdikten sonra, bütün birlikler yerlerine döndüler. Fakat Mülazım-ı sani Mehmed Paşa huzursuzdu. Celâleddin’in eli Hatice’ye değmemişti; ama ona “Nişanlım, eşim” diye bakmıştı. Onunla evliliği nasıl kendisine yakıştırabilirdi? Vasiyetini yerine getirmemek de o güzel, efendi insana saygısızlık olmaz mıydı? Günde en az iki üç kere iç cebinden kurumuş kanlı siyah sateni çıkarır, açmadan bakar, yine cebine koyardı. Konuyu bir de Hatice açısından değerlendirmek gerektiğini düşünürdü. Belki bir şehidin onurlu nişanlısı olarak hayatını sürdürecek, hiç evlenmeyecekti!.. Evlense, onu tercih etmeyebilirdi!... Sık sık “Hatice ‘evet’ dese bile ben bu işi yapamam; kendime saygım kalmaz” diye de zihninden geçirirdi.</p>

  <p class="normal">Bir de Adil gibiler vardı; kimisi bir bacağını, kimisi bir kolunu kaybetmişti. Tüfeklerini almışlardı; artık asker sayılmıyorlar, çürüğe çıkmışlardı. Yollar kesik olduğu için memleketlerine dönemiyor, kışlalarında yatıp kalkıyor, karavanadan yiyor,talim zamanları bahçedeki ağaçların gölgelerinde oturup, kesik kollarına, kopmuş bacaklarına hüzünlü hüzünlü bakıyorlardı. Gündüz durumları hazindi; gece ise boynunu kanadının altına alan kuğu gibi dilsiz ve yeise gömülerek uyumaları daha hazindi. Hiç değilse uykularında neşeli olabilseler, sevinçli bir rüya görebilselerdi... Bazen birisi derin bir göğüs çekerken çıkardığı “Ah!” sesiyle yaşadığı dramın bütün acısını iliklerine kadar duyduğunu belirtirdi. Bazen de bir Anadolu çocuğu yanık bir türkü tuttururdu:</p>

  <p><br class="chapter" /></p>

  <p class="indentmetinitalik">“Evimizin önünde çifte pınarlar</p>

  <p class="indentmetinitalik">İçerler suyunu, beni anarlar</p>

  <p class="indentmetinitalik">Yemen’e gideni ölü sayarlar</p>

  <p class="indentmetinitalik">Yemen çöllerinde kaldım ağlarım.”</p>

  <p><br class="chapter" /></p>

  <p class="ortayazi">* * *</p>

  <p><br class="chapter" /></p>

  <p class="normal">Ahmed Tevfik Paşa, Kolordunun ihtiyaçlarını temin bakımından fazla sıkıntılı değildi; ellerinde birkaç ay yetebilecek kadar para vardı. Tabiî bütün ihtiyaçları temin edilemiyordu; savaş durumuydu; elbette kıtlık olacaktı. Onu asıl düşündüren ülkenin durumuydu. Amerika Birleşik Devletleri onlara savaş açmıştı; bu yeni dünya devleti onlar için kapalı kutuydu; elinin altında güçlü bir ordusu yoktu; fakat imkânlarına dair çok şey anlatılıyordu. Onun savaşa girmesi sürpriz gelişmelere sebep olabilir miydi?... Rusya’da komünizm ihtilâli gerçeklemiş, bir süre sonra da savaştan çekilmiş , bu sayede Gerek Almanya, gerekse Osmanlı Devleti doğuda bulunan ordularını batıya kaydırma imkânına kavuşmuşlardı. O zamana kadar neredeyse at başı giden savaşı lehlerine çevirme imkânına sahiptiler....</p>

  <p class="normal">Ahmed Tevfik Paşa ülkenin durumunu zihninde değerlendirirken Jandarma Kumandanı Miralay Hilmi ziyaretine geldi. Oldukça üzüntülüydü.</p>

  <p class="normal">- Hayrola Hilmi Bey, seni böyle görmeye pek alışık değilim. Neyin var? Kötü bir haber mi aldın?</p>

  <p class="normal">O söze başlarken içeriye selâm vererek Ahmed Hamdi Bey girdi. Miralay Hilmi de selâmına mukabele ettikten sonra cevap verdi.</p>

  <p class="normal">- İnsan öldürülebilir; ama vahşiliğin de bir sınırı olur. Yezidîlerin köylerine yakın bir karakolumuz basılmış; orada on er, bir çavuşumuz görev yapıyormuş; hepsini şehit edip, bir de karınlarını yarmışlar.</p>

  <p class="normal">Ahmed Tevfik Paşa’nın yüz çizgileri sertleşti.</p>

  <p class="normal">- Herhalde karınlarında altın aramışlardır.</p>

  <p class="normal">- Şüphesiz, İngilizler;” Osmanlı askerlerinin karnında altın var”, şayiasını yaydılar; fakir, cahil halk da inanarak bunları yapıyor.</p>

  <p class="normal">- İngilizler nasıl Yezidîlerin o ücra köylerini bulup, dünyadan habersiz insanları ifsat edebiliyorlar?</p>

  <p class="normal">Söze Ahmed Hamdi Bey karıştı.</p>

  <p class="normal">- Çoğunlukla dessaslar, alçaklar İngilizleri buluyorlar. Öldürenler büyük bir ihtimalle Yezidîler olduğuna göre bunda Ali Muhsin Askeri’nin parmağı olabilir. Üsküplü Osman, onun çok tehlikeli bir adam olduğunu, para için her şeyi yapabileceğini, onu takip ettiğini, bir punduna getirip işini bitireceğini bildirmişti.</p>

  <p class="normal">Ahmed Tevfik Paşa üzüntüyle:</p>

  <p class="normal">- Demek ki bitirememiş, dedi.</p>

  <p class="normal">Ahmed Hamdi Bey derin bir soluk aldı; konuşurken yüzü çaresizliğini de ifade ediyordu.</p>

  <p class="normal">- Üsküplü Osman becerikli, yiğit bir kurmay subaydır; ama ne çare ki her şey istendiği zaman yapılamıyor.</p>

  <p class="normal">Ahmed Tevfik Paşa’nın ses tonu da merakını belirtiyordu.</p>

  <p class="normal">- Ahmed Hamdi Bey sizin imkânlarınız bizden epeyce farklı; dünyanın durumu, savaşın gidişatı nasıl?</p>

  <p class="normal">- Bize ulaşan haberler iyi değil Paşam, hatta kuşku verici. Amerika Birleşik Devletleri yüzbinleri çok aşan bir orduyu Fransa’ya çıkarmış, yeni birlikler de sevk edecekmiş. Bulgaristan’ın bu savaşı daha uzun süre götürebileceğine ihtimal verilmiyormuş. Avusturya’ nın, bilhassa Almanya’nın durumu karışıkmış; her an bir darbe yapılabilir veya hükûmet değişikliği olabilirmiş; dolayısıyla Almanlar barış masasına oturabilirlermiş. Tabiî bizden önce barış masasına oturmaları da onlara bazı avantajlar sağlayabilirmiş.</p>

  <p class="normal">Ahmed Tevfik Paşa’nın karamsarlığı sadece ses tonundan değil, bakışlarından da aksediyordu.</p>

  <p class="normal">- Onlar aynı medeniyetin çocuklarıdır; birbirlerini fazla hırpalamazlar. Bize mutlaka Almanlar’dan ayrı muamele yaparlar. Biz bu savaşta kesinlikle galip gelmeliyiz. Aksi takdirde içinden çıkılmaz durumlara düşebilir, Anadolu’ya, hatta onun da bir kıyıcığına sıkışıp kalabiliriz. -Biraz durduktan sonra, daha karamsar bir üslupla devam etti- Telâffuz etmek istemiyorum, ama belki daha kötüsü de başımıza gelebilir.</p>

  <p class="normal">İçeriye Vali Mahmud Nedim Bey girdi.</p>

  <p class="normal">- Afedersiniz, sohbeti bölüyorum, sabırsızlığımı bağışlayın. Ahmed Hamdi Bey, size bir haber verip, bilginiz varsa, bir husus hakkında aydınlanmak istemiştim. Yerinizde yoktunuz. Paşa hazretlerinin yanında olabileceğinizi öğrenince, buraya geldim. İlçenin çevresinde çobanların bir ceset bulduklarını Menaha Kaymakamı bildirdi. Çobanlar karakola haber vermişler; İlgililer hemen gidip bakmışlar; cebinden Ali Muhsin Askeri olduğunu belirten bir kimlik çıkmış. Bu, şu meşhur Yezidî dessas değil mi?</p>

  <p class="normal">- Evet, ta kendisi.</p>

  <p class="normal">Ahmed Tevfik Paşa ile Ahmed Hamdi bey gözgöze geldiler. Ahmed Tevfik Paşa:</p>

  <p class="normal">- Elini biraz çabuk tutsaydı, belki o askerler şehit olmazlardı, dedi.</p>

  <p class="normal">Ahmed Hamdi Bey üzüntülü bir tavırla başını salladı.</p>

  <p class="normal">- Evet, ama ne yazık ki insan her istediğini arzu ettiği zaman yapamıyor.</p>

  <p><br class="chapter" /></p>

  <p class="ortayazi">* * *</p>

  <p><br class="chapter" /></p>

  <p class="normal">Vali Mahmud Nedim Bey’in içinde izah edemediği bir sıkıntı vardı; halbuki diğer günlerden farklı bir gün geçirmiyordu. Koltuğundan kalkıp, camın önüne gitti; uzunca bir süre dışarıyı seyrettikten sonra yerine otururken Özel Kalem Müdürü kireç gibi bir yüzle içeriye girdi. Elinde şifreleri çözülmüş bir telgraf bulunduğu belli oluyordu. Yanına gelişini bekleyemeden sordu.</p>

  <p class="normal">- Hayrola, ne diyor?</p>

  <p class="normal">- Vali Beyefendi; buyurun, siz okuyunuz.</p>

  <p class="normal">Eline aldığı telgrafta göz gezdirirken Mahmud Nedim Bey’in vücudunu bir hararet sardı, rengi değişti; yüreğinde bir kırılma oldu.</p>

  <p><br class="chapter" />
  <br class="chapter" /></p>

  <p class="indentmetin">“Valilik makamına</p>

  <p class="indentmetin">San’a/ Yemen</p>

  <p class="sagnormal">23.M.1337<sup class="calibre2"><a href="../Text/yemen_ah_yemen-ide_split_036.html#footnote-100-52" id="footnote-100-52-backlink">[52]</a></sup></p>

  <p><br class="chapter" /></p>

  <p class="indentmetin">Müttefiklerimiz, Bulgaristan’dan sonra Almanya ve Avusturya da itilâf devletleriyle mütareke imzalayınca, bizim için savaşı devam ettirmenin anlamı ve imkânı kalmadı. Biz de itilâf devletleriyle mütareke imzaladık. Yemen’deki bütün askerî birliklerimizin silâhlarıyla teslim olmaları mütarekenin şartlarından olduğu gibi memleketin menfaati de bunu icap ettirmektedir. Gereğinin tereddütsüz yerine getirilmesini rica ederim.</p>

  <p><br class="chapter" /></p>

  <p class="sagnormal">Sadrazam</p>

  <p class="sagnormal">İzzet”</p>

  <p><br class="chapter" /></p>

  <p class="normal">Telgrafın şok etkisiyle koltuğunda kısa bir süre oturduktan sonra Kolordu Kumandanlığına gitmek için yerinden kalktı; feci bir rüya görmüş olmayı çok arzuluyordu. Fesini başına koyup, kapıya doğru yürüyeceği anda içeriye kapıcı girdi.</p>

  <p class="normal">- Paşa Hazretleri sizi ziyaret etmek istiyor.</p>

  <p class="normal">- Buyursunlar.</p>

  <p class="normal">İçeriye giren Ahmed Tevfik Paşa’nın yüzüne çok ciddî bir endişe, dehşet, ürkeklik, belirsizlik hakimdi. İkisi de birbirinin duruşundan, bakışından içinde bulundukları felâketin uçsuz bucaksızlığını idrak ediyordu.</p>

  <p class="normal">- Ne kara gün değil mi Paşa Hazretleri, ben de size gelmek üzereydim. Haberi Başkumandanlıktan mı aldınız?</p>

  <p class="normal">- Evet, sadece Kolordu Kumandanı olarak bana değil, telgrafta belirtildiğine göre tümen kumandanlıklarına da bildirilmiş.</p>

  <p class="normal">- Şimdi ne yapmalıyız? Bu bir düşman hilesi olabilir mi?</p>

  <p class="normal">Ahmed Tevfik Paşa sağ kaşını biraz yukarıya kaldırdı.</p>

  <p class="normal">- Olabilir; niçin olmasın? Şifremizin anahtarı düşmanın eline geçemez mi?</p>

  <p class="normal">- Hile olup olmadığını en sağlıklı bir şekilde nasıl anlayabiliriz?</p>

  <p class="normal">- İmam’ın şifresiyle sadrazamlığa bir telgraf çekelim ve İmam’ın şifresiyle cevap verilmesini, haberin doğrulanmasını isteyelim.</p>

  <p class="normal">Vali Mahmud Nedim Bey koltuğuna, karşısındaki sandalyelerden birine de Ahmed Tevfik Paşa oturdu. Mahmud Nedim Bey eline bir kalem aldı ve bir kâğıt çıkardı. Düşündüğü cümleyi seslice söyleyip, Ahmed Tevfik Paşa’nın onayını aldıktan sonra yazıyordu.</p>

  <p><br class="chapter" />
  <br class="chapter" /></p>

  <p class="indentmetin">“Sadrazamlık Yüksek Makamına</p>

  <p class="indentmetin">İstanbul</p>

  <p class="sagnormal">23.M.1337<sup class="calibre2"><a href="../Text/yemen_ah_yemen-ide_split_036.html#footnote-100-53" id="footnote-100-53-backlink">[53]</a></sup></p>

  <p><br class="chapter" /></p>

  <p class="indentmetin">İtilâf devletleriyle mütareke yapıldığına dair yüksek makamınızdan bir telgraf aldım. Yemen’deki bütün kıtaların silâhlarıyla teslim olmalarında üzerime düşeni yapmam emrediliyor. Aynı mealde bir telgrafı Başkumandanlıktan burada görev yapan Yedinci Kolordu Kumandanlığımız da aldı. Yedinci Kolordu’ya gelen telgrafta, tümen kumandanlıklarının da durumdan haberdar edildikleri belirtiliyor. Şifremizin anahtarının düşman eline geçmiş ve bir hileyle karşı karşıya olabileceğimizi düşünerek doğrulanması mahiyetinde İmam Yahya’nın şifresiyle bilgi vermenizi, teyid telgrafı gelinceye kadar Yedinci Kolordumuzun teslim olmayacağını saygıyla arz ederim.</p>

  <p><br class="chapter" /></p>

  <p class="sagnormal">Yemen Valisi</p>

  <p class="sagnormal">Mahmud Nedim”</p>

  <p><br class="chapter" /></p>

  <p class="normal">İstanbul’dan bir türlü teyit telgrafı gelmemesini oranın çok yoğun olmasıyla yorumluyorlardı; olay doğrulanmadan da teslim olmamaya kesinlikle kararlıydılar.</p>

  <p class="normal">San’a’da bulunan İmam Yahya kışlaya uğradı. Ondan gerekli ilgiyi esirgemeyen Ahmed Tevfik Paşa ile uzun uzun sohbet ettikten sonra veda etmek istedi. Ahmed Tevfik Paşa onu dış kapıya kadar uğurladı. Bahçeye çıkan İmam Yahya, akşam içtimasında tekmil aldıktan sonra dönen birkaç üst rütbeli subayla karşılaştı. Aden’deki İngilizlerin nezdinde temsilcisinin bulunduğunu bildiklerinden, subaylar ona manidar bir şekilde baktılar. O da bir şeyler söylemek ihtiyacını duydu.</p>

  <p class="normal">- Elhamdülillah hepimiz Müslümanız; din kardeşiyiz; birbirimizi korumalıyız. Gelen haber düşman hilesidir. Endişe etmeyiniz, devletimiz galiptir. Aksi takdirde ekmeğimizi bölmemiz, kıyamete kadar birbirimize destek olmamız hem güç değil, hem de dinî, insanî görevimizdir.</p>

  <p class="normal">“Devletimiz” demesi subayların dikkatini çekti. Bu sözler İmam Yahya’nın esiri olmaktan endişe edenlerin bazılarını az buçuk teskin etti; ama pek çoğu yine de ona güven duymadı.</p>

  <p class="normal">Ahmed Tevfik Paşa teslim olmuş bir kolordu kumandanı olmaktan rahatsızdı. Bir asker her ne pahasına olursa olsun, ne kendisi teslim olmalı, ne de birliğini teslim etmeliydi. Gece gündüz içini kemiren bu rahatsızlık görünüşüne, hareketlerine yansıyordu. Bazen de şahsı ve kolordusu için onur kırıcı bir durumla karşı karşıya olmadığına inanmaya kendini zorluyordu; çünkü şahsının ve kolordusunun başarısızlığı sözkonusu değildi. Müttefikleri Bulgaristan, Avusturya, Almanya mütareke yapınca, dört yıldan beri mücadele eden devletlerinin tek başına savaşı sürdürmesinin anlamı yoktu. Sonra mütarekeyi yapan kendisi değildi; onların üstünde bir iradeydi, bir asker olarak üstüne itaat göreviydi... Mütareke imzalanmadan teslim olmak zorunda kalsaydı, nasıl hazmederdi! “Buna da şükür!” diyerek kendisini teselli etmeye çalışıyorsa da sabahlara kadar uyuyamıyordu.</p>

  <p class="normal">Yorgun bir durumda Kolordu Kumandanlık Dairesine geldiğinde masasında Otuz Dokuzuncu Tümenin Kumandanı Ali Said Paşa’nın Lahiç’ten gönderdiği telgraf onu bekliyordu. Gözlüğünü takıp okumaya başladı. “Yenilgimiz kesindir. Artık kan dökmeye sebep kalmadı. Teslim olmamıza izin veriniz. Aksi takdirde ben Erkan-ı Harbiye’nin emrine göre hareket edeceğim.”</p>

  <p class="normal">Ahmed Hamdi Bey, silâh bırakılmasının doğru olduğunu İsviçre’den öğrenmişti. Artık kimsenin şüphesi kalmamıştı, ama buna rağmen olayın doğrulanmasını beklemeye kararlıydılar. Bunun için Ahmed Tevfik Paşa, Ali Said Paşa’ya şu telgrafı çekti. “Teyit telgrafı bekliyoruz. Kan dökülmesi tehlikesi varsa, dağlara çekiliniz.”</p>

  <p class="normal">Nihayet beklenen telgraf geldi; Aden cephesinde bulunan Ali Said Paşa tümeniyle orada İngilizlere teslim oldu. Yemen’in dağlık kesimine, Tehame’nin çeşitli yerlerine dağılmış askerlerin toplanması o kadar kolay değildi. Mülazım-ı sani Celâleddin’in komşusu Halim gibi dağ karakollarında görev yapanların, çeşitli yerlere serpilmiş taburların, bölüklerin San’a’da toplanmaları günler aldı. İmam Yahya, Vali Mahmud Nedim Bey’in Yemen’de kalmasını ısrarla rica etti; diğer memur ve subayların görevlerine devam etmelerinden de son derece memnun olacağını sık sık tekrarladı; her defasında istedikleri zaman dönebileceklerini sözlerine ilâve etmeyi de unutmadı. Gelişmelerde “Hizmetim olabilir” düşüncesiyle Vali Mahmud Nedim Bey, birkaç subay ve “babamın, annemin mezarlarından, burada doğan kardeşlerimden ayrılamam” diyen sanat okulu müdürü Necati Bey kaldı. Alay müftüsü Çallı Pirahmedoğlu İbrahim Hüseyin Efendi ise mezarının burda olmasını istiyordu, çünkü sülbünden gelenlerin “Dedemiz Yemen’de kalmış, orası da bizim vatanımız.” demelerini bir ülkü olarak benimsemişti.</p>

  <p class="normal">Kışlalarda, depolarda, elde bulunan silâhları, Hudeyde’ye kadar korunmalarını sağlayacakları hariç, İmam Yahya’ya devrettiler. San’a’da ve yakın yerlerdeki kervanlardan kendilerine yetecek kadar kiraladılar. Sabah erken kışlanın önünde ve çevresinde atlar, develer, katırlar birikti. Türklerin oturduğu Birulâzep, Badussabah semtlerinde kimse kalmadı; çoluk çocuk kadın erkek kışlanın bahçesinde toplandı. İhtiyarlar, kadınlar, çocuklar, Adil gibi bir bacağı kopmuş, yürüyemeyecek durumda olanları develere, katırlara bindirdiler; sadece en gerekli eşyaları yüklediler. Emsaline hemen hemen hiç rastlanmayacak büyüklükteki kervan hareket etti; ardından askerî birlikler yürümeye başladılar. Pek çoğu silâhsız olan birliklerin önlerindeki kır ata Ahmed Tevfik Paşa binmiş, bir Buda heykeli gibi sükût kesilmişti. Bakışlarını pencerelerde birikmiş kadınlarda, çocuklarda gezdirirken içi kan ağlıyordu; ama bir askere gözyaşı yakışmazdı. Dörtyüz bir yıl önce buraya başı dik gelmişlerdi; yine başı dik gitmeliydiler. İnsanların hafızasına en son anılar demir atardı. Osmanlı Paşası’na zavallılık yakışmazdı; o, insanlığın eğildiğini görmediği asil bir çelikti; kırılır, ama bükülmezdi... Yıllarca “Buradan ne zaman ayrılacağız?” diye sabırsızlananların bile yüreğinden bir şeyler kopuyordu; çoğu duydukları elemi ayrılış şekline bağlıyordu.</p>

  <p class="normal">Şehare Meydanı’nda sessiz bir kalabalık toplanmıştı; bazıları onları neyin beklediğini bilmemenin kaygısıyla düşünceliydiler; bazıları gözlerini siliyorlardı. Kervan geçip, sıra askerlere geldiği anda kalabalığın önünde dikilen, gözyaşları ak sakallarından süzülen Molla Recep Ali var gücüyle bağırdı.</p>

  <p class="normal">- Allah Yensuru Âlî Osman!</p>

  <p class="normal">Sanki herkes bu başlangıcı bekliyordu, genç, ihtiyar, çoluk çocuk bağırmaya başladılar:</p>

  <p class="normal">- Allah Yensuru Âlî Osman! Allah Yensuru Âlî Osman!...</p>

  <p class="normal">Atların, develerin üzerinde yol alan kadınlar burada geçirdikleri yıllarını, buraya gelişlerini, kendilerine has güzellikleri olan mevsimlerinde yaşadıklarını hatırlayarak gözyaşı döküyorlardı. Hatıralarından kopmak kolay mıydı? Bir daha gelemeyecek, buraları göremeyeceklerdi!... Yemen artık ümitlerinde bile yer almayacaktı!... Adil gibi bir bacağını, bir kolunu burada bırakanlar hiçbir kelimenin anlatamayacağı kadar mahzundular; nasıl gelmiş, nasıl dönüyorlardı!...</p>

  <p class="normal">San’a’dan çıktıktan epeyce sonra faytona geçen Ahmed Tevfik Paşa düşünceliydi; nice tatlı ve acı olaylarla yoğrulmuş bir dönem sona eriyordu. Yemen’i vatanlarının bir parçası bilmişler, en aziz evlâtlarını gömmüşlerdi. Ne çare ki burası artık yabancı toprak olacaktı!... Mütarekenin ne getireceğini düşünmek bile istemiyordu; milletçe sürüklendikleri bu felâketten çıkmaları mümkün olacak mıydı? Son dönemlerde yaşadıkları dramları hatırladıkça da koyu bir karamsarlık onu perişan ediyordu; fakat sabırlı ve metin olma zamanıydı; bir paşa olarak bu acıyı göğüslemezse, diğerleri ne yapardı?...</p>

  <p class="normal">O korkunç yollardan geçerek Büyük Türk Mezarlığı’na geldiler. Ahmed Tevfik Paşa’nın, subayların, erlerin, kadınların, çocukların onbinlerce vatan evlâdını yutan vadilere, tepelere nemli gözlerle bakarken dudakları kıpırdıyordu. Bundan sonra gelip geçerken onlara bir fatiha okuyan olacak mıydı? Nice nesiller buraya gömülmüştü; kavuklu, sarıklı, kalpaklı nesiller... Bir milletin ölüsü, bir toprağı vatan yapmaya yetseydi, Yemen’in Türk vatanı olduğundan kim şüphe edebilirdi? Şehitlerin cesetleriyle beslenen kayın, çam ağaçlarının dallarını rüzgâr okşarken, onları seyreden elemli gözlerin önünde tarihin en dramatik olayları cereyan ediyordu.</p>

  <p class="normal">Güneş gurupta yangına dönüştüğü sırada geldikleri Bacil’de istirahat verildi. Adil koltuk değneklerine dayanarak hükûmet konağının arkasındaki mezarlığa yürüdü. Hemşehrisi Mustafa’yı defnettikleri yere geldi. Baş tarafına yerleştirdiği siyah taş duruyordu; mezarı dümdüz olmuş, üzerinde biten cılız otlar da kurumuştu. Beraber geçirdikleri çocukluk günleri gözlerinin önünde canlandı; buğday anızlarında, hayvanların peşinde nasıl da şen şakrak kahkahacıklar atarlardı.. Bir dilim yağlı ekmek onlar için ne büyük ziyafetti... Mutlu bir dünyada yaşıyorlardı. Kader onların her birini bir tarafa savurmuştu... Seslice yakınıp, “Kadınhanı’na ulaşabilirsem, annen Zeliha Teyze seni sorarsa ne diyeyim Mustafa?” derken gözlerinden yaşlar boşandı.</p>

  <p><br class="chapter" /></p>

  <p class="normal">Hudeyde’de birlikler hazırdı; her an umulmadık bir şey yapabilir endişesiyle Yüzbaşı Ahmed, Mülazım-ı sani Mehmed Paşa’nın ellerini arkadan kelepçeletmiş, ayaklarına bukağı vurdurmuş, başına nöbetçi dikmişti. Mehmed Paşa cam gibi parlayan kızarmış gözlerle sağa sola bakıyor, söyleyecek söz bulamıyordu. Ne söyleyebilirdi?... İşte ecdadın kanı, alın teriyle yoğrulmuş vatanın bir parçası daha elden çıkıyordu. Nice nesiller bu dağları, taşları, bu çölleri aziz kılmışlardı. Buraya beraber geldiği Rahmi ve Celâleddin de Yemen’le bütünleşmişlerdi. Onların “Vatanım” diyerek genç yaşta girdikleri toprakları şimdi terk ediyorlardı.</p>

  <p class="normal">Akşam karanlığında Mısır’a hareket etmek üzere İngiliz askerlerinin kontrolündeki vapurlara bindiler. Demir aldıktan kısa bir süre sonra Yüzbaşı Ahmed’in, kelepçesini, bukağısını çözdürdüğü Mülazım-ı sani Mehmed Paşa lûmbara ağzından arkaya yürüdü; alt güvertenin arka tarafındaki en uç noktaya oturdu. Yanında kimse yoktu; nohut büyüklüğünde gözyaşları dökerken sık sık “Ölmesini bilemedik Yemen! Dağınla, taşınla, senin için bağrında yatan kardeşlerimizle bizi affet!” diye zihninden geçiriyor, dalgacıklarda eriyen Hudeyde’nin sönük ışıklarına bakıyordu.</p>

  <p class="normal">Denizde sıtmalı bir hava hakimdi; insanı titretiyordu. Pervane darbeleriyle köpüren sulara dalan Mülazım-ı sani Mehmed Paşa, kendine gelince, ceketinin iç cebindeki, Celâleddin’in ona verdiği satene sarılmış beşibirliği ve bileziği dıştan yokladı. “Hatice eşi bulunmaz bir kızdır; sen de çok iyi bir insansın. İnan elim eline değmedi; bekârsa, evlenir, mutlu olursunuz; ruhumu da şad edersiniz.” demişti. “Ama ben bir askerim; bir dostum; bunu nasıl yaparım?... Aziz bir dostumun son sözlerini de yerine getirmezsem, ömür boyu vicdan azabı duymaz mıyım?..”</p>

  <p><br class="chapter" /></p>

  <p class="ortayazi">* * *</p>

  <p><br class="chapter" /></p>

  <p class="normal">Geldikleri Heliopolis Kampı, etrafı dikenli tellerle çevrilmiş, köşelerine nöbetçi kuleleri oturtulmuş, göz erebildiği kadar büyük arazinin bir bölümüne dizilmiş barakalardan oluşuyordu. Bir de küçük tahta kulübeler halinde yapılmış banyolar vardı. Esirleri Kumandan Ahmed Tevfik Paşa’dan başlayıp, asker ve sivil bürokratları aileleriyle beraber sıraya dizmişlerdi. Sonra da bekâr subaylar ve erler geliyordu. Ailecek veya tek tek kamp muhasiblerinin ağacın dibindeki masalarına yaklaşıyor, paralarını teslim edip, makbuzlarını alıyorlardı. Tercümanlar herkese şunu söylüyorlardı: “Kamp muhasebesi hesabınızı tutacak; memleketinizden paranız gelse de orada kalacak; her ay en fazla yedi buçuk frank alabileceksiniz.” Subayların dışında çok az askerin parası vardı.</p>

  <p class="normal">Parasını teslim eden diğer masalardan birinin önüne gelip, kampta giyeceği elbiseyi alıyordu. Her esire iki takım iç çamaşırı, iki gömlek, iki çorap ve bir de açık mavi kumaştan dikilmiş bir ceket ve pantalon, kadınlara pantalon yerine eteklik veriyorlardı. Sarı metal düğmelerle bu takım elbise askerî bir üniformayı andırıyordu. Hespinin göğsüne dört santimetre çapındaki beyaz bir metale numara ve “Prisoner of war”<sup class="calibre2"><a href="../Text/yemen_ah_yemen-ide_split_036.html#footnote-100-54" id="footnote-100-54-backlink">[54]</a></sup> yazısı işlenmişti. Bir de her esirin eline, eski elbiselerini koyması için numaralı beyaz bir torba tutuşturuyorlardı. Herkes tek tek banyonun birine giriyor; elbisesini çıkararak torbaya koyuyor; yıkanıp, ona verilenleri giyiyordu. Çocuklar anneleriyle beraber banyoya girip yıkanıyor, üstlerini değiştiriyorlardı. Diğer esirlere çarık, sadece subaylara ayakkabı, isteyene kırmızı fes,kadınlara başörtüsü dağıtıyorlardı.</p>

  <p class="normal">Aileleri yanında bulunan yüksek rütbeli subaylara birer baraka tahsis ettiler. Küçük rütbeli subayları, bürokratları ailelerinin kalabalığına göre yerleştirdiler; bazı barakalarda iki üç aile barınacaktı. Erler, erbaşlar bekâr oldukları için onbeşi aynı yerde kalacaktı. Bu rakam bekâr subaylarda rütbelerine göre beşe kadar iniyordu.</p>

  <p class="normal">Barakaların içi sıkıştırılmış topraktı; çatıları tahta veya sacla kaplanmıştı. Her esire yatak olarak kamıştan örülmüş bir hasır ve örtünmesi için iki battaniye verildi. Ayrıca esirlere birer metal kaşık dağıttılar. Yemeklerini hep beraber sahanla tas arası büyük bir kapta yiyeceklerdi.</p>

  <p class="normal">Avni açıkgözdü; Adil ile aynı koğuşa düşmeyi becerdi. Adil artık bacağının durumuna alışmıştı; hizmetini kendisi görebiliyor, kimseden teselli de beklemiyordu; hangi söz ona sağlıklı durumunu unutturabilir veya nasıl bir cümle ile o günlere bir daha dönebilirdi?... Yine de Avni ondan ayrılmak istemedi; çünkü aralarında yıllardan beri süregelen açlığın, çaresizliğin, her türlü meşâkkatin, ateş ve barut kokularının oluşturduğu örste zamanın çekiciyle dövülerek ortaya çıkmış sıcak bir dostluk, derin bir muhabbet vardı.</p>

  <p class="normal">Akşam altıda zil çaldı; biraz sonra eski esirler ellerinde küçük kazanlarla mutfağa doğru yürürlerken bir yüzbaşı yeni esirlerin koğuşlarını dolaşıp, eliyle işaret ederek aralarından ikişer kişi aldı; mutfağa götürdü. Her barakaya belli oranda doldurulmuş bir kazan, içinde onbeş yarım ekmek bulunan bir torba, bir de yemek kabı verdi; yanındaki tercümana döndü.</p>

  <p class="normal">- Bu kapta hep beraber yiyecekler; torbada her esir için yarım ekmek var; biraz sonra gerekli bilgileri vereceğim.</p>

  <p class="normal">Tercümanı dinleyen esirler kazan ve torbaları alıp koğuşlarına geldiler. Yarımşar ekmek dağıttılar. Barakaların ortasına koydukları yemek kabına çorbanın bir kısmını döktüler, boşaldıkça tekrar dolduracaklardı. Çevresinde oturarak yemeğe başladılar.</p>

  <p class="normal">Akşam sekiz sularında aynı yüzbaşı yanındaki tercümanla yine barakaları dolaşmaya başladı. Girdiği her barakada şunları söylüyordu.</p>

  <p class="normal">- Çavuşlar elini kaldırsın.- Elini kaldıranlardan gözünün tuttuğunu o barakanın sorumlusu tayin ediyor, deftere adını yazıyor; sonra şu sözlerini tercüman tercüme ediyordu- Barakanın düzeninden sen sorumlusun. Öğünlerde kazanı mutfağa gönderecek, yemeği aldıracak, yemek sırasında düzeni sağlayacak, sonra da kazanı ve yemek kabını yan taraftaki musluklarda yıkatacaksın. Ekmek torbasını da kaybetmeyeceksin. Saat on, uyku vaktidir. Bu an geldi mi kesinlikle gürültü ettirmeyeceksin. Kurallara uymayan olursa, bize haber vereceksin; biz de onu disipline sevk edeceğiz.</p>

  <p class="normal">Biraz sonra ezan okundu; kampın ortasındaki büyük barakayı cami haline getirmişlerdi. Pek çokları gibi Avni ile Adil de abdest alıp camiye gittiler. Adil değneklerini yanına koyarak oturduğu yerde namazını kıldı.</p>

  <p class="normal">Yorgundular; hepsinin gözleri kapanıyordu. Hasırları serip, üzerine battaniyeleri çekerek uyudular. Bir tek uyumayan Mülazım-ı sani Mehmed Paşa idi; gözleri çakmak çakmak yanıyordu. Hizmet edeceği bir dönemde, üstelik milletinin en kara gününde esir olmasını nasıl hazmederdi? Yemen’i bırakmalarını kabullenmesi, idrak etmesi mümkün mü idi? O kadar insan beyhude mi şehit olmuştu? Bugün Yemen’i bırakan yarın Anadolu’yu, hatta İstanbul’u bırakmaz mıydı? Ya Celâleddin’in dediklerini ne yapacaktı? Bir arkadaşın son sözlerini yerine getirmek insanlık göreviydi. Ama arkadaşının sevdiği bir hanıma “eşim” diyebilir miydi?...</p>

  <p class="normal">Sabah altıda kalktılar; onlara tarif edildiği üzere hasırları fırçaladıktan sonra rulo şeklinde sarıp, bir kenara koydular; battaniyeleri katlayarak hasırların yanına istif ettiler. Yemek borusu çaldı. Koğuş çavuşları sabah çorbasını ve ekmekleri almak için iki kişiyi mutfağa gönderdiler. Bulgur çorbasını içip, kazanları yıkadıktan sonra kamp nöbetçi subayının gözetiminde mıntıka temizliği yaptılar.</p>

  <p class="normal">Saat sekize doğru sağlıklı esirlerin bir kısmını etraflarını çeviren silâhlı askerler iki kilometre mesafedeki kömür madenine götürdüler. Bazıları Avni’ye göre şanslıydı; onlar yol yapımında çalışıyorlardı. Kazma kürek sallayarak toprak altında ter döken Avni kendisini gurbette hissediyordu; çünkü yıllardan beri gün boyunca Adil’den ayrı kalmaya alışmamıştı. Akşam üstü dışarıya simsiyah çıktı. İş tulumunu soyunup, duş aldı ve esir elbisesini giydi. Kampa dönünce Adil de yitiğini bulmuşcasına sevindi.</p>

  <p class="normal">Pazar günleri hariç çalışıyorlardı. İşleri kimsede güç bırakmıyor, kampa geldiklerinde ağır bir yorgunluğun altında eziliyorlardı. Yat borusunu beklemek onlar için işkenceydi; uykuya dalıp dalıp çıkıyorlardı. Haftalar geçince alıştılar; hayatlarının bir parçası haline dönüştü.</p>

  <p class="normal">İlk birkaç gün verilen elbiseleri, göğüslerindeki numaraları, buradaki hayatı yadırgamışlardı; fakat bir süre sonra onlara tabiî gelmeye başladı; hatta adlarını bilmeyenler birbirlerini göğüslerindeki numarayla çağırıyorlardı. Adil’in numarası 1711, Avni’nin ki 1716 idi.</p>

  <p class="normal">Kampa değişik cephelerden yeni esirler geliyor, boş barakalar doluyor, yenileri ilâve ediliyordu. Banyoların bitişiğindeki muslukların altına konan leğenlerde kirli çamaşırlarını yıkıyorlardı. Bunlar herkese yetecek kadar fazla değildi; başlarında yığılmalar olduğundan koğuşlara belli saatler verildi. Avni ile Adil’in kaldığı koğuştakiler çarşamba akşamı saat sekiz ile on arası kullanıyorlardı. Aynı zaman zarfında banyo yapma hakları da vardı.</p>

  <p class="normal">Kampta disiplini sağlamak amacıyla esirlere İngiliz askerlerine selâm vermek mecburiyeti konulmuştu. Kamp yetkilileri çevrelerinden geçerlerken de esas duruşta bulunmak zorundaydılar. Bunları yapmamak için Mülazım-ı sani Mehmed Paşa iş zamanları hariç koğuştan çıkmamaya dikkat ederdi.</p>

  <p class="normal">Güneydeki barakalarda kolera başlamış, önüne geçilinceye kadar pek çok kişi hayatını kaybetmişti. Kamp muhafızları ölenlerin değişik yerlerine kancalar takıp cesetlerini atlarla sürükleyerek, esirlere kazdırdıkları çukurlara götürüp, yuvarlıyor, üstlerine toprak yığdırıyorlardı. Her cesedin sürüklenişi görenlerin yüreğini delik deşik ediyor, sıranın kendilerine ne zaman geleceğinin dehşetini duyuruyordu. Damarlarında kin alevlenen Mülazım-ı sani Mehmed Paşa ise devamlı diş gıcırdatıyor, “İngiliz, seninle hesaplaşacağız!” diye homurdanıyordu.</p>

  <p><br class="chapter" /></p>

  <p class="ortayazi">* * *</p>

  <p><br class="chapter" /></p>

  <p class="normal">Adil’in en büyük dileği annesine ve Suriye’deki Dördüncü Orduda görev yapan ağabeyi Hüseyin’e mektup yazmak, onları sağlığından haberdar etmekti. Posta için paraya gerek yoktu; fakat kantinden zarf kâğıt nasıl alacaktı? Avni’de de para olmadığını biliyordu. Ne yapabilirdi? Adil’in bazen bakışları derinleşirdi; bu anlarda hatıralarında yaşadığının farkında olan Avni bir gölge kadar sessizleşirdi. Kendi durumunu fazla dert etmezdi; yetim büyümüştü; ama annesi ona yetimliğini hissettirmemişti. Ondaki yürek, değme erkeklerde yoktu; köylü ona boşuna mı “Çavuş Abla” demişti; belki de şimdi ona “Çavuş Ana” diyorlardı. O, Hüsnüye’yi itten ve uğursuzdan, hatta uçan kuştan korurdu...</p>

  <p class="normal">Haftada iki gün kampta mektuplar dağılır, adları okunmayanlar meyus olur, ümitleri bir sonraki dağılıma kalırdı. Beklemenin ne cefa verici bir şey olduğunu onlar kadar kim bilebilirdi!... Adil’in mektup beklemeye hakkı bile yoktu; zira adresini bildirememişti; nasıl yazacaklardı? Beklemekte hiç değilse bir ümit gizliydi; Adil ise ondan da mahrumdu.</p>

  <p class="normal">Bir pazar günü Avni ile Adil öğle namazına giderlerken, Binbaşı Kadem’e rastladılar. Elinde bir yığın zarf ve kâğıt vardı. Bunları meteliği olmayan askerleri düşünerek kantinden satın almış, dağıtmak için bağırıyordu.</p>

  <p class="normal">- Zarf, kâğıda ihtiyacı olan var mı?</p>

  <p class="normal">Yanına yaklaştılar; Adil burnunun ucuna kadar kızardı.</p>

  <p class="normal">- Kumandanım benim iki zarf, iki kâğıda ihtiyacım var; birini anama, diğerini Dördücü Ordu’daki ağabeyime göndereceğim.</p>

  <p class="normal">- Al sana dört zarf, dört kâğıt.</p>

  <p class="normal">Avni’ye döndü.</p>

  <p class="normal">- Sen kaç tane istiyorsun?</p>

  <p class="normal">- Bir tane yeter Kumandanım.</p>

  <p class="normal">- Al sana iki tane.</p>

  <p class="normal">Namazdan sonra barakanın arkasına geldiler. Toprağa bağdaş kuran Avni sağ dizine koyduğu “Muhammediye” kitabının üzerine kâğıdı serdi; eline kalemini aldı. Bakışlarını yanında oturan Adil’e çevirdi.</p>

  <p class="normal">- Söyle yazayım.</p>

  <p class="normal">- Bugün pek keyfim yok; sonra esir kampından mektup yazdırmak benim için çok zor. Sen sözü daha iyi becerirsin; yaz işte.</p>

  <p class="normal">Avni önce söylüyor, Adil’e bakıyor, tavrından onayını aldıktan sonra yazıyordu.</p>

  <p><br class="chapter" /></p>

  <p class="indentmetin">“Sevgili Anacığım;</p>

  <p class="sagnormal">9 Ca.1337<sup class="calibre2"><a href="../Text/yemen_ah_yemen-ide_split_036.html#footnote-100-55" id="footnote-100-55-backlink">[55]</a></sup></p>

  <p><br class="chapter" /></p>

  <p class="indentmetin">Allah’ın selâmı üzerine olsun, nasılsın, iyi misin? İnşallah iyisindir. Beni sorarsan, bizleri yoktan var eden Allah’ıma bin şükür iyiyim. Sizin hasretinizden başka hiçbir derdim yok.</p>

  <p class="indentmetin">Hiç kimse esir düşmek istemez; analar da evlâtlarının esir düşmelerini içlerine sindiremezler; çünkü onlar büyüttükleri evlâtlarını vatan ihtiyaç duyarsa, askere, savaşa gönderirler. Evlâtları sağ kalırsa gazi, ölürse şehit olurlar. Gerek gazi, gerek şehit anası olmak gerçekten öğünülecek bir olaydır. Muhakkak ki bizim analarımızın en büyük arzuları evlâtlarının bu ilâhî düğünde yer almalarıdır; böyle bir evlât yetiştirmek şüphesiz ki analar için meziyetlerin en üstünüdür. Ne çare ki biz esir düştük; bundan da yüzün kızarmasın; Allah biliyor ya, yeri gelince, bana sütünü helâl ettirecek derecede savaştım; ölüm korkusuyla geri çekilmedim; kaçmadım. Neylersin ki ülkemizin imkânları sınırlı; müttefiklerimiz mütareke imzalayınca, bize de yapacak bir şey kalmadı. Başkumandanlıktan gelen emirle teslim olduk.</p>

  <p class="indentmetin">Esir kampında nöbet yok; düşmana saldırma, düşmanın hücumuna uğrama endişesi sözkonusu değil. Şimdilik yiyip, içip, yatıp kalkıyoruz. Kimimiz maden ocağında, kimimiz yol inşaatında çalışıyoruz. Onlar da insan, takatimizin üzerinde iş yapmaya bizi zorlamıyorlar. Fakat esiriz; düşman askerlerine selâm vermek ağrıma gidiyor; ne yapalım ki şu anda elimizden başka bir şey gelmiyor.”</p>

  <p><br class="chapter" />
  <br class="chapter" />
  <br class="chapter" /></p>

  <p class="normal">Avni, Adil’e baktı.</p>

  <p class="normal">- Bacağının durumunu yazmayalım; üzülmesin.</p>

  <p class="normal">- Yazma.</p>

  <p class="normal">- Ananın üzülmemesi için burayı da fazla övmeyelim. -Gülümseyerek ilâve etti.- Bakarsın “oğlumu oradan ayırma” duasında bulunur; bir de duası kabul olursa yandık. -Ciddîleşti.- Fakat bir şeye ihtiyacın olmadığını yazalım. Nasıl olsa sana para gönderecek durumu yoktur; kadıncağızı beyhude üzmeyelim.</p>

  <p class="normal">- Doğru düşünüyorsun.</p>

  <p class="indentmetin">“Burada hiçbir şeyin eksikliğini duymuyorum. Sakın oğluma para gönderemedim diye dert edinme. Para göndersen bile, onunla herhangi bir ihtiyacımı karşılamam sözkonusu değil; fuzuli harcama arzusu taşısam dahi burada öyle bir yer bulunmuyor. “Oğlum oralarda yalnız, çaresiz, kimbilir neler çekiyor?” düşüncesine kendini kaptırma. Kumandanlarımız ve arkadaşlarımızla beraberiz; hepimiz aynı hayatı yaşıyoruz. Herkesin başına gelene katlanmanın zor olmadığını sen de bilirsin.</p>

  <p class="indentmetin">Senden sonra Hüseyin ağabeyime mektup yazacağım. Çoktan beri ona da mektup gönderemedim. Mütareke yapıldığına göre adresi değişmiş olabilir. Yine de bir ümit diyerek eski adresine yollayacağım. Bana mektup yazdırabilirsen, ağabeyimin adresi değişmişse, yenisini bildirmeyi de unutmasan iyi olur.</p>

  <p class="indentmetin">Zilkade ayında bulunmamıza rağmen buralarda hava sıcak; buranın kışı, bizim oraların eylül teşrin-i evvel<sup class="calibre2"><a href="../Text/yemen_ah_yemen-ide_split_036.html#footnote-100-56" id="footnote-100-56-backlink">[56]</a></sup> aylarını andırıyor; yatıp kalktığımız yerler de muhafazalı.</p>

  <p class="indentmetin">İstemeyerek de olsa mektubumu bitirmek zorundayım. Sizin hasretinizden başka hiçbir derdim, duanızdan başka hiçbir şeye ihtiyacım olmadığını tekrar belirteyim. Bu mektubu okuyana, dinleyene, konu komşuya selâm ederim.</p>

  <p class="indentmetin">Ellerinden öper, Allah’a emanet ederim, benim cefakâr anacığım.</p>

  <p><br class="chapter" /></p>

  <p class="sagnormal">Oğlun-Harunoğlu Adil</p>

  <p class="sagnormal">Esir numaram: 1711</p>

  <p class="sagnormal">Heliopolis Kampı/ Kahire/ Mısır”</p>

  <p><br class="chapter" />
  <br class="chapter" />
  <br class="chapter" />
  <br class="chapter" />
  <br class="chapter" /></p>
</body>
</html>
