<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>1.html</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <h2 class="solbaslik" id="calibre_toc_18">17</h2>

  <p><br class="chapter" />
  <br class="chapter" />
  <br class="chapter" /></p>

  <p class="ortaitalik">Yemen ve Ölüm...</p>

  <p><br class="chapter" /></p>

  <p class="normal">Mehmed Ali Paşa bir başka yere tayin olmuş, yerine kolordu kumandan vekili olarak Mirliva Hüseyin Paşa gelmişti. O da kısa bir süre sonra alınmış, yerine Mirliva Ahmed Tevfik Paşa verilmişti. Valilikle kolordu kumandanlığı birbirinden ayrılmış, Mahmud Nedim Bey vali olarak atanmıştı. Kolordu kumandanlarının sık değişmesi, valilikle ayrılması subayların zihnini kurcalıyor, “Duyduklarımızdan daha elim günlerde mi yaşıyoruz!” diye endişeleniyorlardı.</p>

  <p class="normal">Hiçbir subayın yüzü gülmüyordu. Balkan Savaşı’nda feci şekilde yenilmişlerdi; felâketin boyutlarının nerelere kadar uzanacağı maalesef henüz belli değildi. Bulgarlar’ın Büyükçekmece Gölü yakınlarındaki Muratlı Tepeleri’nde İstanbul’a girmek amacıyla yığınak yaptıklarını öğrenmeleri hepsini kahrediyor, Alman Kayzeri’nin her fırsatta İstanbul’un Bulgarlar’a ait olması gerektiğini tekrarlaması kahrolmalarını katmerleştiriyordu.</p>

  <p class="normal">Kışlada yemeklerini sükût içinde yiyorlardı. Eski sohbetlerden, şen kahkahalardan eser kalmamıştı. Birbirleriyle göz göze gelince, onları hangi felâketin beklediğini görmek istiyorlardı sanki.</p>

  <p class="normal">Mülazım-ı sani Celâleddin talim alanından döndüğünde masasında Hatice’nin mektubunu görünce, farkında olmayarak üzüntülerinden sıyrılıp çıktı.</p>

  <p><br class="chapter" />
  <br class="chapter" />
  <br class="chapter" /></p>

  <p class="indentmetin">“Celâleddin Bey;</p>

  <p class="sagnormal">23.M.1331<sup class="calibre2"><a href="../Text/yemen_ah_yemen-ide_split_036.html#footnote-100-39" id="footnote-100-39-backlink">[39]</a></sup></p>

  <p><br class="chapter" /></p>

  <p class="indentmetin">Artık aynı kaderi paylaşıyoruz; bana istediğiniz tarzda hitap edebilirsiniz. Sevgilerin karşılıklı olduğunu belirtmek için “Kalpten kalbe yol var” demişler. Sizden mektup alamayınca, gerçekten elemli günler geçirdim; bunun aylarca devam ettiğini düşünerek, benim ne hale geldiğimi rahatlıkla tahmin edebilirsiniz. Çünkü siz Yemen’desiniz; evet orası da vatanımızın bir parçasıdır; ama sık sık isyan oluyor; tifo, kolera, sıtma gibi sârî hastalıklar zuhur ediyor. Yemen ve ölüm, bu iki kelimeden daha çok birbirini çağrıştıran hayatımızda başka ne var? Bir yakınının Yemen’de bulunması, insanın elemli olmasına zaten yetiyor. Bir de uzun süre haber alamaması!... Oh Tanrım!... Allah’a şükürler ki mektubunuz geldi ve dünyalar benim oldu. Kumandan Paşa’ya mektup yazmamı şık bulmayabilir, ama merakımın önüne geçemediğimi düşünerek beni bağışlayabilirsiniz.</p>

  <p class="indentmetin">Bir hanım, bir subayla hayatını birleştiriyorsa, akla gelen ve gelmeyen fedakârlıkları göze alıyor demektir. Subay hanımı olmak büyük bir onurdur; onuruna talip olan, fedakârlığına da hazır olmalıdır.</p>

  <p class="indentmetin">Balkan Savaşı’nın çıktığını mutlaka duymuşsunuzdur. Ne yazık ki gazetelerden fazla bir şey öğrenmek mümkün değil; fakat ordumuzun Büyükçekmece Gölü civarındaki Muratlı Tepeleri’ne çekildiği söyleniyor. Bir facianın içinde bulunduğumuz kesin; Edirne’den, Tekirdağ’ dan, Batı Trakya’daki il ve ilçelerden binlerce aile İstanbul’a göçtü. Kimisi hısım akrabalarının, tanıdıklarının yanına yerleşti; pek çokları da Sultanahmet, Ayasofya, Süleymaniye gibi camilerin bahçelerinde yatıp kalkıyor. Bu kış kıyamette ne yerler, ne içerler? Elleri, yüzleri mosmor olmuş çocukların, beli iki büklüm ihtiyarların durumları yürekler acısı. İstanbul’dan Eskişehir’e, Anadolu’nun diğer illerine göç başladı. Tren istasyonlarında, vapur iskelelerinde ana baba günü yaşanıyor. Geçen gün Annem, “İstanbul’u terk edenleri gördükçe, yaklaşan tehlikenin korkunçluğunu idrak ediyorum; ne çare ki gideceğimiz bir yer yok; kendimi kurbanlık koyun gibi hissediyorum.” dedi. Gerçekten dramatik yıllar yaşıyoruz; Allah fakir fukaranın, bütün mazlumların yardımcısı olsun.</p>

  <p class="indentmetin">Zaman zaman Fatih’in, Yavuz’un, Kanunî’nin dönemlerinde niçin dünyaya gelmedim diye hayıflanıyorum. Milletimiz zengin, mutlu ve huzurluydu; cephelerden zafer haberleri geliyordu. Yakın dönemlerde ise milletimizin yüzü hiç gülmedi; daha dün Trablusgarb Savaşı vardı; bugün de Balkan Savaşı’nın acılarına katlanmak zorundayız. Rabbülalemin milletimizi daha büyük felâketlerden korusun.</p>

  <p class="indentmetin">Komşularımızdan birinin Darülfünunda<sup class="calibre2"><a href="../Text/yemen_ah_yemen-ide_split_036.html#footnote-100-40" id="footnote-100-40-backlink">[40]</a></sup> okuyan oğlu var; annesi ve babasının karşı çıkmalarına rağmen gönüllü olarak askere gitti. Onun dediğine göre Kaymakam Enver Bey, Eşref Bey ve diğer genç subaylar Libya’dan gelmişler. Orada yaptıklarına benzer şekilde gönüllü topluyor ve onları İstanbul’un çevresindeki kışlalarda eğitiyorlarmış. O da onlara katılmış. Bunlar içinde bulunduğumuz savaşın daha uzun süreceğini gösteriyor.</p>

  <p class="indentmetin">Annem ve ben mülazım-ı saniliğinizi yürekten kutluyor, çok daha yüksek mevkilere ulaşmanız için dua ediyoruz. Bizleri sakın merak etmeyiniz; herhangi bir sıkıntımız yok; sadece milletimizin başına gelenlerden payımıza düşenleri alıyoruz.</p>

  <p class="indentmetin">Siz daha iyi takdir edersiniz ki savaş zamanında bir subayla özel bir mesele konuşulmaz; zira onun biricik arzusu vatan ve millet savunmasında üzerine düşen görevi en iyi şekilde yapmaktır. İnşallah onurlu bir barışa kavuştuktan sonra, yine kendi dünyamıza döneriz. Bunun için de gurbette herhangi bir düşünceye kapılmayınız; siz nasıl isterseniz öyle olur.</p>

  <p class="indentmetin">Annem hasretle gözlerinizden öpüyor. Onun ve aynı zamanda benim en yürekten dileğimiz bizi mümkün olduğunca mektupsuz bırakmamanızdır. Tabiî herhangi bir imkânsızlık olup yazamazsanız da kendinizi üzmeyiniz. En yakın gelecekte görüşmek dileğiyle saygılarımı sunuyor, her şeyin gönlünüzce olmasını diliyorum.</p>

  <p><br class="chapter" /></p>

  <p class="sagnormal">Hatice”</p>

  <p><br class="chapter" /></p>

  <p class="normal">Celâleddin mektubu tekrar okudu; sevinç çığlıkları yüreğinde dolaşırken, dudaklarından “Kendi dünyamıza döneriz.”, “Siz nasıl isterseniz öyle olur.” cümleleri döküldü. Kendisini mutluluğun doruğunda hissediyordu; ama her mutluluk anında olduğu gibi bir felâketin ayak seslerini duyacağından da endişe ediyordu.</p>

  <p><br class="chapter" /></p>

  <p class="ortayazi">* * *</p>

  <p><br class="chapter" /></p>

  <p class="normal">Kaymakam Enver’in, Eşref Bey ve çevresindeki genç subayların, hükûmetin ve paşaların muhalefetine rağmen, topladıkları gönüllüler ve Onuncu Kolordunun gizli desteğiyle Tekirdağ’ı, Kırklareli’ni, Edirne’yi geri aldıkları haberi gelince kışlayı bir sevinç atmosferi doldurdu; subay ve erler bu atmosferi günlerce soludular.</p>

  <p class="normal">Bu sevinçli günlerden bir süre sonra İzmir milletvekili Ubeydullah Efendi, Ahmed İzzet Paşa ile İmam Yahya arasında yapılan antlaşmayı onaylayan fermanla, İmam Yahya’ya verilecek murassa Osmanlı nişanı, altın işlemeli enfiye kutusu, birkaç top ipekli kumaş ve daha değişik bazı hediyelerle San’a’ya geldi. Üç gün Vali Mahmud Nedim Bey’in misafiri olarak dinlendikten sonra, Sadrazamlığın emriyle Yemen vilâyeti mektupçusu Haşim Efendi’yi ve Jandarma Kumandanı Kaymakam Hilmi Bey’i yanına alarak, aralarında Yemenli askerlerin de bulunduğu iki manga muhafızla Şehare’ye hareket etti.</p>

  <p class="normal">Ubeydullah Efendi’yi uğurlayan Vali Mahmud Nedim Bey makamına dönmüş, kahve içiyordu. Bu anda son gelişmeler hakkında bilgi vermek için Ahmed Hamdi Bey ziyaretine geldi. Hal hatır sorduktan sonra hemen konuya girdi.</p>

  <p class="normal">- Asir’deki eli silah tutanların eğitilmesi için İngilizler her şeyi yapıyor. Hudeyde’deki İsviçre Konsolosluğu’nda tercüman olarak çalışan Habib Yusuf akşam oldu mu atın sırtına atlayıp köyleri dolaşıyor. Kendini Müslüman gösteren, aslında Suriye katoliklerinden olan bu desiseci, aynı zamanda İngiltere ve İtalya adına çalışan, Arap ayrılıkçılığını körükleyen Doktor El Cündi’nin yakın adamlarındandır. Bütün Yemen’i elimizden geldiği kadar kontrol etmeye çalışıyoruz. Beyt-i Müddei köyünde oturan Abdullah Mansur bizlere bütün bu faaliyetlerin merkeziymiş gibi görünmektedir. Karanlık çökünce Abdullah Mansur’un evine Yezidî Ali Muhsin Askeri’den, ineğin bilmem neresine tapan Hurşit Kâzım’a kadar değişik kimseler gelip gidiyor. Son günlerde Yemenli kıyafetine girmiş, çok güzel Arapça konuşan misyonerler de çoğaldı. Bu fesat tayfası devamlı halifeliği Araplardan Türkler’in gasp ettiğini işliyor. Alçaklar son günlerde propagandalarına “İki Türk askeri öldürülmüş, karınlarından altın çıkmış.” yalanını da eklemişler.</p>

  <p class="normal">Vali Mahmud Nedim Bey’in yüzü ciddileşti.</p>

  <p class="normal">- Bundan daha şerefsizce bir tahrik olabilir mi? Fakir ve cahil insanlar daha etkileyici nasıl kışkırtılabilir? Bunun da kaynağı Abdullah Mansur mu?</p>

  <p class="normal">- Bilmiyorum, ama olabilir.</p>

  <p class="normal">- O haine bir iyilik düşünen yok mu?</p>

  <p class="normal">Ahmed Hamdi Bey anlamlıca gülümsedi.</p>

  <p><br class="chapter" /></p>

  <p class="ortayazi">* * *</p>

  <p><br class="chapter" /></p>

  <p class="normal">Üsküplü Osman, Menaha pazarından satın aldığı, yürümemekte direnen büyük bir koçu evine doğru sürüklerken karşılaştığı Ali Muhsin Askeri ona yardım etti. Koçu urganla bahçedeki elma ağacına bağladı. Terlemişti; cebinden çıkardığı mendiliyle yüzünü, boynunu ve boğazını kuruladıktan sonra Ali Muhsin Askeri’yi evine davet etti.</p>

  <p class="normal">- Buyurun kahve içelim.</p>

  <p class="normal">Ali Muhsin Askeri’nin vakti vardı; Üsküplü Osman’ la da dostluğu ilerletmek istiyordu. Eve girip, mütevazî döşenmiş bir odaya geldiler. Ali Muhsin Askeri bir mindere oturdu; sırtını yastığa dayadı. Üsküplü Osman mutfağa geçti; aradaki kapıyı açık bıraktı; kahve pişirirken konuşuyorlardı.</p>

  <p class="normal">- Bekârlık zor değil mi?</p>

  <p class="normal">- Burada bekârım; aslında evli ve iki çocuk sahibiyim.</p>

  <p class="normal">- Niye onları getirmiyorsun?</p>

  <p class="normal">- Menaha’da kalıp kalmayacağım henüz belli değil. Buralarda bizim Beyrut’a göre hayvan ucuz; ama Yemen’den oraya beş on tane götürüp satmak kârlı olmaz; çünkü yol parası çok tutar. İki üç yüz hayvan götürüp satmak lâzım. Buna da maddî imkânım elverişli değil. Beraber iş yapmamız için bir arkadaş söz verdi; fakat parası bir başka işte bağlıymış; parayı nakde çevirince başlayacağız. Bir aksilik olmaz, ortak çalışırsak, o Beyrut’ta olacağı için, buradaki işleri benim çekip çevirmem gerekecek. O zaman çoluk çocuğu da getireceğim.</p>

  <p class="normal">Üsküplü Osman kahve dolu fincanları tepsiyle getirip Ali Muhsin Askeri’nin yanına koydu ve oturdu. Cebinden İstanbul sigarası ve kibrit çıkardı. Paketi açıp uzattı.</p>

  <p class="normal">- Buyurmaz mısın?</p>

  <p class="normal">Ondan sonra da kendisi aldı. Kibritini çakarak Ali Muhsin Askeri’nin sigarasını ve kendisininkini yaktı. Derin bir nefes çekip bırakırken:</p>

  <p class="normal">- Evet, Ali Muhsin Askeri Bey, anlat da dinleyelim, dedi.</p>

  <p class="normal">- Ne anlatayım?</p>

  <p class="normal">- Herkesin birbirine sorduğu soruyu sorayım; ne iş yapıyorsun? Geçimin nasıl?</p>

  <p class="normal">- Artık burayı tanıyorsundur; büyük kentlerde, zengin yerlerde iş yapıldığı gibi, buralarda yapılmaz. Yeteri kadar tarlası olan yiyeceğini oradan çıkarır. Yılda iki koç, bir tosun satarsa, onlarla da gazını, tuzunu, şekerini alır.</p>

  <p class="normal">- Ziraatçılık zor, ama hemen hemen bütün canlıların yiyeceği oradan çıktığı için “Hayırlı iştir.” derler.</p>

  <p class="normal">- Zorluğunu, kolaylığını çocuklar bilir.</p>

  <p class="normal">- Anladığıma göre bütün işleri çocukların omuzlarına yıkmışsın.</p>

  <p class="normal">- Ben de köyleri dolaşırım; ahaliyle sohbet ederim.</p>

  <p class="normal">- Hangi köyleri, niçin dolaşıyorsun?</p>

  <p class="normal">- Bizim Yezidî köylerini dolaşırım; ahaliye bir şeyler anlatır, dinî inançlarını pekiştirmeye çalışırım.</p>

  <p class="normal">- O sohbetlerin gayesi ne? Cahilliğimi bağışla; biliyorsun, ben Hıristiyanım; İslâmiyette dolaşıp, insanların dini duygularını ayakta tutmak gibi bir ibadet mi var?</p>

  <p class="normal">- Biz Müslüman değiliz, dinimiz apayrı.</p>

  <p class="normal">Üsküplü Osman şaşırmışçasına kaşlarını çattı.</p>

  <p class="normal">- Öyle mi? Ben Müslümanlığın içinde bir kol olduğunu tahmin etmiştim. Hangi kitaba inanırsınız?</p>

  <p class="normal">İnanmayı küçümseyerek ;</p>

  <p class="normal">- Yezidî’yim; ama hiçbir şeye inanmam , dedi. Yezidîlerin iki kitabı var; birisi Kitab al Cilva, diğeri Mashafa Reş.</p>

  <p class="normal">Üsküplü Osman ona hayretle bakıyordu.</p>

  <p class="normal">- Fakat köylere gidiyor, sohbetlerinle Yezidîlerin inancını diri tutmaya çalışıyorsun; inanmadığın halde bunları nasıl beceriyorsun?</p>

  <p class="normal">Ali Muhsin Askeri gülümsedi.</p>

  <p class="normal">- Bir sürü dünyadan haberi olmayan dangul dungul insan; onlara ne anlatırsan inanırlar.</p>

  <p class="normal">- Git konuş; ama bu cahil insanlara sakın, “Siz Yezidîsiniz, Osmanlı Müslüman.” deme; aksi takdirde Osmanlı’yı düşman görürler; bir gün baş kaldırmaya yeltenirler.</p>

  <p class="normal">- Yeltenirlerse ne olur?</p>

  <p class="normal">- Osmanlı güçlü devlettir; topunuz, tüfeğiniz yok; sizin için kötü olmaz mı?</p>

  <p class="normal">Bakışları iç dünyasını ortaya koyan, duygudan, merhametten hiç nasiplenmemiş, sanki göğsüne kalp yerine bir taş parçası yerleştirilmiş Ali Muhsin Askeri Üsküplü Osman’a uzun uzun baktıktan sonra:</p>

  <p class="normal">- Edward Osman, epeyce bir zamandan beri Menaha’ dasın; buradaki hayatın ne kadar zor olduğunu herhalde biliyorsundur, dedi. En basit ihtiyaçları karşılamak bile çok güç. Elime biraz para geçirebilirsem, Beyrut’a veya İzmir’e yerleşeceğim.</p>

  <p class="normal">- Söylediğin yerinde, güzel bir istek; fakat bunun yolu Yezidîleri kışkırtmak değildir. Çalışmak, para kazanmak, biriktirmektir.</p>

  <p class="normal">Bir zehirli yılan gibi gözlerini ona dikti.</p>

  <p class="normal">- Yezidîleri kışkırtmak gibi bir niyetim yok. Sen çalışıyorsun; ne kadar para biriktirebiliyorsun?</p>

  <p class="normal">Üsküplü Osman’ın yüzünü bir gülümseme yalayıp geçti.</p>

  <p class="normal">- Akıl vermek kolay; fakat ben de biriktiremiyorum. Her şeyin para olmadığını da unutmamak lâzım, önemli olan iç huzurdur. Bak Abdullah Mansur’a, Londra’da doğup büyümüş; huzuru burada, yani İslâmda bulmuş. Nasıl mutlu bir hayatı var. Ona gıpta ediyorum; ne çare ki İslâma inanamıyorum.</p>

  <p class="normal">Ali Muhsin Askeri anlamlı anlamlı Üsküplü Osman’a baktı.</p>

  <p class="normal">- Altınların içinde yüzmesine rağmen, onun kadar mutsuz bir insanın yeryüzünde bulunduğunu zannetmiyorum. Bir insan inanmadığı bir hayatı yaşarsa, acı çekmez mi? Ruhunu üç paraya satmak başka nasıl olur?</p>

  <p class="normal">Üsküplü Osman hayret etmiş gibi tavır takındı.</p>

  <p class="normal">- Neler söylüyorsun? Kim inanmadığı hayatı yaşıyor? Abdullah Mansur mu?</p>

  <p class="normal">Ali Muhsin Askeri her şeyi hafife alırcasına sağ elini salladı.</p>

  <p class="normal">- Boş ver, başka konulardan konuşalım.</p>

  <p><br class="chapter" /></p>

  <p class="ortayazi">* * *</p>

  <p><br class="chapter" /></p>

  <p class="normal">Yemen’dekilerin gözü kulağı başkent İstanbul’daydı; çünkü Birinci Dünya Savaşı patlak vermişti. Subaylar Kolordu Kumandanının emrine uyup uluorta savaştan söz etmiyorlardı. İstanbul’dan önemli haberler yağmur gibi yağıyor, zirvedeki yetkililer şaşkınlıktan şaşkınlığa sürükleniyorlardı. Cemal Paşa’nın ittifak arayışı için gittiği Fransa ve İngiltere’den eli boş dönmesi çeşitli yorumlara, karamsarlıklara sebep oluyordu.</p>

  <p class="normal">Devletin yönetimini elinde bulunduranlar Balkan Savaşı’ndaki hatayı yapmamak, aynı şekilde gafil avlanmamak için ağustos başlarında genel seferberlik ilân ettiler; ama bunun hiçbir devlete karşı olmadığını, sadece tarafsızlıklarını korumaya yönelik olduğunu önemli başkentlere bildirdiler.</p>

  <p class="normal">Vali Mahmud Nedim Bey, istihbaratçı Ahmed Hamdi Bey, yüksek rütbeli subaylar Ahmed Tevfik Paşa’nın makamında her sabah toplanıyor, gelen haberleri değerlendiriyorlardı. Nasıl orduyla, savaşla ilgili haberler Kolordu Kumandanı Ahmed Tevfik Paşa’ya geliyorsa, devlet ve mülkî idarelerle ilgili haberler Vali Mahmud Nedim Bey’e, istihbaratla ilgili haberler de Ahmed Hamdi Bey’e geliyordu. Bu üçü Yemen’in dünyaya açılan pencereleriydi. Savaşta Ahmed Tevfik Paşa en sorumlu mevkide bulunduğu için diğerlerine oranla daha tedirgindi; bu tedirginliğini de “İnşallah maniple bir daha işlemez.” cümlesiyle dile getiriyordu. Tecrübesi ve hisleri ona adım adım savaşa yaklaştıklarını söylüyor, maniplenin her işleyişinde savaşa girdiklerine dair haber alacağından endişe ediyordu.</p>

  <p class="normal">Ağustos ayının ikinci yarısında, eylül, ekim aylarında maniple rutin işler için işledi; sarsıcı bir haber gelmedi. Ne çare ki ekimin son günlerine doğru haberler hiç de iyi değildi; Goeben ve Breslav savaş gemileriyle ülkelerine sığınan Souchan Paşa Karadeniz’e çıkmış, Sivastopol’u bombalamıştı. Ekimin son günü Ruslar, Doğubayezid’in kuzeyinden hududu geçmişler; ertesi gün İngilizler Akabe’yi topa tutmuşlardı. Artık taciz başlamış, savaş ilân edilmesinin eli kulağındaydı.</p>

  <p class="normal">Kasımın başlarında sisli bir sabahtı; Vali Mahmud Nedim Bey, Ahmed Hamdi Bey, Miralay Ali Said koridorda Ahmed Tevfik Paşa’nın makamına doğru yürürlerken maniplenin sesini duyuyorlardı. Makamına girince Mahmud Nedim Bey sordu.</p>

  <p class="normal">- Paşa Hazretleri, sevimsiz yaratık işliyor; yeni bir şey mi var?</p>

  <p class="normal">Ahmed Tevfik Paşa yılgınlığını belirten bir gülümsemeyle cevap verdi.</p>

  <p class="normal">- Ah bu mendeburun sesi; beni kalp hastası yapacak! - ciddîleşerek devam etti- Az önce başladı; henüz bana bir şey intikal etmedi. Dileyelim ki kötü bir haber gelmesin.</p>

  <p class="normal">Biraz sonra içeriye giren muhabere Yüzbaşısı Mücahid’in durumunda bir olağanüstülük vardı. Şifresi çözülmüş telgrafı Paşa’nın önüne koydu. Gözlüğü takıp bakınca yüzünde hayret ifadesi belirdi.</p>

  <p class="normal">- Keşke maniple işlemeseydi!</p>

  <p class="normal">Vali Mahmud Nedim Bey:</p>

  <p class="normal">- Ne oldu Paşa Hazretleri? diye sordu.</p>

  <p class="normal">- Ruslar bize savaş ilân etmişler.</p>

  <p class="normal">Vali Mahmud Nedim Bey’in rengi attı.</p>

  <p class="normal">- Ciddi misiniz Paşa Hazretleri?</p>

  <p class="normal">- Maalesef ciddîyim, buyurun siz de okuyun.</p>

  <p class="normal">Miralay Ali Said endişeli bir tavırla fikrini söyledi.</p>

  <p class="normal">- Bu, burada kalmaz; bugün yarın da İngilizler, Fransızlar savaş ilân ederler.</p>

  <p class="normal">Yüzü soluk bir mermeri andıran Ahmed Tevfik Paşa bakışlarını ona çevirdi.</p>

  <p class="normal">- Ona ne şüphe! Müttefik olduklarına göre başka türlü davranabilirler mi?</p>

  <p class="normal">Miralay Ali Said’in endişesi artıyordu.</p>

  <p class="normal">- Ne dersiniz Paşa Hazretleri; Erkan-ı Harbiye bizden Aden’deki İngilizlere, Cıbuti’deki Fransızlara hücum etmemizi ister mi?</p>

  <p class="normal">- Zannetmiyorum; buradaki imkânlarımızı biliyorlar; neyi yapıp neyi yapamayacağımızı rahatlıkla tahmin edebilirler.</p>

  <p class="normal">Miralay Ali Said bu defa zihnini asıl kurcalayan soruyu sordu.</p>

  <p class="normal">- İngiliz ve Fransızlar bize hücum ederler mi?</p>

  <p class="normal">- Edebilirler; onlara karşı gereken tedbirleri almalıyız.</p>

  <p class="normal">Vali Mahmud Nedim Bey:</p>

  <p class="normal">- Beni düşündüren İngiliz Lloyd Şirketi’nin tutumudur, dedi. Bu şirketin bir gemisi iki haftada bir Hudeyde’ye yiyecek getiriyor. Her sefer için aldıkları onbeş bin Osmanlı altını iyi para; fakat bu miktar İngiliz ekonomisinde devede tüy bile değil; halbuki iki haftada bir geminin erzak getirmesi bizim açımızdan çok önemli. İngiliz Hükûmeti Lloyd Şirketine taşıtmaz, bizim gemilerimize de Süveyş’ten geçit izni vermezse, ki vermez, Hicaz üzerinden ihtiyaçlarımızı temin etmemiz gerekecek. O yolun ne kadar meşakkatli, güvensiz olduğunu biliyoruz. Bir de Bağdat üzeri var ki orası çok uzak.</p>

  <p class="normal">Apayrı bir iklime girmiş gibi görünen Ahmed Tevfik Paşa’nın bakışları duruldu; kendi kendine mırıldanır gibi konuştu.</p>

  <p class="normal">- Savaşla beraber doğduk; savaşla beraber ihtiyarladık. Korkarım ki savaşı miras aldığımız gibi, çocuklarımıza miras bırakacağız.</p>

  <p><br class="chapter" />
  <br class="chapter" />
  <br class="chapter" />
  <br class="chapter" />
  <br class="chapter" /></p>
</body>
</html>
