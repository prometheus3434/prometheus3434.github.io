<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>1.html</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <h2 class="solbaslik" id="calibre_toc_32">31</h2>

  <p><br class="chapter" />
  <br class="chapter" />
  <br class="chapter" /></p>

  <p class="ortaitalik">Görev şuurum hesap yapmamı engelliyor,</p>

  <p class="ortaitalik">her yolu denemeyi bana emrediyordu</p>

  <p><br class="chapter" /></p>

  <p class="normal">Kampta, kitap, gazete, dergi serbestti; ama okumak için fazla bir şey bulamıyor, Kahire’de Arapça, Türkçe yayımlanan gazete ve dergileri dört gözle bekliyorlardı; ne yazık ki onlar da çok ender ellerine geçiyor, günlerce koğuştan koğuşa dolaşıyorlardı. İngilizce gazeteler de geliyordu; onları anlayabilen subaylar haberlerinden rahatsız oldukları için pek okumuyorlardı.</p>

  <p class="normal">Arapça bir gazetede Yunanistan’ın İzmir’e asker çıkarması üzerine, Anadolu’da kıpırdama başladığını okuyan Mülazım-ı sani Mehmed Paşa kamptan kaçmayı kafasına koydu. Onu en çok düşündüren üzerindeki elbiseydi; her yerde tanınırdı. Kahire’de sayısı hayli kabarık Türk ailesi vardı; nasıl olsa bunların herhangi birinden eski bir elbise temin eder; İstanbul’a, İzmir’e veya İskenderun’a giden bir gemiye, bir yük şilebine atlar Anadolu’daki mücadelede yerini alırdı.</p>

  <p class="normal">Bir gece şimşekler çakıyor, gök yarılıyor, iri damlalar büyük bir şakırtıyla yeryüzünü dövüyordu. Çatıdaki tahtalara, saclara vuran damlalar insanda tatlı bir uyku arzusu uyandırıyordu. Herkes bu arzuyla uykuya dalmıştı; sadece Mülazım-ı sani Mehmed Paşa uyanıktı; sessizce battaniyesinin altından sıyrıldı; kalktı; etrafı dinledi; evet, ondan başka uyanık yoktu. Giyindi; parmak uçlarıyla yürüyerek barakanın kapısını açıp çıktı; tekrar örttü. Gök gürlüyor, çakan şimşeklerle zifiri karanlıklar yarılıyor, rüzgâr önündeki şakırtıyı sürüp götürüyordu. Kulelerdeki nöbetçileri kollayarak, bir barakanın yanından diğer bir barakanın yanına fırlıyordu. Kampın dışa açılan kapısını görebilecek yere geldi; bir barakanın tahta duvarına gölge gibi yapışıp, dikkatle bakıyordu. Bir nöbetçi varsa, anîden üzerine çullanacak, onu öldürdükten sonra tüfeğini alıp kaçacaktı. Hiç kıpırdamadan kapıya gözlerini dikerek bekliyordu. Tel örgünün dışında üç nöbetçi kulübesi olduğunu biliyordu; belki geceleri, bilhassa böyle havalarda kimse kaçamaz diye bir nöbetçi ile idare etmek isteyebilirlerdi. Yağmur gittikçe hızlanıyor, dalları çatırdatan rüzgâr insanın ruhuna ürpertici duyguları dolduruyordu.</p>

  <p class="normal">Nihayet nöbet değişikliği gerçekleşiyordu; üç askerin geldiğini fark edince, kapıdan çıkma şansının olmadığını anladı. Bu defa arkaya doğru kaydı. Nöbetçilerin onu görebileceği alanın dışına çıktı. Yine de bir barakadan diğer bir barakaya fırlarken çevreyi kolluyordu. Tel örgülerin yakınındaki bir ağacın durumu dikkatini çekti; dalları onu nöbetçi kulelerinden gizleyebilirdi; birkaç sıçrayışta oraya geldi. Sağa sola baktı; nöbetçi kuleleri görünmüyordu. Tel örgünün altını elleriyle eşmek istedi. Yağmur yağıyordu; çakıllı toprak yumuşamıştı; fakat yine de elle eşilecek cinsten değildi. Kulelere, dış kapıya dikkat ederek her türlü malzemenin konduğu depoya geldi. Kapının asma kilidini burkup kopardı. İçeriye girdi; bir kürekle bir kazma aldı. Yine kuleleri, dış kapıyı gözetleyerek ağacın altına geldi. Fazla ses çıkarmamaya dikkat ederek eşmeye başladı. Gök gürlüyor, şimşekler çakıyor, yağmur toprağı dövüyor, Mehmed Paşa eşiyordu.</p>

  <p class="normal">Sıyrılıp çıkacak kadar bir yer eştiğine kani olunca, çamura yatıp, telin altından sürünerek çıktı. Uçsuz bucaksız ovaya tek tük ağaçlar serpilmişti. Kamptan uzaklaşabilmek için bir ağacın altından diğer ağacın altına koşarken çakan şimşekle bir kuledeki nöbetçi onu fark edince, tüfeğini doğrultup tetiği çekti. Bu tüfek sesine, daha başka tüfek sesleri karıştı ve kamp ayağa kalktı. Mehmed Paşa ağaçların altını kollamayı bırakıp, var gücüyle doğuya doğru kaçıyordu. Hemen süvari mangası peşine düştü.</p>

  <p class="normal">Kamptan dört kilometre kadar uzakta, bir çimenlik mevkide onu yakaladılar. Sırılsıklam olmuş, çamura batmış Mehmed Paşa’yı hapishane olarak kullanılan binaya attılar. Burası demir kapılı, sadece tavanında demir parmaklıklarla örülmüş pencere bulunan bir yerdi. Başına ne gelirse gelsin, hiç umursamıyordu; çünkü yaptığına kesinlikle pişman değildi; o bir subaydı; milletine bağlılığını her fırsatta ispat etmeliydi. İçerde ne masa, ne sandalye, ne de bir yatak vardı. Zemin betondu; oturdu; sırtını duvara yasladı. Takati kalmamıştı; titrerken bir süre sonra daldı.</p>

  <p class="normal">Saat tam dokuzda bir yüzbaşı dört süngülü askerle geldi; uykudan sıyrılmaya çalışan Mehmed Paşa’nın ellerine kelepçe vurdu. Onu disiplin subayının önüne götürdü. Görünüşü gerçekten çaresizdi; üstü başı ıslak ve çamurlu, rengi kefen gibiydi; ama başını dik tutuyor, kesinlikle endişe etmiyordu. Disiplin subayı Hakim Binbaşı, önündeki evraktan başını kaldırmadan sordu.</p>

  <p class="normal">- Adın ve rütben?</p>

  <p class="normal">Anlamasına rağmen tercümanın tercüme etmesinden sonra cevap verdi. Tok sesi kaygısızdı.</p>

  <p class="normal">- Adım Mehmed, rütbem mülazım-ı sani.</p>

  <p class="normal">İki tarafın soru ve cevaplarını tercüman tercüme etmeye devam ediyordu.</p>

  <p class="normal">- Niçin kaçıyordun?</p>

  <p class="normal">- Kahire’de yayımlanan bir gazetede, Yunan askerinin İzmir’e çıktığını, buna karşı Anadolu’da bir hareket başladığını okudum. Anadolu’daki harekete katılma arzumun önüne geçemedim; çünkü ben bir subayım; sağlıklı olduğum sürece, vatan mücadelesinde yerimi alıp, görevimi yapmak isterim.</p>

  <p class="normal">- Bu elbiseyle, buradan Anadolu’ya gidebileceğine nasıl inanabildin?</p>

  <p class="normal">- Görev şuurum hesap yapmamı engelliyor, her yolu denemeyi bana emrediyordu.</p>

  <p class="normal">Kamp disiplin subayı Hakim Binbaşı, Mülazım-ı sani Mehmed Paşa’ya bir süre dikkatle baktıktan sonra çekmeceyi çekerek bir kâğıt aldı; yazı makinesine takarken:</p>

  <p class="normal">- İki ay hapis, dedi.</p>

  <p class="normal">Yazdıktan sonra kâğıdı çıkarıp, imzaladı ve yüzbaşıya uzattı.</p>

  <p class="normal">- Kamp Kumandanlığı’na verin.</p>

  <p class="normal">Onu tekrar hapishaneye getirdiler; kapısını kilitlediler. İçerde banyo, tuvalet vardı. Öğün zamanları yemeği verilecek, dışarıya çıkmayacaktı. Vaktin gündüz mü, gece mi, havanın yağmurlu mu, güneşli mi olduğunu sadece tavandaki demirle örülmüş pencereden anlaması mümkündü.</p>

  <p class="normal">O günden sonra kampta sıkı bir sansür uygulamaya başladılar. Anadolu’daki hareketle ilgili veya Osmanlıları tahrik edebilecek herhangi bir haberin bulunduğu gazete veya derginin esirlerin eline geçmesini yasakladılar.</p>

  <p><br class="chapter" /></p>

  <p class="ortayazi">* * *</p>

  <p><br class="chapter" /></p>

  <p class="normal">Yeni esirler geliyor, kamp gittikçe büyüyordu. Camiye gidip gelirlerken, kantinin çevresinde veya mutfak yolunda esirler “Yozgatlı var mı? İzmirli var mı?” diye birbirlerine bağırıyorlardı. Bazen iki hemşehri buluşuyor, yıllar sonra karşılaşmış eski dostlar misali kısa sürede kaynaşıyorlardı. Fakat Adil ile Avni kendilerine ait bir dünya kurmuşlardı; yeni gelenlerle pek ilgilenmiyorlardı.</p>

  <p class="normal">Yatsı namazından çıktıklarında sanki yıldızlar gökyüzünün derinliklerine çekilmiş, dünya garip bir şekilde ıssızlaşmıştı. Avni ile yanyana yürüyen Adil’in koltuk değneklerinin takırtısı gecenin sessizliğinde biraz daha yaygınlaşıyordu. Yolu yarı ettikleri sırada kulaklarına bir ses çarptı.</p>

  <p class="normal">- Konyalı var mı? Konyalı?</p>

  <p class="normal">Bir barakanın kenarında, sandalyeye oturmuş bir adam bağırıyordu. Adil’e ses tanıdık gibi geldi; ama üzerinde durmadı. Çünkü yıllardan beri beraber olduğu Avni, rüştiyedeki bir öğretmenine dair bugüne kadar hiç söz etmediği ilgi çekici bir olay anlatıyordu.</p>

  <p class="normal">Ertesi gün öğleyin camiye giderlerken, aynı yerde iki gözü kör bir adam oturuyordu; aralarındaki mesafe epeyce uzaktı; Adil “Her halde akşam bağıran buydu.” diye zihninden geçirdi. Ezan okunalı epeyce olmuştu; farzı kaçırmamalıydılar. Kendisi de Konyalıydı; Kadınhanı’ nın bağlı olduğu Konya bir Avrupa ülkesi kadar büyüktü; kimbilir neresindendi?</p>

  <p class="normal">Üç gün sonra yine yatsı namazından çıkan Avni ile Adil koğuşlarına doğru yürüyorlardı. Maviliğin derinliklerine avuç avuç serpilmiş yıldızlar yanıyordu. Gökyüzündeki bu canlılık insanı etkiliyor, damarlarına yaşama şevki şırınga ediyordu. Adil’in koltuk değnekleri takırdarken Avni İzmir’den ilk tatilde eve gelince, annesinin onu nasıl karşıladığını erkeklere taş çıkaran bir kadın da olsa, ana yüreğinin başka olduğunu anlatıyordu. Tam o barakanın önünden geçerlerken aynı adam yine bağırmaya başladı.</p>

  <p class="normal">- Konyalı var mı? Konyalı?</p>

  <p class="normal">Bu ses Adil’e tekrar tanıdık gibi geldi; Avni’ye döndü.</p>

  <p class="normal">- Şunun yanına gidelim; bakalım Konya’nın neresindenmiş?</p>

  <p class="normal">İki gözü kör adam kendisine doğru yaklaşıldığını hissedince, sesini yükseltti.</p>

  <p class="normal">- Konyalı var mı? Konyalı?</p>

  <p class="normal">Adil cevap verdi.</p>

  <p class="normal">- Ben Konyalıyım.</p>

  <p class="normal">Dikkat kesilen körün kaşları çatıldı.</p>

  <p class="normal">- Neresindensin?</p>

  <p class="normal">- Kadınhanılıyım.</p>

  <p class="normal">- İçinden misin?</p>

  <p class="normal">- İçindenim.</p>

  <p class="normal">Körün yüzü alabora oldu; bütün vücudunu bir heyecan dalgası sardı; yerinden kalktı; kollarını açtı; ağzından bir hayret çığlığı fışkırdı.</p>

  <p class="normal">- Adil misin? Adil misin?</p>

  <p class="normal">Cereyana kapılmışcasına titreyen Adil’in yüreği göğsünden fırlayıp çıkacaktı.</p>

  <p class="normal">- Sen! Hüseyin ağabey, sen misin?</p>

  <p class="normal">Telâşlanan Hüseyin ne yapacağını şaşırdı.</p>

  <p class="normal">- Evet benim, Kadınhanılı Harunoğlu Hüseyin’im.</p>

  <p class="normal">Ağlaşarak birbirlerine sarılırlarken Avni de gözlerini siliyordu. Heyecanla göğsü kalkıp inen Adil sabırsızlıkla sordu.</p>

  <p class="normal">- Ne oldu? Ne oldu gözlerine?</p>

  <p class="normal">Acele acele konuşan Hüseyin bir anda bütün yaşadıklarını anlatmak ister gibiydi.</p>

  <p class="normal">- İngilizler Sina Çölü’nde hardal gazı kullandılar; bütün taburun gözleri kör oldu. Buna da şükür; bu iki günlük dünyada seninle bir daha buluştum ya. Değneklisin, ayağına bir şey mi oldu?</p>

  <p class="normal">- Bir top mermisi sağ ayağımı alıp götürdü; Allah’a şükür iyiyim.</p>

  <p class="normal">- Kendini üzme; canın sağ ya! Anam nasıl, iyi mi? Mektup aldın mı? Gözlerim kör olunca esir düştük; o kamptan o kampa sevk edildik; bir türlü mektup yazdırıp, adresimi bildiremedim.</p>

  <p class="normal">Adil de uzun zamandan beri mektup almamıştı; ama ağabeyini rahatlatmak istiyordu.</p>

  <p class="normal">- Bir süre önce mektup aldım, iyiymiş, bizlerden başka hiçbir kederi yokmuş.</p>

  <p class="normal">Yüzünde dolaşan sevinç durulur gibi oldu.</p>

  <p class="normal">- Eh dile kolay, evden tam on yıl onbir ay önce çıktım. Seninki de dokuz yılı geçti değil mi?</p>

  <p class="normal">- Evet bir ay yirmi bir gün geçti.</p>

  <p class="normal">Bu buluşmadan sonra üçü gün boyunca hemen hemen devamlı beraberdiler. Ağaç altlarında, baraka kapılarında yüzlerce körün bulunması, ağabeyinin acıklı halinden derin üzüntü duyan Adil’i teselli ediyordu. Kampta biri kör, diğeri topal iki kardeş dolaşırken görenlerin yüreği burkuluyordu. Koğuşları farklı olduğundan yemeklerde, bir de yatarken birbirlerinden ayrılıyorlardı. Adil ağabeyinin çamaşırlarını yıkıyor, bütün hizmetlerini yapıyordu.</p>

  <p class="normal">Onları en çok esirlerin mübadelesine dair çıkan şayialar ilgilendiriyor, sevinmelerine sebep oluyordu. Sık sık söylenti çıkıyor, hepsi de sonuçsuz kalıyordu; ama onlar yenilerine inanmaya devam ediyorlardı; her çaresiz gibi ümit icat etmekten yılmıyorlardı.</p>

  <p class="normal">Bir gün ümitleri gerçek oldu; bir sabah koğuşları dolaşan kamp yetkilileri şunu söylediler:</p>

  <p class="normal">- Düzenli bir şekilde depoya gidecek, üzerinizdekileri bırakıp, eski elbiselerinizi giyeceksiniz. Önce Kahire’ye, sonra İskenderiye’ye, oradan da vapurla memleketinize gideceksiniz.</p>

  <p><br class="chapter" /></p>

  <p class="ortayazi">* * *</p>

  <p><br class="chapter" /></p>

  <p class="normal">Günlerce süren vapur yolculuğuyla İzmir’e geldiler. Pek çoklarıyla beraber Avni, Adil, Hüseyin de burada indiler. Her baktıkları yerde Yunan askeri görüyorlardı; iskelede, yollarda sıkı kontrola tabi tutuluyor, esirlik belgelerini göstererek geçiyorlardı. Avni’den ayrılmaları gerçekten zor oldu; çünkü asker arkadaşlığı hiçbir yakınlığa benzemezdi; uzun yıllar süren yokluk, açlık, tehlike onları gurbetin mengenesinde birbirlerine perçinlemişti; vedalaşmaları bir yüreğin ikiye bölünmesi gibi oldu.</p>

  <p class="normal">Hüseyin, Adil’in kolunu hiç bırakmıyordu; tren istasyonuna geldiler; Kadınhanı’ndan geçecek trene bindiler. Vagonlarda ana baba günü yaşanıyordu; kompartımanlar, koridorlar, tuvaletin önleri esaretten dönen, bir uzvunu kaybetmiş, bir deri, bir kemik kalmış, sefil insanlarla tıklım tıklım doluydu. Adil ile Hüseyin, koridorun bir kenarında yer bulup oturdular; acı bir düdük sesiyle takırtı başladı; herkes gibi onlar da uykuya dalıp dalıp çıkıyorlardı.</p>

  <p class="normal">Kadınhanı istasyonunda indiler; ellerinde bavul, eşya, hiçbir şey yoktu; üzerlerinde parça parça olmuş, yırtık yerlerinden dizleri, baldırları dışarı fırlayan, kirden renkleri tanınmaz hale gelmiş asker elbiseleri, ayaklarında delik deşik olmuş çarıklar vardı.</p>

  <p class="normal">Tatlı bir güneşin altında Kadınhanı seslerden, canlılıktan arınmış, sanki kabuğuna çekilmişti. Her yerde bir fanilik göze çarpıyor, belli belirsiz bir rüzgâr sararmış yaprakları okşuyor, kimisini düşürüyordu. Mahallelerden geçip eve doğru giderlerken tozlu kaldırımlarda Adil kolundaki ağabeyi Hüseyin’in bir taşa, bir ağaca çarpmamasına dikkat ederek koltuk değneklerini ileriye atıyor, bir takırtıyla yol alıyorlardı.</p>

  <p class="normal">Bahçeye girdiklerinde, anneleri samanlığın merdivenlerine oturmuş ekim ayının ikindi güneşinde yün eğiriyordu. Pis partallar içinde bir körün, bir topalın avludan içeriye girdiklerini görünce, onları dilenci zannederek seslendi.</p>

  <p class="normal">- Ev sahibi burada değil.</p>

  <p class="normal">Adil görünce onu tanımış, Hüseyin de sesini teşhis etmişti. Adil ona bakıyordu; siyah başörtüsünün sarmaladığı yüzünün çizgileri derinleşmiş, yanakları çökmüş, ağzında diş kalmamıştı. Üzerindeki entariyi de tanıdı; üç entarisinden biriydi, solmuş, iyice renk değiştirmişti. Ona doğru yürüyorlardı. Sesini yükseltti, sinirlendiğini de açıkça belli ediyordu.</p>

  <p class="normal">- Ne arsız adamlarsınız! “Ev sahibi yok” diyorum, anlamıyor musunuz? Başka kapıya gidin. Bıktım sizlerden.</p>

  <p class="normal">Hüseyin kendini tutamadı; kör gözlerinden iri yaşlar fırlarken bulanık sesi zehirli bir ok gibi annesinin yüreğine saplandı.</p>

  <p class="normal">- Ana biz dilenci değiliz !</p>

  <p class="normal">Anneleri yerinden fırladı; yüzünde çılgın bir kıyamet koptu. Yüreğinden gelen sesi de acı ve merhamet yüklüydü.</p>

  <p class="normal">- Ne!... Hüseyin, Adil!... Hüseyin, Adil!...</p>

  <p class="normal">Kucaklaştılar, anneleri onların yüzünü, kör gözlerini öpüyor, feryat figanla dökülen gözyaşları birbirine karışıyordu.</p>

  <p><br class="chapter" /></p>

  <p class="ortayazi">* * *</p>

  <p><br class="chapter" /></p>

  <p class="normal">Sabaha karşı Avni köye yaklaşıyordu. Onunla beraber askere gidenleri, daha sonra büyüyüp de cephelere sevk edilenleri merak ediyordu. Kimler ölmüş, kimler kalmıştı?...” İşte şurada Molla Ahmed’in Mustafa, Öksüz Şevki’nin oğlu Hüsameddin’i yenmişti. Ey gidi çocukluk!... Rüştiyede okuduğum yıllar bu yoldan tatile gidip gelirdim. Ya annem!... Ya Hüsnüye! On yıl iki ay evlât hasretine dayanmak kolay mı? Ya Hüsnüye’nin hasretle kavruluşu!... İnşallah bana yazdıkları gibi sağ salimdirler. Bir daha bundan sonra savaş çıkmaz da kalan ömrümüzü beraber geçirirsek, onlara ancak doyarım.”</p>

  <p class="normal">Yıldızlı bir geceydi; ama Gelenbe’nin yıldızları Yemen’in yıldızları kadar ekinleri kaldırılmış tarlaları aydınlatmıyordu. Her gördüğü tarlada pek çok çocukluk hatırası vardı; hepsinde hayvan otlatmış, çelik çomak oynamışlardı... Köye girerken bir tuhaf oldu; sanki onu buralı yapan bazı şeyler kuşanıyor, yıllardan beri hissetmediği bir heyecan içine damla damla doluyordu.</p>

  <p class="normal">Yanından geçtiği evler, ahırlar, samanlıklar, ağaçlar esrarlı bir sessizliğe gömülmüşlerdi; adeta dilleri çözülüp ona burada bulunmadığı zamanlar cereyan eden olayları anlatacaklardı. Bütün Gelenbe halkı uyuyordu; bir tek Avni uyanıktı; hafızasında hatıralar birbirini kovalıyordu. Evlerine yaklaşınca bir köpek havlayarak ona doğru koştu; yerden bir taş alıp atınca, köpek taşın peşine gitti.</p>

  <p class="normal">Avlularına girerken gözlerini çevrede gezdirdi; tek katlı evleri, bahçelerindeki dut, erik, elma ağaçları değişmemişti. Hafif bir rüzgâr dalları okşuyordu. Annesini uyandırmasının anlamı yoktu; nasıl olsa sabah namazı yakındı; onu en tatlı olduğu şu zamanda uykudan çekip çıkarmak gereksizdi. Hasat mevsimi olan bu günlerde köyde işler yoğunlaşırdı; dün akşam kimbilir nasıl bir yorgunlukla yatağa girmişti. Yan tarafa yürüdü; Hüsnüye ile oradaki odada yatıyorlardı. Camına dokundu; endişe etmemesi için sesini de duyurmak istedi.</p>

  <p class="normal">- Korkma, ben Avni.</p>

  <p class="normal">Perdenin arkasında bir hareket görünmedi; aynı cümleyi tekrar ederek camı tıklattı.</p>

  <p class="normal">Hüsnüye uyandı; kalbi göğüs kafesini delip çıkacaktı; “Rüya mı görüyorum ne?” diye doğrulurken pencere tıklatılıyor, şöyle deniyordu.</p>

  <p class="normal">- Korkma, ben Avni, Yemen’de idim; esir düştüm; Mısır’dan geliyorum. Ben Avni!</p>

  <p class="normal">Hüsnüye nefesini tutup kulak kesildi; yüreği lâstik bir top gibi göğsüne vuruyordu. Pencere tıklatılıyor, aynı şeyler tekrar ediliyordu.</p>

  <p class="normal">- Korkma, ben Avni...</p>

  <p class="normal">Sesini tanıdı; eli ayağı birbirine dolaştı, bir yanlışlık yapmaktan korkuyordu. Perdeyi aralayıp baktı; camın önünde birisi dikiliyordu. On yıl olmuştu gideli; o muydu?</p>

  <p class="normal">- Korkma Hüsnüye, ben Avni!</p>

  <p class="normal">Evet, o idi; “Aman Avni!” diyerek perdeyi ve pencereyi açtı; Avni içeriye girdi. Birbirlerini kucaklarken yürekleri göğüslerini dövüyordu. İkisi de soluk soluğa güç yetiştiriyordu. O kirli elbisesi içinde Hüsnüye Avni’nin kokusunu duyuyordu.</p>

  <p class="normal">Hüsnüye yastığının altından kibriti alıp:</p>

  <p class="normal">- Lâmbayı yakayım mı? diye sordu.</p>

  <p class="normal">- Gerek yok; birbirimizi görüyoruz. Annem nasıl, sağlığı iyi mi?</p>

  <p class="normal">- Allah’a şükür sen gittiğinden beri nezleden başka hiç hasta olmadı.</p>

  <p class="normal">- Komşularda ne var, ne yok?</p>

  <p class="normal">- Molla Ahmed dört yıl önce öldü. Ölümünden bir ay kadar sonra Çanakkale’den oğlu Mustafa’nın künyesi geldi. Çolak Ali’nin oğlu Hasan’ın karısı öldü. Hasan da Mustafa’nın ölümüyle dul kalan karısı Asiye ile evlendi.</p>

  <p class="normal">- Ekinler nasıl?</p>

  <p class="normal">- Bu yıl çok bereketli.</p>

  <p class="normal">- İşleri epeyce kolayladınız mı?</p>

  <p class="normal">- Mısırları kırdık; bir tek uzun tarla kaldı.</p>

  <p class="normal">Annesinin saati yoktu; sabah namazının vaktini içgüdüsüyle bilir, sessizce kalkar, abdestini alır, namazını kılardı. Hüsnüye de beynamaz değildi, ama gençti; çoğunlukla sabah uykusundan uyanamazdı. Annesi de onu uyandırmazdı; iki aylık gelin iken oğlu askere gitti; yıllardan beri namusuna toz kondurmadığı için onu el üstünde tutardı; hatta onun uyanmaması için sessizce hareket ederdi.</p>

  <p class="normal">Her zamanki gibi annesi uyandı. Hüsnüye’nin uyanmaması için yine sessizce giyindi. Kapıyı açıp musluğa doğru giderken, Hüsnüye’nin odasından bir erkek sesi geliyordu. “Hayal mi görüyorum?” diyerek dikkatini topladı; hayır hayal değildi; avucunu duvara sürdü, rüya da değildi. Hüsnüye’nin odasından bir erkek sesi geliyordu. Kulak kesildi.</p>

  <p class="normal">- Senin de hasretine dayanamıyordum.</p>

  <p class="normal">Kanı tutuştu; gözleri karardı; “Bu lekeyi ikisinin de ölümü ancak temizler” düşüncesiyle parmak uçlarına basarak odasına döndü; mavzerini eline aldı; evde sadece iki kadın yaşadığı için devamlı mermi namluya sürülüydü. Yine parmak uçlarına basa basa kapıya yaklaştı. Erkek konuşuyordu.</p>

  <p class="normal">- Nice rüzgârlarda kokunu arıyordum.</p>

  <p class="normal">Damarlarındaki alev bütün vücudunu sardı; birden kapıya tekmeyi indirdi, kaçabilir endişesiyle önce erkeğe tetiği çekti. Duvarlarda yankılanan silâh sesiyle “Anne!” çığlıkları birbirine karıştı. Kafasına kurşun rastlayan Avni yere düştü. Çılgına dönen annesi onların dediğini anlayacak durumda değildi. Şimşek gibi mekanizmayı çekip kovanı fırlattı ve namluya yeni bir mermi sürerek tetiği çekti. Hüsnüye de feryatla Avni’nin üzerine yığıldı, namluya yeni bir mermi sürdü; göğsü kalkıp inerken hırsın alev alev tutuştuğu gözlerle bakıyordu; perdesi yarı açık pencereden içeriye düşen kurşunîlikte iki ceset yatıyordu, kıpırdama yoktu; bir hareket sezse, tekrar ateş edecekti. İçindeki hınç boşaltırcasına ağzından şu cümle döküldü.</p>

  <p class="normal">- Şimdi hasret giderin.</p>

  <p class="normal">Silâh seslerine komşuları geldi; kapıyı kırarcasına dövüyorlardı.</p>

  <p class="normal">- Çavuş Abla! Çavuş Abla! Ne oldu?</p>

  <p class="normal">Bakışları karşısındaki cesetlerdeydi; canlılık emaresi görünmüyordu. Burnundan soluyarak gidip kapıyı açtı. Elindeki tüfekle Çavuş Abla’yı görünce iyice şaşırdılar.</p>

  <p class="normal">- Ne oldu Çavuş Abla?</p>

  <p class="normal">- Hırsız mı vardı?</p>

  <p class="normal">Öfkesi, çılgınlığı sesinden belli oluyordu.</p>

  <p class="normal">- İki iti geberttim!</p>

  <p class="normal">Çolak Ali’nin Hasan:</p>

  <p class="normal">- Kimleri, kimleri? diye sordu.</p>

  <p class="normal">- Biri bizim gelin olacak şırfıntı; ötekini tanımıyorum.</p>

  <p class="normal">Çolak Ali’nin Hasan sorusunu tekrarladı.</p>

  <p class="normal">- Kimleri, kimleri?</p>

  <p class="normal">Sesini yükseltti.</p>

  <p class="normal">- Biri bizim şırfıntı; diğerinin kim olduğunu bilmiyorum. Ocağın yanındaki çırayı yak da bak.</p>

  <p class="normal">Hasan endişelendi; iki ölünün kanlar içinde yattığı odaya girmek kolay değildi; fakat kadınların, çocukların yanında “Giremem!” demeyi kendine yakıştıramadı. Kibritini yaktı, ocağın kenarındaki çırayı bulup tutuşturdu. O yürüyünce kadınlar, çocuklar onu takip ettiler. Sol göğsünden vurulan Hüsnüye kana gömülmüş bir erkeğin üzerinde yatıyordu. Hasan:</p>

  <p class="normal">- Aa! Bu askermiş, dedi.</p>

  <p class="normal">Eğildi, çırayı iyice yüzüne yaklaştırdı. Yüz ona tanıdık gibi geldi; ama karar veremiyordu. Bakışlarını, Avni’ye dehşetle gözlerini dikmiş kadınlara çevirdi.</p>

  <p class="normal">- Avni değil mi?</p>

  <p class="normal">Karısı Asiye cevap verdi.</p>

  <p class="normal">- Görmüyor musun sağ yanağında yara izi var; Avni!</p>

  <p class="normal">Hasan dışarıya seslendi; sesi endişe ve korkuyla titriyordu.</p>

  <p class="normal">- Çavuş Abla, bu Avni! Askerden gelmiş!...</p>

  <p class="normal">- Ne!</p>

  <p class="normal">Yüreğinde bir alev patlayan Çavuş Abla çılgınca odadan içeriye daldı; kanlı cesetlerin üzerine “Oğlum! Gelinim!” çığlığıyla kapaklandı.</p>

  <p><br class="chapter" /></p>

  <p class="ortayazi">* * *</p>

  <p><br class="chapter" /></p>

  <p class="normal">İlk fırsatta Anadolu’ya geçip, mücadeleye katılmayı kafasına koyan Mülazım-ı sani Mehmed Paşa Beşiktaş’a geldi; Serencebey mevkiinde Mazhar Paşa Sokağı’nı ararken vicdanı ve yüreğiyle boğuşuyordu. Hatice çok güzel, her bakımdan mükemmel, eşi bulunmayan bir kız olabilirdi; ama arkadaşı onu eş olarak görmüştü; onunla nasıl evlenebilirdi?... Celâleddin’in son arzusunu yerine getirmemek de onu rahatsız ediyordu. Bakalım Hatice razı olacak mıydı?... “İnşallah razı olmaz” diye zihninden geçirirken, Mazhar Paşa Sokağı’nı buldu. Biraz yürüyünce aradığı numara ile karşılaştı; fakat bahçenin içinde tek katlı bir ev yoktu; o numarada üç katlı yeni bir kâgir bina vardı. Sağa sola bakınırken arkasındaki ahşap evin penceresinin açıldığını, şurup gibi bir İstanbul şivesiyle ona seslenildiğini duydu.</p>

  <p class="normal">- Evlâdım, birisini mi arıyorsunuz?</p>

  <p class="normal">Geriye döndü; karşısında başörtülü, yaşı yetmişi geçmiş, nuranî yüzlü bir kadın ona bakıyordu.</p>

  <p class="normal">- Efendim, bana söylendiğine göre burada Emine Hanım Teyzeyle, kızı Hatice oturuyor olmalı. Onları arıyorum.</p>

  <p class="normal">- Siz kimsiniz? Celâleddin Bey değilsiniz, değil mi?</p>

  <p class="normal">- Nereden bildiniz Celâleddin olmadığımı Hanım Teyze.</p>

  <p class="normal">- Celâleddin’i birkaç kere uzaktan görmüştüm; yıllar, yaşadığı şartlar insanı değiştirir; fakat siz o değilsiniz.</p>

  <p class="normal">- Evet o değilim, adım Mehmed, Celâleddin’in arkadaşıyım.</p>

  <p class="normal">- Siz de subay mısınız?</p>

  <p class="normal">- Evet efendim.</p>

  <p class="normal">- Celâleddin’e bildirmeniz gerekip gerekmeyeceğini siz daha iyi takdir edersiniz. Emine Hanım ölünce, zavallı Hatice hepten yalnız kaldı. Yemen’deki Celâleddin’den de mektup gelmeyince, kızcağız deli divane oldu. Karlı bir kış gecesi evinde yangın çıktı; belki uykusu derindi; ama intihar etti, diyen de var. Gerçeği söylemek lâzım gelirse, ne olduğunu bilmiyoruz. Evleriyle beraber o da yanıp kül oldu. Sonra bir adam geldi; evlerinin yerine, daha doğrusu arsalarının tamamına bu binayı dikti.</p>

  <p class="normal">- Binayı diken akrabaları mı?</p>

  <p class="normal">- Hayır, hiç ilgileri yok; Haticeler aslen Konyalı idi; bu Karadenizli.</p>

  <p class="normal">Mehmed Paşa elini cebine attı; kurumuş kanlı sateni çıkardı; güzelce açtı; beşibirlik ve bilezik göz kamaştırıyordu.</p>

  <p class="normal">- Celâleddin Yemen’de şehit olurken bunları Hatice’ye vermem için bana emanet etti. Şimdi Hatice de yok; bunları ne yapmalıyım? Ne tavsiye edersiniz?</p>

  <p class="normal">- Bilmiyorum evlâdım; size emanet edilmiş; belki satar, parasını bir hayır kurumuna veya Şehit Ailelerine Yardım Cemiyeti’ne bağışlarsınız.</p>

  <p class="normal">Mehmed Paşa bayırdan aşağı düşünceli düşünceli inerken tekrar kurumuş kanlı siyah satene sarmaya çalıştığı beşibirlik ve bilezik sonbaharın güneşinde ışıldıyordu.</p>

  <p><br class="chapter" />
  <br class="chapter" />
  <br class="chapter" /></p>

  <p class="sagic">17 Haziran/ 2004 - Bağlarbaşı- İstanbul</p>

  <div class="chapter">
    <div class="chapter">
      <p class="normal"><sup class="calibre2">[<a href="../Text/yemen_ah_yemen-ide_split_006.html#footnote-100-1-backlink" id="footnote-100-1">1</a>]</sup> Tek hörgüçlü, ince uzun bacaklı hızlı koşan deve.</p>
    </div>

    <div class="chapter">
      <p class="normal"><sup class="calibre2">[<a href="../Text/yemen_ah_yemen-ide_split_006.html#footnote-100-2-backlink" id="footnote-100-2">2</a>]</sup> Teğmen.</p>
    </div>

    <div class="chapter">
      <p class="normal"><sup class="calibre2">[<a href="../Text/yemen_ah_yemen-ide_split_006.html#footnote-100-3-backlink" id="footnote-100-3">3</a>]</sup> Perşembe pazarı.</p>
    </div>

    <div class="chapter">
      <p class="normal"><sup class="calibre2">[<a href="../Text/yemen_ah_yemen-ide_split_007.html#footnote-100-4-backlink" id="footnote-100-4">4</a>]</sup> Lise.</p>
    </div>

    <div class="chapter">
      <p class="normal"><sup class="calibre2">[<a href="../Text/yemen_ah_yemen-ide_split_007.html#footnote-100-5-backlink" id="footnote-100-5">5</a>]</sup> 1904-1905</p>
    </div>

    <div class="chapter">
      <p class="normal"><sup class="calibre2">[<a href="../Text/yemen_ah_yemen-ide_split_007.html#footnote-100-6-backlink" id="footnote-100-6">6</a>]</sup> 1 Kasım 1904.</p>
    </div>

    <div class="chapter">
      <p class="normal"><sup class="calibre2">[<a href="../Text/yemen_ah_yemen-ide_split_007.html#footnote-100-7-backlink" id="footnote-100-7">7</a>]</sup> Genelkurmay</p>
    </div>

    <div class="chapter">
      <p class="normal"><sup class="calibre2">[<a href="../Text/yemen_ah_yemen-ide_split_007.html#footnote-100-8-backlink" id="footnote-100-8">8</a>]</sup> Albay</p>
    </div>

    <div class="chapter">
      <p class="normal"><sup class="calibre2">[<a href="../Text/yemen_ah_yemen-ide_split_007.html#footnote-100-9-backlink" id="footnote-100-9">9</a>]</sup> Kasım</p>
    </div>

    <div class="chapter">
      <p class="normal"><sup class="calibre2">[<a href="../Text/yemen_ah_yemen-ide_split_007.html#footnote-100-10-backlink" id="footnote-100-10">10</a>]</sup> Şubat</p>
    </div>

    <div class="chapter">
      <p class="normal"><sup class="calibre2">[<a href="../Text/yemen_ah_yemen-ide_split_007.html#footnote-100-11-backlink" id="footnote-100-11">11</a>]</sup> Pazar.</p>
    </div>

    <div class="chapter">
      <p class="normal"><sup class="calibre2">[<a href="../Text/yemen_ah_yemen-ide_split_007.html#footnote-100-12-backlink" id="footnote-100-12">12</a>]</sup> Önyüzbaşı.</p>
    </div>

    <div class="chapter">
      <p class="normal"><sup class="calibre2">[<a href="../Text/yemen_ah_yemen-ide_split_007.html#footnote-100-13-backlink" id="footnote-100-13">13</a>]</sup> Çayeli</p>
    </div>

    <div class="chapter">
      <p class="normal"><sup class="calibre2">[<a href="../Text/yemen_ah_yemen-ide_split_007.html#footnote-100-14-backlink" id="footnote-100-14">14</a>]</sup> Akçaabat</p>
    </div>

    <div class="chapter">
      <p class="normal"><sup class="calibre2">[<a href="../Text/yemen_ah_yemen-ide_split_007.html#footnote-100-15-backlink" id="footnote-100-15">15</a>]</sup> Üsteğmen</p>
    </div>

    <div class="chapter">
      <p class="normal"><sup class="calibre2">[<a href="../Text/yemen_ah_yemen-ide_split_007.html#footnote-100-16-backlink" id="footnote-100-16">16</a>]</sup> Yarbay</p>
    </div>

    <div class="chapter">
      <p class="normal"><sup class="calibre2">[<a href="../Text/yemen_ah_yemen-ide_split_007.html#footnote-100-17-backlink" id="footnote-100-17">17</a>]</sup> Oturduğu yer, merkezî</p>
    </div>

    <div class="chapter">
      <p class="normal"><sup class="calibre2">[<a href="../Text/yemen_ah_yemen-ide_split_007.html#footnote-100-18-backlink" id="footnote-100-18">18</a>]</sup> Tuğgeneral</p>
    </div>

    <div class="chapter">
      <p class="normal"><sup class="calibre2">[<a href="../Text/yemen_ah_yemen-ide_split_007.html#footnote-100-19-backlink" id="footnote-100-19">19</a>]</sup> Korgeneral</p>
    </div>

    <div class="chapter">
      <p class="normal"><sup class="calibre2">[<a href="../Text/yemen_ah_yemen-ide_split_007.html#footnote-100-20-backlink" id="footnote-100-20">20</a>]</sup> 1877-78</p>
    </div>

    <div class="chapter">
      <p class="normal"><sup class="calibre2">[<a href="../Text/yemen_ah_yemen-ide_split_008.html#footnote-100-21-backlink" id="footnote-100-21">21</a>]</sup> 20/6/1910</p>
    </div>

    <div class="chapter">
      <p class="normal"><sup class="calibre2">[<a href="../Text/yemen_ah_yemen-ide_split_008.html#footnote-100-22-backlink" id="footnote-100-22">22</a>]</sup> Şimdilerdeki adı Tahrir’dir. “Hürriyet” anlamına gelen bu kelime imamlıktan Cumhuriyete geçişin hatırasını taşımaktadır.</p>
    </div>

    <div class="chapter">
      <p class="normal"><sup class="calibre2">[<a href="../Text/yemen_ah_yemen-ide_split_008.html#footnote-100-23-backlink" id="footnote-100-23">23</a>]</sup> Ortaokul</p>
    </div>

    <div class="chapter">
      <p class="normal"><sup class="calibre2">[<a href="../Text/yemen_ah_yemen-ide_split_009.html#footnote-100-24-backlink" id="footnote-100-24">24</a>]</sup> 23/8/1910</p>
    </div>

    <div class="chapter">
      <p class="normal"><sup class="calibre2">[<a href="../Text/yemen_ah_yemen-ide_split_009.html#footnote-100-25-backlink" id="footnote-100-25">25</a>]</sup> Osmanlı döneminde istihbarat servisi.</p>
    </div>

    <div class="chapter">
      <p class="normal"><sup class="calibre2">[<a href="../Text/yemen_ah_yemen-ide_split_013.html#footnote-100-26-backlink" id="footnote-100-26">26</a>]</sup> 30/8/1911</p>
    </div>

    <div class="chapter">
      <p class="normal"><sup class="calibre2">[<a href="../Text/yemen_ah_yemen-ide_split_015.html#footnote-100-27-backlink" id="footnote-100-27">27</a>]</sup> 27/9/1911</p>
    </div>

    <div class="chapter">
      <p class="normal"><sup class="calibre2">[<a href="../Text/yemen_ah_yemen-ide_split_016.html#footnote-100-28-backlink" id="footnote-100-28">28</a>]</sup> Ouchy</p>
    </div>

    <div class="chapter">
      <p class="normal"><sup class="calibre2">[<a href="../Text/yemen_ah_yemen-ide_split_017.html#footnote-100-29-backlink" id="footnote-100-29">29</a>]</sup> 13/9/1912</p>
    </div>

    <div class="chapter">
      <p class="normal"><sup class="calibre2">[<a href="../Text/yemen_ah_yemen-ide_split_017.html#footnote-100-30-backlink" id="footnote-100-30">30</a>]</sup> 24/10/1912</p>
    </div>

    <div class="chapter">
      <p class="normal"><sup class="calibre2">[<a href="../Text/yemen_ah_yemen-ide_split_020.html#footnote-100-31-backlink" id="footnote-100-31">31</a>]</sup> 1900</p>
    </div>

    <div class="chapter">
      <p class="normal"><sup class="calibre2">[<a href="../Text/yemen_ah_yemen-ide_split_020.html#footnote-100-32-backlink" id="footnote-100-32">32</a>]</sup> İhtiyaçtan dolayı ikinci kere silah altına alınanlar.</p>
    </div>

    <div class="chapter">
      <p class="normal"><sup class="calibre2">[<a href="../Text/yemen_ah_yemen-ide_split_020.html#footnote-100-33-backlink" id="footnote-100-33">33</a>]</sup> Tuğgeneral</p>
    </div>

    <div class="chapter">
      <p class="normal"><sup class="calibre2">[<a href="../Text/yemen_ah_yemen-ide_split_021.html#footnote-100-34-backlink" id="footnote-100-34">34</a>]</sup> Son dönemlerde Osmanlıya takılan ad</p>
    </div>

    <div class="chapter">
      <p class="normal"><sup class="calibre2">[<a href="../Text/yemen_ah_yemen-ide_split_021.html#footnote-100-35-backlink" id="footnote-100-35">35</a>]</sup> Edirne</p>
    </div>

    <div class="chapter">
      <p class="normal"><sup class="calibre2">[<a href="../Text/yemen_ah_yemen-ide_split_021.html#footnote-100-36-backlink" id="footnote-100-36">36</a>]</sup> İstanbul</p>
    </div>

    <div class="chapter">
      <p class="normal"><sup class="calibre2">[<a href="../Text/yemen_ah_yemen-ide_split_021.html#footnote-100-37-backlink" id="footnote-100-37">37</a>]</sup> Rusya</p>
    </div>

    <div class="chapter">
      <p class="normal"><sup class="calibre2">[<a href="../Text/yemen_ah_yemen-ide_split_021.html#footnote-100-38-backlink" id="footnote-100-38">38</a>]</sup> İstanbul’u</p>
    </div>

    <div class="chapter">
      <p class="normal"><sup class="calibre2">[<a href="../Text/yemen_ah_yemen-ide_split_022.html#footnote-100-39-backlink" id="footnote-100-39">39</a>]</sup> 2/1/1913</p>
    </div>

    <div class="chapter">
      <p class="normal"><sup class="calibre2">[<a href="../Text/yemen_ah_yemen-ide_split_022.html#footnote-100-40-backlink" id="footnote-100-40">40</a>]</sup> Üniversite</p>
    </div>

    <div class="chapter">
      <p class="normal"><sup class="calibre2">[<a href="../Text/yemen_ah_yemen-ide_split_027.html#footnote-100-41-backlink" id="footnote-100-41">41</a>]</sup> Hz. Hasan’ın soyundan gelen.</p>
    </div>

    <div class="chapter">
      <p class="normal"><sup class="calibre2">[<a href="../Text/yemen_ah_yemen-ide_split_029.html#footnote-100-42-backlink" id="footnote-100-42">42</a>]</sup> Orbay.</p>
    </div>

    <div class="chapter">
      <p class="normal"><sup class="calibre2">[<a href="../Text/yemen_ah_yemen-ide_split_030.html#footnote-100-43-backlink" id="footnote-100-43">43</a>]</sup> Eşref Bey’in gençliğinden beri oralardaki lâkabı kuşların haber getirdiği anlamında “Kuşların Şeyhi”dir.</p>
    </div>

    <div class="chapter">
      <p class="normal"><sup class="calibre2">[<a href="../Text/yemen_ah_yemen-ide_split_031.html#footnote-100-44-backlink" id="footnote-100-44">44</a>]</sup> Namaz uykudan hayırlıdır.</p>
    </div>

    <div class="chapter">
      <p class="normal"><sup class="calibre2">[<a href="../Text/yemen_ah_yemen-ide_split_031.html#footnote-100-45-backlink" id="footnote-100-45">45</a>]</sup> Selâm Kapısı.</p>
    </div>

    <div class="chapter">
      <p class="normal"><sup class="calibre2">[<a href="../Text/yemen_ah_yemen-ide_split_032.html#footnote-100-46-backlink" id="footnote-100-46">46</a>]</sup> Osmanlı’da tebaya “vediatullah” Allah’ın emaneti denirdi.</p>
    </div>

    <div class="chapter">
      <p class="normal"><sup class="calibre2">[<a href="../Text/yemen_ah_yemen-ide_split_032.html#footnote-100-47-backlink" id="footnote-100-47">47</a>]</sup> 12 Ocak 1917’de gerçekleşen bu savaş London Times’de sekiz sütun üzerine manşetten verildi.</p>
    </div>

    <div class="chapter">
      <p class="normal"><sup class="calibre2">[<a href="../Text/yemen_ah_yemen-ide_split_032.html#footnote-100-48-backlink" id="footnote-100-48">48</a>]</sup> 12 Ocak 1917.</p>
    </div>

    <div class="chapter">
      <p class="normal"><sup class="calibre2">[<a href="../Text/yemen_ah_yemen-ide_split_033.html#footnote-100-49-backlink" id="footnote-100-49">49</a>]</sup> O dönemde eksikleri gidermek için başarılı insanlara milis zabitliği, milis paşalığı rütbeleri verilirdi.</p>
    </div>

    <div class="chapter">
      <p class="normal"><sup class="calibre2">[<a href="../Text/yemen_ah_yemen-ide_split_033.html#footnote-100-50-backlink" id="footnote-100-50">50</a>]</sup> Milis: Orduya yardımcı halk kuvveti.</p>
    </div>

    <div class="chapter">
      <p class="normal"><sup class="calibre2">[<a href="../Text/yemen_ah_yemen-ide_split_034.html#footnote-100-51-backlink" id="footnote-100-51">51</a>]</sup> Allah Osmanlı’ya yardım etsin.</p>
    </div>

    <div class="chapter">
      <p class="normal"><sup class="calibre2">[<a href="../Text/yemen_ah_yemen-ide_split_035.html#footnote-100-52-backlink" id="footnote-100-52">52</a>]</sup> 31/10/1918</p>
    </div>

    <div class="chapter">
      <p class="normal"><sup class="calibre2">[<a href="../Text/yemen_ah_yemen-ide_split_035.html#footnote-100-53-backlink" id="footnote-100-53">53</a>]</sup> 31/10/1918</p>
    </div>

    <div class="chapter">
      <p class="normal"><sup class="calibre2">[<a href="../Text/yemen_ah_yemen-ide_split_035.html#footnote-100-54-backlink" id="footnote-100-54">54</a>]</sup> Savaş esiri.</p>
    </div>

    <div class="chapter">
      <p class="normal"><sup class="calibre2">[<a href="../Text/yemen_ah_yemen-ide_split_035.html#footnote-100-55-backlink" id="footnote-100-55">55</a>]</sup> 10/2/1919</p>
    </div>

    <div class="chapter">
      <p class="normal"><sup class="calibre2">[<a href="../Text/yemen_ah_yemen-ide_split_035.html#footnote-100-56-backlink" id="footnote-100-56">56</a>]</sup> Ekim</p>
    </div>
  </div>
</body>
</html>
