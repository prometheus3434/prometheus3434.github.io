<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>1.html</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <h2 class="solbaslik" id="calibre_toc_10">9</h2>

  <p><br class="chapter" />
  <br class="chapter" />
  <br class="chapter" /></p>

  <p class="ortaitalik">Ölüm nasıl bir şeydi;</p>

  <p class="ortaitalik">az sonra onunla yüzleşecekti</p>

  <p><br class="chapter" /></p>

  <p class="normal">Sinanpaşa’nın kuzeydoğusundaki Şuayp Dağı’nın eteğinde bulunan karakolda görev yapan Şamlı Mülazım Sudi, askerî mahkemeye verilmişti. İsyan sırasında kumandanlığını yaptığı karakolu savunma imkânı varken, savunmadığı, hatta emrindeki askerlerin karşı koymasını engelleyerek teslim olması, daha sonra asilerin yanında yer alması, isyana iştirak etmeyen beş eri öldürmesi askeri mahkemece sabit görülüp, idam cezasına hükmedildi. Askerî Yargıtayın onaylamasından bir süre sonra infazı hakkında padişah iradesi gelince kararı uygulamak için Askerî Savcı Zeki Bey görevlendirildi.</p>

  <p class="normal">Savcı Zeki Bey önce irkildi; birkaç metre önündeki gözleri bağlı insana tetikler çekilecek, o zavallıcık olduğu yere yığılacaktı. Böyle bir kararı nasıl uygulayacaktı!... Fakat çaresizdi; cezanın infazına nezaret görevi savcı olarak ona verilmişti. Sonra hukukta hak edilen cezayı vermek adalet değil miydi? Bir subay görevini yapmamış, devlete başkaldıranlara katılmış, beş eri öldürmüş!... Kanun adamı olarak bundan nasıl kaçabilirdi? Düzenin bekası adaletin yerine getirilmesiyle mümkündü; bu da zaman zaman katı yürekliliği gerektirirdi; aksi anarşiydi; nice masum insanları alıp götürür, cemiyeti kan ve gözyaşına boğardı. Görev de kutsaldı!... Bunları düşünüyor, ama sanki içinde bir ses “hayır!” diye çığlık atıyordu.</p>

  <p class="normal">Savcı Zeki Bey ile beraber San’a Merkez Kumandanı Binbaşı Adil de infazda görevlendirildi. Saat onda kışlanın bahçesinde kurşuna dizme cezası infaz edileceği bilindiğinden, orada hastalık veya herhangi bir sebeple talime gitmemiş hiçbir er bırakılmadı. Halktan meraklıların yaklaşmaması, yoldan kimsenin gelip geçmemesi için iki tarafa nöbetçiler dikildi. Kışlanın bahçesini çeviren kerpiç duvarın doğu tarafının bir metre kadar önüne, koltuk altlarına gelecek boyda iki kazık çakıldı. Bağlamak için ip de hazırdı.</p>

  <p class="normal">Saat on’a yirmi kala, kışlanın yukarısındaki askeri hapishaneden Mülazım Sudi çıkarıldı. Elleri arkadan kelepçeliydi. Üzerinde hiçbir askeri işaret bulunmayan mahkûmun çevresinde Tabur İmamı, Mülazım Ali’nin emrindeki süngülü bir manga yer aldı. Onlar kışlaya doğru yürüyünce, yan tarafta dikilen Mülazım Hasan’ın emrindeki manga da onları takip etmeye başladı.</p>

  <p class="normal">Askerler uygun adım yürüyorlardı; Tegmen Sudi’ nin başı önündeydi; zayıflamış, kefen rengini almış, yanakları ve gözaltları çökmüş, her şeyiyle tükenmişti. Kışlanın bahçesine girdiler; yarım daire çizerek kazıkların çakılmış olduğu yere geldiler. Kazıkların on metre kadar uzağında Savcı Zeki Bey ile, Merkez Kumandanı Binbaşı Adil bekliyorlardı. Kışlanın bahçeye bakan pencerelerini subaylar, sivil memurlar doldurmuşlardı. Herkes heyecanlıydı; biraz sonra gözlerinin önünde bir insan ölecekti. Bu fani aleme herkes bir türlü veda ediyordu; kimisi bir hastalığın pençesinde, kimisi yanarak, Şam’lı Mülazım Sudi de kurşuna dizilerek... Çıt çıkmıyor, güneş esrarlı bir sessizlikte dünyayı aydınlatıyordu. İki er omuzlarından tutarak Mülazım Sudi’yi kazıklara yaklaştırırlarken bir er de Merkez Kumandanı Binbaşı Adil’in ayak ucunda duran ipi alıp getirdi. Mülazım Sudi’yi uçları koltuk altlarına gelecekmiş gibi kazıklara bağladılar ve arkadaşlarının yanına gittiler. Askeri mahkemede zabıt kâtipliği yapan Şükrü Bey hükmü okumakla görevlendirilmişti. Savcı Zeki Bey’ in işareti üzerine ona birkaç adım yaklaştı; elindeki kararı yüksek sesle okudu. Başı önünde dinleyen Mülazım Sudi hafifçe başını kaldırır gibi yaptı ve titrek, ölgün bir sesle:</p>

  <p class="normal">- Şükrü Bey, Hüseyin Paşa’nın oğlu, dedi ve sustu.</p>

  <p class="normal">Bir şeyler söylemek istediği anlaşılıyordu; ya kendinde takat bulamadı; ya da ne söylese beyhude olacağından devam etmedi... Ölüm nasıl bir şeydi; az sonra onunla yüzleşecekti!.. Gözüne rastlayacak mermilerden irkildi; kurşun hiç değilse kemiğine isabet etseydi; belki direnebilirdi. Gözüne gelse ne yapardı; bari eliyle koruyabilseydi; ne çare ki onlar da bağlıydı... Yanına yaklaşan koruyucu manganın kumandanı Mülazım Ali beyaz bir bezle gözlerini bağladı. Birkaç adımla yanına gelen Tabur İmamı son telkinini yapıp çekildi.</p>

  <p class="normal">Mülazım Hasan kurşun atacak mangayı iki sıra halinde üç metre kadar yaklaştırdı. Arkadaki sırada bulunan erler, öndekilerin omuz aralıklarından ateş edecek şekilde yerlerini aldılar. Askerî ceza kanunu kurşuna dizme sırasında sesli emir vermeyi yasakladığından işaretle tüfeklere şarjörlerin takılmasını ve mermilerin namluya sürülmesini emretti. Anında bir şakırtı koptu; benzi sararıp solmuş Mülazım Sudi’nin göğsü kalkıp iniyor, şah damarında kolçak gibi ıslık çalan kanının sesiyle sarsılıyor, dudakları kıpırdıyordu.</p>

  <p class="normal">Azap çekmeden ölmesi için mahkûmun başı ve göğsünün hedef alınması gerektiği askerlere bildirilmişti. Manganın başındaki Mülazım Hasan işaretle nişan aldırdı. Son işaretle “ateş” emrini verdi. Aynı anda oniki tüfeğin ateşlenmesiyle çevredekilerin, kışlanın camlarından bakanların yürekleri titredi. Kerpiç duvarından yükselen tozlar arasında Mülazım Sudi’nin başı göğsüne düştü; belden üst kısmının çeşitli yerlerinden elbisesi hızla kızıla boyanmaya başladı.</p>

  <p><br class="chapter" /></p>

  <p class="ortayazi">* * *</p>

  <p><br class="chapter" /></p>

  <p class="normal">Perşembe günleri öğleyin verilecek paydostan önce erlerin mektuplarını dağıtmak için posta gelir, birliklerin önünde dikilir, sol koltuğunun altında asılı büyük torbadan mektupları bir bir çıkarır, zarfların üzerini yüksek sesle okurdu. Bu anlarda yürekler adeta göğüs kafeslerine sığmazdı. Anne ve babalarından, eşlerinden, hısım ve akrabalarından haber getirecek mektubu herkes dört gözle beklerdi. Yemen’e gideni ilk başlarda hatırlayan çok olurdu; aralarından o kuşkulu diyara giden, hafizalardan hemen silinmezdi; ama yıllar geçince mektuplar azalır, çoğunlukla sadece ana, baba, eşlerinden gelirdi. Kimin ana babası hayatta kalmış, kaçının eşi vardı?... Eski, kimsesiz askerler, mektuplar okunurken unutulmuşluğun sızısını yüreklerinde duyarlardı.</p>

  <p class="normal">Adil, anacığının onu unutmadığını, yüreğinin o ve ağabeyi Hüseyin için çıra gibi yandığını bilirdi. Ne çare ki anası okur yazar değildi; birini bulup mektup yazdırması, gidip postahaneye atması ne kadar zordu. Sattığı yağ ve yumurtadan eline üç beş kuruş geçerdi; bununla gaz mı, tuz mu, başörtüsü mü, entari mi alacaktı? Bir de mektup parasını, asker harçlığını nasıl bulacaktı?... Ama yürek çocuğa benzerdi; olayları değerlendiremediği, devamlı istediği şekilde, o da mektup beklerdi. Her mektup dağıtılmasında Adil’in yalnızlığını, taş kesilmiş halini Avni içi sızlayarak seyrederdi. Annesi okuma yazmayı hoca olan babasından öğrenmiş, o da gelini Hüsnüye’ye öğretmişti. Her yıl genişçe arazilerinden elde ettikleri tahılın bir bölümünü sattıklarından geçim sıkıntıları yoktu. Ay geçmez mutlaka ya annesinden, ya eşi Hüsnüye’den mektup alırdı. Her defasında Adil’in biraz daha hüzünlendiğini sezdiğinden de mektup almayı pek istemezdi. Onu sevindirmek uğruna neler yapmazdı; fakat insanların birbirleri için ne kadar az şey yapabildiğinin acısını duyardı.</p>

  <p class="normal">Yine bir gün postacı mektup sahiplerinin adlarını sesli okurken Adil’in durumu Avni’nin dikkatini çekti; belli etmeden göz ucuyla ona bakarken yüreği sanki bölünüyordu. Postacı “Harunoğlu Adil, 39. Alay, I. Tabur, II. Bölük, II. Takım” diye bağırınca Adil ne yapacağını şaşırdı; Avni’ye döndü. Postacı adını tekrarlarken sırtına hafifçe vuran Avni:</p>

  <p class="normal">- Gidip alsana, dedi.</p>

  <p class="normal">Koşarken yüreğinin çarpıntısını duyuyordu. Annesi bakışlarında canlandı; babasının ölümünden sonra gözlerinin nemi kurumamıştı. Mektubunu aldı; yerine geldi. Heyecanı sürüp giderken annesini, evlerini, bahçelerini, mahallelerini görür gibiydi. Sadece kuru bir kâğıt değil, doğup büyüdüğü yerlerde teneffüs ettiği hava da gelmişti sanki. Yüzü, gözleri mutlulukla ışıldayan Avni’ye uzatıp sordu.</p>

  <p class="normal">- Anamdan geliyor değil mi?</p>

  <p class="normal">Mektubu eline alıp çeviren Avni:</p>

  <p class="normal">- Hayır, anandan değil, dedi. Baksana zarf açık; üzerinde de “Görülmüştür” yazıyor. Şam’dan geliyor. IV. Ordu’dan Harunoğlu Hüseyin postalamış. Ağabeyin değil mi?</p>

  <p class="normal">- Evet.</p>

  <p class="normal">Mektupların dağıtımı bitince, Adil ile Avni bir duvarın dibine gittiler. Yüzü hâlâ olağan durumunu almamış Adil mektubunu uzattı.</p>

  <p class="normal">- Okuyuver.</p>

  <p class="normal">Avni seslice okumaya başladı. Dinleyen Adil’in ışıltılı bakışlarında ağabeyiyle paylaştıkları hatıralar gelip geçiyor, yüzünde hiç eksilmeyecek bir sevinç dolaşıyordu.</p>

  <p><br class="chapter" /></p>

  <p class="ortayazi">* * *</p>

  <p><br class="chapter" /></p>

  <p class="normal">Birlikler marş söyleyerek değişik talim yerlerinden dönüyorlardı. Mülazım Celâleddin takımına bahçenin her zamanki yerinde tüfek çattırıp istirahat verdi ve kışlaya yürüdü. Cümle kapısından girerken bıyıklı bir çavuşun ona dikkatle baktığının farkına vardı; ama üzerinde durmadı; odasına doğru yürümeye devam etti. Masasına oturduktan kısa bir süre sonra kapısı çalındı.</p>

  <p class="normal">- Buyurun.</p>

  <p class="normal">İçeriye az önceki çavuş girdi; selâm verdi.</p>

  <p class="normal">- Beni bağışlayın kumandanım.</p>

  <p class="normal">Mülazım Celâleddin’in yüreğine sanki bir bıçağın ucu dokundu; bu sesi tanıdı; fakat kim olduğunu çıkaramıyordu. Bakışlarını ona dikti. Karşısındaki çavuş devam ediyordu.</p>

  <p class="normal">- Adım Halim; İstanbul’un Beşiktaş semtinin Abbasağa Mahallesi’nde oturuyorum.</p>

  <p class="normal">- Ah Halim ağabey sen misin!</p>

  <p class="normal">Diyerek yerinden fırlayıp ona doğru yürüdü; birbirlerine sarıldılar. Halim, bitişiklerindeki apartmanın altındaki dükkânda bakkallık yapan Rıfkı’nın oğluydu. Eşine az rastlanacak kadar iyi kalpli bir delikanlıydı. Celâleddinlerin evinde akar su yoktu; annesi hasta olduğu zaman Halim suyunu taşır, odununu yarardı. Her türlü hizmetine koştuğu için annesi onu ikinci oğlu gibi sever, “bizim Halim” derdi. Celâleddin Kuleli Askeri Lisesi’nin son sınıfındayken asker olmuş, bir daha görüşememişlerdi. Halim’in eli yüzü yanmış, epeyce zayıflamış, gözlerinin altına çizgiler düşmüştü. Elbiseleri, potinleri oldukça eskimişti. Annesini görmüş kadar sevinen Mülazım Celâleddin:</p>

  <p class="normal">- Otur hele Halim ağabey, dedi.</p>

  <p class="normal">Karşısındaki sandalyeye oturdu. Celâleddin’in sesi titrek bir hal almıştı; kendisini tutamamaktan endişe ediyordu. Konuştuğu “ağabey” diyecek kadar yakını olsa bile, bir subay, kumandandı; bir damla gözyaşı onu tüketirdi.</p>

  <p class="normal">- Ne zamandan beri buradasın?</p>

  <p class="normal">- Geçtiğimiz şubatın onbirinde Yemen toprağına ayak bastığım üç yıl oldu. Askere alındım; Manisa’da eğitim dönemini tamamladıktan sonra İzmir’e, orada yılı doldurmak üzereyken de buraya gönderildim.</p>

  <p class="normal">- Terhisin yakın mı?</p>

  <p class="normal">Buruk bir gülümseme yüzünde yayılırken gözleri nemlendi.</p>

  <p class="normal">- Allah bilir. Normal olarak askerlik süremiz doldu; fakat bizim terhis olmamız için Erkan-ı Harbiye’den emir gelmesi lâzım. Bizden daha eskiler burada. Bize ne zaman sıra geleceğini kim bilebilir? Vapura binerken bir ihtiyar, “Her yere giden gelir, hatta Moskof’a giden bile gelir, ama Yemen’e giden gelmez” diyerek ağlıyordu.</p>

  <p class="normal">- Nerede görev yapıyorsun?</p>

  <p class="normal">- Buraya sekiz saat mesafede bir karakoldayım. Altıncı Bölüğün İkinci Takımı’na bağlı bir manga olarak San’a-Taiz yolunun belli bir bölümünü gören bir burçta yol muhafızıyız.</p>

  <p class="normal">- Issız bir yerde görev yapmak ağır gelmiyor mu?</p>

  <p class="normal">Acı bir gülümseme yüzünde görünüp kayboldu.</p>

  <p class="normal">- “Bu görev ağırdır” deme şansımız var mı?</p>

  <p class="normal">- Buraya sık sık geliyor musun?</p>

  <p class="normal">- Ayda bir defa ihtiyaçlarımızı temin için iki erle beraber geliyoruz, bazen üç er geliyor.</p>

  <p class="normal">Mülazım Celâleddin dışarıya çıktı; iki kahve söyledi. Tekrar içeriye girince Halim Çavuş ayağa kalktı. Gülümseyen Celâleddin:</p>

  <p class="normal">- Ayıp olmuyor mu Halim ağabey, dedi.</p>

  <p class="normal">- Ama kumandansın.</p>

  <p class="normal">- Başkası olunca tamam; çünkü aramızda her türlü insan var. Fakat bir odada başbaşa yalnızken bunlara gerek yok; ben senin kardeşinim.</p>

  <p class="normal">- Teşekkür ederim.</p>

  <p class="normal">- Nereden nereye? Seninle Yemen’de karşılaştığımı rüyamda görsem, şaşırırdım. Demek ki kaderimizde varmış.</p>

  <p class="normal">- Mahallemizdeki caminin imamı sık sık “Kader nelere kadirdir.” derdi.</p>

  <p class="normal">- San’a’nın dışında en değerli şey su; dağ başında olduğunuza göre suyunuz bol mu bari?</p>

  <p class="normal">- Ah nerede!... Bizim de en önemli meselemiz su. Karakolumuz yola hakim kayaların tepesine kondurulmuş. Orada su bulunması mümkün değil. Bulunduğu vadiye ancak bir günde gidilip gelinebiliyor. Daha önceleri su yolunda elbiselerine tamahen Bedevîler askerlerimizi şehit etmişler. Bunun için her gün üç asker teçhizatımızla suya gideriz. Birimiz vadiye inmez, tepede gözcü olarak bekler. Diğer ikimiz vadideki kuyuya iner, mutlaka görmüşsünüzdür, suyu deri kırbalara doldurup getiririz. Saatlerce güneşin altında yürüdüğümüzden su ısınır, bir testimiz var; ona doldurur; karakolun mazgal deliğinin önünde soğutup, içeriz.</p>

  <p class="normal">İçeriye elindeki tepside iki kahve, iki bardak su olan bir er girdi. Fincanları ve bardakları masaya koyup çıktı. Mülazım Celâleddin eliyle de işaret ederek:</p>

  <p class="normal">- Buyur, Halim ağabey, dedi.</p>

  <p class="normal">Önce suları içtiler, sonra tabaktaki fincanları ellerine aldılar.</p>

  <p class="normal">- Su temininiz gerçekten zormuş. Başka ne gibi işleriniz olur?</p>

  <p class="normal">- Üç kişi yolun gözetleneceği yerlerde nöbet tutar. Yol hemen altımızdadır; kayaların arasından döne döne gider. Bir kervan geçerken gözden kaybolur, bir süre sonra tekrar ortaya çıkar. Dönemeçli, dik yollar olduğu için yaklaşık bir saat kervan kurşun menzilimizde kalır. Taburdan buğday unu gelirse, rahat ederiz; fakat çoğunlukla gelmez. Ekmek, çorba yapmamız için durayı eldeğirmeninde öğütmemiz gerekir. Yoğurduğumuz dura ununu sac üzerinde pide gibi pişirmek, çorbayı kaynatmak için yakacağa ihtiyacımız var. Oralarda çalı çırpı bulmak hemen hemen imkânsız; tezek kullanırız. Burçta hayvanımız olmadığından Bedevîlerden tezek toplarız. Bir görevimiz de telgraf tellerinin bakımıdır. Telleri koparırlar, direkleri evlerine götürürler. Akşam oldu mu burcun kapılarını kapatırız; mum ışığında okumak, mümkün değil; okuyacak bir şeyimiz de yok. Bereket versin ki bir arkadaşımız bağlama çalıyor. O çalar, bizler de türkü söyleriz.</p>

  <p class="normal">- Şartlarınız çok ağırmış; Allah kolaylık versin.</p>

  <p class="normal">- Artık alıştık buralara; insanın ümidi olmayınca, hüsranı da olmuyor. Bakalım Allah ne gösterir?- Durdu; içinde bulunduğu kasvetli ortamdan sıyrılmak istediği belliydi; kısa bir süre sonra gözlerinde bir bahar esintisi dolaştı- Fatma Hanım Teyze ne yapıyor?</p>

  <p class="normal">Celâleddin’in yüzünde hafif bir değişiklik belirdi; bakışları hüzünlendi.</p>

  <p class="normal">- Harbiye’nin ikinci sınıfındayken annem Hakk’ın rahmetine kavuştu.</p>

  <p class="normal">Üzülen Halim ne diyeceğini şaşırdı; ama kendini toparlamakta gecikmedi.</p>

  <p class="normal">- Allah rahmet eylesin, geride kalanlara sabırlar versin. Hakk’a yürüdüğünü nereden bilebilirdim? Sormakla hata mı ettim, bilmem ki.</p>

  <p class="normal">- Yok canım; niçin sormayacaksın? Sen annemin ikinci evlâdısın; onu sormaman eksiklik olmaz mı?</p>

  <p class="normal">- Sağ olasın; en son eve, mahalleye ne zaman gittin?</p>

  <p class="normal">- İki yıldan fazla oluyor.</p>

  <p class="normal">Halim biraz da endişeyle sordu.</p>

  <p class="normal">- Bizimkilerden kimseyi gördün mü? Ne yapıyorlar?</p>

  <p class="normal">- Baban Rıfkı Amca bakkallığa devam ediyordu. Hiç değişmemişti; sağlığı da iyiydi; Yemen’e geleceğimi bilmiş olsaydım, mutlaka helâlleşmek için anneni arardım fakat bir yaramazlık olsaydı, şüphesiz duyardım.</p>

  <p class="normal">- Buraya nereden geldin?</p>

  <p class="normal">- İlk görev yerim Samsun’du; oradan geldim. Bu akşam bize gidelim; bol bol konuşur, hasret gideririz. Ne zaman döneceksin?</p>

  <p class="normal">- İki erle beraber geldik; yarın erken döneceğiz. Onlar bazı şeyler satın almak için çarşıya gittiler. İhtiyaçlarımızı temin edip etmediklerini bilmiyorum. İzninle bu akşam kışlada kalayım. Daha sonra gelince bir akşamı beraber geçiririz.</p>

  <p><br class="chapter" /></p>

  <p class="ortayazi">* * *</p>

  <p><br class="chapter" />
  <br class="chapter" />
  <br class="chapter" />
  <br class="chapter" />
  <br class="chapter" /></p>
</body>
</html>
