<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>1.html</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <h2 class="solbaslik" id="calibre_toc_6">5</h2>

  <p><br class="chapter" />
  <br class="chapter" />
  <br class="chapter" /></p>

  <p class="ortaitalik">Çölde her izin bir anlamı vardır</p>

  <p><br class="chapter" /></p>

  <p class="normal">Eylülün ilk günleriydi; Ahmed Hamdi Bey ve koruyucu süvari mangası burunlarından kalın soluklar çıkan terli atlarını devamlı mahmuzluyorlardı. Yetkililerden Ravza’da sıcak bir tehlike olmadığını öğrenmiş, kendisi de müşahadelerinde aynı kanaate varmıştı. Tehame’deki bütün ilçeleri dolaşıp, Asir bölgesine çıkacaklardı. Günlerce sürecek bir yolculuktan sonra Ebha’dan San’a’ya döneceklerdi.</p>

  <p class="normal">Akşam karanlığı vadilerde yuvalanırken Tehame ile dağlık bölgenin birleştiği yerde bulunan Vasil ilçesine geldiler. İhlâslı bir Müslüman, samimî bir Osmanlı dostu olan Vasil’in şeyhi Kanis’in evi, tepenin üzerinde heybetle kurulmuştu. Taştan yapılmış, kaleyi andıran bir bina idi. Çevresindeki evlerin küçük olmaları da haşmetini artırıyordu. Yaklaşınca köpeklerin saldırısına uğradılar. Bahçesini çevreleyen taş duvardaki tahta kapı açıldı; kefiyeli birisi çıktı. Köpeklere bağırınca, seslerini kestiler; ama hırlayarak yanan gözlerle bakıyorlardı. Ahmed Hamdi Bey selâm verdikten sonra:</p>

  <p class="normal">- Şeyh Kanis’e geldim, dedi. Tanrı misafiriyim. Şeyh Efendi evde mi?</p>

  <p class="normal">- Evde efendim; hoş geldiniz, safalar getirdiniz; buyurun.</p>

  <p class="normal">- San’a’dan Nüfus Müdürü’nün ziyaretine geldiğini lütfen Şeyh Kanis Efendi’ye haber verin.</p>

  <p class="normal">- Efendim buyurun.</p>

  <p class="normal">Gülümseyen Ahmed Hamdi Bey kararlılığını belirten bir tavır takındı.</p>

  <p class="normal">- Siz lütfen haber verin.</p>

  <p class="normal">Adam bahçe kapısından içeriye girince, Ahmed Hamdi Bey yanındaki manga kumandanına döndü.</p>

  <p class="normal">- Şeyh gelmeden siz buradaki birliğe hareket edin. Aksi takdirde sizi de misafir etmek ister; hazırlığı yoktur; sıkıntıya girer.</p>

  <p class="normal">Onlar atlarını yakındaki kışlaya doğru sürdükleri anda, onu çağıranla birlikte Şeyh Kanis bahçe kapısından çıktı. Orta boylu, entarili, sakallı, zayıf denebilecek bir insan olan Şeyh Kanis samimî duygularla kollarını açtı.</p>

  <p class="normal">- Aziz kardeşim; hoş geldiniz, safalar getirdiniz.</p>

  <p class="normal">Ahmed Hamdi Bey atından indi; musafaha yaptılar. Şeyh Kanis hemen sordu.</p>

  <p class="normal">- Onlar nereye gidiyorlar?</p>

  <p class="normal">- Kışlada yerleri ayrıldı. Çoktan beri ziyaretinize gelemedim; başbaşa olalım; biraz hasret giderelim.</p>

  <p class="normal">- Onların misafirim olmaları hasret gidermemize engel değil; fakirhanemiz müsait.</p>

  <p class="normal">- Müsait olduğunu ben de biliyorum aziz Şeyhim; fakat bırakalım gitsinler, biz beraber olalım.</p>

  <p class="normal">Şeyh Kanis “bu olmadı” dercesine bir hareket yaptı. Sırtını sıvazlayan Ahmed Hamdi Bey ısrar etti.</p>

  <p class="normal">- Tamam Şeyhim, böyle daha iyi.</p>

  <p class="normal">Yanındaki adam Ahmed Hamdi Beyin elinden dizgini aldı; atını ahıra çekerken Şeyh Kanis:</p>

  <p class="normal">- Buyurun, dedi.</p>

  <p class="normal">Minderlerle donatılmış geniş odada bir delikanlının döktüğü ibrikle leğende ellerini yıkadıktan sonra, altına sofra bezi serilmiş sinide yemeklerini yediler. Delikanlı ibrik ve leğenle tekrar içeriye girdi. Ellerini yıkayan, delikanlının omuzundan havluyu alıp kuruladı. Ardından sırt yastıklarına yaslanarak kahvelerini içerlerken Ahmed Hamdi Bey’in ziyaretinin sebebini sezmiş olan Şeyh Kanis gülümseyerek sözü oraya getirdi.</p>

  <p class="normal">- Şimdi artık öğrenmek istediklerinizi rahatça sorabilirsiniz.</p>

  <p class="normal">Ahmed Hamdi Bey de gülümsedi.</p>

  <p class="normal">- Bir şeyler öğrenmek için size uğradığımı nereden biliyorsunuz?</p>

  <p class="normal">Ahmed Hamdi Bey’e diktiği elâ gözleri derinleşiyordu.</p>

  <p class="normal">- Son görüşmemizde hasta olduğunuzu, yıllık izninizi Beyrut’ta geçireceğinizi söylemiştiniz. Yorgun görünüyorsunuz ve şimdi buradasınız. Bu da sizin önemli bir iz peşinde olduğunuzu gösteriyor.</p>

  <p><br class="chapter" /></p>

  <p class="normal">Ahmed Hamdi Bey’in yüzünde hafif bir gülümseme göründü.</p>

  <p class="normal">- Neyin peşinde olabilirim?</p>

  <p class="normal">- Tabiî mühtedi geçinen İngilizlerin peşindesiniz.</p>

  <p class="normal">Yüzü ciddîleşti; bakışları duruldu.</p>

  <p class="normal">- Evet, iyi tahmin ettiniz.</p>

  <p class="normal">Yanındaki gat demetini çözerken Şeyh Kanis’in yüzünde endişesini belirten bir karamsarlık peydahlandı.</p>

  <p class="normal">- Felâketin ayak seslerini seziyorum; “duyuyorum” demiyorum; çünkü elimde delilim yok. Osmanlı Devleti sadece sizin değil, bizim de devletimizdir. Mutlaka bir misafire söylemek yakışık almaz; ama söylemek zorundayım ki, belki de bu devletin biz Yemenliler için ne anlam ifade ettiğini sizden iyi biliyorum.</p>

  <p class="normal">Elindeki gat yapraklarını uzatınca, bir kısmını Ahmed Hamdi Bey aldı. Ağızlarına atıp çiğnemeye başladılar. Şeyh Kanis sözüne devam etti:</p>

  <p class="normal">- Osmanlı bayrağının gölgesi topraklarımızdan uzaklaşırsa, başımıza nelerin geleceğini tahmin ediyor, korkusunu çekiyorum. Cibuti’yi ele geçiren Fransızlar, Eritre’ye yerleşen İtalyanlar, Aden’deki İngilizler burayı hiç boş bırakırlar mı? Osmanlı’nın bize tanıdığı hakları, hürriyetleri hiçbir devletin tanımayacağını kuş beyinliler bile idrak ederler. Elhamdülillah Müslümanım; Osmanlı da bir İslâm devletidir; dinime, geleneklerime, her şeyime onda yer buluyorum. Sonra benim burda adeta özel bir yerim var; hangi devlet dairesine gitsem, saygı görüyorum; bir dediğim iki edilmiyor. Bir başka yönetimde ben bunları bulabilir miyim? Cezayir’den, Tunus’tan Osmanlı çekildi; oralar batılı devletlerin eline geçti. O ülkelerden hiç de hayırlı haberler gelmiyor. Molla Hafız’ın uğradığı felaketi herhalde duymuşsunuzdur. Molla Aziz’in başına gelenlerin şeytanın başına gelmesini vicdan sahibi kim ister! Onlar Osmanlı yönetimini kaybedince, dünyanın kaç bucak olduğunu anladılar; ama iş işten geçti. Aynı acıları Yemen’de yaşamayı hangi budala arzu eder!</p>

  <p class="normal">Şeyh Kanis’in sözlerinden Ahmed Hamdi Bey’in etkilendiği hem tavrından, hem de ses tonundan belli oluyordu.</p>

  <p class="normal">- Şeyhim sizden gizlimiz saklımız yok; en kara günlerini yaşayan devletimiz ve ümmetimiz evlatlarından sadakat bekliyor. Bu sadakati, daha doğrusu gereken her türlü fedakârlığı esirgemezsek, bugünleri atlatabiliriz. Aksi takdirde felâket üzerimize kâbus gibi çökecek; ondan sonra kurtul kurtulabilirsen. -Bakışlarını Şeyh Kanis’e çevirdi- Bana söylermisiniz Şeyhim, Abdullah Mansur burada ne arıyor? Hangi faaliyetlerin içinde bulunuyor?</p>

  <p class="normal">- Abdullah Mansur’un burada ne aradığını, hangi faaliyetlerin içinde bulunduğunu tam olarak bilmem; ancak tahmin ederim. Bu konuya girmeden önce bir hususu belirtmek istiyorum. Ondan ve onun gibilerden vatan ve millet sevgisini öğrenmeliyiz. Abdullah Mansur, Hacı Ali ve diğerleri İngiltere’de doğup büyümüşler. Oranın nasıl olduğunu, hangi imkânlarla donandığını bilmiyorum; zira görmedim; ama dinlediklerime dayanarak hayal ediyorum. Bura ile kıyaslanamayacak imkânlar dünyasında doğup büyümüş insanlar, bütün nimetleri, hatıralarını, hısım akrabalarını, dostlarını bırakıp geliyor ve ülkemize yerleşiyorlar. Dilimizi, dinimizi öğrenip, otuz kırk yıldan beri burada bizim gibi yaşıyorlar. Şimdi de Abdullah Mansur vatandaş olmak için başvurmuş; bunda da mutlaka bir hesabı vardır. Bunları neyin karşılığı yaparlarsa yapsınlar, ortaya sürdükleri hayatlarıdır; hayatın bedeli ödenebilir mi? Hangi fedakârlıklara katlandıklarını hayal edemiyorum. Onlar bu fedakârlıkları yaptıklarından güçlü oluyorlar, bizler yapmadığımız için sürünüyoruz. Gelelim Abdullah Mansur’un ne aradığına; İngiltere’deki “Hayvanlar ve Bitkiler Bilim Akademisi”nin üyesidir. Kuşlara çok meraklıdır. Yemen’de, dünyanın başka hiçbir yerinde bulunmayan kuşlar yaşıyormuş; o da bu kuşlara dair araştırma yapıyormuş. - Şeyh Kanis’in rengi biraz daha kızardı- Ne menem araştırmaymış ki yıllardan beri bitmedi. Adam bu araştırma uğruna dilimizi, dinimizi öğrendi; hatta Müslüman oldu. Ben çöl ortasında doğup büyümüş zavallı bir insanım; söylediği martavallara inanmıyorum. Siz mektep medrese görmüşsünüz; nasıl inanıyorsunuz?</p>

  <p class="normal">- Önce şunu söyleyeyim; çıkacak bir savaşta ayrı bloklarda bulunursak, onu yurt dışı etmememiz için vatandaş oluyor. Şeyhim biz de onun söylediklerine inanmıyoruz. Devletimizin adeta eli kolu bağlı. Ama yine de ne yaptığını bilirsek, mutlaka bazı tedbirler alabiliriz.</p>

  <p class="normal">- Ne yapacak? Gün boyu güneşin kaynattığı yetmiyormuş gibi bir de o, hemşehrileri ve müttefikleri gece oldu mu çölü kaynatıyorlar. Güneş battı mı hareket başlıyor: Hudeyde’den Cizan’a kadar gelip gidenler saymakla bitmez. Çölde her izin bir anlamı vardır; hiçbir iz amaçsız bırakılmaz. Abdullah Mansur zengin adamdır; belki de uçsuz bucaksız İngiliz İmparatorluğu’nun hazinesi emrindedir; akla hayale sığmayacak şekilde para harcıyor. Bütün fırsatları değerlendiren ajanlar, misyonerler her yerde cirit atıyor. - Durdu; bakışlarını Ahmed Hamdi Bey’in gözlerine dikti- Ortalığı alev birden sararsa, nasıl söndürüleceğini bilemiyorum. Beyefendi, yalnız bir şey biliyorum; o da San’a’da oturmakla memleketin idare edilemeyeceğidir.</p>

  <p class="normal">- Bunların hepsi doğrudur; yine de bir şeyler yapmamız lâzım.</p>

  <p class="normal">Şeyh Kanis’in yüzüne yayılan gülümseme hemen silinmedi; sesi de değişti.</p>

  <p class="normal">- Bende çok az rastlanan bir kuş var; herhalde onda yoktur; çünkü dünyada sadece Yemen’in bu bölgesinde yaşadığını söylüyorlar. Alınız kuşu; ona gidiniz; gerisi sizinle onun zekâsına kalmış bir iştir.</p>

  <p class="normal">- Şeyhim kuş nerede? Kafeste mi?</p>

  <p class="normal">- Elbette kafeste; içerdeki odaların birinde.</p>

  <p class="normal">Ahmed Hamdi Bey’in bakışları yumuşadı.</p>

  <p class="normal">- Elimde bir kafesle Abdullah Mansur’un kapısını çalarsam, kuşkulanmaz mı?</p>

  <p class="normal">- Siz onun kuşlarla ilgilendiğini biliyorsunuz. Elinize geçen, ender bulunan bir kuşu ona götürüyorsunuz; bundan niçin şüphelensin?</p>

  <p class="normal">- Abdullah Mansur’la tanışmıyorum. Tanımadığı, onu gıyaben tanıyan birisinin elinde kafeste bir kuşla gelmesinden pirelenmez mi?</p>

  <p class="normal">Şeyh Kanis duraladı; bir şeyler düşündüğü belliydi. Kısa bir süre sonra kendine geldi.</p>

  <p class="normal">- Menaha’daki Şeyh Nasır’la tanışıklığınız var ama.</p>

  <p class="normal">- İyi ahbabımdır.</p>

  <p class="normal">- Şimdi iş kolaylaştı. Abdullah Mansur’un oturduğu Beyt-i Müddei’deki Mükrimis taifesinin dinî reisi Şeyh Nasır’ın amcası Şeyh Naci’dir. Amca yeğen birbirlerine gidip gelirler; dolayısıyla Abdullah Mansur’la da dostlukları vardır. Şeyh Nasır’ı ziyaret eder; -Gülerek ilâve etti- bir vesile ile sözü eşi menendi bulunmayan kuşa getirirseniz, o size hemen “Abdullah Mansur” diyecektir. Onun adı geçtikten sonra, sözün gelişine göre, gerisini siz halledersiniz.</p>

  <p><br class="chapter" />
  <br class="chapter" />
  <br class="chapter" />
  <br class="chapter" />
  <br class="chapter" /></p>
</body>
</html>
