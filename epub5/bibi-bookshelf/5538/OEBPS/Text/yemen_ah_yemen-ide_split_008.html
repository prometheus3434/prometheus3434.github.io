<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>1.html</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <h2 class="solbaslik" id="calibre_toc_4">3</h2>

  <p><br class="chapter" />
  <br class="chapter" />
  <br class="chapter" /></p>

  <p class="ortaitalik">Gökten geleceğine inandıkları</p>

  <p class="ortaitalik">Peygamberin evlerine girmesi için...</p>

  <p><br class="chapter" /></p>

  <p class="normal">Tabur kumandanlarına ve daha üst rütbeli subaylara ait makam odaları vardı. Taburlarda görev yapan diğer subaylar ise büyücek bir odayı müşterek kullanırlardı. Her birine ayrı masa tahsis edilmişti.</p>

  <p class="normal">Mesai bitmişti; kışlada kalan Mülazım Celâleddin nöbetçi subayı idi; sabaha kadar vakti vardı; ayrıntılı mektup yazabilirdi. Yemen’i, bilhassa San’a’yı bilgi verecek derecede tanıyordu. Çekmecesini çekti; bir kâğıt çıkardı ve yazmaya başladı.</p>

  <p><br class="chapter" />
  <br class="chapter" />
  <br class="chapter" /></p>

  <p class="indentmetin">“Muhterem Hatice Hanım;</p>

  <p class="sagnormal">12.C.1328<sup class="calibre2"><a href="../Text/yemen_ah_yemen-ide_split_036.html#footnote-100-21" id="footnote-100-21-backlink">[21]</a></sup>&gt;</p>

  <p><br class="chapter" /></p>

  <p class="indentmetin">Sana geçeceğimizi yazdığım gün, Samsun’dan hareket eden gemimiz sabaha yakın bir zamanda İstanbul Boğazı’ndan Marmara’ya girerken, senden bir iz, bir gölge, bir hatıra görebilmek ümidiyle gözlerim hep Serencebey’deydi; koyu kurşunîlikte canım İstanbul eriyinceye kadar dürbünümün merceği Beşiktaş’ta, Balmumcu’da dolaşıp durdu. Uzaklaşırken sanki her an kalbimin bir teli kopuyor, sana hasretimin ateşi artıyordu. Bu duruma ne kadar, nasıl dayanırım diye düşünürken, bir an bu hasretten mahrum oluşumu hayal edince, beni hayata bağlayan hiçbir şey kalmamış gibi irkildim. Hasretinde seni eksiksiz bulmam mümkün değil; aslında hayaller gerçekleri aşar; fakat öyle gerçekler var ki, hayaller onların yanlarına yaklaşamaz; benim güzel perim, işte sen bu ikinci cinstensin; ama bütün eksikliğine rağmen hasretinde varlığını duymam benim hayat kaynağımdır; beni diri tutan iksir.</p>

  <p class="indentmetin">Uzun bir yolculuktan sonra sağ salim San’a’ya geldik. Yemen ve San’a’yı görünce şaşırdım; tamamen çöl zannettiğimiz Yemen’in büyük bir bölümü ormanlarla kaplı; denizden iki bin üç yüz elli metre yükseklikte bulunan San’a Yemen’in diğer şehirlerine oranla büyük, kendine ait ruhu, yani özellikleri olan bir şehir. İnsan nereye baksa hayatın canlılığını, neşesini aksettiren yeşillik, güzellik görüyor; meyveye durmuş nar, kayısı ağaçları, karanfil, gül bahçeleri, duvarların üstüne sarkan incir dalları...</p>

  <p class="indentmetin">Kışlamıza yirmi dakika mesafedeki Birulâzep semtinde İstanbul’a dönen bir subayın boşalttığı evi tuttum. Birulâzep San’a’yı kuşatan surun içinde olmakla beraber, şehrin merkezi ile bu bölgeyi ayıran bir sur daha var. Asıl tarihî olan da budur. Birulâzep’ten şehrin merkezine gidilmek istenirse, bulunduğu semte adını veren Babussabah’tan girilir. Babussabah’ta vali, vali yardımcıları, ileri gelen bürokratlar, yüksek rütbeli subaylar, değişik sebeplerden dolayı Yemen’e yerleşen Türk aileleri otururlar. Küçük memurlar, genç subaylar, kiralar ucuz olduğu için, biraz daha uzaktaki Birulâzep’i tercih ederler. Ağaçsız, zemini toprak olan Şerare Meydanı<sup class="calibre2"><a href="../Text/yemen_ah_yemen-ide_split_036.html#footnote-100-22" id="footnote-100-22-backlink">[22]</a></sup> San’a’nın, hatta bütün Yemen’in kalbidir; merasimler orada yapılır; ülke onun çevresindeki binalardan yönetilir.</p>

  <p class="indentmetin">Ağaçlarla donanmış büyücek bahçesinin içinde taştan yapılmış üç katlı bir binanın iki odadan oluşan üçüncü katına, temin ettiğim mütevazı eşyalarla yerleştim; diğer iki katında ev sahibi oturuyor. Hanımların ilgi duyduklarını düşünerek izninle evler hakkında biraz bilgi vermek istiyorum. -Hatice’yi aldatmamalı, gerçeği çıplaklığıyla yazmalıydı; ama burada yaşanabileceğini de zihnine yerleştirmeliydi- Evin cümle kapısından girildi mi karşılaşılan dik, karanlık merdivenle iki odalı katlara çıkılıyor. Bizim anladığımız şekilde mutfakları yok. Ev sahibimizin hanımı merdiven başını mutfak haline getirmiş. Her hanım yemek pişirmek için evinin bir köşesini seçmiş. Hava cereyanlarından yararlanmak için ev yapılırken duvarlarda delikler bırakılmış; bunların önüne dolu testiler konularak soğutuluyor. Kalın duvarları, genellikle tahta kapakları örtülü duran, mazgalları hatırlatan avuç içi kadar pencereleriyle her ev küçük bir kaleyi andırıyor. Ağaca, çiçeğe, yeşilliğe, tabiatla iç içe yaşamaya düşkün olan bu insanların taş yığını halinde, kalın duvarlı ev yapmalarını bizlerin anlaması mümkün değil. Fakat ne hikmetse, burada yerleşmek niyetinde olan Türkler de ev yaptırırken Arapları örnek almışlar.</p>

  <p class="indentmetin">Arap ve Türk evleri birbirlerine benzemelerine rağmen Yahudilerinki farklı; semti de ayrı. Şerare Meydanı San’a’nın merkezi kabul edilirse, uzaktaki semti Birulâzep’in dış kısmından itibaren Yahudiler yerleşmişler. Her Yahudi evinin ortasında genişçe bir sofa bulunuyor. Bu sofanın tavanında evin büyüklüğüne göre, bir veya iki metre genişliğinde Peygamber yolu denen bir boşluk istisnasız bırakılmış. Gökten geleceğine inandıkları Peygamberin evlerine girmesi için böyle bir açıklığı gerekli görüyorlarmış.</p>

  <p class="indentmetin">İçinde bulunduğumuz yaz aylarında, bilhassa hafif tatlı rüzgârın estiği akşam üstleri Şerare Meydanı’nda umulmadık bir canlılık oluyor. Ayaklarında eski Romalılar’da olduğu gibi ipi baş parmaklarının arasından geçirilmiş, arka tarafı ayak bileğine bağlanmış, bir meşinden ibaret ayakkabılı, entarili, sarıklı, sakallı insanlar kahvelerin önlerinde nargilelerini içerlerken yüksek sesle sohbet ediyorlar. Bu insanlardaki rahatlık, tevekkül ilgimi çekiyor, ister istemez onlara derin saygı duyuyorum. Hayatlarına biraz yakından bakabilen, onlar için bu dünyanın bir yolculukta mecburen uğranılan bir mekân olduğuna, onları asıl hayatın başka bir yerde beklediğine mutlak inandıklarını fark eder. El ayak çekilince Şerare Meydanı sanki gerçek anlamına kavuşuyor. Şehirde aydınlatma olmadığından, ay görününce Şerare Meydanı’ nı, buradan şehre dağılan toprak yolları yumuşak, romantik bir ışığa boğuyor. Böyle gecelerde insanın hayali sınır tanımıyor; Meydan’da dikilip, şehrin batısına bakan sanki gümüş renkli bir sağanakla karşılaşıyor.</p>

  <p class="indentmetin">Subay arkadaşlarımızın pek çoğunun eşi burada; bu hanımların belki de tamamı doğma büyüme İstanbullu. Sivil olsun, asker olsun, az önce belirttiğim üzere, Türklerin hemen hemen hepsi birbirine yakın iki semtte oturuyorlar. İstanbul’un bir parçası haline dönüştürdükleri San’a’nın bir bölümünde koloni oluşturmuşlar, kendi dünyalarında yaşıyorlar. Hatta duyduğuma göre, tayin zamanı geldiği halde, pek çoğu gönüllü olarak Yemen’de kalıyormuş. Bana öyle geliyor ki burada yaşamak zor değil; yalnız gelip gitmenin, bilhassa bir hanım için rahat olduğunu söyleyemem.</p>

  <p class="indentmetin">Buradaki subaylara iki yıllık izni birleştirerek veriyorlar; uzak bölge olduğundan, gidilip gelinebilsin diye yıllık izin bir buçuk ay olarak belirlenmiş; iki yılda bir verildiğinden de üç ay ediyor. Fakat bunun anlamı iki yıl sonra izne geleceğim demek değildir. Ertesi yılın iznini kullanabilir, bir yıl sonra da gelebilirim. En azından şimdilik önümüzü biraz daha görmemizin iyi olacağı düşüncesindeyim.</p>

  <p class="indentmetin">Buradan ve kendimden söz edeyim derken hal ve hatırınızı soramadım. Nasılsınız, iyi misiniz? En içten temennim, sağlıklı olmanız hiçbir sıkıntınızın bulunmamasıdır. Gönlünüzden geçen bütün iyilikleri, mutlulukları Mevlâm’ın size nasip etmesi en büyük dileğimdir. İstanbul’da, Beşiktaş’ta, bilhassa Serencebey’de ümit ederim ki can sıkıcı hiçbir şey vuku bulmamıştır; inşallah bulmaz da.</p>

  <p class="indentmetin">Annemin ellerinden öper, dualarını beklerim. Etraflıca haber almak ümidiyle seni de Allah’a emanet eder, sevgi ve saygılarımı sunarım.</p>

  <p><br class="chapter" /></p>

  <p class="sagnormal">Mülazım Celâleddin</p>

  <p class="sagnormal">7. Kolordu, I. Tümen, 39. alay, I. Tabur, II. Bölük.</p>

  <p class="sagnormal">San’a- Yemen”</p>

  <p><br class="chapter" /></p>

  <p class="ortayazi">* * *</p>

  <p><br class="chapter" /></p>

  <p class="normal">Kışlanın kuzeyindeki düzlükte takımına talim ettirirken Mülazım Celâleddin’in dikkati yine Adil ile Avni’nin üzerindeydi. Mustafa’nın ölümü Adil’e çok dokunmuş, Adil’in yalnızlığı, elemi Avni’yi etkilemişti. Avni, Adil gibi değildi; yıllarını şehirde geçirmişti. Manisa’nın Kırkağaç ilçesinin Gelenbe köyünde doğan Avni Teselya Savaşı’nda şehit düşen babasına, kızamıktan ölen ağabeyine ait hatıraları sık sık annesinden, komşularından dinlemişti. Köye göre varlıklı bir ailedendi; hoca kızı olan annesinin gayretiyle hafızlığı tamamlamış, İzmir’de Rüştiye’yi<sup class="calibre2"><a href="../Text/yemen_ah_yemen-ide_split_036.html#footnote-100-23" id="footnote-100-23-backlink">[23]</a></sup>&gt; bitirmiş asker olmadan iki ay önce evlenmişti. Bazen evlendiğine üzülüyor, bazen de yalnız kalacak annesine bir arkadaş bırakmakla teselli buluyordu. Durumuna üzülmesi, onunla daha sıcak yakınlık kurmak için her fırsatı değerlendirmesi Adil’i de memnun etmişti. Onun bu insanî davranışı kumandanları Celâleddin’in gözünden kaçmamış, Avni’ye bakışını değiştirmişti.</p>

  <p class="normal">Şerare Meydanı tarafından bir dümbelek sesi gelmeye başladı. Orta yaşlı bir Arap, ayaklarının altındaki meşinle tozları savurarak koşuyordu:</p>

  <p class="normal">- Teşhir! Teşhir!</p>

  <p class="normal">Mülazım Celâleddin şaşırdı. Bir isyan başlangıcı mıydı? Dediklerine göre isyan genellikle gece baskınla başlardı. Kışlaya baktı; bir hareketlenme yoktu. Bu esnada Necati Bey’in oğlu Ali hem Şerare Meydanı’na doğru koşuyor, hem de ona sesleniyordu.</p>

  <p class="normal">- Celâleddin Amca teşhir, teşhir!</p>

  <p class="normal">Olağanüstü, görülmeye değer bir olay olduğunu anladı. Çavuşlara talime devam etmelerini emrettikten sonra, o da Ali’nin ardından koşmaya başladı. Evlerin kapıları açılıyor, delikanlılar, çocuklar “Teşhir! Teşhir!” çığlıklarıyla fırlıyor, sesin geldiği yöne koşuyorlardı.</p>

  <p class="normal">Şerare Meydanı’na giden yola çıktıklarında büyük bir kalabalıkla karşılaştılar. Önde kıpkırmızı kesilmiş, boncuk boncuk terleyen, başını önüne eğmiş, elleri birbirine urganla bağlanmış bir adamla peçeli bir kadın yürüyordu. Erkeğin sırtına asılan büyük bir dümbeleğe terlemiş, boyun damarları şişmiş bir delikanlı elindeki değnekle vurdukça, hemen hemen bütün San’a inliyordu. “Güm! Güm!” sesini işiten çoluk çocuk, yaşlı genç koşuyor, kalabalık gittikçe büyüyordu. “Allah kahretsin! Şunlara bak!” sözleriyle evlerin camlarını kadınlar, kızlar açıyorlardı.</p>

  <p class="normal">Dümbeleğe vuran delikanlı yorulunca, sopayı bir başkası eline alıyor, daha hızlı vurmaya başlıyordu. Ağustos güneşinin altın rengine boyadığı bir toz bulutu ortalığı kaplamıştı. Kadınla erkeğe kimse taş atmıyor, sopayla vurmuyor, sadece çevredekiler bağırıp çağırıyor, çocukların çığlıkları birbirine karışıyordu. Bazen birisi galeyana gelip tükürüyor, bir diğeri yoldaki hayvan pisliklerini onlara fırlatıyordu. Mülazım Celâleddin bir süre acıyarak kadın ve erkeğe baktıktan sonra, onları takip etmeyi kendine yakıştıramadı. Talim alanına doğru yürüdü.</p>

  <p class="normal">Yolda karşılaştığı Necati Bey gülümseyerek sordu:</p>

  <p class="normal">- Teşhirden mi geliyorsun?</p>

  <p class="normal">- Teşhirin ne olduğunu bilmiyordum. Dümbelek sesiyle beraber birisi “Teşhir! Teşhir!” bağırışlarıyla koşmaya başladı. Sonra senin Ali koşarken bana seslenince, ben de merak ettim. Nasıl bir şey olduğunu görmek istedim. Sadece zina cezası uygulandığını anladım. Sonra bunları ne yaparlar?</p>

  <p class="normal">- Bir şey yapmazlar. Zina yaptıklarına karar veren mahkeme, tayin ettiği iki memurun nezareti ve koruması altında cezasını da böyle uygulatır. Gördüğün gibi zina yapan erkeğin sırtına “merfa” dedikleri dümbelek bağlanır; birisi ona devamlı vurur. Urganla birbirine bağlanan kadın ve erkeği şehirde dolaştırdıktan sonra bırakırlar.</p>

  <p><br class="chapter" />
  <br class="chapter" />
  <br class="chapter" />
  <br class="chapter" />
  <br class="chapter" /></p>
</body>
</html>
