<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <link href="../Styles/stil.css" rel="stylesheet" type="text/css" />

  <title></title>
</head>

<body>
  <h2>31 TEMMUZ, 2003 TOHONO GÖLÜ, NEW JERSEY</h2>

  <p>Tolhono Gölü, New Jersey'deki diğer göllere nazaran uzak bir bölgedeydi. Qöl kenarında evler yoktu. Üst düzey yöneticilerin kullanımına ayrılmış, Cerberus Şirketi'ne ait özel arazide bulunuyordu. Diğer çalışanlara, kırk isekiz kilometre ileride başka bir göl kenarı tahsis edilmişti. Zaten çok uzalk bir bölgede olduğu için etrafı çitle çevrilmemişti. Tek güvenlik, alçak tepeler ve sık ağaçlar arasından kıvrılarak, kütükten yapılmış üç katlı konforlu bir tatil £vine giden yolun sekiz kilometre ilerisindeki kilitli bir bahçe kapısıydı, ev göl manzaralıydı ve iskelesinde kano ve kayıkların muhafaza edildiği bir kayıkhanesi vardı. Göle motorlu teknelerin girmesi yasaktı.</p>

  <p>Fred Ames, Cerberus'ta yönetici değildi. Daha alt seviyede çalışan biri de değildi; sadece, Girilmez işaretine dikkat etmeyen ve balık tutmak için göle giren yöre insanlarından biriydi. Gölü çevreleyen ağaçların arkasında küçük bir kamp kurdu. Göl, nadiren balık tutulduğu için levrek kaynıyordu, bu yüzden eski bir profesyonelin öğleden önce ikiyle dört kilo arasında levrek tutması fazla uzun sürmezdi. Uzun, siyah bir limuzinin tekne rampasında durduğunu fark ettiğinde,' olta atmak için uzun çizmeleriyle suya girmek üzereydi. İki adam, olta takımlarıyla arabadan inerken, şoför rampanın yanında duran kayıklardan birini suya itti.</p>

  <p>Ames bu kadar önemli şirket yöneticilerinin takma motor kullanmayışlarını tuhaf buldu. Bunun yerine, içlerinden biri gölün ortasına kadar kürek çekti, sonra ikisi de yemleri bağlayıp, olta atmaya hazırlanırken kayığın sürüklenmesine göz yumdu. Ames ormanın içine girdi ve şirket balıkçıları gidene kadar, Coleman ocağında kahve yapmaya ve karton kapaklı kitabını okumaya karar verdi.</p>

  <p>Kayığın ortasında oturan ve kürek çeken adam, bir seksenden biraz daha kısaydı ve altmış yaşındaki bir adam için oldukça formdaydı. Bronz yüzünün üzerinde ak düşmemiş, fazıl kahve saçları vardı. Eski bir Yunanlı tarafından titizlikle yapılmış bir mermer heykele benziyordu. Başı, çenesi, burnu, kulakları, kolları, bacakları, ayakları ve elleri son derece orantılı görünüyordu. Gözleri, neredeyse bir Eskimo köpeğininkiler kadar mavi-beyazdı, ama bakışları delici değildi. Yumuşak bakışları, sıcak ve dostça olarak yanlış yorumlanırdı, çünkü aslında herkesi inceden inceye incelerdi. Hareketleri kürek çekişi, yemi bağlayışı ve olta atışı tamamen hesaplıydı ve boşa giden tek bir hareketi yoktu.</p>

  <p>Curtis Merlin Zale her şeyin mükemmel olmasını isteyen biriydi. Bir zamanlar, günlük işlerini tamamlamak için mısır tarlaları arasında dolaşan o çocuktan eser kalmamıştı. Babası öldükten sonra aile çiftliğini idare etmek için on iki yaşında okulu bırakmış ve kendi kendini eğitmişti. Yirmi yaşına geldiğinde ülkedeki en büyük çiftliği kurmuş, annesi ve üç kızkardeşi adına çiftliği yönetecek bir müdür tutmuştu.</p>

  <p>Kurnaz zekâsını ve kararlılığını kanıtlayarak, sahte okul kayıtları düzenlemiş ve kendini New England'ın en prestijli iş okuluna kabul ettirmişti. Eğitim eksikliğine rağmen, Zale'e parlak bir zekâ ve iyi bir hafıza bahşedilmişti. Şeref listesine girerek mezun oldu ve ekonomi dalında doktora yapmaya başladı.</p>

  <p>Ondan sonra hayatı bir yol izledi: Şirketler kuruyor, onları çok başarılı yapıyor ve sonra da satıyordu. Otuz sekiz yaşına geldiğinde, milyar dolarlık servetiyle Amerika'nın dokuzuncu en zengin adamıydı. Sonra, kârı düşük, ama hisseleri tüm ülkede ve Alaska'da yüksek olan bir petrol şirketi satın aldı. On yıl sonra şirketi, eski ama sağlam bir kimya şirketiyle birleştirdi. Sonunda, elindeki bütün malları Cerberus adı altında dev bir holding haline getirdi.</p>

  <p>Hiç kimse, Curtis Merlin Zale'i gerçekten tanımıyordu. Kimseyle arkadaş olmaz, asla partilere ya da sosyal etkinliklere katılmazdı, hiç evlenmemişti ve çocuklara tahammül edemiyordu. Onun aşkı, güçtü. Politikacıları, sanki şecereli köpeklermiş gibi satın alıp satardı. Merhametsiz, katı ve Buzul Çağı kadar soğuktu. İş dünyasındaki rakipleri hiçbir zaman başarılı olamadılar. Çoğu, etik iş yöntemlerinden uzak, kirli ve hain savaşların kurbanı oldu ve iflas etti.</p>

  <p>Curtis Merlin Zale aşırı derecede kurnaz ve dikkatli olduğu için kimse onun şantaj yaparak ve cinayet işleyerek başarıyı yakaladığından en ufak bir şüphe bile duymadı. Garip olan, hiçbir iş ortağının, haber medyasının ya da düşmanının, onunla atışan kişilerin ölümlerinden şüphe etmemesiydi. Onun yoluna çıkan birçok kişi doğal gibi görünen sebeplerden ölüyordu: kalp krizi, kanser ve diğer yaygın hastalıklar. Birkaçı kazalarda öldü: araba, silah veya boğulma. Birkaçı, birdenbire ortadan kayboldu. Hiçbir iz, Zale'e çıkmıyordu.</p>

  <p>Curtis Merlin Zale bir nebze vicdanı olmayan, soğukkanlı bir sosyopattı. Bir karıncayı ezdiği kadar kolayca bir çocuğu öldürebilirdi.</p>

  <p>Mavibeyaz gözlerini, makarasındaki ipi hantalca çözmeye çalışan güvenlik şefine dikti. Bu kadar titizlikle planlanmış ve bilgisayarda analizleri yapılmış üç önemli projenin de başarısız olması bana çok garip geliyor, dedi.</p>

  <p>Çoğu Asyalıdan farklı olarak, James Wong'un esrarlı bir görünüşü yoktu. Eskiden Özel Kuvvetler'de binbaşıydı, son derece disiplinliydi, siyah mamba yılanı ve şişen engerek kadar hızlı ve öldürücüydü, bunlar onun kültüründen gelen biri için üstün özelliklerdi. Zale'in kirli işlerinin ve uygulama örgütü Viperların başındaydı.</p>

  <p>Olta makarasındaki düğüm yüzünden deliye dönmüş Wong, Olaylar bizim kontrolümüz dışında gelişti, dedi. Emerald-Dolphin işi, NUMA bilim adamları beklenmedik bir şekilde ortaya çıkınca ve sonra da dalıp, onu araştırmayı başarınca yattı. Sonra, araştırma ekibini kaçırdık, kurtulmayı başardılar. Ve şimdi, istihbarat kaynaklarıma göre NUMA personeli Golden Marlin 'in kurtarılmasına da yardımcı olmuş. Veba gibi ortaya çıkıyorlar.</p>

  <p>Bunu nasıl açıklarsın, Bay Wong? Onlar bir denizbilimi kurumu, ordu değil, hükümetin istihbarat ya da soruşturma teşkilatı değil, kendini deniz araştırmalarına adamış bir kurum. Paranın satın alabileceği en iyi askerler tarafından planlanan ve uygulanan eylemleri nasıl engelleyebiliyorlar?</p>

  <p>Wong oltasını ve makarasını yere koydu. NUMA'nın işin peşini bırakmayacağını tahmin edemezdim. Sadece şansımız yaver gitmedi.</p>

  <p>Zale bıkkınlıkla, Ben hataları hafife almam, dedi. Şanssızlık, kötü planlama ve beceriksizlik yüzünden meydana gelir.</p>

  <p>Wong, Başarısızlığa kimse benden daha fazla üzülemez, dedi.</p>

  <p>Ayrıca, Ono Kanai'nin New York'ta yaptığı aptalca gösterinin özellikle rahatsız edici olduğunu düşünüyorum. Neden çocuklarla dolu bir uçağı düşürmeye çalışırken, bize pahalı bir antika uçak kaybettirdiğini hâlâ anlayamıyorum. Ona kim bu yetkiyi verdi?</p>

  <p>Bunu, Pitt'le tanıştıktan sonra tamamıyla kendi başına yaptı. Sizin direktiflerinize göre, bizim planlarımız için engel teşkil eden kişiler yok edilmelidir. Ve sonra, tabii ki uçakta Kelly Egan'ın oluşu da bir nedendi.</p>

  <p>Onu neden öldürecekti?</p>

  <p>Kanai'yi tanıyabilirdi.</p>

  <p>Polisler, Kanai'den Viperların ve senin aracılığınla da Cerberus'un izini bulamadığı için şanslıyız.</p>

  <p>Wong, Bulamayacaklar da, diye söz verdi. Onları asıl konudan yeteri kadar uzaklaştırdık; güç kaynağımızı korumak için diğer operasyonlarda yaptığımız gibi.</p>

  <p>Zale buz gibi bir ses tonuyla, Ben olsam bunu başka şekilde hallederdim, dedi.</p>

  <p>Wong, Önemli olan sonuç, diye itiraz etti. Egan'ın motorları asla Ciddi bir şekilde itici güç olarak dikkate alınmayacak, en azından Emerald-Dolphin ve Golden Marlin soruşturmaları sonuçlanana kadar, bu da bir yıl ya da daha uzun sürer. Ve artık öldüğüne göre, Kaygan 66 formülü yakında sizin olacak.</p>

  <p>Eğer, sen bana getirebilirsen.</p>

  <p>Wong cesaretle, Neredeyse tamam, dedi. Görevi, Kanai'ye verilim. Bu kez, başarısız olmaya cesaret edemeyecektir.</p>

  <p>Ya Josh Thomas? O, asla vazgeçmeyecektir.</p>

  <p>Wong güldü. O yaşlı ayyaş, bize çok yakında formülü verecek. Söz veriyorum.</p>

  <p>Çok emin görünüyorsun.</p>

  <p>Wong başıyla onayladı. Kanai, Golden Marlin'i batırma işini ayarladıktan sonra gemiden Kelly Egan'ı kaçırarak, tehlikeli girişimini telafi etti. Onu, babasının New Jersey'deki evine uçuruyor.</p>

  <p>Umarım, Thomas'ı yakıt formülünü vermeye teşvik etmek için gözünün önünde kıza işkence yapmayı planlıyordur.</p>

  <p>Çok usta işi değil, ama bol bol bilgi toplamak için iyi bir plan.</p>

  <p>Çiftliğin etrafındaki nöbetçiler ne olacak?</p>

  <p>Onları alarma geçirmeden güvenliklerini geçmenin bir yolunu bulduk.</p>

  <p>Gemisi ve adamları Kermadec Adaları'nda havaya uçmadan önce ona buraya gelmesini emrettiğin için Kanai çok şanslı.</p>

  <p>Ona burada başka nedenlerden dolayı ihtiyacım vardı.</p>

  <p>Zale bir an sessiz kaldıktan sonra konuştu. Bu sorunun kesinlikle çözülmesini istiyorum. Projelerimiz, dış etkilerle engellenmeden tamamlanmalı. Başka bir başarısızlık istemiyorum. Belki de, Viper operasyonlarını karışıklık çıkmadan idare edebilecek birini bulmalıyım.</p>

  <p>Wong cevap veremeden, bir levrek kancaya takıldı ve Zale'in oltası U şeklini aldı. Balık sudan çıktı ve sonra tekrar suya çarptı. Balığın ağırlığının yaklaşık üç kilo olduğunu tahmin etti. Zale, balığı yorup kayığa doğru çekerken, her iki adam da sessiz kaldı. Balık kayığa çıktığında, Wong onu bir ağ ile örttü ve ayaklarının arasında çırpınışını seyretti. Güzel yakalayış, diye Zale'e iltifat etti.</p>

  <p>Balığın ağzından kancalan çıkarırken, Cerberus'un genel müdürünün yüzünde mutlu bir ifade vardı. Yaşlı bir Bassarino, denedi ve doğru, asla pes etmiyorlar. Tekrar olta atmadı, takım kutusuna uzandı ve el yordamıyla başka bir yem tuzağı aldı. Güneş yükseliyor. Bu kez bir Winnow deneyeceğim.</p>

  <p>Wong'un aklında bir uyan ışığı yandı ve düşüncelerini okumaya çalışarak, Zale'in gözlerine baktı. Viper'ın şefi olarak artık yararlı olmadığımı mı söylüyordunuz?</p>

  <p>Sanırım, başkaları gelecekteki girişimlerimizi daha verimli sonuçlara bağlayabilirler.</p>

  <p>Wong sakin bir öfkeyle, On iki yıldır, size sadakatle hizmet ediyorum. Bunun hiçbir anlamı yoktu?</p>

  <p>İnan bana, minnettarım... Zale aniden Wong'un arkasındaki suyu işaret etti. Oltana balık vurdu.</p>

  <p>Wong arkasını döndü ve baktı, ipinin hâlâ dolaşık olduğunu ve suda olta yemi olmadığını çok geç fark etti. Zale şimşek hızıyla alet kutusundan bir şırınga kaptı, iğneyi Wong'un boynuna soktu ve şırınganın arkasını itti.</p>

  <p>Zehir neredeyse hemen etkisini gösterdi. Karşı koyamadan, uyuşukluk başladı ve onu hızla ölüm izledi. Vücudu gevşemiş ve gözleri şoktan açık bir şekilde kayığa geri düştü.</p>

  <p>Zale soğukkanlılıkla, nabzını kontrol etti ve atmadığını anlayınca, kayığın çıpası olarak kullanılan taşlaşmış betonla dolu büyük teneke kutuya bağlı bir iple Wong'un ayak bileklerini bağladı. Sonra çıpayı yandan suya attı ve arkasından Wong'un cesedini itti. Hava kabarcıkları yüzeye çıkmayı bitirene kadar duygusuzca izledi.</p>

  <p>Kayığın içinde balık çırpınmaya devam ediyordu, ama mücadelesi hızla azalıyordu. Zale, onu Wong'un yanına fırlattı.</p>

  <p>Yeşil suya bakarken, Üzgünüm, dostum, ama başarısızlık, başarısızlık getirir. Aklın çalışmamaya başladığında, yerine başkasını alma zamanı gelir.</p>

  <p>Sabırsızlanmaya başlayan Fred Ames, ağaçların arkasına saklanarak dikkatle göle doğru yürüdü. Kıyı şeridine yaklaştığında, suya baktı ve orda bekleyen limuzine doğru kürek çeken yalnız adamı gördü.</p>

  <p>Kendi kendine, Çok tuhaf, diye mırıldandı. Kayıkta iki kişi olduklarına yemin edebilirim.</p>

  <p>Artık Ono Kanai'nin yönettiği, yeniden organize olan Viper ekibi, Egan çiftliğindeki güvenlik görevlilerinin nöbet değişimi vaktini, bir önceki nöbetçinin ayrılış ve yeni görevlinin kapıda belirme saatlerinden öğrenmişlerdi. Sonra da videolu görüntüleme sistemi sayesinde görevlileri saklandıkları yere kadar takip etmeyi başarmışlardı. Sırada, şerif yardımcısı kılığında içeri girmek ve devriye arabası gibi boyanmış bir araba kullanmak vardı. Şüphe çekmeyecek şekilde kamufle olmuş yol bekçisini öldürdükten sonra, eve girecekler, Josh Thomas'ı ele geçirecekler ve yeni güvenlik programı hakkında konuşmak üzere diğer görevlileri toplayacaklardı.</p>

  <p>Görevliler eve geldikten sonra vurularak öldürülecekler ve cesetleri ambarın altındaki sığınağa atılacaktı.</p>

  <p>Ona Kanai, Cerberus'a ait özel bir uçakla yakınlardaki havaalanına vardıktan sonra, ilaçla uyuşturduğu Kclly'yi arabasının bagajına atarak, artık onun paralı askerleriyle korunan, babasının çiftliğine doğru yola koyuldu. Kelly'yi ön kapıdan içeri taşıyarak, bir masa sandalyesine bağlanmış ve ağzı kapatılmış Josh Thomas'ın önünde, yere bıraktı.</p>

  <p>Thomas, iplerinden kurtulmaya ve ağzındaki çaput parçalarına rağmen söylenerek, küfretmeye çalıştı ama bu yaptığı, sahte şerif yardımcısı üniformalarından sıyrılıp, standart siyah iş tulumlarını giymiş olan diğer beş adamın gülmesinden başka bir işe yaramadı.</p>

  <p>Kanai, Her şey yolunda gitti mi? diye sordu.</p>

  <p>Bir seksen beş boylarında ve yaklaşık yüz elli kilo gelen bir insan azmanı, başını sallayarak cevap verdi. Egan'ın muhafızları pek akıllı değilmiş. Sahte şerifi olduğu gibi yuttular.</p>

  <p>Şimdi neredeler?</p>

  <p>İcaplarına bakıldı.</p>

  <p>Kanai, becerikli iş arkadaşının çarpık gülüşüne, eksik ön dişlerine, kırık burunlu yaralı yüzüne ve yelken kulaklarına bakarak, memnun olmuş bir ifadeyle başını salladı. İyi iş basardın Darfur.</p>

  <p>Kalın, siyah yelelerin altından şeytani gözler parladı. Kanai ile Darfur, İran'da faaliyet gösteren bir terörist grubu yok ederken tanıştıkları ilk günden beri birlikte çalışıyorlardı. İriyarı Arap, Thomas'ı işaret etti.</p>

  <p>Lütfen dikkat edin. Tek bir çiziği bile yok, yine de bilmek istediklerinizi söyleyecek kıvama geldiğine eminim.</p>

  <p>Kanai, Thomas'a bakınca vücudunun sızlayan yerlerinin yüzüne yansıttığı ifadeyi fark etti. Darfur'un bu bilim adamının kaburgalarını kırdığından emindi. Üstelik, bilim adamının Kelly'yi verilen ilaç yüzünden yerde bilinçsiz bir halde yatıyor görmekten dolayı öfkeli olduğunu da anlayabiliyordu. Kanai üstünden geçerek acımasızca Kelly'nin karnına bir tekme atarken Thomas'a gülümsedi. Kelly'nin gözleri çabucak açılıp kapanırken, yüzünde bir acı ifadesiyle feryat etti.</p>

  <p>Uyanın, Bayan Egan. Babanızın yakıt formülünü açıklaması için Bay Thomas'ı ikna etme zamanı geldi.</p>

  <p>Kelly güçlükle nefes alırken, kıvrılarak karnını tuttu. Hayatı boyunca hiç bu kadar büyük bir acı çekmemişti. Kanai botlarını en fazla acıyı verecek bölgeye indirmekte ustaydı. Kelly bir dakika sonra, dirseği üzerinde doğrulup Thomas'a bakmaya çabaladı. Bu pisliğe bir şey söyleme cJosh...</p>

  <p>Daha fazla konuşmadı. Kanai botuyla ensesine indirip kafasını halının üstüne bastırırken nefesi kesilmişti. Soğuk bir sesle, Dik kafalı bir kızsın, dedi. Acıdan hoşlanıyor musun? Çünkü sana acı vereceğimden emin olabilirsin.</p>

  <p>Kanai'nin adamlarından biri, elinde taşınabilir bir telsizle içeri girdi. Ön kapıya bir araba yaklaştığı bildirildi. Girmesine izin vermesck mi?</p>

  <p>Kanai bir süre düşündü. Girmesine izin verip kim olduğunu anlamak, onları geri çevirip şüphe uyandırmaktan iyidir.</p>

  <p>Giordino, Miami'den yaptıkları uçuşun verdiği yorgunlukla esnerken, Pekâlâ, patron, dedi. Şatonun kapısını nasıl açmayı düşünüyorsun?</p>

  <p>Çiftlik gereçleri satan bir dükkândan kiraladıkları eski Ford marka pikabın direksiyon başındaki Pitt, Kodu tuşlayacağım, dedi. Kodu biliyor musun? Hayır.</p>

  <p>Kanai'nin Kelly'yi babasının laboratuvarına götürdüğünü ileri sürerek, seni Golden Marlinden aldıktan bir saat sonra beni buralara sürüklüyorsun ve güvenlik kodunu bilmiyorsun, öyle mi?</p>

  <p>Kelly'den ve Josh'tan zorla bilgi almak için daha uygun bir yer olabilir mi? Formül, laboratuvarda bir yerlerde saklı olmalı.</p>

  <p>Devasa kapıya ve yüksek duvarlara bakan Giordino, Peki içeri girmek için hangi akıllı aleti kullanacaksın? dedi.</p>

  <p>Pitt cevap vermeden pencereden dışarı sarktı ve bazı düğmelere bastı. Bunun işe yaraması lazım. Kelly'nin yedek olarak kullandığı farklı bir kod vardı.</p>

  <p>Farz edelim, Kanai ile dalkavukları güvenlik sistemini bozdular ve görevlileri etkisiz hale getirdiler. Sana, adamın bize kapıyı açacağını düşündüren ne?</p>

  <p>Kod olarak Cerberus yazdım.</p>

  <p>Giordino'nun gözleri dönmüştü. Aklım biraz çalışıyorsa, şimdi gitmem gerektiğini söylerdi.</p>

  <p>Eğer yaralıyorsam kapı açılmaz, bu yolculuğu boşu boşuna yapmış oluruz ve Kelly'yi sonsuza dek kaybederiz.</p>

  <p>Giordino cesur bir ifadeyle, Onu bulacağız, dedi. Onu bulana kadar aramaktan vazgeçmeyeceğiz.</p>

  <p>Dev kapılar yavaşça açılmaya başladığında, tam da oradan ayrılmak üzereydiler.</p>

  <p>Pitt gururlu bir ifadeyle, Sanırım doğru tuşa bastık, dedi. Bizi paramparça etmek için pusuda beklediklerini biliyorsundur umarım.</p>

  <p>Pitt arabayı kullanarak, kapıdan geçti. Bizim de silahımız var.</p>

  <p>Ah, elbette. Senin antika 45'lik Colt'un, benimse torpidoda bulduğum bir tornavidam var. Üstlerine gittiğimiz adamlarda öldürücü silah kaynıyor.</p>

  <p>Belki yoldan bir şeyler bulabiliriz.</p>

  <p>Çiftlik arazisinden geçen Pitt, yollarını keseceklerini düşünerek üzüm bağlarına geldiğinde yavaşladı. Düşündüğü gibi oldu. Kanai'nin güvenlik görevlisi üniforması giyen adamlarından biri arabanın yanına gelerek, pencereden içeri eğildi ve silahını göğsüne doğrulttu. Size yardımcı olabilir miyim beyler?</p>

  <p>Pitt masum bir ifadeyle, Gus nerede? diye sordu.</p>

  <p>Görevli, Arayıp hasta olduğunu söyledi. Gözleriyle arabada silah aradı ve göremeyince rahatladı.</p>

  <p>Küçük kızı nasıl?</p>

  <p>Görevlinin kaşları yukarı kalktı. Sağlıklı, son duyduğuma göre...</p>

  <p>Pitt sağ kalçasının altında tuttuğu Colt silahı namlusundan kavrayıp, görevlinin alnına doğrultunca lafı yarım kaldı. Gözleri şaşılaştı, kafası ve omuzları arabanın pencere kasasından aşağı kaydı ve kayboldu.</p>

  <p>Sahte güvenlik görevlisi neredeyse daha yere düşmeden, Pitt ve Giordino onu asmaların arasından geniş bir ağaç gövdesinin içine ve oradan da sekiz basamak aşağıdaki yeraltı gözetleme bölmesine çektiler. Duvara, kameraları çiftliğin tarlalarını ve evin içini tarayan yirmi tane monitör yerleştirilmişti. Pitt iple bağlanmış Thomas'ı ve acı içinde yerde kıvranan Kelly'yi görünce donakaldı, Kelly'ye işkence yapıldığını görünce sinirlenmişti, ama hayatta ve sadece birkaç metre ileride olduğu için sevinçliydi. Odadaki beş Viperların kameralar tarafından izlendiklerinden haberleri yokmuş gibi görünüyordu.</p>

  <p>Aniden keyfi yerine gelen Giordino, Onu bulduk, dedi.</p>

  <p>Heyecanı artan Pitt, Hâlâ yaşıyor, dedi. Ama görünüşe bakılırsa bu pislikler ona zor anlar yaşatmış.</p>

  <p>Giordino, Hemen saldırıya geçmeyelim. Güvenlik sistemi sayesinde buradan bütün çiftliği ve evi izleyebilir, Kanai'nin adamlarının yerlerini saptayabiliriz.</p>

  <p>Çabuk olmalıyız. Yerde yatan heriften bizimle ilgili haber bekliyor olacaklar.</p>

  <p>Giordino konsolun başına oturduğunda, Pitt kiralık suikastçının Egan'ın güvenlik görevlisinin üniformasını giyerken çıkardığı siyah giysisini buldu. Hareketsiz bedene baktı ve hemen hemen aynı ölçülerde olduklarını gördü. Hızla sokak kıyafetlerini çıkardı ve siyah pantolonla süveteri giydi. Botlar biraz sıkıydı, ama ayaklarını içine sıkıştırdı ve başına kıyafeti tamamlayan kayak maskesini geçirdi.</p>

  <p>Monitörlerden biri ambarın altındaki bir kilerde buğday çuvalları gibi yığılmış Egan'ın güvenlik görevlilerinin cesetlerini gösterdiğinde Giordino, Cinayet söz konusu olduğunda bu herifleri hiçbir şey durduramıyor, dedi. Kanai'nin adamlarını bulmak için bir kameradan diğerine geçti. Evdeki beş adam dışında, iki tane daha saydım. Biri, nehre bakan arka kapıyı kolluyor, diğeri de ambarın yakınında.</p>

  <p>Yerde yatan dostumuzu da sayarsak, sekiz ediyor.</p>

  <p>Şimdi destek istemenin tam sırası. Pitt başıyla tezgâhın üzerindeki üç telefondan birini işaret etti. Şerife haber ver. durumu anlat ve bir SWAT ekibi göndermelerini iste. Ya sen? Sen ne yapacaksın?</p>

  <p>Pitt, Bu kıyafetin içinde onlardan biri olduğumu zannedecekler. Etraf cehenneme dönüştüğünde evin içinde bir dost olmasının zararı olmaz, dedi.</p>

  <p>Giordino, Ya ben? diye sordu. Sen burada kal, durumu izle ve SWAT ekibini yönet. Kanai arayıp arabanın içindekilerin nereye gittiğini sorarsa? Bir şey uydur. İki gübre satıcısının geldiğini ve icaplarına baktığını söyle.</p>

  <p>Buradan eve nasıl gideceksin?</p>

  <p>Üzüm bağı, evin ön tarafına kadar uzanıyor. Asmaların arasından ilerleyeceğim ve sütunların arkasından ön verandaya geçeceğim. En zor kısım dar çimen yolu aşmak olacak.</p>

  <p>Giordino hafif sırıtarak, Bizi başka belaya bulaştırma, Stanley, dedi.</p>

  <p>Uslu duracağıma söz veriyorum, Ollie.</p>

  <p>Giordino monitörlere dönerken, Pitt yaşlı ağaç gövdesindeki merdivenlerden çıktı ve üzüm bağında dikkatle ilerledi.</p>

  <p>Pitt'in içinde iki tür duygu vardı; Kanai'nin adamları ona tekrar işkence etmeden Kelly'yi kurtaramama korkusu ve intikam isteği. Cerberus Şirketi'nin ve ölüm saçan Viper çetesinin ardında cesetler bıraktığına inanamıyordu ve ne için? Kâr mı? Güç takıntısı mı? Hiç kimse böyle ödüllerin keyfini çıkaracak kadar uzun yaşamazdı. Pitt'e göre bu delilikti.</p>

  <p>Asma dallarının altında çömelerek ve botları yumuşak toprağa batarak sıralar arasında koştu. Otomatik tüfeği etkisiz hale getirdiği Viper'dan almamıştı. Nadiren tüfek kullanırdı, genellikle eski .45'lik Colt'unu ve yedek iki şarjörünü taşımayı tercih ederdi. Yaz günü sıcak ve nemliydi, kayak maskesinin altında terlemeye başlamıştı. Maskeyi çıkarmadı, çünkü bu Viperların standart giysisiydi ve dikkat çekmek istemiyordu.</p>

  <p>Asma sıraları, evin ön tarafını ayıran dar bir çimen alanda sona erene kadar yüz metreden daha fazla koştu. Ambarı ve evin arkasını koruyan Viperların görüş alanında değildi, ama evdekilerin dikkatini çekmeden on beş metrelik açık alandan geçmek, gizlenmeye çalışmaktan çok görünmez adamı oynamak demekti. Pencerelere baktı ve diğer taraftaki hareketi gördü, bu da asma siperlerinden çıktığı anda tamamen görüneceği anlamına geliyordu.</p>

  <p>Evin verandasının ilk sütunuyla arasında, parlak güneş ışığı altındaki on beş metrelik açık bir çimen alan uzanıyordu. Hareketleri perdeler tarafından gizlenene kadar asmaların sonuna doğru yavaş yavaş ilerledi. Ani bir hamle, içeriden birinin dikkatini çekebilirdi, bu yüzden evin arkasındaki nöbetçiye dikkat ederek, yavaşça bahçeye doğru ilerledi. Solucan yakalamış bir kuşa sezdirmeden yaklaşan bir kedi gibi hareket ediyordu.</p>

  <p>Beş tahta basamak, sütunlu verandaya çıkıyordu, Pitt yavaşça, sessizce ve bir gıcırtı sesi çıkarır korkusuyla basamakları çıktı. Birkaç saniye içinde sırtını, oturma odasının büyük cumbasından bir buçuk metre ilerideki köşe duvara yaslamıştı. Yüzüstü yattı ve diğer tarafa ulaşana kadar pencerenin altından sürünerek geçti, sonra ayağa kalktı ve ön kapıya doğru yürüdü. Yavaşça tokmağı çevirdi ve kapıyı açtı. Ortada kimse yoktu, bir gölge gibi içeri süzüldü.</p>

  <p>Oturma odasının kapısı yoktu. Açık kemerli bir girişi vardı. Girişin yanındaki kaidenin üzerinde, içinde küçük tropikal bir bitki olan bir çömlek duruyordu. Pitt oturma odasına bakmak için onu paravan olarak kullandı; bu hızlı bir bakış değil, herkesin pozisyonunu iyice aklına yerleştirmek için yaptığı ağır bir incelemeydi.</p>

  <p>Alnı, kulakları ve burnundaki ince kesiklerden kan damlayan Josh Thomas, odanın ortasındaki sandalyede kendini bırakmış ve bağlı bir halde oturuyordu. Pitt kırmızı Fokker'ın pilotu olan Ono Kanai'yi tanıdı. Büyük deri bir kanepenin ortasında oturan Kanai, koltuk koluna yaslanmış, sakince purosunu içiyordu. Siyahlar içindeki Viperlardan ikisi, şöminenin iki yanında silahları hazır bir şekilde ayakta duruyordu. Bir diğeri, elinde Thomas'ın gözünün üzerine doğrulttuğu bıçakla, Thomas'ın yanında duruyordu. Dev bir canavar olan beşinci Viper, mücadele eden Kelly'yi tek eliyle uzun saçlarından yakaladı, ve havaya kaldırdı. Ayaklan yerden kesilen Kelly bağırmadı, sadece acı içinde inledi'.</p>

  <p>Pitt bir süreliğine geri çekildi ve Giordino'nun onu monitörden izleyip izlemediğini merak etti. Basitçe odaya girip eski zamanlardaki gibi, Pekâlâ hayvan herifler, cehenneme gidin, diyebileceğini düşünmek saçmaydı. Bu kadar aptalca bir şey denerse, içerideki adamlar ona yüzlerce kez ateş etmekten başka bir şey düşünmeyeceklerdi. Yıllardır adam öldürmek için eğitilmişlerdi ve karar vermekte bir mikrosaniye bile kaybetmezlerdi. Bu adamlar için adam öldürmek, diş fırçalamak kadar normaldi. Diğer taraftan Pitt, bir insan daha vurmak için kendini hazırlamak zorundaydı. Daha önce kendini korumak için adam öldürmüş olmasına rağmen, damarlarından soğuk kan akmıyordu. Bu sıkıntı veren durum için kendini katılaştırması ve Josh Thomas'la Kelly Egan'ın hayatlarını kurtarıyor olacağı gerçeğiyle niyetini haklı çıkarması gerekiyordu. Ama sadece başarılı olursa, ki bu her açıdan ufak bir olasılıktı.</p>

  <p>Baskın yapabileceği ve odaya siyah Viper kıyafetleriyle girerse hemen şüphe uyandırmayacağı halde, gizlendiği tropikal bitkinin arasından ateş ederse, iki saniyelik avantajla daha güvende olacaklarına karar verdi. Kurşunların nereden geldiğini hemen anlamayacakları için geç tepki vereceklerdi. Önem sırasına göre hedeflerini seçebilirdi.</p>

  <p>Bu fikriden hemen vazgeçti. İki ya da üçünü haklayabilirdi, ama geri kalanlar, işini bitircmeden onu delik deşik ederlerdi. Sonra, serseri bir kurşunun Kelly ya da Thomas'a isabet etme olasılığı vardı. Tek umudun, SWAT ekibi gelene kadar vakit kazanmaya çalışmak olduğuna karar verdi. Colt'u masanın üzerindeki vazonun arkasına bıraktı, dikkat çekmeyecek bir şekilde odaya girdi ve sessizce ayakta durdu.</p>

  <p>İlk başta, Pitt'in farkına varmadılar. Odadaki herkes, Darfur'la mücadele eden Kelly'ye odaklanmıştı. Korkunç acı yüzünden Kelly'nin gözlerinden boşalan yaşları görebiliyordu, işkenceye son vermeye çalışmadan orada öylece durmak Pitt için ıstırap vericiydi. SWAT ekibinin ancak beş dakika sonra gelebileceğini hesapladı, ama Thomas ve Kelly'nin acı çekmesine seyirci kalamazdı.</p>

  <p>Sakince Kanai'ye, Şişman çocuğa onu bırakmasını söyle, dedi.</p>

  <p>Kaşları şaşkınlıkla yukarı kalkan Kanai, Pitt'e baktı. Ne dedin?</p>

  <p>Şişko dalkavuğuna iğrenç ellerini kızın üzerinden çekmesini söyle, dedim. Ve kayak maskesini çıkardı.</p>

  <p>Odadaki bütün Viperlar hemen Pitt'in kendilerinden biri olmadığına karar verdiler ve silahlarını hızla yukarı kaldırıp göğsüne nişan aldılar.</p>

  <p>Kanai şaşkınlıkla, Sen! diye homurdandı. Bekleyin! diye bağırdı. Onu öldürmeyin. Henüz değil.</p>

  <p>Kelly bir anda acısını unuttu ve şaşkınlıktan şok olmuş bir halde baktı. Soluk soluğa, Hayır, hayır, gelmemeliydin! dedi.</p>

  <p>Pitt sertçe, Onu bırakmazsa, peşinden sen öleceksin Kanai, dedi.</p>

  <p>Kanai şaşkınlıkla Pitt'e baktı. Ah, gerçekten mi? Beni kim öldürecekmiş? Sen mi?</p>

  <p>SWAT ekibi her an burada olabilir. Buradan tek çıkış yolu var. Tuzağa düştünüz.</p>

  <p>&nbsp; &nbsp;Size inanmazsam, beni affedin Bay Pitt. Sonra başını hafifçe eğerek deve işaret etti. Bayanı yere bırak, Darfur. Dikkatini Pitt'e yöneltti. Adamlarımdan birini öldürdün mü?</p>

  <p>Pitt, Hayır. Sadece güvenlik merkezindeki dostunuzu bayılttım ve elbiselerini ödünç aldım, dedi.</p>

  <p>Seninle paylaşacak bir kozum var, Bay Pitt. Aynı fikirde değil misin?</p>

  <p>Kendi adıma, senin kokuşmuş planlarını bozduğum için madalya almam gerektiğini düşünüyorum. Sen ve arkadaşların Jura devrindeki bataklıklara aitsiniz.</p>

  <p>Ölümün yavaş ve acılı olacak.</p>

  <p>İşte buydu. Kanai, Pitt'i çabucak öldürmeyecekti. Artık katil ödeşme vaktinin geldiğini düşünüyordu. Pitt tehlikeli bir durumda olduğunun tamamıyla farkındaydı. Giordino monitörden olanları izlerken ne düşünüyordu? Polis gelmek üzereydi. Bu kadarından emindi, ama ne zaman? Mümkün olduğu kadar zaman kazanmaya çalışmalıydı.</p>

  <p>Masumca, Partiye davetsiz gelerek bir şeye engel oldum mu? diye sordu.</p>

  <p>Kanai ona dikkatle baktı. Bayan Egan ve Bay Thomas'la, Dr. Egan'ın işleri hakkında dostça tartışıyorduk.</p>

  <p>Pitt geçiştirerek, Her zamanki ‘yakıt formülünü bul’ meselesi, dedi. Hiç de yaratıcı değilsin, Kanai. Sen ve Cerberus'taki dostların dışında neredeyse bütün ülke formülü biliyor.</p>

  <p>Kanai'nin gözleri açıldı. İyi bilgi almışsın.</p>

  <p>Pitt omuzlarını silkti. Her şey davul sesini nasıl yorumladığına bağlı.</p>

  <p>Kelly, Thomas'ın yanma gitmişti. Thomas'ın ağzındaki tıkacı çıkardı, kazağıyla yüzündeki kanı temizlerken sutyeni görünüyordu. Thomas mırıldanarak teşekkür ederken donuk gözlerle Kelly'ye baktı. Küçük kanyonda tavşan yakalamış bir çakal gibi görünen iri Darfur, Pitt'in arkasında duruyordu.</p>

  <p>Kanai ona, Tanrı’nın bir lütfü olduğunu kanıtlayabilirsin, dedi. Kelly'ye döndü. Evet Bayan Egan, bana güzelce yakıt formülünü vereceksiniz, yoksa bu adamı önce dizlerinden, sonra dirseklerinden vuracağım, sonra da kulaklarını havaya uçuracağım.</p>

  <p>Kelly acıyla Pitt'e baktı. Bu, son darbeydi. Kanai, hem Pitt'i hem de Thomas'ı tehdit ederken dayanmaya gücü olmadığını biliyordu ve aniden çöktü. Formül, babamın laboratuvarında saklı.</p>

  <p>Kanai, Nerede? diye sordu. Orayı zaten adamakıllı aradık.</p>

  <p>Kelly cevap verecekken, Pitt onu engelledi. Ona söyleme. Cerberus'taki katil arkadaşlarına hak etmedikleri bir refah kaynağı vereceğimize hep birlikte ölelim daha iyi.</p>

  <p>Kanai, Yeter, diye onu tersledi. Omzundaki tabanca kılıfından bir otomatik çıkardı ve ağzını Pitt'in sol dizine nişan aldı. Galiba, Bayan Egan'ın ikna edilmesi gerekiyor.</p>

  <p>Darfur yürüdü ve Pitt'in önünde durdu. Efendim, bu köpeğin işini halletmeme izin verirseniz bunu bir şeref sayarım.</p>

  <p>Kanai iri adama baktı ve gülümsedi. Çok dikkatsizim. Senin ikna kabiliyetini ihmal ettim, eski dostum. O, senindir.</p>

  <p>Darfur tüfeğini bir sandalyeye dayamak için dönerken korkmuş gibi numara yapan Pitt, aniden bir çıngıraklıyılan gibi çözüldü ve dev gibi adamı kasıklarından yakalayarak, diziyle sertçe vurdu. Bunun, sersemletici ya da en azından etkisiz hale getirecek bir darbe olması gerekiyordu, ama Pitt'in hedefi biraz uzağaydı ve büyük kuvvet, uyluğun gövdeyle birleştiği yere, Darfur'un cinsel organının yanına isabet etti.</p>

  <p>Darfur gafil avlanmıştı ve acıdan nefesi kesilerek iki büklüm oldu, ama sadece bir an için. Neredeyse hemen kendine geldi ve ellerini kenetleyerek Pitt'in nefesini kesen, onu bir masaya fırlatan balyoz gibi bir yumrukla göğsüne vurdu ve Pitt halının üzerine düştü. Pitt hiç bu kadar kötü dayak yememişti. Ciğerlerine hava doldurmak için dizlerinin üzerinde doğruldu. Biraz daha dayak yerse, morga aday olacaktı. Ayakları ve yumruklarıyla devi asla yenemeyeceğini biliyordu ve herhangi bir direniş göstermek için bile kanalizasyon borusu büyüklüğünde kaslara ihtiyacı vardı. Herhangi bir çeşit silaha ihtiyacı vardı. Bir sehpa alıp havaya kaldırdı ve Darfur'un kafasına geçirdi, tahta yüzey paramparça oldu. Canavarın demirden bir kafatası vardı. Gözleri kaydı ve sallanmaya başladı. Pitt, onun düşebileceğini düşündü ve Kanai'nin elinden silahı almak için atlamaya hazırlandı, ama Darfur darbenin etkisinden kurtuldu, başını ovdu, gözlerini tekrar odakladı ve yeniden saldırmaya başladı.</p>

  <p>Pitt hayatının kavgasını yapıyor ve kaybediyordu. Doğruluğu bütün dünyada kabul edilmiş boksla ilgili bir deyiş vardır: Küçük sağlam bir adam asla büyük sağlam bir adamı yenemez. En azından adil bir kavgada. Pitt fırlatacak bir şey bulmak için çılgınca etrafına bakındı. Küçük bir masadan seramik bir lamba kaptı ve iki eliyle fırlattı. Patton tanktan seken bir taş gibi Darfur'un sağ omzundan sekti. Pitt sırasıyla, telefon, vazo ve örtünün üzerinde duran saati fırlattı. Tenis toplarıyla bile yaylım ateşine tuttu. Hiçbirinin, Darfur'un kocaman vücudu üzerinde en ufak bir etkisi bile olmadı.</p>

  <p>Pitt soğuk ve donuk gözleri okuyabiliyordu, devin oyun oynamaktan sıkıldığının farkındaydı. Darfur oyunu idare eden oyuncuya engel olmaya çalışan bir defans oyuncusu gibi kendini ileri fırlattı. Ama Pitt hâlâ kenara çekilebilecek kadar çevikti, ekspres tren yanından geçti ve büyük bir gürültüyle piyanoya çarptı. Pitt koştu ve Darfur'un yüzünü dağıtmak için piyanonun taburesini kaldırdı. Bu darbe, asla gerçekleşmedi.</p>

  <p>Kanai kollarıyla boynunu sıkan Kelly'yi küçük bir kemirgenmiş gibi yana itti ve Pitt'in başının arkasına silahının dipçiğiyle vurdu. Darbe, Pitt'i bayıltmadı, ama gözünün kararıp dizlerinin üstüne düşmesine neden olacak kadar büyük bir acı verdi. Bilinci yavaş yavaş geri geldi ve görüşünü örten bir karanlığın içinden Kelly'nin bağırdığının farkına vardı. Görüşü açıldıkça, Kanai'nin onu sindirdiğini ve kolunu neredeyse kırılana kadar büktüğünü gördü. Kanai dikkatini Pitt'le Darfur arasındaki tek taraflı kavgaya verdiğinde Kelly, silahı ondan almaya çalışmıştı.</p>

  <p>Pitt kollarını göğsünün etrafına dolaşmış, ellerini birbirine kenetlemiş ve onu sıkmaya başlamış olan Darfur'un kendisini yere doğru çektiğinin farkına vardı. Nefesi, sanki bir boa yılanı tarafından sarılıyormuş gibi yavaş yavaş ve geri dönüşü olmayan bir şekilde ciğerlerine sıkıştırılıyordu. Ağzı açıktı ama nefes alamıyordu. Karanlık geri dönüyordu ve bir daha güneş ışığını görmeyi hayal etmiyordu. Kaburgalarının kırılmak üzere olduğunu hissetti, baskı aniden azalıp göğsünün etrafındaki kollar gevşediğinde, teslim olmasına ve ölümün ıstırabına son vermesine iki saniye vardı.</p>

  <p>Sanki rüyada birbirini izleyen olaylar gibi, Giordino'nun odaya girdiğini, Kanai'nin böbreklerine arkadan bir yumruk attığını ve Kanai'nin acıdan iki büklüm olduğunu gördü. Kanai silahını düşürdü ve Kelly'nin kolunu bıraktı.</p>

  <p>Diğer Viperlar, şimdi silahlarını Giordino'ya doğrultmuş, Kanai'nin ateş emrini bekliyorlardı.</p>

  <p>Darfur kısa bir an için endişeyle davetsiz misafire baktı, ama Giordino'nun ateşli silah taşımadığını ve kendinden en az otuz santim kısa olduğunu görünce, yüzünde bir küçümseme ifadesi belirdi. Şeytanca, Onu bana bırakın, dedi.</p>

  <p>Ani bir hareketle, Pitt'i halıya bıraktı sonra iki adım attı ve Giordino'yu ayı gibi kucaklayarak, ayaklarını yerden kesti. Darfur artık rakibinin tepesinden bakmıyordu, yüz yüzeydiler ve aralarında ancak birkaç santim vardı. Darfur'un dudakları şeytani bir bakışla gerilirken, Giordino'nun yüzünde korkudan eser yoktu ve ifadesizce bakıyordu.</p>

  <p>Darfur, onu belinin üst kısmından kavrayıp kollarını arkasında mengene gibi kenetlediğinde Giordino, serbest kalan kollarını kaldırdı ve devin kafasının üzerinden havaya doğru uzattı. Darfur, Giordino'nun yukarı kaldırdığı kollarını önemsemedi ve muazzam kuvvetinin her gramını, kısa İtalyanın canını çıkarmak için kullandı.</p>

  <p>Hâlâ sersem gibi olan ve çok canı yanan Pitt, ezilen göğsü ve yaralanan başı yüzünden derin nefesler çekerek ve acı içinde soluyarak odada emekledi. Kelly tekrar Darfur'un sırtına atladı, elleriyle gözlerini kapatarak ve kafasını ileri geri bükerek, onunla güreşmeye başladı. Darfur tek eliyle ondan kolayca kurtuldu ve onu bir vitrin mankeniymiş gibi ileri fırlatarak, kanepenin üzerine gönderdi, sonra Giordino'yu canını çıkarırcasına sıkmaya kaldığı yerden devam etti.</p>

  <p>Ama Giordino'nun kurtarılmaya ihtiyacı yoktu. Ellerini indirdi ve parmaklarıyla Darfur'un boğazını sıktı. Dev, aniden ölümle göz göze gelenin kendisi olduğunu fark etti. Yüzündeki şeytani ifade, ciğerlerine giden hava kesilip çaresizce önce Giordino'nun göğsünü yumruklamaya ve sonra da boğazındaki çelik parmakları açmaya çalışırken, buruşuk bir korkuya dönüştü. Ama Giordino acımasızdı. Pes edeceğe benzemiyordu. Darfur deli gibi odanın içinde dönerken, amansız bir buldok gibi dayandı.</p>

  <p>Darfur aniden tökezleyip üzerinde Giordino'yla birlikte meşe bir kereste gibi yere düştüğünde, korkunç bir inleme duyuldu. O anda, bir sürü devriye arabası ve SWAT minibüsü patinaj yaparak çakıl araba yolunda durdu. Ağır silahlı üniformalı adamlar, evin etrafını kuşatmaya başladılar. Aynı zamanda, pencerelerden yaklaşan helikopterlerin sesleri duyuldu.</p>

  <p>Kanai adamlarına, Arka tarafa, diye bağırdı. Kelly'yi belinden yakaladı ve odadan sürüklemeye başladı.</p>

  <p>Pitt buz gibi bir sesle, Ona zarar verirsen, seni ufak ufak parçalara ayırırım, dedi.</p>

  <p>Kanai'nin hızla, mücadele eden bir rehineyle kaçma ihtimalini hesapladığını fark etti.</p>

  <p>Kanai, onu Pitt'e doğru fırlatırken alaycı bir ifadeyle konuştu. Merak etme. Şimdilik senin. Tekrar karşılaşana kadar ve karşılaşacağız.</p>

  <p>Pitt, onları takip etmeye çalıştı, ama koşacak durumda değildi, tökezleyerek bir masaya dayandı ve zihninin açılmasını, acının dinmesini bekledi. Bir dakika sonra oturma odasına döndü ve Giordino'yu Thomas'ın iplerini keserken, Kelly'yi de Jack Daniels viskiye batırılmış bir bezle bilim adamının yüzündeki yaraları silerken buldu.</p>

  <p>Pitt, yerde yatan Darfur'a baktı. Öldü mü?</p>

  <p>Giordino başını salladı. Tam değil. Yaşamasının daha iyi olduğunu düşündüm. Belki, polise ve FBI'ya bildiklerini anlatmaya ikna edilebilir.</p>

  <p>Pitt sırıtarak, Biraz kısa kestin, değil mi? dedi.</p>

  <p>Giordino ona baktı ve omuzlarını silkti. Senin kum çuvalı haline geldiğini gördükten iki saniye sonra harekete geçtim, ama yolda durup ambarın dışındaki nöbetçinin icabına bakmak zorunda kaldım.</p>

  <p>Pitt içtenlikle, Minnettarım, dedi. Sen olmasaydım, ölmüş olacaktım.</p>

  <p>Evet, müdahalelerim monotonlaşmaya başladı.</p>

  <p>Giordino'ya son sözü söylemenin imkânı yoktu. Pitt, Thomas'ın yanına gitti ve ayağa kalkmasına yardım etti. Nasılsın, yaşlı adam?</p>

  <p>Thomas cesaretle gülümsedi. Birkaç dikişten sonra bir genç kadar iyi olacağım.</p>

  <p>Pitt kollarını ona dolayıp, Sen dayanıklı bir küçük hanımsın, derken, Kelly ona baktı. Kaçtı mı? Kanai mi?</p>

  <p>Şerifin adamları onu yakalayamazsa, korkarım evet.</p>

  <p>Kelly huzursuzlukla, Onu yakalayamazlar, dedi. Onu bulamayacaklar. Büyük bir hırsla öldürmek için geri dönecek. Cerberus'taki patronları babamın formülünü ele geçirene kadar rahat etmeyecekler.</p>

  <p>Pitt ufkun arkasında bir şey arar gibi pencereden dışarı baktı. Sonunda konuştuğunda, alçak sesle ve her hecenin üzerinde durarak konuştu. İçimde, peşinde oldukları tek şeyin yakıt formülü olmadığını söyleyen garip bir his var.</p>

  <p>Akşam vakti yaklaşmıştı. Pitt ve Giordino'nun kontrol altına aldığı Darfur'la iki Viper, kelepçelenmiş, devriye arabalarıyla Şerifin polis merkezine götürülmüş ve Egan'ın güvenlik görevlilerini öldürme suçuyla gözaltına alınmışlardı. Kelly ile Thomas, cinayet dedektiflerine ifadelerini verdiler, onları Pitt ve Giordino izledi. Kelly, polisin Ono Kanai'yi asla yakalayamayacağı konusunda haklıydı. Pitt, katilin izini suya inen bir ip bulduğu Hudson Nehri'nin üzerindeki uçuruma kadar takip etti.</p>

  <p>Giordino, Onları bekleyen bir tekneyle kaçmış olmalılar, diye belirtti.</p>

  <p>Pitt kayalık uçurumun kenarındaki kameriyede arkadaşıyla birlikte ayakta duruyordu. Nehrin karşısındaki yeşil tepelere ve ormana baktı. Küçük kasabalar, Washington Irving'le tanınan Hudson Vadisi dolaylarındaki New York sahilinde küçük kasabalar sıralanmıştı. Kanai'nin her beklenmedik olaydan kurtulması çok şaşırtıcı.</p>

  <p>Sence Viperlar sorgu sırasında konuşacaklar mı?</p>

  <p>Pitt yavaşça, Konuşsalar bile bir şey fark etmez, dedi. Viper organizasyonu, büyük ihtimalle Kanai'nin kumandası altında her biri diğerinden habersiz gruplar halinde çalışıyor. Bildikleri tek şey, kumanda zincirinin onda sona erdiği. Hiçbirinin, gerçek patronlarının Cerberus Şirketi'nin ofislerinde oturduğundan haberi olmadığına bahse girerim.</p>

  <p>Kapılarının eşiğine giden bir iz bırakmayacak kadar akıllı olduklaıııılan eminim.</p>

  <p>Pitt başıyla onayladı. Hükümet savcıları asla onları mahkûm etmeye yelccek kadar delil bulamayacaklar. Eğer iğrenç suçları için cezalandırıı larsa, bu yasalarla olmayacak.</p>

  <p>Kelly evden kameriyeye doğru çimenlik alanda yürüdü. Acıktınız mı?</p>

  <p>Giordino gülümseyerek, Ben her zaman açım, dedi. Josh içkileri hazırlarken, ben de hafif bir akşam yemeği hazırladım, nefis margaritalar yapıyor.</p>

  <p>Hayatım. Pitt kolunu onun beline dolayarak, Şimdi, sihirli kelimeyi söyledin, dedi.</p>

  <p>Dr. Elmore Egan'ın dekorasyon zevkinin seçici olduğunu söylemek hafif kaçardı. Oturma odası eski koloni dönemine ait mobilyalarla döşenişti, mutfak yemek pişirmekten çok egzotik aletlere düşkün olan bir teknoloji mühendisi tarafından tasarlanmıştı, yemek odası doğrudan Viking çiftliğinden gelmiş gibiydi, girintili çıkıntılı modeller oyulmuş birbiriyle uyumlu sandalyeler ve masalar ağır meşeden yapılmıştı.</p>

  <p>Pitt, Giordino ve Thomas margaritaların tadını çıkarırken, Kelly konuklarına lahana salatasıyla, tonbalıklı güveç koydu. Gün içinde yaşadıkları travmaya rağmen, normal bir şekilde yemeklerini yediler.</p>

  <p>Sonra, oturma odasına geçtiler ve Thomas onlara birer bardak elli yıllık porto şarabı koyarken, etrafa dağılmış mobilyaları eski yerlerine yerleştirdiler.</p>

  <p>Pitt, Kelly'ye baktı. Kanai'ye, babanın formülünün laboratuvarda olduğunu söyledin.</p>

  <p>Kelly, Thomas'a izin istermiş gibi baktı. Thomas, gülümsedi ve başını onaylayarak salladı. Babamın formülü, kapının arkasındaki gizli panelde bir dosyanın içinde.</p>

  <p>Giordino bardağındaki porto şarabını çalkaladı. Beni kandırabilirdi. Formülü, asla bir kapının içinde aramazdım. Baban akıllı bir adammış.</p>

  <p>Giordino saygıyla, Josh da cesur bir adam. Bu kadar kötü dayak yemesine rağmen Kanai'ye hiçbir şey anlatmadı.</p>

  <p>Thomas başını salladı. İnan bana, Dirk odaya girmeseydi, Kelly'nin daha fazla işkence çekmemesi için formülün yerini söyleyecektim.</p>

  <p>Pitt, Belki, ama senin ağzından laf alamayacaklarını anladıklarında, Kelly'nin üzerine gittiler.</p>

  <p>Kelly huzursuzlukla, Geri gelebilirler, hatta belki de bu akşam, dedi.</p>

  <p>Pitt, Hayır, Kanai'nin başka bir ekip hazırlaması için zamana ihtiyacı var. Bu kadar kısa zaman içinde tekrar denemeyecektir, diyerek onu rahatlatmaya çalıştı.</p>

  <p>Thomas ciddiyetle, Her türlü önlemi alacağız, Kelly bu evi terk etmeli ve gizlenmeli, dedi.</p>

  <p>Pitt, Aynı fikirdeyim. Kanai, formülü çiftlikten başka bir yere saklayacağınızı mutlaka düşünecektir. Bu durumda, formüle ulaşmaları için tek anahtar hâlâ sizsiniz.</p>

  <p>Kelly, gözlerinde yaramaz bir pırıltıyla, Sen ve Al'le birlikte Washington'a gidebilirim. Sizin gözetiminiz altında güvende olurum.</p>

  <p>Pit boşalan bardağını masaya koydu. Henüz Washington'a gidip, gitmediğimizden emin değilim. Bize Dr. Egan'ın laboratuvarını gösterebilir misiniz?</p>

  <p>Thomas, Görülecek fazla bir şey yok, dedi. Onları evden ambara doğru götürdü. İçeride, üzerinde birçok kimya laboratuvarında bulunan sıradan aletler duran üç tezgâh vardı. Çok heyecan verici değil, ama Kaygan 66'nın formülünü bulduğumuz ve geliştirdiğimiz yer burası.</p>

  <p>Pitt odanın içinde yürüdü. Tam olarak beklediğim gibi değil.</p>

  <p>Thomas ona tuhaf bir şekilde baktı. Ne demek istediğini anlamadım.</p>

  <p>Pitt sertçe, Dr. Egan'ın manyetohidrodinamik motorları tasarladığı yer burası olamaz, dedi.</p>

  <p>Thomas ihtiyatla, Neden böyle söylüyorsun?</p>

  <p>Bu oda sadece bir kimya laboratuvarı. Dr. Egan çok parlak bir mühendisti. Etrafta çizim masası, üç boyutlu görüntüleme sistemi olan bilgisayar, çalışan modeller yapmak için tesisat ya da makine göremiyorum. Üzgünüm, ama burası yaratıcı bir zekânın itici güç teknolojisinde muhteşem bir ilerleme yaratacağı bir yer değil. Pitt duraksadı ve bakışları tahta döşemeye çevrilmiş Kelly ve Thomas'a baktı. İkinizin neden beni kandırmaya çalıştığını anlayamıyorum.</p>

  <p>Thomas ciddiyetle, Kelly ve ben sizden hiçbir şey saklamıyoruz, Bay Pitt. Gerçek şu ki, Elmore'un araştırmasını nerede yaptığını ikimiz de bilmiyoruz. İyi bir adam ve iyi bir dosttu, ama aşırı derecede ketum bir tarafı vardı. Elmore, yerini sadece kendisinin bildiği gizli bir araştırma laboratuvarında günlerce, bazen haftalarca kaybolurdu. Kelly ve ben onu farklı zamanlarda izlemeye çalıştık, ama her seferinde bir şekilde farkına vardı ve bizi atlattı. İstediği zaman yok olan bir hayalet gibiydi.</p>

  <p>Pitt, Gizli laboratuvarın bu çiftlikte mi olduğunu düşünüyorsunuz? diye sordu.</p>

  <p>Kelly, Bilmiyoruz. Babamın iş ya da araştırma gezisi için evden ayrıldığından emin olduğumuz zamanlar, Josh ve ben her yeri aradık, ama nerede olduğuna dair bir ipucu bulamadık. Dr. Egan öldüğünde ne araştırıyordu?</p>

  <p>Thomas çaresizce omuzlarını silkti. Hiçbir fikrim yok. Sırrını benimle paylaşmayı kabul etmedi. Sadece, bilim ve teknolojide devrim yaratacağını söyledi.</p>

  <p>Giordino, Siz onun en yakın arkadaşıydınız. Size sırrını söylememesi çok garip, dedi.</p>

  <p>Elmore'u tanımanız gerekirdi. Çift karakterliydi. Bir an, dalgın ama sevgi dolu bir baba ve bir dost, bir sonraki dakika en yakınındakilere bile güvenmeyen paranoyak bir mühendis olurdu.</p>

  <p>Pitt, Zevklerine zaman ayırır mıydı? diye sordu.</p>

  <p>Josh ve Kelly birbirlerine baktı.</p>

  <p>Thomas, Vikingleri araştırmaya inanılmayacak kadar meraklıydı, dedi.</p>

  <p>Kelly, Ayrıca Jules Verne'in büyük bir hayranıydı. Onun çalışmalarını tekrar tekrar okurdu, diye ekledi.</p>

  <p>Pitt eliyle odayı işaret etti. Bu tutkuların hiçbir delilini göremiyorum.</p>

  <p>Kelly güldü. Sana onun kütüphanesini göstermedik.</p>

  <p>Görmek isterim.</p>

  <p>Evin yanında, nehri gören ayrı bir binada. Babam onu yaklaşık yirmi yıl önce inşa etti. Orası, onun evin dışındaki evi, işinin baskısından uzak kutsal mabediydi.</p>

  <p>İçinde Egan’in çalışma odası bulunan bina, taştan yapılmıştı ve on sekizinci yüzyıldan kalma bir değirmenden tasarlanmış gibi görünüyordu. Çatı, kayağantaşla kaplıydı ve taş duvarlarda sarmaşıklar yükseliyordu. Modern görünen tek şey, çatı pencereleriydi. Thomas, kalın meşe kapıyı açmak için büyük, eski moda bir anahtar kullandı.</p>

  <p>Kütüphanenin içi, Pitt'in hayal ettiği gibiydi. Maun kitap rafları ve lambri kaplı duvarlardan incelik ve zarafet akıyordu. İçleri doldurulmuş büyük sandalyeler ve kanepe deriydi, üzerinde hâlâ karmakarışık araştırma kâğıtları duran, kapağı kıvrılarak açılıp kapanabilen büyük yazı masası gül ağacından yapılmıştı. Ambiyans, ziyaretçilerde konfor ve rahatlık hissi uyandırıyordu. Pitt kütüphanenin Egan'a çok giyilmiş bir eldiven kadar iyi uyduğunu düşündü. Araştırma yapmak için ideal bir ortamdı.</p>

  <p>Pitt yerden tavana kadar uzanan kitap rafları boyunca yürüdü. Üst tarafında tekerlekler bulunan bir merdiven rayda hareket ederek, Egan'ın üst raflara uzanmasını sağlıyordu. Boş olan tek duvarda, Viking gemilerinin tabloları asılıydı. Tabloların altındaki bir masada, yaklaşık bir buçuk metre uzunluğunda bir model denizaltı duruyordu. Pitt ölçeğin bire dört olduğunu tahmin etti. Pitt bir deniz mühendisi olarak titizlikle yapılan ince işe dikkat ederek modeli yakından inceledi. Teknenin uçları yuvarlaktı, yan taraflarında lombozları ve pruvasına doğru uzanan küçük bir kulesi vardı. Pervane bıçakları, eğri uçlu modern tasarımlardan çok, çark kanadı biçimindeydi.</p>

  <p>Pitt daha önce hiç buna benzer bir tekne görmemişti. Sadece, bir zamanlar incelediği Amerikan iç savaşı sırasında Amerika Konfedere Devletleri tarafından yapılan bir denizaltı planıyla karşılaştırabiliyordu.</p>

  <p>Modelin altındaki pirinç plakada, Nautilus. Uzunluk yetmiş metre, sekiz metre kemere. 1863'te suya indirildi, yazıyordu.</p>

  <p>Pitt, Çok güzel bir model. Kaptan Nemo'nun denizaltısı, değil mi? Deniz Altında Yirmi Bin Fersah'taki? dedi.</p>

  <p>Babam onu, orijinal kitaptaki asitle oyulmuş bir resimden tasarladı ve Fred Torneau adında usta bir modelciye yaptırdı.</p>

  <p>Giordino hayranlıkla, Klasik bir çalışma, dedi.</p>

  <p>Pitt raflardaki kitapların isimlerini inceleyerek, odada dolaşmaya devam etti. M.S 793-1450 arasındaki Viking devriyle ilgili bir sürü kitap vardı. Bir bölümün tümü, Alman ve İskandinav ulusların, üçüncü ve on üçüncü yüzyıllar arasında kullandıkları Rünik Alfabesi'ne ayrılmıştı.</p>

  <p>Kelly, Pitt'in kitaplara gösterdiği ilgiyi izledi ve yanına gelerek, kolunu tuttu. Babam, ülkede bulunan Rünik Yazıt'ların karakterlerini tercüme etmekte uzman hale gelmişti.</p>

  <p>Vikinglerin bu kadar güneye geldiklerine inanıyor muydu?</p>

  <p>Kelly başıyla onayladı. Bundan emindi. Ben küçükken, annemle beni eski bir karavanla ülkenin ortasındaki eyaletlere sürükler, bulabildiği bütün Rünik Yazıt'ları kopyalar ve incelerdi.</p>

  <p>Giordino, Sayıları çok fazla olmasa gerek, dedi.</p>

  <p>Eski Rünik Alfabesi'yle yazılmış otuz beşin üzerinde yazıt buldu ve kaydetti. Durdu, defter ve ciltlerle dolu bir rafı işaret etti. Hepsi burada.</p>

  <p>Giordino, Bulduklarını yayımlamayı hiç düşündü mü? diye sordu. Bildiğim kadarıyla hayır. Yaklaşık on yıl önce sanki bir elektrik düğmesi kapatıldı. Viking araştırmasına ilgisini aniden kaybetti.</p>

  <p>Thomas, Bir tutkudan diğerine, dedi. Vikinglerden sonra, Elmore kendini Jules Verne'e kaptırdı. Bütün bir kitaplığı eliyle işaret etti. Verne'in yazdığı bütün kitapları, hikâyeleri topladı.</p>

  <p>Pitt raftaki kitaplardan birini aldı ve açtı. Kapaklar, deri ciltliydi. Kitap sırtındaki yazılar yaldızlıydı ve ön kapakta Esrarlı Ada yazıyordu. Birçok sayfanın yoğun bir şekilde altı çizilmişti. Kitabı rafa koydu ve bir adım geri çekildi. Verne'le ilgili ciltlenmiş kâğıt ya da defter göremiyorum. Görünüşe bakılırsa, Dr. Egan kitapları okumuş; ama yorumlarını yazmamış.</p>

  <p>Thomas gün içinde yaşadığı sarsıcı olaylar yüzünden yorgun görünüyordu. Kendini yavaşça deri sandalyeye bıraktı. Elmore'un, Verne ve Vikinglere düşkünlüğü gizemli bir şeydi. Sadece zevk için bir konuda uzmanlaşmaya çalışacak türden bir adam değildi. Bir amacı olmadan, bilgi elde etmeye çalıştığını hiç hatırlamıyorum.</p>

  <p>Pitt, Kelly'ye baktı. Vikinglerle neden bu kadar ilgilendiğini sana hiç anlattı mı?</p>

  <p>Kültürün bilgisi ve tarihiyle, Rünik Yazıt'lar kadar ilgili değildi.</p>

  <p>Giordino raftan Egan'ın Vikinglerle ilgili defterlerinden birini aldı ve açtı. Yüzünde şaşkın bir ifadeyle, sayfaları karıştırırken gözleri kısıldı. İkinci defterin sayfalarını karıştırdı, sonra üçüncü deftere geçti. Sonra tamamen şaşırmış bir halde yukarı bakarak, defterleri yanındakilere uzattı. Görünüşe bakılırsa, Dr. Egan hiçbirinizin bilmediği kadar büyük bir muammaymış.</p>

  <p>Hepsi defterleri incelediler ve sonra şaşkınlıkla birbirlerine baktılar.</p>

  <p>Defterlerin bütün sayfaları boştu. Tamamıyla şaşırmış görünen</p>

  <p>Kelly, Anlamıyorum, dedi. Thomas, Ben de, diye ekledi.</p>

  <p>Kelly iki defter daha açtı ve onların da boş olduğunu gördü. Rünik Yazıt'lar aramak için ücra yerlere yaptığımız aile gezilerini çok iyi hatırlıyorum. Bir tane bulduğunda, fotoğraflarını çekmeden önce Rünik fontları talk pudrasıyla vurgulardı. Sonra, geceleri yakınında kamp kurduğumuzda, mesajları tercüme ederdi. Defterlerine bir şeyler karalarken onun başını ağrıtırdım, o da beni kovardı. İşaretlerle notlar aldığını, gözlerimle gördüm.</p>

  <p>Pitt, Bu defterlere değil, dedi. Bu sayfaların hiçbiri çıkarılmış ya da boş sayfalarla değiştirilmiş gibi görünmüyor. Baban orijinal defterleri başka bir yere saklamış olmalı.</p>

  <p>Dr. Egan'a duyduğu saygı bir parça azalan Giordino, Bahsettiğiniz kayıp laboratuvarda toz toplayacağımıza şüphe yok, dedi.</p>

  <p>Kelly'nin güzel yüzü şaşkınlıktan kızarmıştı ve safir mavisi gözleri orada olmayan bir şeyi görmeye çalışıyor gibiydi. Babam neden böyle şeyler yapsın? Onu her zaman dürüst bir adam olarak hatırlıyorum, hilekâr bir tarafı yoktu.</p>

  <p>Thomas onu rahatlatmaya çalışarak, İyi bir nedeni olmalı, dedi.</p>

  <p>Pitt ona şefkatle baktı. Geç oluyor. Bu gece bir şey çözemeyeceğiz. Uyumayı öneriyorum, belki gün ışığında bazı cevaplar buluruz.</p>

  <p>Hiçbiri itiraz etmedi. Hepsi son derece yorgundu. Pitt dışında, hepsi. Kütüphaneyi en son o terk etti. Anahtarı Thomas'a vermeden önce kapıyı kilitliyormuş gibi yaptı. Herkes uyuduktan sonra sessizce kütüphaneye gitti ve kilitli olmayan kapıdan içeri girdi. Sonra, ışıkları açtı ve Egan'ın Rünik yazıtlarla ilgili araştırma gereçlerini araştırmaya başladı. Bir iz ve hikâye ortaya çıkmaya başlıyordu.</p>

  <p>Sabah dörtte, aradığı şeyi buldu. Birçok cevap hâlâ aklına gelmemişti. Ama sudaki çamur dibi görmesine yetecek kadar açılmaya başlamıştı. Eski kitapların kokusunu içine çekerek, memnun bir halde rahat deri koltuklardan birinde uykuya daldı.</p>

  <p>Giordino kahvaltıyı hazırlayarak herkesi şaşırttı. Sonra, uykusuzluktan gözleri kızarmış ve yorgun olan Pitt, Sandecker'i arayarak ona günlük raporu verdi. Amiralin, Cerberus araştırmasıyla ilgili anlatacak fazla bir şeyi yoktu, laf arasında Hiram Yaeger'in, Pitt'in ondan gizli Egan'ın deri çantasına nasıl yağ doldurduğuna şaşırdığını anlattı. Buna, Pitt'de şaşırdı ve bu numaranın arkasında kim olduğunu anlayamadı.</p>

  <p>Giordino laboratuvarda yapacak birkaç işi olan Thomas'a katıldı, Pitt'le Kelly kütüphaneye geri döndüler. Kelly yazı masasının üzerine yığılmış kitap ve kâğıtları fark etti. Görünüşe bakılırsa, küçük bir peri gece yarısına kadar çalışmış.</p>

  <p>Pitt ona baktı. İnan bana bir peri değildi.</p>

  <p>Kelly gülümseyerek, Şimdi neden akşamdan kalmış gibi göründüğünü anladım, dedi. Yanına gidip, Pitt'i hafifçe yanağından öptü. Dün gece, babamın kütüphanesi yerine beni ziyaret edersin diye düşünmüştüm.</p>

  <p>Pitt önce iş, sonra aşk, demeyi düşündü ama vazgeçti. Aklım başka yerdeyken, aşkta iyi değilimdir, dedi.</p>

  <p>Kelly yazı masasındaki açık Viking kitaplarını incelerken, Zamanın bin yıl gerisinde, diye ekledi. Neyin peşindeydin?</p>

  <p>Babanın ülkede dolaşıp, otuz beş Rünik Yazıt tercüme ettiğini söyledin.</p>

  <p>Bir eksik, bir fazla. Tam olarak hatırlamıyorum.</p>

  <p>Yerlerini hatırlıyor musun?</p>

  <p>Kelly hatırlamaya çalışarak, başını ileri geri hareket ettirirken akçaağaç şekeri kahvesi saçları omuzlarında bukleler yapıyordu. Sonunda, ellerini kaldırdı. Beş ya da altısı aklıma geliyor, ama sık kullanılan patikalardan o kadar çok uzaktaydılar ki, yakınında bir yerlere bile nasıl gidileceğini sana söyleyemem.</p>

  <p>Söylemek zorunda kalmayacaksın.</p>

  <p>Ne demek istiyorsun? diye sordu. Babanın Rünik Yazıt'lara giden izini takip etmek için bir yolculuk başlatacağız ve onları çevirttireceğiz. Ne amaçla?</p>

  <p>Pitt, İçgüdü diyebilirsin, ama baban Viking yazıtlarını aramak için ülkeyi dolaşmadı, sonra da çevirilerini şaka olsun diye saklamadı ya da yok etmedi. Bir şeyi başarmak için yola çıktı. Bir misyonu vardı. Bir şekilde deneyleriyle bir bağlantısı olduğunu düşünüyorum.</p>

  <p>Dudakları kuşkuyla büzüldü. Eğer böyleyse, sen benim göremediğim bir şey görüyorsun.</p>

  <p>Pitt ona sırıttı. Denemekle bir şey kaybetmeyiz.</p>

  <p>Babam Rünik Yazıt'ların bulunduğu yerlere giden yolları gösteren bütün notlarını yok etti. Onları nasıl bulacaksın?</p>

  <p>Pitt yazı masasının üzerine eğildi, bir kitap aldı ve Kelly'ye uzattı. Kitap, Dr. Marlys Kaiser tarafından yazılmıştı; adı Eski Vikinglerden Mesajlar'dı. Bu bayan, Kuzey Amerika'daki seksenden fazla Rünik Yazıt'ın ve çevirilerinin kapsamlı bir kaydını derlemiş. Babanın kütüphanesinde daha önceki çalışmaları da var. Sanırım, Dr. Kaiser'i ziyaret etmek yararlı olabilir.</p>

  <p>Seksen Rünik... Aklına bir düşünce takılınca sustu. Ama babam sadece otuz beşini inceledi. Neden bu sayıda durdu ve diğer kırk beşini incelemedi?</p>

  <p>Çünkü sadece, o sırada çalıştığı projeyle ilgili belirli yazıtlarla ilgileniyordu.</p>

  <p>Merakı arttıkça, mavi gözlerinde bir parıltı belirdi. Neden babam çevirdiği yazıtların kayıtlarını bırakmadı?</p>

  <p>Pitt onun elini sıkarken, Dr. Kaiser'in bize birtakım cevaplar vereceğini umuyorum, dedi.</p>

  <p>Kelly heyecanı artarken, Ne zaman gidiyoruz? diye sordu.</p>

  <p>Bu öğleden sonra ya da yeni güvenlik görevlileri çiftliğin etrafına yerleşir yerleşmez.</p>

  <p>Dr. Kaiser nerede yaşıyor?</p>

  <p>Monticello adında küçük bir kasabada. Minneapolis'in yaklaşık doksan altı kilometre kuzeybatısında.</p>

  <p>Daha önce hiç Minnesota'ya gitmedim.</p>

  <p>Yılın bu zamanında bir sürü böcek olur.</p>

  <p>Kelly babasının kütüphanesinin raflarında duran kitaplara baktı. Dr. Kaiser, babamı tanıyor mu acaba?</p>

  <p>Pitt, Ona danışmış olması mümkün. Pazar günü bu saatlerde bazı cevapları biliyor olacağız, dedi.</p>

  <p>Kelly sorgulayan gözlerle ona baktı. Ama bu dört gün eder. Neden?</p>

  <p>Pitt, onu kütüphaneden çıkardı ve kapıyı kapattı. İlk önce beş, altı görüşme yapacağım. Sonra, Washington'a uçacağız. Uzmanlığına güvendiğim insanlar var. Eski Rünik Yazıt'ları aramaya başlamadan önce mümkün olduğu kadar bilgi toplamak istiyorum.</p>

  <p>Pitt'in NUMA jeti Langley Alanı'na indiğinde, bu kez Kongre üyesi Loren Smith onu karşılamak için bekliyordu. Pitt asfalta ayağını basarken, Loren ona sarıldı ve parmaklarını Pitt'in dalgalı siyah saçları arasına geçirip, onu öpebilmek için başını aşağı çekti.</p>

  <p>Loren onu bıraktıktan sonra şehvet dolu bir ses tonuyla, Merhaba, gemici, dedi. Gezginim eve döndü.</p>

  <p>Kelly uçağın kapısında duraksayarak, birbirlerinin gözlerinin içine bakan Pitt ve Loren'ı izledi. Bunun sıradan bir arkadaşlık olmadığını rahatlıkla görebiliyordu ve içinde bir kıskançlık sancısı hissetti. Loren çok, güzel bir kadındı. Yüzünde ve vücudunda, Colorado'nun batı kesimlerindeki bir hayvan çiftliğinde büyüdüğünü gösteren sağlıklı bir hava vardı. Usta bir binici olan Loren, Kongre adına yarışmaya katılmış ve kazanmıştı. Şimdi altıncı dönemindeydi.</p>

  <p>Loren rutubetli Washington sıcağına uygun günlük giysiler giymişti. Açık kahverengi şortu, dore sandaletleri ve yeşil bluzuyla göz kamaştırıcı görünüyordu. Menekşe rengi gözlerinin altındaki çıkık elmacık kemikleri ve tarçın rengi saçlarıyla, bir devlet memuru yerine, manken olabilirdi. On yıl içinde Pitt'le ilişkisi, birçok kez aşkla arkadaşlık arasında gidip gelmişti. Bir keresinde, ciddi olarak evliliği düşünmüşlerdi, ama ikisi de işleriyle evliydi ve ortak bir zeminde birlikte yaşamanın zor olduğuna karar vermişlerdi.</p>

  <p>Kelly yanlarına gitti ve iki kadın hemen birbirini süzdü. Pitt onları tanıştırdı ve bir erkek olarak, aralarındaki gizli anlaşmazlığın farkına varmadı.</p>

  <p>Kelly Egan, Kongre Üyesi Loren Smith.</p>

  <p>Kelly hafif bir gülümseyişle, Sizinle tanışmak bir şeref, sayın Kongre Üyesi, dedi.</p>

  <p>Loren sevimli bir şekilde konuştu. Lütfen bana Loren deyin. O şeref bana ait. Babanızı tanırdım. Lütfen taziyelerimi kabul edin. Çok zeki bir insandı.</p>

  <p>Kelly'nin yüzü aydınlandı. Babamı tanır mıydınız?</p>

  <p>Petrol şirketleri arasında fiyat belirleme konusunu araştıran komitemin huzuruna çıkmıştı. Birkaç kez de özel olarak buluştuk ve ulusal güvenlik konularını tartıştık.</p>

  <p>Babamın ara sıra Washington'a gittiğini biliyordum, ama Kongre üyeleriyle buluştuğundan hiç bahsetmezdi. Bu gezilerinin hep, Ticaret ve Ulaştırma Bakanlıklarıyla ilgili olduğunu düşünürdüm.</p>

  <p>Giordino bu sırada uçaktan çıktı ve Loren'a sarıldı, birbirlerini yanaktan öptüler. Bir altmış dört boyundaki Giordino, bir yetmiş altılık Loren'a doğru yukarı bakarken, Yine harika görünüyorsun, dedi.</p>

  <p>Sevgili Romalım nasıl? Hâlâ barbarlarla savaşıyor..Sen nasılsın?</p>

  <p>Başkentte hâlâ Filistinlilerle uğraşıyorum. Bir ara yer değiştirmeliyiz.</p>

  <p>Loren güldü. Bu pazarlıktan benim kârlı çıkacağıma eminim.</p>

  <p>Pitt'i bir kez daha öptü. Tam öbür dünyaya gittiğini düşündüğüm sırada, tekrar ortaya çıkıyorsun.</p>

  <p>Loren'ın her zaman onun koleksiyonundaki arabalardan biriyle geldiğini bilen Pitt, Hangi arabayı getirdin? diye sordu.</p>

  <p>Loren başıyla, uzun çamurlukları ve stepne yuvalarına yerleştirilmiş iki yedek lastiği olan 1938 model yeşil Packard'ı gösterdi. Elli yıldır ünlü bir Packard satıcısı olan Earle C. Anthony tarafından özel olarak tasarlanmış karoserin zarif çizgileri, tam anlamıyla klasik bir arabayı simgeliyordu. Bu özel araba, her türlü hava koşuluna uygun, 353 santimetre uzunluğunda, son derece sessiz bir V12 motoru, 200 beygir gücü olan 1607 model bir şehir arabasıydı.</p>

  <p>Bir kadınla, muhteşem bir otomobil arasında erotik bir aşk vardır. Kelly bir mühendislik harikasına dokunmaktan duyduğu zevkle gözleri parlayarak, parmaklarını hafifçe radyatörün üzerindeki krom, karabatak kuşu maskotunun üzerinde gezdirdi. Babasının bu kadar şahane bir arabayı beğeneceğinden emindi. Sadece çok güzel olduğunu söylemek, yetersiz kalır, dedi.</p>

  <p>Loren buyurgan bir ifadeyle Pitt'e bakarak, Kullanmak ister misin? diye sordu. Pitt için bir sakıncası olmadığına eminim.</p>

  <p>Pitt bu konuda fazla bir seçeneği olmadığını görebiliyordu ve boyun eğerek, bavulları bagaja yerleştiren Giordino'ya yardım etti ve Loren'la birlikte arka koltuğa geçti. Giordino büyük direksiyonun arkasında mutluluktan uçan Kelly'nin yanına oturdu.</p>

  <p>Ön koltukla, arka yolcu bölümünü ayıran pencere kapalıydı. Loren tahrik edici bir şekilde, Seninle birlikte mi kalıyor? diye sordu.</p>

  <p>Pitt gülerek, Ne kadar kötü niyetlisin, dedi. Aslında, şehirdeki evinde seninle birlikte kalır diye düşünmüştüm.</p>

  <p>Bu tanıdığım eski Dirk Pitt değil.</p>

  <p>Seni hayal kırıklığına uğrattığım için üzgünüm ama hayatı tehlikede ve senin evinde daha güvende olur. Cerberus Şirketi, babasının süper ya \ kıt formülünü ele geçirmek için onu öldürmeye çekinmeyecek manyaklar tarafından yönetiliyor. Beni hangarıma kadar takip ettiklerini düşünüyorum, bu yüzden fazla yakınımda olmaması akıllıca olur.</p>

  <p>Loren, Pitt'in elini avucunun içine aldı. Sen olmasaydın bu dünyadaki kadınlar ne yapardı?</p>

  <p>Benim için Kelly'ye çocuk bakıcılığı yapar mısın? Loren gülümsedi. Değişiklik olsun diye bir müddet bir kadınla arkadaşlık edebilirim. Sonra gülümsemesi kayboldu. Cidden, Cerberus'la ilgilendiğinizden hiç haberim yoktu.</p>

  <p>&nbsp; Soruşturma, FBI ve CIA tarafından gizli tutuldu. Kesinlikle gizli tutulduğunu söyleyebilirim. Haber medyasına hiçbir şey yansımadı. Benim bilmediğim ne biliyorsun?</p>

  <p>NUMA, Emerald-Dolphin yangınının ve batışının, ayrıca Golden Marlin 'in dibe oturmasına neden olan patlamanın kasıtlı olduğunu kesin olarak kanıtladı. Bu felaketlerin arkasında Cerberus ve gizli Viper operasyonunun olduğundan eminiz.</p>

  <p>Loren gözlerini kırpmadan Pitt'e baktı. Bundan emin misiniz? Al ve ben başından beri bu işin içindeyiz.</p>

  <p>Loren lüks deri koltukta arkasına yaslandı ve birkaç saniye pencereden dışarıyı seyretti. Sonra, arkasını döndü. Cerberus Şirketi'nin hileli işlerini araştıran komiteye başkanlık ediyorum. Kuzey Amerika'daki petrol ve doğalgaz üreten kuyuların çoğunu satın alarak, tekel oluşturmaya çalıştıklarını düşünüyoruz.</p>

  <p>Pitt, Ne amaçla? diye sordu. Petrolün yüzde doksan dokuzu yabancı üreticilerden geliyor. Amerikalı üreticilerin bir varil petrolün maliyetiyle rekabet edemeyecekleri sır değil.</p>

  <p>Loren, Doğru, diye onayladı. Ülke içinde ihtiyacımız olan petrolü üretmeye paramız yetmez. Fiyatları yükseltmek için üretimi azaltmak gibi tehlikeli bir oyun oynayan yabancı üreticiler yüzünden dünyadaki her ülke ciddi eksikliklerle karşı karşıya kalabilir. Durumu daha da kötüleştiren, Amerika'nın petrol stoklarının ve envanterinin neredeyse tükenmiş olması. Yurtiçindeki üreticiler, hisselerini ve arsalarını Cerberus'a satmaktan ve denizaşırı ülkelerden gelen ham petrolü rafine etmekten çok memnunlar. Topraktan depoya, depodan tankerlere, tankerlerden tekrar depoya ve sonunda rafinerilere giden uzun bir zincir var. Bu hat, azalan üretim yüzünden bir kez kırıldı mı, tekrar tam kapasite işlemesi üç ile beş ay arasında bir süre alacaktır.</p>

  <p>İnanılmaz boyutlarda bir ekonomik felaketten bahsediyorsun.</p>

  <p>Loren dudaklarını büzdü. Yakıt fiyatları çok yükselecek. Havayolları, bilet ücretlerini yükseltmek zorunda kalacak. Benzin fiyatları fırlayacak. Varili seksen dolara kadar yükselen bir benzin fiyatından bahsediyor olabiliriz.</p>

  <p>Pitt, Galonu beş dolar ya da daha yüksek olan bir benzin ücreti düşünemiyorum, dedi.</p>

  <p>Karşı karşıya olduğumuz durum bu.</p>

  <p>Pitt, Bu yabancı üreticilere de zarar vermez mi? diye sordu.</p>

  <p>Kârları neredeyse üç katma çıkarken maliyetli üretimlerini kestiklerinde hayır. Mesela, OPEC, Batı'nın yıllardır kendi çıkarları için onları kullanmasına kızgın. Gelecekte, sıkı oynayacaklar ve daha düşük fiyatlara daha çok üretim için bütün yalvarmalara karşı sırtlarını dönecekler. Bizim tehditlerimizi de umursamayacaklar.</p>

  <p>Pitt pencereden Potomac Nehri'nde giden küçük teknelere baktı. Bu da bizi Cerberus'a geri götürüyor. Bütün bunlardan çıkarı ne? Eğer ham petrolde yurtiçinde bir tekel oluşturmaya çalışıyorlarsa, neden rafinerileri de ele geçirip, yönetmiyorlar?</p>

  <p>Loren elleriyle anlamadığını gösteren bir hareket yaptı. Rafineri sahipleriyle gizli pazarlıklar yapıyor olmaları tamamıyla mümkün. Ben onların yerinde olsaydım, her yeri ele geçirirdim.</p>

  <p>Büyük bir amaçları olmalı, yoksa arkalarında cesetler bırakarak etrafta dolaşmazlardı.</p>

  <p>Kelly, Giordino'nun direktiflerini izleyerek, Ronald Reagan Uluslararası Havaalanı'nın sonundaki kapıdan döndü ve eski Packard'ı toprak yoldan Pitt'in eski uçak hangarına doğru sürdü. Pitt, aradaki camı açtı ve Giordino'yla konuştu.</p>

  <p>Neden bayanları Loren'ın şehirdeki evine bıraktıktan sonra evine gidip bir duş almıyorsun? Sonra yedi gibi hepimizi al. Akşam yemeği için rezervasyon yaptıracağım.</p>

  <p>Kelly, Harika, dedi. Arkaya döndü ve Loren'a gülümsedi. Umarım, size rahatsızlık vermiyorumdur.</p>

  <p>Loren kibarca, Kesinlikle, hayır, dedi. Boş bir misafir odam var ve memnuniyetle ağırlanacaksın.</p>

  <p>Kelly sonra, gözleri parlayarak Pitt'e baktı. Bu arabayı kullanmaya bayıldım.</p>

  <p>Pitt ona sırıtarak, Fazla bağlanma. Onu geri istiyorum. Packard marka şehir arabası yolda sessizce ilerlerken, Pitt güvenlik kodunu kumandaya tuşladı. Hangara girdi, bagajını bıraktı ve Doxa marka saatine baktı. Akreple, yelkovan iki buçuğu gösteriyordu. Bir NUMA SUV cipinin açık penceresinden içeri uzandı ve cep telefonuyla bir arama yaptı.</p>

  <p>Derin, ahenkli ve müzikal kibar bir ses, Buradayım, diye cevap verdi. St. Julien.</p>

  <p>İyi hikâye anlatan ve boğazına düşkün ünlü deniz tarihçisi, St. Julien Perlmutter, Dirk! diye bağırdı. Senden haber almayı umuyordum. Sesini duymak ne güzel. Golden Marlin'de olduğuna dair bir rapor aldım.</p>

  <p>Ordaydım.</p>

  <p>&nbsp; &nbsp;Ucuz kurtulmuşsunuz, tebrikler. St. Julien, küçük bir araştırma için vaktin var mı? En sevdiğim vaftiz oğlum için daima vaktim var. Gelebilir miyim? Elbette. Portekiz'den ısmarladığım altmış yıllık porto şarabını denemek istiyorum. Umarım bana eşlik edersin. On beş dakika içinde orada olurum.</p>

  <p>Pitt yirminci yüzyılın başında yapılmış, eski evlerle dolu olan Georgetown'daki ağaçlıklı yoldan geçti ve evin garajını sokağa bağlayan yola saptı. Yol sarmaşıklı duvarları olan, büyük, tuğla evin yanından geçiyor ve üstü kapalı avlunun önündeki geniş evin önünde sona eriyordu. Bir zamanlar malikânenin faytonlarını, sonra da otomobillerini barındıran ev, bir kişinin denizle ilgili topladığı en geniş kütüphanenin bulunduğu iki katlı bodrumu olan geniş bir eve dönüştürülmüştü.</p>

  <p>Pitt cipi park etti, kapıya doğru yürüdü ve yelkenli bir gemi şeklindeki büyük, bronz kapı tokmağını tıklattı. Kapı, tokmak neredeyse yerine oturmadan açıldı. Şal desenli, ipek pijamanın üzerine uyumlu bir ropdöşambr giymiş, yüz seksen kilo ağırlığındaki iri bir adam girişi doldurdu. Yumuşak ve gevşek kaslı bir şişman değildi. Bel kısmı sertti ve beklenmedik bir zarafetle yürüyordu. Uçuşan saçları griydi, derin mavi gözleri ve lale şeklindeki kırmızı burnunun altında uzun gri sakalları vardı.</p>

  <p>Dirk! diye bağırdı. Pitt'e sıkı bir şekilde sarıldı ve sonra geri çekildi. İçeri gir. Artık seni yeteri kadar göremiyorum.</p>

  <p>Enfes yemeklerini özlediğimi itiraf etmek zorundayım.</p>

  <p>Pitt, St. Julien Perlmutter'ı yerden tavana kadar gemiler ve denizlerle ilgili kitaplar yığılmış odalar ve koridorlar boyunca izledi. Burası, üniversite ve müzelerin hevesle araştırdıkları çok büyük bir kütüphaneydi, ama Perlmutter her cildi son nefesine kadar saklamaya kararlıydı. Ancak bundan sonra, son arzusu ve vasiyetnamesi koleksiyonunun sahibini açıklayacaktı. Pitt'i içinde on restoranı doldurmaya yetecek kadar kavanoz, tencere ve yemek takımı bulunan geniş mutfağa götürdü. Pitt'e ortasında bir pusula dolabı duran ambar kapağından yuvarlak masanın yanındaki bir sandalyeye oturmasını işaret etti.</p>

  <p>Ben nadir porto şarabımın mantarını çıkarırken, sen otur. Özel bir durum için saklıyordum.</p>

  <p>Pitt gülümseyerek, Benim varlığım pek özel bir durum sayılmaz, dedi.</p>

  <p>Perlmutter, Yalnız içmek zorunda kalmadığım her durum özeldir, diyerek güldü. Kolay gülen ve mutlu gülümsemesi yüzünden hiç eksik olmayan iyi huylu bir adamdı. Mantarı çıkardı ve koyu kırmızı sıvıyı şarap kadehlerine doldurdu. Bardaklardan birini Pitt'e uzattı. Ne düşünüyorsun?</p>

  <p>Şarabı tattı, yutmadan önce yavaşça dilinin üzerinde gezdirdi ve beğenisini dile getirdi. Tanrılara layık bir içki.</p>

  <p>Hayatın en büyük keyiflerinden biri. Pe mutter kadehindeki şarabı bitirdi ve yenisini doldurdu. Benim için bir araştırma projen olduğunu söylemiştin.</p>

  <p>Dr. Elmore Egan'ı duymuş muydun?</p>

  <p>Perlmutter bir an için dikkatle Pitt'e baktı. Tabii ki, duydum. Adam bir dâhiydi. Randımanlı ve pratik manyetohidrodinamik motorları, teknik çağın bir mucizesi. Kazanacağı zaferin arifesinde Emerald Dolp/w'rt'deki kurbanlardan biri olması ne büyük bir şanssızlık. Neden sordun?</p>

  <p>Pitt sandalyesinde gevşedi, ikinci kadeh porto şarabının keyfini çıkardı. Emerald-Dolphin gemisindeki yangınla başlayan ve Egan'ın Hudson Nehri üzerindeki evinde çıkan kavgayla biten hikâyeyi, bildiği kadarıyla anlattı.</p>

  <p>Perlmutter, Ben nerede devreye giriyorum? diye sordu.</p>

  <p>Dr. Egan, bir Jules Verne tutkunuydu, özellikle de Deniz Altında Yirmi Bin Fersah adlı kitabının. Kaptan Nemo'nun denizaltısı Nautilus hakkında bir şey bilecek biri varsa, o da sensindir, diye düşündüm.</p>

  <p>Perlmutter arkasına yaslandı ve mutfağının üzerindeki şatafatlı tavana baktı. Hayali bir çalışma olduğu için, onu araştırma projeleri listeme almamıştım. Hikâyeyi en son okuduğumdan beri birkaç yıl geçti. Verne ya zamanının ilersinde biriydi ya da geleceği görebiliyordu, çünkü Nautilus, teknik bakımdan 1866 için aşırı derecede ileriydi.</p>

  <p>Pitt, Biri ya da bir ülke, Nautilus'un yarısı kadar randımanlı bir denizaltı yapmış olabilir mi? diye sordu.</p>

  <p>1890'lardan önce kullanışlı olduğu kanıtlanan hatırlayabildiğim tek denizaltı, Amerika Konfedere Devletleri'ne ait H.L.Hunley.</p>

  <p>Pitt, Hatırladım, dedi. Amerikan İç Savaşı sırasında Kuzey hükümetine ait, Housatonic adındaki brik armalı küçük savaş gemisini, Güney Carolina, Charleston dışında 1864'te batırdı ve tarihte bir savaş gemisini batıran ilk denizaltı oldu.</p>

  <p>Perlmutter başını salladı. Evet, bu başarı elli yıl sonra, Ağustos 1914'te U21, Kuzey Denizi'nde HMS Pathfinder'ı batırana kadar tekrar etmedi. Hunley, yüz otuz altı yıl dipte çamur tabakasının içine gömülü bir şekilde yattı, sonra bulunup yukarı çekildi ve halka gösterilmek için korumalı bir laboratuvar tankının içine yerleştirildi. İlk elden incelenip çamur tabakası ve mürettebatın cesetleri içinden çıkarıldığında, zannedildiğinden çok daha modern olduğu görüldü. Son derece moderndi ve hava pompalamak için körüklü bir temel şnorkel sistemi, pompalı safra tankları ve suda sürüklenmeyi azaltan perçinleri vardı. Bu arada, perçinleme işlemi, ilk kez Howard Hughes'ın 1930'ların ortalarında tasarladığı bir uçakta kullanıldığı zannedilen bir kavramdı. Hunley'fa, elektro manyetik motorlar bile denendi, ama bu teknoloji henüz hazır değildi, bu yüzden sekiz adam denizaltının içine oturup itici güç için pervaneyi döndüren kolu çevirdiler. Bundan sonra, John Holland ve Simon Lake, biz ve Almanya dahil olmak üzere birçok ülke tarafından kabul edilen denizaltılar denemeye ve yapmaya başlayana kadar, denizaltı bilimi ilerlemedi. Bütün bu eski gayretler, Kaptan Nemo'nun Nautilus'u yanında acemi işi kalır.</p>

  <p>Perlmutter'ın enerjisi tükenmişti, şarap şişesine uzanmak üzereydi ki yüzünde bir şey hatırladığını gösteren bir ifade belirdi. Koca bedenini sandalyeden rahatlıkla kaldırırken, Aklıma bir şey geldi, dedi. Hole doğru gitti ve birkaç dakikalığına ortadan kayboldu, sonra elinde bir kitapla geri geldi. Amerikan Donanması firkateyni, Kearsarge’in batışı hakkında yönetim kurulu soruşturma tutanağının bir kopyası.</p>

  <p>Amerika Konfedere Devletleri'nin silahlı ticaret gemisi Alabama'yı batıran şu ünlü gemi mi?</p>

  <p>Perlmutter, Evet, o, diye cevap verdi. 1894'te Venezüella açıklarındaki Roncador Kayalıkları'nda karaya oturmasının ardındaki garip olayları unutmuştum.</p>

  <p>Pitt, Garip mi? diye sordu.</p>

  <p>Evet, geminin kumandanı Kaptan Leigh Hunt'ın anlattıklarına göre, balinaya benzeyen insan yapımı bir sualtı aracı tarafından saldırıya uğramışlar. Tekneyi takip ederlerken, suya batmış sonra tekrar yüzeye çıkmış ve Kearsarge'a toslayıp, tekne kısmında büyük bir delik açmış. Kearsarge, güçbela Roncador Kayalıkları'na varmış ve karaya oturmuş. Geminin mürettebatı, kurtarılana kadar kayalıklarda kamp yapmış. Pitt şakayla, Görünüşe bakılırsa, kaptan çok fazla rom içmiş, dedi.</p>

  <p>Perlmutter, Hayır, son derece ciddiymiş. Daha da önemlisi, bütün mürettebatı söylediklerini doğrulamış. Olaya şahit olanlardan hiçbiri farklı bir hikâye anlatmamış. İfadelerinde, onun Kearsarge’in attığı bir sürü top ateşi karşısında delinmeyen, büyük çelik bir canavar olduğunu söylemişler, atışların hepsi sekmiş. Ayrıca, arka tarafta lombozları olan piramit şeklinde bir kule bulunduğundan bahsetmişler. Kaptan Hunt, lombozlardan birinden sakallı bir adamın ona baktığına yemin etmiş.</p>

  <p>Canavarın büyüklüğü hakkında bir yorum yapmışlar mı?</p>

  <p>Mürettebat, puro şeklinde olduğu konusunda hemfikirmiş, konik uçları olan bir silindir şeklindeymiş. Uzunluğu için otuz ile doksan metre, kemeresi için de altı ile on iki metre arasında değişik tahminlerde bulunmuşlar.</p>

  <p>Pitt düşünceli bir şekilde, Büyük ihtimalle, ortalarında bir rakam, dedi. Uzunluğu, altmış metreden biraz fazla, kemeresi yedi buçuk metre olabilir. 1894 yılında hafife alınmayacak bir sualtı teknesi.</p>

  <p>Düşün, Kearsarge bir denizaltı canavarı tarafından batırıldığı rapor edilen tek gemi değildi.</p>

  <p>Pitt, Balina avı gemisi Essex's, bir balina çarpmış ve Nantucket dışında batmıştı, dedi.</p>

  <p>Perlmutter sertçe, O, gerçek bir balinaydı, dedi. Ben, başka bir Amerikan Donanması gemisinden bahsediyorum. Abraham Lincoln gemisi, ona çarpıp, dümenini parçalayan bir denizaltı teknesiyle karşılaştığını bildirmişti.</p>

  <p>Bu ne zaman oldu?</p>

  <p>1866'da.</p>

  <p>Yani o olaydan yirmi sekiz yıl önce.</p>

  <p>Perlmutter, üçte ikisi boşalmış olan şarap şişesini seyretti. O zamanlar, birçok gemi esrarengiz bir şekilde ortadan kaybolmuş. Çoğu İngiliz savaş gemisiymiş.</p>

  <p>Pitt kadehini masanın üzerine koydu ve Perlmutter'ın bir kadeh daha şarap teklifini reddetti. Kendi zamanından onlarca yıl ileride olağanüstü bir teknenin, özel şahıslar tarafından yapıldığına inanamıyorum.,</p>

  <p>Perlmutter, Hunley, projeye para sağlayan özel şahıslar tarafından yapılmıştı, diye anlattı. Aslında, bu Horace Hunley ve mühendisleri tarafından yapılan üçüncü tekneydi. Her biri, bir öncekinden daha ileriydi.</p>

  <p>Hâlâ kuşkulu olan Pitt, Esrarengiz canavarın, bir sanayi ülkesi tarafından tasarlanıp, inşa edilmediğini düşünmek biraz garip geliyor, dedi.</p>

  <p>Perlmutter, umursamaz bir tavırla omuz silkerek, Kim bilir? dedi. Belki de Jules Verne, böyle bir tekneden haberdar oldu ve Kaptan Nemo ve Nautilus hikâyesini buna dayanarak yazdı.</p>

  <p>Eğer gerçekten var olduysa, böyle bir teknenin neredeyse otuz yıl boyunca daha sık görünmeden ya da mürettebatından biri karaya kaçıp, hikâyeyi anlatmadan dünyayı dolaşması çok garip. Eğer, gemilere çarparak ve batırarak yolculuk yaptıysa, neden kurtulup, olayları bildiren daha fazla insan yok?</p>

  <p>Perlmutter yavaşça, Bilemem, dedi. Ben sadece kayıtlı deniz tarihinde bulduklarımı biliyorum. Bu da, araştırmacıların tüm dünyaya yayılmış arşivlerde başka raporlar bulmadığı anlamına gelmez.</p>

  <p>Pitt, Ya Jules Verne? diye sordu. Onun yazılarını, araştırma kayıtlarını ve mektuplarını toplayan bir müze, ev ya da akrabaları olmalı.</p>

  <p>Var. Verne hakkında araştırma yapan birçok kimse var. Ama Verne'in 1872'den öldüğü tarih 1905'e kadar yuvası olan Fransa, Amiens'de bulunan Jules Verne Cemiyeti'nin başkanı Dr. Paul Hereoux, yazarın hayatı hakkında en bilgili kişi olarak bilinir.</p>

  <p>Onunla konuşabilir misin?</p>

  <p>Perlmutter, Şimdi değil, dedi. Birkaç gün sonra, John Paul Jones'un gemisi Bonhomme Richard hakkında bilgi edinmek için arşiv karıştırmaya Paris'e gitmeyi planlıyorum. Amiens'a gidip, Dr. Hereoux'la konuşurum.</p>

  <p>Pitt sandalyesinden kalkarken, Daha iyisi olamazdı, dedi. Şimdi gidip, temizlenmem gerekiyor. Al, Loren ve Dr. Egan'ın kızı Kelly'yle birlikte akşam yemeği yiyeceğim.</p>

  <p>Onlara iyi bir hayat dilediğimi söyle. \ Pitt daha ön kapıdan çıkmadan, Perlmutter, yeni bir şişe porto şarabı açıyordu.</p>

  <p>Pitt hangar katının üzerindeki dairesine döndükten sonra Amiral Sandecker'i aradı. Sonra duş aldı, tıraş oldu ve spor pantolonla, triko bir gömlek giydi. Packard'ın korna sesini duyunca, üzerine ince kumaştan spor bir ceket geçirdi ve hangardan çıktı. Yolcu tarafındaki deri koltuğa oturdu ve yüzde doksan beş nem oranı olan sıcak Washington akşamı yüzünden koltuğa atılmış ceketi hariç, benzer bir kıyafet giymiş Giordino'ya başıyla selam verdi.</p>

  <p>Giordino, Her şey hazır mı? diye sordu.</p>

  <p>Pitt başını salladı. Amiral küçük bir parti düzenlemiş, sorun olur mu? Silahın var mı?</p>

  <p>Pitt omzundaki tabanca kılıfı içindeki eski Colt silahını göstermek için ceketini yana açtı. Senin?</p>

  <p>Giordino kolunun altındaki 40 kalibrelik, otomatik Ruger P94 silahını göstermek için koltuğunda döndü.</p>

  <p>Giordino başka bir şey söylemedi ve debriyaja bastı, kavisli uzun vites kolunu, akik tokmağıyla birinci vitese geçirdi ve gaz pedalına basarken, debriyajdan ayağını yavaşça çekti. Büyük Packard, havaalanı kapısına doğru sakince ilerledi.</p>

  <p>Birkaç dakka sonra Giordino arabayı Loren'ın Alexandria'daki evinin önünde durdurdu. Pitt ön kapıya gitti ve zili çaldı. İki dakika sonra, kadınlar giriş kıpısında belirdiler. Pamuklu bir balıkçı yaka kazak ve ayak bileklerine kadir inen düz kesimli, yanları yırtmaçlı bir etek giymiş olan Loren, çok güzel ve göz kamaştırıcı görünüyordu. Kelly yumuşak suni ipekten, işlemeli, dişiliğini ön plana çıkaran bürümcük bir elbise giymişti.</p>

  <p>Hepsi Padcard'a yerleştiklerinde Giordino, Pitt'e döndü. Nereye? diye sordu. Kely, yine önde Giordino'nun yanında oturuyordu.</p>

  <p>Telegraph Yolu'ndan, Rose Hill kasabasına git. Orada, Knox Hanı adında bir restoran var. Parmaklarınızı yalatacak taşra tarzı, ev yemekleri yapıyorlar.</p>

  <p>Loren, Bu kadar göklere çıkardıktan sonra, şöhretini doğrulasa iyi olur, dedi.</p>

  <p>Kelly mutlulukla, Taşra tarzı, bana uygun. Çok açıktım, dedi.</p>

  <p>Hana giderlerken, havadan sudan konuşarak, çene çaldılar. Ne geçmiş yaşantılarından bahsettiler, ne de Cerberus konusunu açtılar. Kadınlar daha çok seyahatleri sırasında ziyaret ettikleri yerlerden bahsederlerken, Pitt ve Giordino, geçen arabaları ve önlerinde uzanan yolu beklenmedik tehlikelere hazırlıklı bir şekilde, sessizce izlediler.</p>

  <p>Akşam güneşi, geç batıyordu ve diğer arabalardaki yolcular, kır balosuna giden ağırbaşlı, yaşlı bir kadın gibi anayolda ilerleyen eski Packard'a baktılar. Modern arabalar kadar hızlı değildi ama Pitt, üç tonluk arabayı yoldan ancak büyük bir kamyonun çıkarabileceğini biliyordu. Araba, aynı zamanda bir tank gibi yapılmıştı. Geniş şasisi ve karoseri, yolcularına çarpışma sırasında güvenli bir koruma sağlıyordu.</p>

  <p>Giordino, hanın otoparkına girdi ve iki kadın, erkeklerin tetikte bakışları altında arabadan indiler. Pitt ve Giordino, hanın etrafını çevreleyen otoparkı dikkatle incelediler, ama şüpheli bir hareket görmediler. 1772'ye kadar uzanan eski zamanlarda, posta arabalarının durak yeri olan handan içeri girdiler ve başgarson hemen avludaki büyük bir meşe ağacının altındaki güzel masalarını gösterdi.</p>

  <p>Pitt, Kokteyl ya da şaraba boş verip, arazilerinde yaptıkları ale birasını sipariş etmeyi öneriyorum, dedi.</p>

  <p>Pitt ve Giordino sonunda gevşemeye başladılar ve Giordino, iki kadını gülmekten çatlatan, çılgın espri repertuvarını tüketirken zaman hızla aktı. Pitt bu esprileri en azından elli kere duyduğu için sadece kibarca sırıttı. Gözleriyle, avlunun duvarlarını taradı ve bir güvenlik kamerası gibi başını bir o yana bir bu yana çevirerek, yemek yiyen diğer insanları inceledi, ama ilgisini çeken bir şey görmedi.</p>

  <p>Domuz eti ve tavuktan oluşan karışık ızgara, karides ve yengeçli mısır ezmesi, Güney usulü lahana salatası ve koçanıyla mısır sipariş ettiler. Pitt gerginleştiğinde, yemeklerini bitirmiş, limonlu turtalarını yiyorlardı. Yanık tenli ve kızıl saçlı bir adam, yanındaki boş ifadeli ve aynı zamanda silahlı katil oldukları belli olan iki tiple birlikte masalarına doğru yaklaşıyordu. Davetsiz misafir, pahalı özel yapım bir takım elbise giyiyordu, ayakkabılarında ince İtalyan işçiliği yoktu, sağlam İngiliz yapımıydı. Masaların arasında avluya doğru yürürken, mavi gözleriyle Pitt'e baktı. Zarif bir şekilde, ama küçük dünyaları o yaratmış gibi küstahça bir kibirle yürüyordu.</p>

  <p>Pitt'in beyninde alarm çalmaya başladı. Ayağıyla, Giordino'nun bacağına vurdu ve bodur İtalyan'ın hemen anladığı bir mimik yaptı.</p>

  <p>Adam, doğrudan masalarına geldi ve durdu. Gelecekte yararlanmak için beynine kazıyormuş gibi tek tek yüzlerine baktı. Gözleri, Pitt'in üzerinde kaldı. Hiç tanışmadık, Bay Pitt ama benim adım Cutis Merlin Zale. .</p>

  <p>Masadaki kimse Zale'i tanımıyordu ama hepsi adını çok iyi biliyordu. Efsanevi canavarı bizzat karşılarında gördüklerinde hepsinin tepkisi farklı oldu. Kelly'nin nefesi kesildi ve gözleri açıldı. Loren onu merakla incelerken, Giordino'nun dikkati iki koruma üzerinde yoğunlaşmıştı. Pitt, içindeki soğuk hislere rağmen önceden çalışılmış bir aldırmazlıkla Zale'e baktı. Barbarca zulümden hoşlanıyor gibi görünen adamın görüntüsü midesini bulandırmış gibi bakıyordu. Ayağa kalkmak için bir girişimde bulunmadı.</p>

  <p>Zale bayanlara hitap ederken, başını eğerek kısa ve aristokratik bir selam verdi. Bayan Egan, Kongre Üyesi Loren Smith, sonunda sizlerle tanışmak benim için bir zevktir. Sonra Pitt ve Giordino'ya döndü. Baylar, inanılmayacak kadar inatçısınız. Üstünüze vazife olmayan işlere karışmanız, şirketime çok büyük zararlar verdi.</p>

  <p>Pitt iğneleyici bir şekilde, Gözünü hırs bürümüş bir toplum manyağı olduğun konusundaki ünün senden önce geliyor, dedi.</p>

  <p>Korumalar bir adım öne çıktı, ama Zale onlara geri çekilmelerini işaret etti. Kötü niyetini hiç belli etmeyen bir ifadeyle, Hepimizin yararına olacak hoş bir konuşma yaparız diye düşünmüştüm, dedi.</p>

  <p>Pitt, bu herif bir yılan kadar kaygan ve akıcı, diye düşündü. Ortak bir yönümüzü göremiyorum. Sen, erkekleri, kadınları ve çocukları öldürüyorsun. Al ve ben, senin yurtiçinde bir petrol tekeli yaratmak için kurduğun delice plana sürüklenmiş, yasalara uyan, vergilerini ödeyen sıradan Vatandaşlarız.</p>

  <p>Loren, Bu asla olmayacak, dedi.</p>

  <p>Zale, Pitt ve Loren'ın onun büyük planından haberdar olduklarını anladığında dehşete düşse de, bunu belli etmedi. Benim olanaklarımın sizinkilerin çok üzerinde olduğunun elbette farkındasınızdır. Bu şu anda bile çok açık olmalı.</p>

  <p>Loren, Amerikan hükümetinden daha büyük olduğunuzu düşünüyorsanız, aldanıyorsunuz, diye itiraz etti. Kongre, planlarınızı uygulamaya başlamadan sizi durduracaktır. Sabah ilk iş, Emerald-Dolphin ve Golden Mailin felaketleriyle olan bağlantınızı araştırmak için Kongre'yi toplantıya çağıracağım.</p>

  <p>Zale büyüklük taslayarak gülümsedi. Bunun akıllıca olduğuna emin misiniz? Hiçbir politikacı skandal ya da kazalardan muaf değil.</p>

  <p>Loren o kadar hızla ayağa kalktı ki, sandalyesi yere devrildi. Yılan gibi tıslayarak, Beni tehdit mi ediyorsunuz? dedi.</p>

  <p>Zale geriye adım atmadı veya gülümsemesini değiştirmedi. Hayır, Sayın Kongre Üyesi Smith, sadece olasılıkları belirtiyorum. Eğer, Cerberus'u yok etmeye kalkışacaksanız, sonuçlarına katlanmaya hazırlıklı olmanız gerekiyor.</p>

  <p>Lorençok öfkelendi. Seçilmiş bir devlet memurunun, namussuzluk iftirası ve ölümle tehdit edildiğine inanamıyordu. Pitt sandalyesini kaldırdıktan sonra yavaşça yerine oturdu ve Zale'e kötü kötü baktı. Gevşemiş ve neredeyse kavgadan hoşlanmış gibi görünen Pitt hiçbir şey söylemedi.</p>

  <p>Loren sinirle, Sen delisin! dedi:</p>

  <p>Aslında, oldukça akıllıyım. Her zaman nerede durduğumu bilirim. İnanın bana, Sayın Kongre üyesi, kongredeki arkadaşlarınıza destek için güvenebileceğinizi zannetmeyin. Başkentte, sizden daha çok dostum var.</p>

  <p>Pitt iğneleyici bir şekilde, Rüşvet ve şantajla boğun eğdiklerine hiç kuşku yok, dedi.</p>

  <p>Loren'ın gözleri öfkeyle parlıyordu. Evet ve kime, ne kadar ödediğin ortaya çıktığında sen ve suç ortakların, John Gotti'ninkilerden bile daha çok suçla yargılanacaksınız.</p>

  <p>Zale küstah bir ifadeyle başını salladı. Hiç zannetmiyorum.</p>

  <p>Pitt, Bay Zale'e daha fazla katılamazdım, dedi. Asla yargılanmayacak.</p>

  <p>Zale, Zannettiğimden daha akıllısın, dedi.</p>

  <p>Pitt son derece küçümseyici bir gülümsemeyle, Hayır, diye devam etti. Suçlarından dolayı mahkûm edilmeyeceksin çünkü büyük ihtimalle bundan önce ölmüş olacaksın. Kimse senden daha fazla ölmeyi hak etmez Zale, tabii ki Viper çetendeki bütün katil pisliklerle birlikte.</p>

  <p>Pitt'in opale benzer yeşil gözlerinde, Zale'in soğukkanlılığını bozan ve saçlarını diken diken eden bir soğukluk vardı. Bunu dikkate alacağım, Bay Pitt. Kendini birinci sınıf vatandaş zannediyorsun herhalde. Sesi, buzdağı kadar soğuktu.</p>

  <p>Yasal davalardan muaf olduğunu düşünebilirsin ama kanun dışında çalışanlara ardına kadar açıksın. En az senin Viperların kadar öldürücü bir grup, senin işini bitirmek için toplandı, Zale. Şimdi, arkanı kollama sırası sende.</p>

  <p>Zale bunu beklemiyordu. Pitt ve Giordino, acaba NUMA'nın okyanus mühendislerinden fazlası olabilirler mi diye merak etti. İlk aklına gelen, Pitt'in blöf yaptığı oldu. Eğer öyleyse bile, yüz ifadesinden korku değil, büyük bir öfke okunuyordu. Ateşe ateşle karşılık vermeye karar verdi.</p>

  <p>Şimdi nerede durduğumu biliyorum, sizi tatlılarınızla baş başa bırakacağım. Ama arkadaşlarım burada kalacak.</p>

  <p>Kelly korkuyla, Bu ne demek? diye sordu.</p>

  <p>Limuziniyle güvenli bir şekilde anayola çıkar çıkmaz, uşaklarının bizi vurmayı planladığını söylemeye çalışıyor.</p>

  <p>Giordino, Burada, bu kadar insanın içinde mi? diye sordu. Ve maskeleriniz olmadan? Dram yeteneğiniz oldukça bayağı.</p>

  <p>Zale'in mavibeyaz gözlerinde uyarı şimşekleri çaktı. Pitt'in bakışları esrarlıydı. Ağırbaşlı bir şekilde elleri kucağında oturan Giordino, garsonu çağırdı ve bir şişe Remy Martin sipariş etti. Sadece kadınlar gergin ve endişeli görünüyordu.</p>

  <p>Zale altüst olmuştu. Bir durumu idare edemediği hiç olmamıştı, ama bu adamlar onun beklediği şekilde davranmıyorlardı. Bu adamlar ölümden korkmuyorlardı. Normalde kesin olan fikri şimdi çıkmazdaydı ve bu zevk aldığı bir tecrübe değildi.</p>

  <p>Pitt mezar kadar ürkütücü bir sesle, Artık düşmanımızın yüzünü gördüğümüze göre, hâlâ yürüyebilirken hanı terk etmenizi öneriyorum ve Bayan Egan'a ya da bu masadaki herhangi birine zarar vermeyi aklınıza bile getirmeyin.</p>

  <p>Bu boş bir tehdit değil, gerçeğin ta kendisiydi.</p>

  <p>Zale artan öfkesini çok iyi kontrol ediyordu. Müdahalenize içerlesem de, sizin ve Bay Giordino'nun kıymetli düşmanlar olduğunu düşünerek, saygı duyuyordum. Ama şimdi, ahmak olduğunuzu anladım, tahmin edebileceğimden çok daha ahmaksınız.</p>

  <p>Giordino konyak kadehinin üzerinden ters ters Zale'e bakarak, Bu ne demek oluyor? diye söylendi.</p>

  <p>Zale'in gözlerinde bir sürüngeninkine benzer uğursuz bir bakış vardı. Diğer masalarda yemek yiyen insanlara baktı, ama avlunun köşesinde ayakta duran üç adam ve oturan dört kişinin arasındaki konuşmayla kimse ilgileniyormuş gibi görünmüyordu. Zale korumalarına başını salladı ve orayı terk etmek üzere döndü.</p>

  <p>Hoşça kalın, bayanlar ve baylar. Geleceğinizin bu kadar kısa olması ne yazık.</p>

  <p>Pitt, Kaçmadan önce, dedi. Arkadaşlarını da yanında götürmen akıllıca olurdu, yoksa seni ambulansla izleyecekler.</p>

  <p>Adamları öne doğru çıkıp, ellerini ceketlerinin içine sokarlarken, Zale arkasını döndü ve Pitt'e baktı. Pitt ve Giordino sanki daha önce prova etmiş gibi masanın altından, kucaklarındaki peçetelerin altına sakladıkları silahlarını kaldırdılar.</p>

  <p>Giordino sırıtarak, Güle güle, Bay Zale, diye mırıldanıp çok alçak sesle konuştu. Gelecek sefer...</p>

  <p>Suikastçılar huzursuzlukla birbirlerine baktılar. Planladıkları, kolay ölüm bu değildi. Silahlarını çekemeden öleceklerini anlamak için Mensa zekâsı (İnsan zekâsının bugün ulaşabileceği en yüksek nokta.) gerekmiyordu.</p>

  <p>Zale zararsız bir şekilde ellerini açarken, Size ahmak dediğim için özür dilerim, dedi. Görünüşe bakılırsa, yemeğe tam donanımlı gelmişsiniz.</p>

  <p>Pitt, Al ve ben, Kartal İzciler'dik, dedi. Hazırlıklı olmayı severiz. Soğukkanlılıkla Zale'e arkasını döndü ve çatalını limonlu turtasına batırdı. Umarım tekrar karşılaştığımızda, öldürücü bir iğne yapılmak üzere bir masaya bağlanmış olursun.</p>

  <p>Yüz ifadesi kontrollü ama derisi hırstan kızarmış olan Zale, Seni uyardım, dedi. Sonra arkasını döndü ve avludan restoranın içine girdi, otoparka doğru yürüdü ve siyah bir Mercedes limuzine bindi. İki kiralık katil, birkaç arabanın yanından geçerek, onları bekleyen bir Lincoln Navigator'a bindi.</p>

  <p>Loreri uzandı ve Pitt'in eline dokundu. Nasıl bu kadar sakin olabiliyorsun? Sinirlerimi bozdu.</p>

  <p>Kelly korku dolu gözlerle, Bu adam tam bir şeytan, dedi.</p>

  <p>Pitt, Zale mecbur değilken niyetini açıkladı, dedi. Nedenini çok merak ediyorum.</p>

  <p>Loren, Zale'in adamlarının dönüşünü bekler gibi avlunun girişine baktı. Evet, neden onun pozisyonundaki bir adam, budala isyankâr takımıyla tanışmaya tenezzül etsin?</p>

  <p>Giordino, Merak, diye ileri sürdü. Planlarını bozan kişilerin yüzlerini kendi gözleriyle görmek zorundaydı.</p>

  <p>Pitt, Limonlu turta harika, diye ilan etti.</p>

  <p>Kelly, Aç değilim, diye mırıldandı.</p>

  <p>Giordino, Kelly'nin tatlısını bitirirken, Güzel bir yemeğin çöpe gitmesine izin veremem, dedi.</p>

  <p>Kahve ve ekspressodan sonra Pitt hesabı ödedi. Sonra, Giordino sandalyenin üzerine çıktı ve başının tepesini sarmaşıkların arasına gizleyerek, hanın avlusunun duvarı üzerinden otoparka dikkatle baktı. Hekyll ve Jekyll bir ağacın altında, büyük bir SUV'un içinde oturuyorlar.</p>

  <p>Loren, Polisi aramalıyız, dedi.</p>

  <p>Pitt sırıttı. Planlar çoktan yapıldı. Ceketinden bir cep telefonu çıkardı, bir numara tuşladı, dört kelimeden daha fazla konuşmadı ve telefonu kapattı. Loren ve Kelly'ye gülümsedi. Kızlar, Al arabayı getirirken siz girişte bekleyin.</p>

  <p>Loren Pitt'in elinden Packard'ın anahtarını kaptı. Al, zor durumda kalabilir. Arabayı ben getirsem daha iyi olur. Savunmasız bir kadına ateş etmeyeceklerdir.</p>

  <p>Senin yerinde olsam, buna o kadar güvenmezdim. Pitt reddetmek üzereydi ama içten içe Loren'ın haklı olduğunu biliyordu. Zale'in adamları katildi ama köyün geri zekâlıları değillerdi. Yalnız bir kadına ateş etmezlerdi, görüş alanlarında dördünü birden görmek istiyorlardı. Pitt başını salladı. Ama arabaların arasında eğilerek yürü. Dostlarımız, otoparkta Packard'ın karşı sırasında sonda duruyorlar. Sen kontak anahtarını çevirmeden, arabayı çalıştırır ve hareket ederlerse, Al ve ben koşarak geleceğiz.</p>

  <p>Loren ve Pitt birlikte sık sık koşarlardı. Loren hızlıydı. Yüz metre tam hız koştuklarında, Pitt ancak altmış santim farkla galip gelirdi. Eğildi ve gecenin içinde bir hayalet gibi ilerleyerek, bir dakikadan kısa bir süre içinde Packard'a ulaştı. Arabaya yabancı olmadığı için neredeyse aynı anda kontak anahtarını çevirip, marşa bastı. Büyük V12 hemen ateşlendi. Vitesi geçirdi, gaz pedalına biraz sert bastı ve büyük tekerlekler çakıl zeminde fırıldak gibi döndü. Restoranın önünde durur durmaz, Pitt, Giordino ve Kelly arabaya atlayınca Loren yolcu koltuğuna kaydı.</p>

  <p>Pitt gaza bastı, V12 motorunun hızını ve vitesi değiştirirken, büyük araba sorun çıkarmadan hızlanarak sessizce yolda ilerledi. Araba, lastik yakan türden değildi ve kısa mesafeli araba yarışlarına katılmamıştı. O, zarafet ve sessizlik için yapılmıştı, yarış için değil. Pitt yaklaşık bir kilometre sonra onu saatte yüz otuz kilometreye çıkardı.</p>

  <p>Yol düz olduğu için hanın otoparkından yola çıkan ve sokak lambasının altında siyah boyası parlayan büyük Navigator'a dikiz aynasından uzun uzun baktı. Taşra yoluna karanlık hâkim olduğu için ancak bu kadarını görebiliyordu. Navigator, farları kapalı bir şekilde hızla yaklaşıyordu.</p>

  <p>Yolculara ilerlemelerini söyleyen bir otobüs şoförünün monoton ses tonuyla, Bizi takip ediyorlar, dedi.</p>

  <p>Yol, karşı yönden gelen iki araba dışında neredeyse bomboştu. Banketin tam üzerindeki sık çalılık ve ağaçlar, karanlık ve ürkütücü görünüyordu. Dehşet düşkünü bir aptal dışında kimse durup, oraya saklanmayı düşünmezdi. Bir ya da iki kez, Loren'a baktı. Kontrol panelinin ışıklarından gözleri parlıyordu ve dudakları belli belirsiz şehvetli bir gülümsemeyle gerilmişti. Bu takibin heyecan ve tehlikesinden zevk aldığı çok belliydi.</p>

  <p>Navigator eski Packard'la arasındaki mesafeyi hızla kapatıyordu. Restorandan sekiz kilometre sonra, şoför arabaya beş yüz metre yaklaşmıştı. Navigator neredeyse görünmezdi ancak karşı yönden gelen arabalar, farları kapalı olduğu için onu uyarmak amacıyla selektör yaptığında görünüyordu.</p>

  <p>Pitt, Herkes yere yatsın, dedi. Her an yanımıza gelebilirler.</p>

  <p>Kadınlar, söyleneni yaptı. Giordino sadece çömeldi ve arka pencereden otomatik Ruger silahını yaklaşan Navigator'a nişan aldı. Bir viraja yaklaşıyorlardı, Pitt güçlü eski V12 motorun tüm beygir gücünden yararlanmak için eski arabayı zorladı. Navigator, yaklaşıyordu ve şoförü yaklaşan trafiğin içine doğru pervasızca arabayı sürüyordu. Otuz saniye sonra Pitt, Packard'ı virajda döndürürken, büyük tekerlekler asfaltta patinaj yaptı.</p>

  <p>Pitt iki yolun kesiştiği yere geldiğinde, dikiz aynasına baktı ve korudan hayalet gibi çıkıp, hızla gelen Navigator'un önünü kesen iki büyük Chevy Avalanches'i gördü. Yük kasalarında makineli tüfekli adamlar bulunan Avalanches'lar tamamıyla ani ve beklenmedik bir görüntüydü.</p>

  <p>Navigator'un şoförü tamamıyla hazırlıksız yakalanmıştı ve direksiyonu yana çevirince, büyük SUV yolda çimenlik bankete doğru kontrol edilemeyecek bir şekilde kaymaya başladı ve çekiş gücünü kaybetti, üç kere takla attı ve toz bulutu içinde, düşen yaprak ve dallar arasında sık çalılığın içinde kayboldu. Savaş kamuflajlı silahlı adamlar, Avalanches'dan fırladı ve hızla ters dönmüş Navigator'un etrafını sardı.</p>

  <p>Pitt ayağını gaz pedalından yavaş yavaş çekti ve Packard'ın hızını saatte seksen kilometreye indirdi. Takip bitti, dedi. Herkes rahatlayıp, derin bir nefes alabilir.</p>

  <p>Loren, arka pencereden yolu çevirmiş farlara ve toz bulutuna bakarken, Ne oldu? diye sordu.</p>

  <p>Amiral Sandecker birkaç arkadaşı aradı ve Zale'in kiralık katilleri için küçük bir parti düzenledi.</p>

  <p>Giordino, Tam zamanında, dedi.</p>

  <p>Bunu, iki kır yolunun kesiştiği bir yerde yapmak zorundaydık, böylece kurtarıcılarımız biz geçtikten sonra harekete geçip, peşimizdekilerin yolunu kapatabildiler.</p>

  <p>Loren koltukta kaydı ve sahip çıkan bir tutkuyla Pitt'in kolunu kavradı. Bir an için beni korkuttuğunu itiraf etmeliyim, dedi.</p>

  <p>İstediğimden daha erken oldu.</p>

  <p>Pitt ve Giordino'ya, Alçak herifler, dedi. Deniz askerlerinin kurtarmak için bizi beklediklerini söylemediniz.</p>

  <p>Kelly ön camdan esen ve ön ile arka koltukları ayıran açık camdan giren havayı içine çekerken, Gece birdenbire güzelleşti, dedi. Bu mücadeleyi kontrol altına alacağınızı bilmeliydim.</p>

  <p>Şehrin ışıklarına doğru arabayı süren Pitt, Herkesi eve bırakacağım, dedi. Yarın tekrar yola çıkacağız.</p>

  <p>Loren, Nereye gidiyorsunuz? diye sordu.</p>

  <p>Sen, Cerberus'un yolcu gemileri felaketleriyle bağlantısını araştırmak için komiteni toplarken, Kelly, ben ve Al Rünik Yazıt'lara bakmak için Minnesota'ya gidiyoruz.</p>

  <p>Ne bulmayı umuyorsunuz?</p>

  <p>Pitt yavaşça, Bir bilmecenin cevabını, dedi. Birden fazla kapıyı açabilecek bir anahtar.</p>

  <p>Marlys Kaiser, Minnesota Monticello dışındaki çiftliğine yaklaşan helikopterin sesini duyunca, mutfaktan verandaya çıktı. Evi, tipik bir orta Amerika çiftlik yapısı örneğiydi: Ahşap bir bina, oturma odasından başlayıp, üst kattaki yatak odasına çıkan bir baca, sivri çatı altında üç köşeli iki yan duvar. Geniş çimenlik alanın karşısında eski haliyle korunmuş bir ambar duruyordu. Mülk eskiden bir mandıraydı, ama şimdi ciftik ambarı Marlys'in ofisiydi ve yüz yirmi hektarlık tarlaya kiralarını ürüne ödeyen çiftçiler tarafından buğday, mısır ve ayçiçeği ekilmişti. Ürünle pazarda satılıyordu. Arazi, çiftliğin arkasındaki bayırla Bertram Gölü'nin kıyı şeridine iniyordu. Maviyeşil göl ağaçlarla çevriliydi ve kenarlardaki sığ suyun üzeri nilüferlerle doluydu. Bertram, Minneapolis'ten gelenbalıkçılar arasında çok ünlüydü çünkü göl her zaman lüfer, güneşbalığı, turnabalığı ve levrekle doluydu. Gölde aynı zamanda, güneş battıktan sonra ısırmaya başlayan bir iskorpit sürüsü vardı.</p>

  <p>Turkuvaz rengi ve yan taraflarında siyah harflerle NUMA yaılı bir helikopter, çimenlik alana inmeden önce ambarın çatısı üzerinden geçip, birkaç saniye arazinin üzerinde dolaşırken, Marlys doğudaki sabah güneşinden korunmak için ellerini gözlerine siper ederek izledi. İkiz türbinlein vızıltısı azaldı ve helikopter pervanesi yavaşça durdu. Kapı açıldı ve en son basamağı toprak zeminin tam üzerinde biten bir merdiven aşağı sarktı.</p>

  <p>İçeriden, açık kahverengi saçları güneş ışığında parlayan genç bir kadın ve arkasından İtalyan olduğu belli olan koyu renk kıvırcık saçlı, kısa boylu ve tıknaz bir adam çıkarken, Marlys ileri doğru adım attı. Sonra, yüzünde geniş bir gülümseme olan uzun boylu bir adam dışarı çıktı. Adam, ölen kocasını hatırlatan bir tavırla bahçede ona doğru yürüdü. Yaklaştığında, Marlys hayatında gördüğü en yeşil gözlere bakakaldı.</p>

  <p>Nazikçe, Bayan Kaiser? dedi. Adım, Dirk Pitt. Dün akşam telefonda, Washington'dan gelip, sizinle tanışmak istediğimi haber vermiştim.</p>

  <p>Sizi bu kadar erken beklemiyordum.</p>

  <p>Dün gece, jetle Duluth, Superior Gölü'ndeki NUMA araştırma istasyonuna, oradan da helikopterlerini ödünç alarak Monticello'ya uçtuk.</p>

  <p>Yeri bulmakta zorluk çekmediğinizi görüyorum.</p>

  <p>Yol tarifiniz harikaydı. Pitt dönerek Al ve Kelly'yi tanıştırdı.</p>

  <p>Marlys, Kelly'ye bir anne gibi sarıldı. Elmore Egan'ın kızı. Bu çok heyecan verici. Seninle tanıştığım için çok mutluyum. Baban ve ben çok iyi arkadaştık.</p>

  <p>Kelly gülümseyerek, Biliyorum, dedi. Sizden sık sık bahsederdi. Kadın teker teker hepsinin yüzlerine baktı. Kahvaltı yaptınız mı? Pitt dürüstçe, Washington'dan ayrıldığımızdan beri bir şey yemedik, dedi.</p>

  <p>Marlys cana yakın bir tavırla, Yirmi dakika içinde yumurta, tuzlanmış domuz eti ve krep hazırlarım, dedi. Çocuklar siz neden biraz dolaşıp, tarlaya ve göle bir göz atmıyorsunuz?</p>

  <p>Kelly, Bu çiftliği tek başınıza mı işletiyorsunuz? diye sordu.</p>

  <p>Hayır, hayatım. Bir komşumla ortağım var. Mahsuller, bugünlerde çok düşük olan geçerli piyasa fiyatından satıldıktan sonra bana bir yüzde veriyor.</p>

  <p>Yolun karşısındaki otlağa açılan kapı, ambarın alt katına giriş kapısı ve üst kattaki samanlıktan, eskiden bir mandıra işlettiğinizi tahmin ediyorum.</p>

  <p>Çok dikkatlisiniz, Bay Pitt. Kocam hayatının büyük bir bölümünde mandıra çiftçiliği yaptı. Sizin bu konuda çok az bir tecrübeniz olmalı.</p>

  <p>Amcamın Iowa'daki çiftliğinde bir yaz geçirdim. Oraya, süt sağmayı öğrenmeye gittim ama tam olarak nasıl yapıldığını bir türlü kavrayamadım.</p>

  <p>Marlys güldü. Kahve hazır olduğunda seslenirim.</p>

  <p>Pitt, Giordino ve Kelly tarlalar arasında yürüdüler ve sonra iskeleye inip, Marlys'in balıkçılara kiraladığı kayıklardan birini ödünç aldılar ve Pitt kürekleri çekerken, gölde gezdiler. Marlys verandadan bağırdığında, dönüyorlardı.</p>

  <p>Tuhaf ve hoş taşra mutfağındaki masanın etrafına toplandıklarında Kelly, Çok naziksiniz, Bayan Kaiser, dedi.</p>

  <p>Marlys. Beni eski bir aile dostu olarak düşün, lütfen.</p>

  <p>&nbsp; &nbsp;Yemek sırasında, havadan, gölde balık tutmaya, ülkedeki çiftçilerin karşı karşıya oldukları zor ekonomik şartlara kadar her şey hakkında sohbet ettiler. Ancak sofra kaldırılıp, Giordino'nun yetenekli yardımlarıyla tabaklar bulaşık makinesine yerleştirildikten sonra konu Rünik Yazıt'lara geldi.</p>

  <p>Kelly, Babam Rünik Yazıt'lara olan merakını hiç açıklamadı, dedi. Annemle ben, onları bulmak için yaptığı gezilere onunla birlikte giderdik ama biz, üzerinde yazılar olan eski kayaları aramaktan çok kamp ve uzun yürüyüşler yapmakla ilgileniyorduk.</p>

  <p>Pitt, Dr. Egan'ın kütüphanesi Vikiglerle ilgili kitaplarla doluydu ama notları ve raporları yoktu, diye ekledi.</p>

  <p>Marlys, Normanlar, diye Pitt'i düzeltti. Viking, korkusuz ve vahşice savaşmış, denizlerde dolaşmış yağmacılar için kullanılan bir terimdir. Asırlar sonra, büyük ihtimalle korsan olarak adlandırılacaklardı. Viking çağı, 793'te İngiltere'de Lindisfarne manastırına baskın yaptıklarında başlamıştır. Ataları Normanlar olan Normandiyalı I. William, Hastings Savaşı'nı kazanıp İngiltere'nin kralı olana kadar, kuzeyden hayalet gibi gelip, İskoçya ve İngiltere'yi yağmalamışlar. 800'den sonra Viking gemileri, Avrupa ve Akdeniz'de dolaşmışlar. Saltanatları kısa sürmüş ve on üçüncü yüzyılda güçlerini kaybetmişler. Son Vikingli, 1450'de Grönland'ı terk edince sonları gelmiş.</p>

  <p>Giordino, Amerika'nın orta bölümünde neden bu kadar çok Normanlara ait Rünik Yazıt bulunduğu hakkında bir fikriniz var mı? diye sordu.</p>

  <p>İskandinav özellikle de İzlanda destanları, 1000 ile 1015 yılları arasında Amerika'nın kuzeydoğu sahillerini sömürgeleştirmeye çalışan denizcilikle uğraşan, İzlanda ve Grönland'da yaşayan insanlardan bahseder. Topraklarımıza keşif amaçlı seferler düzenlediklerini farz etmek zorundayız.</p>

  <p>Pitt, Ama Kuzey Amerika'ya geldiklerini gösteren tek somut delil, Newfoundland, L'Anse aux Meadows'taki yerleşmeleri, dedi.</p>

  <p>Marlys, Eğer, Fransa, Rusya, İngiltere, İrlanda ve Akdeniz'in uzak bölgelerine deniz yolculuğu yapıp koloniler kurdularsa, kolaylıkla St. Lawrence Nehri veya Florida'dan Körfez'e ve Mississippi'ye çıkıp, Orta Amerika'ya girmiş olmaları akla yatkın. Ülkenin geniş bölgelerini keşfetmek için iç suları kullanmış olabilirler, diye savundu.</p>

  <p>Giordino, Arkalarında bıraktıkları Rünik yazılı taşlardan belli olduğu gibi, dedi.</p>

  <p>Marlys, Sadece Normanlar tarafından değil, dedi. Eski Dünya'dan birçok insan Leif Eriksson ve Kristof Kolomb'tan önce Amerika'yı ziyaret etti. Birçok kültürden eski gemiciler, Atlas Okyanusu'nda yolculuk ettiler ve kıyılarımızı keşfettiler. Üzerlerinde, Mısır hiyeroglifi, Kıbrıs hecelgesi, Nübye harfleri, Kartaca Pön Yazısı ve İberya Ogam Yazısı olan taşlara rastladık. Çoğunlukla İskoçya, İrlanda ve İberyalı Keltler tarafından kullanılmış Ogam Alfabesi'yle yazılmış iki yüzden fazla taş bulundu ve tercüme edildi. Kırlar, üzerlerine henüz tanımlanamamış yazılar kazınmış taşlarla dolu. Eski insanlar, neredeyse dört bin yıl önce vatan topraklarımızda yolculuk etmiş olabilirler.</p>

  <p>Kelly inanamayarak baktı. Dahası da mı var?</p>

  <p>Pitt, Taş resimler, diye tahminde bulundu. .</p>

  <p>Marlys başını sallayarak, Taş resimler, diye tekrar etti. Taşlara oyulmuş gemi, hayvan, tanrı ve tanrıça resimlerinin yüz tane kayıtlı örneği var. Eski Yunanlardan kalanlar gibi sakallı yüzler ve klasik zamanlarda Akdeniz çevresinde oyulmuş olanlarla neredeyse aynı insan başları var. Uçan kuşlar, atlar ve gemiler en gözde olanlar. Amerikalılara yabancı olan gergedan, fil ve aslan gibi hayvan resimleri bile var. Şekillerin çoğu gökbilimiyle ilgili, taşların üzerindeki pozisyonları binlerce yıl önce gökyüzündeki pozisyonlarıyla aynı olan yıldız ve takımyıldızları gösteriyor.</p>

  <p>Pitt, Size telefonda bahsettiğim gibi, Kelly'nin babasının on beş yıl önce keşfettiği ve incelediği Rünik Yazıt'lara olan merakını araştırıyoruz, dedi.</p>

  <p>Marlys bir an için hatırlamaya çalışarak, tavana baktı. Dr. Egan'ın çalışmaları, 1035'te Amerika'nın orta bölgesini keşfetmiş bir grup Normandan bahseden otuz beş Rünik Yazıt'la ilgiliydi. Yazıtların onu bir mağaraya götüreceğini kafasına taktığını hatırlıyorum. Nerede? Hiçbir fikrim yok.</p>

  <p>Sizde kayıtları var mı?</p>

  <p>Marlys ellerini çırptı. Bugün şanslı gününüz. Benimle dosyaların bulunduğu ambardaki ofisime gelin.</p>

  <p>Bir zamanlar mandıra olan ambar, dev bir ofise dönüştürülmüştü. Samanlık kaldırılmıştı ve yüksek tavan açıktı. Kütüphane tarzı kitap rafları, alanın yarısını kaplıyordu. Odanın ortasında, Marlys'in iki bilgisayarının bulunduğu büyük, kare bir masa vardı. Masaya, fotoğraflar, dosyalar, kitaplar ve ciltlenmiş raporlar yığılmıştı. Yazı masasının arkasında geniş bir monitör duruyordu. Altında, üzerinde video kasetler ve disketler bulunan raflar vardı. Eski tahta döşeme aşınmıştı ve sağım sırasında içeri girip çıkan ineklerin toynaklarının bıraktığı çentikler hâlâ belli oluyordu. Bir kapı aralığından, duvarları ve yerleri tozla kaplanmış bir laboratuvar görünüyordu.</p>

  <p>Geniş odanın bir tarafı sanat eserleri, seramikten yapılmış çömlekler, insan başı, figürleri ve hayvanlarla doluydu. Bunların birçoğu, garip ve bükük pozisyonlarda duran neredeyse komik görünen insan yorumlarıydı. Ne olduğu belirsiz, en azından yüz tane küçük sanat eseri, büyük cam bir mahfazanın içinde korunuyordu. Pitt'in dikkatini, özellikle Atina'daki müzelerde gördüklerine çok benzeyen taş maskeler çekti. Hiçbiri, kendi kabile üyelerinin resmini çizen Amerikalı Kızılderililer tarafından oyulmuş olamazdı. Yarım kabartmaların tümü kıvırcık, kısa sakallı erkek şekilleriydi. Kuzey, Orta ve Güney Amerika yerlileri asla tıraş olmak zorunda kalmadıkları için bu ilginç bir fenomendi.</p>

  <p>Pitt, Bunların hepsi Amerika'da mı bulundu? diye sordu.</p>

  <p>Colorado'dan, Oklahoma ve Georgia'ya kadar her eyalette.</p>

  <p>Sanat eserleri?</p>

  <p>Çoğu alet, birkaç eski sikke ve bir sürü silah.</p>

  <p>İnanılmaz bir koleksiyonunuz var.</p>

  <p>Gördüğünüz her şey, öldüğüm zaman üniversite arşivine ve müzeye gidecek.</p>

  <p>Kelly şaşkınlıkla, Bu kadar çok eski insanın buralara kadar gelmesi olağanüstü bir şey, dedi.</p>

  <p>Atalarımız, ufkun ötesinde ne olduğunu en az bizim kadar merak ediyorlarmış. Marlys kitaplığı araştırırken, eliyle sandalyeleri ve kanepeyi gösterdi. Ben babanın ilgilendiği yazıtların kayıtlarını ararken, siz rahatınıza bakın. Bir dakikadan kısa bir süre sonra aradığı</p>

  <p>şeyi buldu, metal ciltli iki kalın raporu çekip çıkardı ve yazı masasının üzerine taşıdı. Birinde yüz tane fotoğraf vardı, diğeri yazılarla doluydu.</p>

  <p>Marlys, büyük bir taş yazıtı incelerken çekilmiş bir fotoğrafı masaya koydu. Bu, bir avcı tarafından 1933'te gölün diğer tarafında bulunan Bertram Yazıtı. Sonra, uzun bir dolabın yanına gitti ve beyaz alçıya benzeyen bir şey çıkardı. Genellikle, yazıtları talk pudrası ya da tebeşirle gölgeledikten sonra fotoğraflarını çekerim. Ama mümkünse, birkaç kat sıvı lateks sürerim. Kuruduktan sonra laboratuvarıma taşırım ve ıslak alçıyla kalıbını çıkarırım. Bu da kuruyunca, mavi kopya makinesinde çoğaltıp, çentilmiş şekil ve yazıları gölgelerim. Aşınmış taşta çıplak gözle görünmeyen harfler ve semboller o zaman ortaya çıkar.</p>

  <p>Pitt ince dallara benzeyen işaretlere dikkatle baktı. birkaç harf, şimdi kullandığımız alfabedekiyle aynı.</p>

  <p>Yazı, Eski Germen Futhark Alfabesi ve sonraki iskandinav Futhork Alfabesi'nin bir karışımı. İlki, yirmi dört harften ikincisi ise altı harften oluşuyordu. Orijinal Rünik Yazısı zaman içinde yok oldu Eski Yunan ve Latin Yazısı'yla ufak tefek benzerlikle var ama bilginler esas Rünik Alfabesi'nin, Germen kabileler tarafında*1 birinci yüzyılda o zamanın Teutonik diliyle birleştirilerek, icat edildiğini düşünüyorlar. Üçüncü yüzyılda, bu dil İskandinav ülkelerine göç etti.</p>

  <p>Giordino şüpheyle, Bu taşın üzerindeki yazının olmadığını nerden biliyorsunuz? diye sordu.</p>

  <p>Marlys tatlılıkla, Birçok sebepten ötürü diye cevap verdi Bir, polisin sahte eser uzmanları birçok taşı incelediler ve kazınmış yazıların aynı elden çıktığını oybirliğiyle kabul ettiler. Bütün özellikler aynıydı. İki, eğer böyle değilse, kim bir Norman keşif yolculuğu hakkında Rünik Yazıt'lar kazıyarak, ülkenin etrafında üç bin sekiz yüz kilometre yolculuk eder? Ayrıca, harflerde hiçbir yanlışlık bulamayan modern rünoloji uzmanları tarafından söylendiği gibi, eğer sahteyseler, bu dil ve alfabe konusunda usta biri tarafından yapılmış olmalılar. Üç, yerel tarihçiye gore Rünik Bertram Yazıt'ı ilk önce, 1820'de bölgeye ilk yerleşenlere bundan bahseden bir Ojibways Kabilesi tarafından keşfedildi. Sonra, Fransız kürk avcılan lafından kaydedildi. Taşların, bölgeye insanlar yerleşmede önce başka biri tarafından kazınması imkânsız görünüyor. Ve son olarak 4 karbonla tarih belirleme analizi sadece organik maddelerde işe yaradığı halde, yaşını tahmin etmek için tek yöntem, taşın üzerinde yıllar iç'nde oluşan anmayı incelemek. Yazıtların maruz kaldığı hava şartlan sonucunda meydana gelen aşınmalar ve taşın sertliği, harflerin kazındığı antik hakkında tahmini bir tarih verebilir. Rüzgar, yağmur ve karın taşta meydana getirdiği yıpranma ve kopmalardan yola çıkılarak, 1000 ve 1150 yıllan arasında yapıldıkları tahmin ediliyor, bu da kulağa çok mantıklı geliyor</p>

  <p>Giordino, 'Taşların içinde ya da etrafında sanat eserleri bulundu mu? diye sormaya devam etti.</p>

  <p>Bunca yılın ardından geriye hiçbir şey kalmamış.</p>

  <p>Pitt, Çok normal, dedi. Corodano'nun Meksika'dan Kansas'a kadar yaptığı uzun yolculuğundan yüzyıllar sonra geriye ancak birkaç küçük sanat eseri kalmıştır.</p>

  <p>Giordino, İşte bir milyon dolarlık soru, taşta ne yazıyor? diye sordu.</p>

  <p>Marlys bir CD aldı ve bilgisayarına yerleştirdi. Bir saniye içinde, sıvı lateksten alçı kalıbı üzerinde gölgelenmiş harfler, ayrıntılı bir şekilde monitörde belirdi. Yaklaşık yüz kırk harften oluşan dört paragraf vardı.</p>

  <p>&nbsp; &nbsp;Marlys, Tam olarak doğru bir çeviri olmayabilir, ama buradan İskandinavya'ya kadar altı Rünolojist Yazıt'ta şunların yazdığı konusunda hemfikir...&nbsp; dedi.</p>

  <p>Magnus Sigvatson 1035'le buradan geçti ve nehrin bu tarafındaki topraklara, kabilemizin lideri olan erkek kardeşi Bjarne Sigvatson adına sahip çıktı. Helgan Siggtıygg, Skraelingler tarafından öldürüldü.</p>

  <p>Skraeling, barbar ya da tembel kâfir veya eski konuşma dilinde biçare kimse anlamına geliyor. Siggtrygg'in, Sioux ve Ojibway'in ilk ataları olan kızılderili yerel halkla yapılan bir çarpışma sırasında öldüğünü farz etmeliyiz.</p>

  <p>Magnus Sigvatson. Pitt alçak sesle her heceyi vurgulayarak, ismi söyledi. Bjarne'in kardeşi.</p>

  <p>Marlys düşünceli bir şekilde içini çekti. Tekneler dolusu koloniciyle birlikte Grönland'dan kuzeye doğru yola çıkan Bjarne Sigvatson'dan bahseden bir destan var. Daha sonraki destanlar, Sigvatson ve insanlarının deniz tarafından yutulduğunu ve bir daha asla görülmediklerini iddia eder.</p>

  <p>Pitt, Diğer otuz dört taş, dedi. Onlar neyi açıklıyor?</p>

  <p>Birçoğu, sınır işaretine benziyor. Magnus oldukça hırslıymış. Şimdi Amerika Birleşik Devletleri'ne ait olan toprakların çeyreğine erkek kardeşi Bjarne ve kabilesi adına sahip çıkmış. Marlys başka bir gölgelenmiş yazıt kalıbını monitörde taramak için ara verdi. Bunda da şöyle yazıyor...</p>

  <p>Magnus Sigvatson burada karaya çıktı.</p>

  <p>Giordino, Bu taş nerede bulundu? diye sordu.</p>

  <p>Siskiwit Koyu'na uzanan Bark Burnu'nda.</p>

  <p>Pitt ve Giordino komik bir şekilde birbirlerine baktılar. Pitt, Bu isimleri hiç duymadık, dedi.</p>

  <p>Marlys güldü. Affedersiniz. Siskiwit Koyu, Wisconsin'deki Superior Gölü'nde.</p>

  <p>Kelly, Diğer Rünik Yazıt'lar nerede bulundu? diye sordu.</p>

  <p>Kazıdıkları Rünik taşların ancak çeyreğinin yerinin saptandığını ve dilimize çevrildiğini düşünürseniz, Normanlar bayağı konuşkan kimselermiş. İlki ve sonuncusu, Champlain Gölü'nün güney ucundaki Crown Burnu'nda bulunmuş. Duraksadı ve hınzırca Pitt'e gülümsedi. Bu da, New York'un kuzeyinde.</p>

  <p>Pitt kibarca gülümsedi. Biliyorum.</p>

  <p>Marlys, Amerika ile Kanada arasındaki göller topluluğunda farklı yerlerde üç taş bulundu, bu da su yoluyla kuzeye, St. Lawrence Nehri'ne gittiklerini gösteriyor. Sonra, Siskiwit Koyu'nda kıyıya çıkana kadar göllerden geçtiler. Oraya varınca, güneye doğru yolculuğa başladıkları Missisippi Nehri'ne ulaşana kadar gemilerini bir su kütlesinden diğerine naklettiklerine inanıyorum.</p>

  <p>Kelly, Ama Bertram Gölü nehirde değil, diye belirtti. Hayır ama sadece üç kilometre uzaklıktayız. Akıntı yönünde devam etmeden önce, Normanların kıyıya çıkıp, kırda kısa yolculuklar yaptıklarını düşünüyorum.</p>

  <p>Giordino, Ne kadar uzağa gidebilmişler? diye sordu. Taş yazıtlar, Iowa, Missouri, Arkansas ve Kansas arasında dolambaçlı bir rotada bulundu. En uzak taş, bir erkek izci oymağı tarafından Colorado, Sterling'de bulundu. Sonra, gemilerini bıraktıkları Mississsippi'ye geri döndüklerini tahmin ediyoruz. Memphis'den geçen nehrin batı kıyısında bir taş ortaya çıktı, üzerinde şöyle yazıyordu:</p>

  <p>Buradaki gemileri Olafson ve Tyggvason koruyor.</p>

  <p>Marlys, Bu noktadan sonra, Ohio Nehri'ne ve Allegheny Nehri'ne yolculuk etmiş ve Champlain Gölü'ne ulaştıkları yolu geri izlemeden önce buradan Erie Gölü'ne ilerlemiş olmalılar.</p>

  <p>Kelly şaşırmış görünüyordu. İlk ve son taş derken neyi kastettiğinizi anlamadım.</p>

  <p>Champlain Gölü Rünik Yazıt'ı, bildiğimiz kadarıyla yolculuğun başında yazılan ilk yazıt. Başkaları da olmalı, ama hiçbiri bulunamadı. Yaklaşık bir yıl sonra geri döndüklerinde, taşın üzerindeki birinci yazının altında ikinci bir yazı yazmışlar.</p>

  <p>Pitt, Onları görebilir miyiz? diye sordu.</p>

  <p>Marlys klavyenin tuşlarına bastı ve büyük bir yazıt monitörde belirdi. Üstünde oturan adamdan, uzunluğunun üç metre olduğu tahmin ediliyordu. Taş, derin bir dere çukurunun içinde duruyordu.</p>

  <p>On sıra yazının üzerine yelkenleri, kürekleri ve yanlarında kalkanları olan bir Viking gemisinin resmi yapılmıştı. Marlys, Bu zor bir taş, dedi. Taşı inceleyen yazıt okuma uzmanlarının hiçbiri mesaj hakkında yüzde yüz hemfikir olamadılar. Ama çeviriler, metin olarak hemen hemen aynı. Uzun yazıyı çevirmeye başladı.</p>

  <p>Köydeki ailelerimizden ayrı, fiyortta altı gün yolculuk ettikten sonra Magnus Sigvatson ve yüz yoldaşı burada dinleniyor ve suyun etrafındaki bütün topraklara erkek akrabalarım, kabile liderimiz Bjarne Sigvatson ve çocuklarımız adına sahip çıkıyor.</p>

  <p>Topraklar, bildiğimizden daha geniş. Sevgili anavatanımızdan bile daha geniş. Yiyeceğimiz var ve beş küçük gemimiz sağlam ve iyi durumda. Buraya birkaç ay geri dönmeyeceğiz. Odin bizi Skraelingler'den korusun.</p>

  <p>Marlys devam etti. Çevirilerin çok şüpheli olduğu ve belki de orijinal anlamını iletmediği konusunda sizi uyarmalıyım. Dönüşteki ikinci yazı şöyle diyor</p>

  <p>Ailelerimizden ayrıldıktan on dört ay sonra, sarp kayalıkların altındaki yuvamıza, mağaraya giden fıyorta birkaç gün uzaklıktayız. Yüz (kişi) idik, &nbsp;&nbsp;&nbsp;şimdi doksan beşiz. Bizi koruduğu için Odin 'e şükredelim. Erkek kardeşim adına sahip çıktığım toprak, bildiğimizden daha geniş. Cenneti keşfettik.</p>

  <p>Magnus Sigvatson.</p>

  <p>O zaman, tarih 1036.</p>

  <p>Pitt düşünceli bir şekilde, Fiyorttan altı gün uzaklıkta, diye tekrar etti. Bu, Normanların Amerika'da bir yerleşim bölgeleri olduğunu gösteriyor.</p>

  <p>Giordino, Bir yer keşfedildi mi? diye sordu.</p>

  <p>Marlys başını salladı. Arkeologlar, Newfoundland’in altında henüz bir tane bulabildiler.</p>

  <p>Nasıl böyle yok olduğunu merak ediyor olmalısınız.</p>

  <p>Batıdan gelen uzun saçlı ve parlak kafalı garip, vahşi adamlarla yapılan büyük bir savaştan bahseden kızılderili efsaneleri var.</p>

  <p>Kelly şaşırmış görünüyordu. Parlak kafalı mı?</p>

  <p>Pitt gülümseyerek, Miğferler, dedi. Vikinglerin savaş sırasında giydikleri miğferlerden bahsediyor olmalılar.</p>

  <p>Kelly, Yerin keşfedildiğini gösteren hiçbir arkeolojik kanıtın olmaması garip, dedi.</p>

  <p>Pitt ona baktı. Baban nerede olduğunu biliyordu.</p>

  <p>Bunu da nerden çıkardın?</p>

  <p>Yoksa Rünik Yazıt araştırmasına neden bu kadar kafayı taksın? Bence baban, son yazıda bahsedilen mağarayı arıyordu. Onu bulduğu için de araştırmasına birdenbire son verdi.</p>

  <p>Giordino, Dosyaları ve yazıları olmadan, hiçbir yön bilgimiz yok. Araştırmaya nereden başlayacağımızı kabataslak bilmeden, boşuna debeleniriz.</p>

  <p>Pitt, Marlys'e döndü. Sizde, Dr. Egan'ın topladığı bilgiler hakkında bize ipucu verebilecek bir şey var mı?</p>

  <p>Mektuplaşmayı ve email yazmayı seven bir adam değildi. Üzerinde imzası olan bir kâğıt parçası bile yok. Bilgi alışverişimizi telefonda yapardık. Kelly boğun eğmiş bir ifadeyle, Hiç şaşırmadım, diye mırıldandı. Giordino, Cerberus'la olan sorunlarını düşünürsek, çok haklıymış, dedi.</p>

  <p>Pitt'in gözleri hiçbir şey görmeyerek, uzaklara baktı. Sonra Kelly'ye odaklandı. Josh ve sen, babanın çiftlikteki gizli laboratuvarını aradığınızı ama bir şey bulamadığınızı söylemiştiniz.</p>

  <p>Kelly başını salladı. Doğru. Arazimizin ve her iki taraftaki komşu çiftliklerin her santimetre karesini aradık. Hiçbir şey bulamadık.</p>

  <p>Ya nehre bakan kayalık uçurumları?</p>

  <p>İlk baktığımız yerlerden biriydi. Kaya tırmanma ekibi bile getirtip, sarp kayalıkları kontrol ettirdik. Bir mağara, patika ya da kayalıkların önüne giden basamak bulamadılar.</p>

  <p>Eğer, bir mağaradan bahseden yazı ilk Rünik Yazıt'taysa, hiçbir şey açıklamayan yazıtları arayarak, tüm ülkeyi dolaşmaya ne gerek vardı?</p>

  <p>Pitt, Araştırmasına başladığında bunu bilmiyordu, diye tahmin etti. Diğer taşların ona daha fazla ipucu vereceğini düşünmüş olmalı. Ama araştırması boşa çıktı ve izler ilk Rünik taşa geri döndü.</p>

  <p>Giordino, Kelly'ye, İlk başta bu araştırmaya başlamasına sebep olan neydi? diye sordu.</p>

  <p>Kelly başını salladı. Hiçbir fikrim yok. Ne aradığını bana ve anneme hiç anlatmadı.</p>

  <p>Pitt yavaşça, Mağara yüksek kayalıklarda, dedi.</p>

  <p>Aradığı şeyin bu olduğunu mu düşünüyorsun?</p>

  <p>Pitt emin bir şekilde, Evet, diye cevap verdi.</p>

  <p>Sence onu buldu mu?</p>

  <p>Pitt, Evet, diye tekrar etti.</p>

  <p>Kelly, Ama mağara yok, diye itiraz etti. Önemli olan doğru yerde aramak. Ve eğer onu bulursak, babanın gizli projesi dahil olmak üzere bir sürü gizemli olayın kapısı açılacak. Marlys, Araştırmanıza yeni bir yön verebilirsiniz, dedi. Pitt, Ne öneriyorsunuz? diye sordu.</p>

  <p>Dr. Jerry Wednesday'a danışmanızın faydalı olacağını düşünüyorum.</p>

  <p>Dr. Jerry?...</p>

  <p>Hudson Nehri Vadisi'ndeki kızılderili kabileler konusunda önde gelen bir uzman. Normanlarla bağlantıları hakkında size ışık tutabilir. Ona nasıl ulaşabiliriz?</p>

  <p>New York, Tarrytown'daki Marymount Üniversitesi'nden. Dr. Wednesday, kültürel tarih profesörü.</p>

  <p>Kelly, Marymount'u biliyorum. Babamın çiftliğindeki nehrin tam karşısındaki Katolik kızlar üniversitesi.</p>

  <p>Pitt, Giordino'ya baktı. Ne düşünüyorsun?</p>

  <p>Tarihsel bir hazine ararken, asla yeteri kadar araştırma yapamazsın.</p>

  <p>Her zaman bunu söylerim.</p>

  <p>Ben de bir yerde duydum diyordum.</p>

  <p>Pitt döndü ve Marlys'in elini sıktı. Marlys, çok teşekkürler. Misafirperverliğin ve yardımların için çok teşekkür ederiz.</p>

  <p>Önemli değil. Komşulara anlatmak için bana dedikodu verdiniz.</p>

  <p>Güneş yüzünden elini gözlerine siper ederek, bulutsuz gökyüzüne yükselip, kuzeydoğudaki Duluth'a rota çizen NUMA helikopterini izledi. Elmore Egan'ı düşündü. Onu, çok acayip, tuhaf ama sevimli bir adam olarak hatırladı. Araştırmalarına bir yön vermiş olmayı ve Dr. Wednesday'in maceraya son bir ipucu sağlayabileceğini şevkle umut etti.</p>

  <p>Göze çarpmayan tozlu cipler, Durangolar ve bir Chevy Suburban, Tohono Gölü yanındaki Cerberus'a ait tatil evine giden özel yolda ilerliyordu. SUV'ların hiçbiri sekiz yaşından daha genç değildi. İlçedeki yerel halkın kullandığı araçlarla uyumlu olması için bu tasarımlar tercih edilmişti. Göle giden yol üzerindeki yakın kasabalardan geçerken, hiç kimse balıkçı gibi giyinmiş yolculara bir nebze olsun dikkat etmedi.</p>

  <p>On ile on beş dakika aralıkla göle vardılar. Olta takımı kutuları, olta çubukları ve makaralarla tatil evine girdiler. Tuhaf bir şekilde, hiçbiri iskeleye ya da şamandıra koçboynuzlarına bağlanmış kayıklara bakmadı. Eve girdikten sonra içeride kaldılar ve kancayı yemlemekle olta atmak gibi bir girişimde bulunmadılar. Misyonları, yalnızlık ve balık tutma keyfinin çok ötesindeydi.</p>

  <p>Büyük akik taşlı şöminesi ve yüksek tahta tavanı olan ana salonda toplanmadılar. Russell ve Remington tabloları ve bronz heykellerle zenginleşmiş batı dekorunun ortasındaki Navago örtüleriyle kaplanmış sandalye ve kanepelerde de kimse dinlenmeyecekti. Bunun yerine, güvenli ormana doğru iki yüz metrelik bir kaçış tünelinden büyük ve ağır bir çelik kapıyla ayrılan bodrum katındaki geniş bir odada toplandılar. Ormandan yaklaşık bir kilometre ilerideki, tehlike anında helikopterlerin çağrılabileceği açık alana giden bir patika vardı. Alarlı güvenlik sistemleri, davetsiz misafirlere karşı yolu ve evin etrafını izliyordu. Ortamın, sıradan ve dikkat çekmeyecek bir şekilde görünmesi planlanmıştı ama hükümet ajanları ya da eyalet ve yerel polisin teftişlerine karşı her türlü tedbir alınmıştı.</p>

  <p>Bol mobilyalı bodrum katındaki odada, altı erkek ve iki kadın, yuvarlak bir çam toplantı masasında karşı karşıya oturuyorlardı. Dokuzuncu adam Curtis Merlin Zale, bir uçta oturuyordu. Birkaç deri ciltli dosya dağıttı ve içeriğini incelemelerini bekleyerek, sandalyesine yaslandı.</p>

  <p>Okuduklarınızı hafızanıza kaydedin, diye emretti. Sabah ayrıldığımızda, tüm kâğıt ve notlar yok edilecek.</p>

  <p>Cerberus'un imparatoru için strateji planlama oturumunun tam bir gizlilik içinde yürütülmesi son derece önemliydi. Masada oturan erkeklerle kadınlar, Kuzey Yarıküre'deki en büyük petrol şirketlerinin yöneticileriydi ve gelecek ayların stratejisini planlamak için bir araya gelmişlerdi. Ekonomistler, Ticaret Bakanlığındaki memurlar ve Wall Street Journal’in muhabirlerine göre, petrol sanayiinin bu devleri, bağımsız idareleri altındaki özerk şirketlerin günlük operasyonlarını yönetiyorlardı. Sadece odada bulunanlar, perde arkasında Curtis Merlin Zale ve Cerberus'un uzun kollarına bağlı olduklarını biliyordu. Geçmişte girişimde bulunanlardan farklı bir tekel oluşturulmuştu. Parametreler kesindi.</p>

  <p>Petrol zenginleri, Cerberus'la yaptıkları gizli anlaşmalar sayesinde milyarlar kazanmışlardı ve hiçbiri suç teşkil eden iş ilişkileri yüzünden hapse girmek üzere değildi. Kapsamlı Adalet Bakanlığı soruşturmalarının, Rockefeller ve Standart Petrol'den sonra petrol piyasasını ele geçirmek için oluşturulan muazzam karteli ortaya çıkaracağı kesin olsa da, bu tarz soruşturmaların başlatılmasını engellemek için bir sürü önlem alınmıştı. En büyük tehdit, içlerinden birinin onları satıp, kartelin suç teşkil eden eylemleri hakkında Adalet Bakanlığı'na bilgi vermesiydi. Ama muhtemel kaçaklar, ayrılacaklarını söyledikleri anda kendilerinin ve aile üyelerinin hemen yok olacaklarını veya talihsiz kazalarda öleceklerini çok iyi biliyorlardı. Bir kez içeri girildi mi, artık kaçış yolu yoktu.</p>

  <p>Risk fazla görünse de, beklenen getiriler çok uçuktu. Alçakça girişimlerinin son hasılatının sonunda milyarları geçip, trilyon dolarlara varacağını bilmek, bu insanlar için hayal edilemeyecek bir şeydi. Paranın dışında toplam başarıyla birlikte gelen güç, ancak, sonunda Amerikan hükümeti, kongre üyeleri ve idari kurumlar üzerinde elde edecekleri hakimiyet derecesiyle ölçülebilirdi.</p>

  <p>Zale toplantıya başlarken, Hepiniz olacakları biliyorsunuz, bunların kasten değiştirilmiş rakamlar olmadıklarını eklemek istiyorum. 1975 ile 2000 yılları arasında nüfus, yüzde elli arttı. Ham petrol talebi de aynı oranda artış gösterdi. 2010'da, dünyanın toplam petrol üretimi zayıflayacak. Buna yedi yıldan az bir zaman kaldı. 2050'ye kadar üretim oranı, bugün olduğundan daha küçük bir rakama düşecek.</p>

  <p>İlkokul matematik öğretmenine benzeyen ama ülkenin en büyük üçüncü petrol şirketini Ana şirket Cerberus'tan sonra üçüncü yöneten, Zenna Petrol'ün kırk altı yaşındaki başkanı Rick Sherman, kalın ve çerçevesiz gözlükleri arkasından Zale'e baktı. İstatistikler, daha şimdiden azalmayı gösteriyor. Petrol kıtlığı, tahmin edilenden on yıl önce başladı. Talep, global üretimi aştı ve bundan sonra da hızla yükselecek.</p>

  <p>CalTex Petrol Şirketi'nin Yönetim Kurulu Başkanı Jesus Morales, Üretim durumu karanlık görünüyorsa, dünya ekonomisinde sebep olacağı düşüş tamamen zifiri karanlık görünüyor, dedi. Sarsıntı, felç edici ve daimi olacak. Fiyatlar fırlayacak ve buna aşırı yüksek enflasyon eşlik edecek, hatta karneye bağlanma söz konusu olacak. Ulaşım fiyatlarının ne seviyeye vuracağını düşünmek bile tüylerimi ürpertiyor.</p>

  <p>Katılıyorum. Sally Morse, okuma gözlüklerinin camlarını parlattı ve Zale'in raporunu inceledi. Kanada'nın en büyük petrol üreticisi olan Yukon Petrol'ün başkanı, bu gizli komploya beş yıl önce gönülsüzce katılan son kişi olmuştu ama şimdi aklında başka düşünceler vardı. Gelecekte önemli buluşlar olmayacak. 1980'den beri, jeologların tahminlerine rağmen, bir milyon varilin üzerinde üretim yapacak birkaç yeni petrol sahası bulundu. Bilinen bin üç yüz on bir büyük petrol sahası, dünyada bilinen petrolün yüzde doksan dördünü içeriyor. Bu sahalar kuruduğunda, doğalgaz ve petrol fiyatları dik ve sonsuz bir eğriyle yükselecek.</p>

  <p>Zale, Kötü haber şu ki, tükettiğimiz her on varil petrol için araştırmalarda sadece bir varil petrol bulunuyor, dedi.</p>

  <p>Morales, Gittikçe kötüleşecek bir durum, diye ekledi.</p>

  <p>Zale başını salladı. Birleşmemizin en büyük sebebi de bu. Çin ve Hindistan'ın gittikçe daha fazla petrol ihtiyacı duyan endüstriyel kapasi</p>

  <p>tesiyle, aralarında rekabet olan Avrupa ve Amerika fiyatlar üzerinde hızla söz sahibi olacak.</p>

  <p>Sherman, Hepsi OPEC'in kazancına, dedi. Dünya çapındaki hızla artan taleple, OPEC petrol üreticileri bir varil petrolden çıkarabilecekleri her senti sıkacaklar.</p>

  <p>Zale güvenle, Her şey bizim elimizde, dedi. Kaynaklarımızı, Kuzey Amerika'daki sahalarımızı ve rafinerilerimizi birleştirerek, kendi şartlarımızı ve fiyatlarımızı zorla kabul ettirebiliriz. Hükümetin daha önce girmememize izin vermedikleri yerlerde sondaj yaparak, üretimi ikiye katlayabiliriz. Yeni yapılan boru hattı sistemleri, petrolü pahalı tankerler kullanmadan karadan taşıyacak. Eğer stratejimiz, planlandığı gibi işlerse, Meksika'nın kuzeyinde satılan petrol ve benzin sadece Amerika'dan ya da Kanada'dan olacak. Daha basitçe anlatmak gerekirse, gelirin yüzde doksan altısı kendi kuruluşlarımızın kârını artırmaya gidecek.</p>

  <p>OPEC ülkeleri pes edip, vazgeçmeyecektir. Eski petrolcü Gunnar Machowsky, işe vinçci olarak başlamış ve Nevada'nın ortasında büyük bir kaynak bulana kadar, beş kez, kuru kuyular yüzünden iflas etmişti. Yuvarlak midesi ve kel başını çevreleyen beyaz bir sakalı olan iri bir adamdı. Sahibi olduğu Gunnar Petrol'ü demir yumrukla yönetiyor ve şirketin kâr oranı asla aşağıya düşmüyordu. Varil başına petrol fiyatının her artışında, bizden düşük fiyat önereceklerine dair bahse girebilirsiniz.</p>

  <p>Zale sırıttı. Bundan hiç şüphem yok. Onların fiyatına uymaya çalışırken hepimiz iflas ederiz, ama yabancı petrolü Amerikan vatandaşları arasında o kadar gözden düşüreceğiz ki, seçilmiş devlet adamlarımız gürültüyü dinlemek ve yabancı petrole ambargo koymak zorunda kalacak.</p>

  <p>Eureka Offshore Petrol Kuruluşu'nun gözlüklü, yumuşak sesli yöneticisi Guy Kruse, Cepte kaç tane kongre üyesi var? diye sordu.</p>

  <p>Zale kartelin yöneticisi Sandra Delage'ye döndü. Kadının çekici, ağırbaşlı görünüşü aldatıcıydı. Delage'nin küllü sarı saçları, yumuşak ifadeli mavi gözleri, şimşek gibi zekâsı ve keskin organizasyon becerileri masadaki herkes tarafından beğeniliyor ve saygı görüyordu. Bir an önündeki büyük defteri inceledi ve sonra yukarı baktı. Son rakamlara göre, sizin yönlendirdiğiniz gibi oy kullanacak otuz dokuz senatör ve yüz on temsilci bekliyoruz.</p>

  <p>Kruse gülümsedi. Önerdiğimiz para, umduğumuzdan daha tatlı gelmiş.</p>

  <p>Delage, Sanırım, Beyaz Saray'ın da tavsiyelerinize uyacağını söyleyebiliriz, diye ekledi.</p>

  <p>Machowsky sertçe, Geriye, çevreci lobilerle kunduzları kurtarmak isteyen Senato ve Kongre üyeleri kalıyor, dedi.</p>

  <p>Zale masaya yaslandı ve elindeki kalemi salladı. Petrol kıtlığı ve yüksek fiyatlar son noktaya ulaştığında ve memlekete darbe indirdiğinde halkın haykırışları, onların protestolarını bastıracak. Şimdiden, çevrecilerin protestolarına rağmen Alaska'dan Florida'ya kadar yeni petrol sahaları açmamıza yetecek kadar oyumuz var. Amerikan ve Kanada Hükümetleri'nin, jeologların zengin rezervler buldukları alanlarda sondaj yapmamız için federal topraklarda geniş çapta araştırma yapmamıza izin vermekten başka şansları yok.</p>

  <p>Hükümetin, Stratejik Petrol Rezervi'ni açmaya başladıktan sonra kendi mezarını kazdığını da unutmayalım. Ülkenin yakıt ihtiyacını üç haftadan fazla karşılamaya yetmeyecek petrol kalana kadar, beş kez içini kazdılar.</p>

  <p>Machowsky kaşlarını çattı. Hepsi, politik bir düzmece. Rafinerilerimiz tam kapasite çalışıyordu. Kolay aldanan halka, hükümetin onlara bir iyilik yaptığını düşündürmekten başka bir işe yaramadı.</p>

  <p>Sally Morse, Farkında olmadan bizim kozlarımıza göre oynadılar.</p>

  <p>Orta Amerika'da büyük rezervlerin sahibi olan Pioneer Petrol'ün başkanı Sam Riley, ilk kez konuştu. Geleceği görme yeteneğimiz olsaydı bile, bu kadar iyi planlayamazdık.</p>

  <p>Zale, Evet, şans ve doğru çıkan tahminlerimizin birleşimi, dedi. Çeşitli Petrol Kaynaklarından Dan Goodman'a döndü. Kuzey Colorado'daki şistten0 petrol elde etme operasyonumuz hakkındaki son rapor nedir?</p>

  <p>Eskiden Yakıt İkmal Komutanlığının başında olan ordu generali Goodman, masadaki herkesten en az on yaş büyüktü. Yüz on üç kilo olduğu halde, fiziksel olarak dayanıklı bir görüntüsü ve şakadan anlamayan aksi bir ifadesi vardı. Şist alanındaki büyük teknolojik buluş sayesinde, ilk operasyonumuz bir hafta içinde başlayacak. Tüm şist sistemleri (Kolayca yapraklara ayrılabilen, silisli, alüminli tortul kayaçların genel adı.)ve gereçleri ayrıntılı bir şekilde test edildi ve çalışıyor. Şimdi, kömürün önüne geçebilecek muazzam bir petrol, hidrokarbon gazı ve katı yakıt kaynağımız olduğunu rahatlıkla söyleyebilirim. Bir ton kaya başına tahmin edilen kırk galonluk petrol verimi, makul görünüyor.</p>

  <p>Kruse, Birikintinin ne kadar olduğunu tahmin ediyorsunuz? diye sordu.</p>

  <p>İki trilyon varil.</p>

  <p>Zale, Goodman'a baktı. Bir daha söyleyin.</p>

  <p>Şistten iki trilyon varil petrol ve bu abartısız bir tahmin.</p>

  <p>Shermann, Aman Tanrım, diye mırıldandı. Bu, hükümetin enerji raporlarındaki tahmini hesapların çok altında.</p>

  <p>Goodmann gözlerinde sinsi bir pırıltıyla, Onların üzerinde oynanmıştı, dedi.</p>

  <p>Riley güldü. Varil başına maliyetinizi elli dolara düşürebilirseniz, hepimizi bu işten silersiniz.</p>

  <p>Henüz değil. Şu anda, maliyeti varil başına altmış dolarda tutmayı hesaplıyoruz.</p>

  <p>Morales, sandalyesinin ön ayaklarım havaya kaldırarak, arkasına yaslandı ve ellerini başının arkasında kavuşturdu. Şimdi, operasyona başlamadan önce yapmamız tek yapmamız, gereken, petrol boru hattı sistemini tamamlamak.</p>

  <p>Zale hemen cevap vermedi. Sandra Delage'ye başıyla işaret etti ve Delage geniş bir ekranın inmesini sağlayan uzaktan kumanda aletinin tuşuna bastı. Neredeyse aynı anda, Alaska, Kanada ve daha aşağıdaki kırk sekiz eyaletin haritası ekrana geldi. Bir dizi siyah çizgi, petrol sahalarından rafinerilere büyük şehirlere, milli ve eyalet sınırları üzerinden devam ediyordu. Bayanlar ve baylar, işte nakliye yolumuz. Elli dokuz bin kilometrelik yeraltı boru hattı. Sam Riley'in Nebraska, Wyoming, Kansas ve Dakota'daki Piotneer Petrol sahalarından geçen son hat, ayın sonunda petrol göndermeye hazır olacak.</p>

  <p>Riley, Çevrecileri atlatmak için yeraltına boru döşemek, harika bir fikirdi, dedi.</p>

  <p>Cerberus mühendisleri tarafından tasarlanan boru döşeme kazı makineleri, zamana karşı çalışan inşaat ekibimizin her yirmi dört saatte on altı kilometre boru döşemesini sağladı.</p>

  <p>Jesus Morales, Geçit hakkını demiryollarından kiralamak ve hat boyunca boru döşemek, zekice bir fikir, dedi.</p>

  <p>Zale, Bizi, özel ve halka açık arazi sahipleriyle milyarlarca dolarlık dava ve tartışmalardan kurtardığını itiraf etmeliyim, diye kabul etti. Ayrıca, sınırlamalar olmadan ya da sıkı hükümet yönetmelikleri hakkında endişe etmek zorunda kalmadan, iki ülkedeki her önemli şehre doğrudan petrol pompalamamıza imkân veriyor.</p>

  <p>Sally Morse, Adalet Bakanlığı'ndan bir müdahale olmadan bu kadar ilerleyebilmemiz, bir mucize, dedi.</p>

  <p>Zale, İzlerimizi çok güzel gizledik, dedi. Adalet Bakanlığındaki casuslarımız, onların ya da FBI ajanlarının herhangi bir ifade ya da sorusunun, sessizce kaybedildiğini ya da gelecekte incelenmek üzere dosyalandığını garanti ediyorlar.</p>

  <p>Guy Kruse, Zale'e baktı. Kongre Üyesi Loren Smith'in başında olduğu bir kongre komitesinin, Cerberus'taki işlerinle ilgili bir soruşturma başlattığını duydum.</p>

  <p>Zale sertçe, Smith'in araştırması hiçbir yere varmayacak, dedi.</p>

  <p>Morse, Nasıl bu kadar emin olabiliyorsun? diye sordu. Loren Smith, Kongre'nin kesinlikle bizim tarafımızda olmayan bir üyesi.</p>

  <p>Zale soğuk gözlerle ona baktı. Bu iş halledilecek.</p>

  <p>Machowsky alaycı bir ifadeyle, Emerald-Dolphin ve Golden Marlin gibi mi? diye mırıldandı.</p>

  <p>Zale, İyi bir amaç için yapılan kötülük hoş görülür, diye sertçe cevap verdi. Felaketlerin suçunu Elmore Egan'ın motorlarının kötü işleyişine atarak, esas amacımıza ulaştık. Manyetohidrodinamik motorlarını kurmak isteyen bütün gemi müteahhitleri kontratlarını iptal ettiler. Ve Egan'ın ölümüyle, süper yakıtının formülünü ele geçirmemiz an meselesi. Üretime başlar başlamaz, motorlarının imalat ve satış kârlarını kontrol edip, paylaşacağız. Gördüğünüz gibi, yağ yakıtı piyasasının her köşesini kaplıyoruz.</p>

  <p>Sherman, NUMA'nın bir daha müdahale etmeyeceği konusunda bize garanti verebilir misiniz? diye sordu.</p>

  <p>Geçici bir durum. Ticari işlerimize karışma yetkileri yok.</p>

  <p>Riley, Araştırma teknelerini ve mürettebatını kaçırmak hiç akıllıca değildi, dedi.</p>

  <p>Beklenmedik bir şekilde aleyhimize dönen bir durum. Ama bu tarih oldu. Cerberus'a çıkan hiçbir iz yok.</p>

  <p>Dan Goodman elini kaldırdı. Kendi adıma, yurtdışından Amerika Birleşik Devletleri'ne gelen petrole karşı halkı kışkırtmak için yürüttüğünüz başarılı kampanyanızı alkışlıyorum. Yıllardır, kimse yakıtın nereden geldiğini umursamıyordu. Ama Fort Lauderdale, Newport Beach, Boston ve Vancouver'de Viper grubunuzun neden olduğu süper tanker faciaları yüzünden ülkenin yüksek nüfuslu ve zengin alanları, dökülen milyonlarca galon petrolün istilasına uğrayınca, halkın petrol konusunda kendi kendimize yetmemiz gerektiğiyle ilgili protestoları hızla arttı.</p>

  <p>Morales, Dokuz aylık bir süre içinde düzenlenen bütün bu kazalar, Alaska'daki Exxon Valdez kazasının küçük bir melodram gibi görünmesine neden oldu, diyerek ona katıldı.</p>

  <p>Zale umursamaz bir tavırla omuzlarını silkti. Trajik bir zorunluluk. Temizlik ne kadar uzun sürerse, yurtiçi petrol talebi o kadar güçlü olur.</p>

  <p>Sally Morse, Ama ruhumuzu şeytana piyasa pozisyonumuzu ve tekelimizi kurmak için satmadık mı? diye sordu.</p>

  <p>Zale, Tekel, tatsız bir kelime, sevgili bayan, dedi. Ben, tröst demeyi tercih ederim.</p>

  <p>Morse başım elleri arasına aldı. Amacımıza ulaşmamız için ölen bütün o insanları, kuşları, hayvanları ve balıkları düşündükçe, hasta oluyorum.</p>

  <p>Zale, Şimdi vicdan azabının sırası değil, diye onu uyardı. Ekonomik bir savaşın içindeyiz. Generallere, amirallere, tanklara, denizaltılara veya nükleer bombalara ihtiyaç olmayabilir ama kazanmak için halkın hiç bitmeyen yakıt ihtiyacını karşılamak zorundayız. Çok yakında, Meksika'nın kuzeyinde yaşayan insanlara hangi yakıtı alacaklarını, nereden alacaklarını ve bunun için ne kadar ödeyeceklerini söylüyor olacağız. Kimseye sorumlu olmayacağız. Zaman içinde, gayretlerimiz sayesinde şirket yönetimi, hükümet yönetiminin yerini alacak. .Şimdi zayıflayanlayız, Sally.</p>

  <p>Guy Kruse düşünceli bir şekilde, Politikaların olmadığı bir dünya, diye mırıldandı. Bu inanılmayacak kadar iyi.</p>

  <p>Sherman, Ülke, yabancı petrole karşı yapılacak halk gösterilerinin eşiğinde, dedi. Onları harekete geçirmek için son bir olay gerekiyor.</p>

  <p>Zale kurnazca sırıttı. Ben senden birkaç adım öndeyim, Rick. Böyle bir olay üç gün sonra gerçekleşecek.</p>

  <p>Başka bir tanker faciası mı?</p>

  <p>Daha da kötüsü. Morales masumca, Daha kötü ne olabilir ki? diye sordu. Zale, Bu kez, dökülen petrol bir patlamayla desteklenecek, diye cevap verdi.</p>

  <p>Kıyı boyu dışında mı?</p>

  <p>Zale başını salladı. Dünyanın en işlek limanlarından birinde.</p>

  <p>Komplocular, dehşet verici sonuçları kavradıklarında, kısa bir sessizlik oldu. Sonra Sandra Delade, Zale'e baktı ve alçak sesle konuştu. Başlayabilir miyim?</p>

  <p>Zale konuşmadan, başını salladı.</p>

  <p>Cumartesi günü dört buçuk gibi, beş yüz metre uzunluğunda, yetmiş metre genişliğindeki Ultra Büyük Ham Petrol Nakliye Gemisi dünyanın en büyük petrol tankeri Pasifle Chimera, San Francisco Körfezi'ne girecek. Normalde, şamandırasına pruvasını bağlayıp, yükünü boşaltacağı San Pedro Burnu'na girecek. Ama durmayacak. Feribot Binası'nın Dünya Ticaret Merkezi'ne çarparak, şehir merkezine doğru tam sürat devam edecek. Tahminlere göre, durmadan önce şehre doğru iki blok sürüklenecek. Sonra, patlayıcılar infilak edecek ve Pasifle Chimera'yla altı yüz yirmi bin tonluk gemi darası, San Francisco'nun liman bölgesini harap edecek bir patlamayla yok olacak.</p>

  <p>Yüzü aniden bembeyaz olan Sally Morse, Aman Tanrım, diye mırıldandı. Kaç kişi ölecek?</p>

  <p>Kruse duyarsızca, Trafiğin en yoğun olduğu sıralarda gerçekleşeceği için binlerce kişi ölebilir, diye cevap verdi.</p>

  <p>Zale morg dolabına ceset iten bir araştırma memurunun soğuk ifadesiyle, Ne fark eder? dedi. Hiçbir işe yaramayan savaşlarda daha çok insan öldü. Bizim amacımız bir şeylere hizmet edecek ve sonunda hepimize yararı dokunacak. Sonra, sandalyesinden kalktı. Sanırım, bugünlük bu kadar yeter. Yarın sabah, kaldığımız yerden devam edeceğiz ve kendi hükümetlerimizle olan ilişkilerimizi görüşüp, gelecek yıl için yaptığımız planlara son şeklini vereceğiz.</p>

  <p>Sonra, iki ülkenin petrol konusunda en nüfuzlu kişileri ayağa kalktı ve asansörle, kokteyllerin beklediği yemek odasına çıkan Zale'i izledi.</p>

  <p>Sadece Yukon Petrol'den Sally Morse orada kaldı ve San Francisco'daki binlerce masum erkeğin, kadının ve çocuğun çekeceği korkunç ıstırabı hayalinde canlandırdı. Tek başına otururken, aynı zamanda kendi hayatına da son verebileceği aklına geldi. Ama kararını verdi ve bu işi bitirmeye kararlı bir şekilde odayı terk etti.</p>

  <p>Toplantı bittikten sonra cipinin şoförü, şirketine ait Lockheed Jetstar'ın önünde durduğunda, pilot biniş merdiveninde bekliyordu. Anchorage'a uçmaya hazır mısınız, Bayan Morse?</p>

  <p>Planlarda bir değişiklik oldu. Başka bir toplantı için Washington'da olmam gerekiyor.</p>

  <p>Pilot, Yeni bir uçuş planı hazırlayacağım. Birkaç dakikadan uzun sürmez, dedi.</p>

  <p>Sally üzerinde bilgisayar, telefon ve faks olan bir çalışma masasının önündeki deri yönetici koltuğuna çöktüğünde, çıkışı olmayan bir labirente girdiğinin farkındaydı. Bugüne dek, hiç hayati tehlikesi olan bir karar vermemişti. Becerikli bir kadın olarak, kocası öldükten sonra Yukon Pctrol'ü yönetmişti, ama bu konuda hiçbir tecrübesi yoktu. Bir arama yapmak için telefonu kaldırıyordu ki, Zale'in ajanlarının görüşmesini dinleyebilecekleri aklına geldi. Kararını kuvvetlendirmesi için uçuş görevlisinden bir martini istedi, ayakkabılarını çıkardı ve Curtis Merlin Zale ve kirli işlerine zarar verecek planlar kurmaya başladı.</p>

  <p>Zale'in özel Boeing 727 uçağının pilotu, patronunu beklerken pilot kabininin içinde gazete okuyordu. Ön camdan baktı ve Yukon Petrol'ün jetinin pistte ilerleyişini ve kalın beyaz bulutların saçıldığı gökyüzüne doğru yükselişini tembelce izledi. Jet dönüp, güneye doğru yönelirken, o hâlâ izliyordu.</p>

  <p>Garip, diye düşündü. Pilotun Alaska'ya, kuzeybatı yönüne uçacağım umuyordu. Kokpitten çıkıp ana kabine geçti. Bacak bacak üstüne atmış, Wall Street Journal gazetesi okuyan adamın önünde durdu. Özür dilerim, efendim, ama bilmeniz gerektiğini düşündüm. Yukon Petrol'ün jeti Alaska istikâmetine değil, güneye, Washington'a doğru uçuyor.</p>

  <p>Ono Kanai gazeteyi elinden bırakıp gülümsedi. Böylesine dikkatli olduğun için teşekkür ederim. Bu çok ilginç bir haber.</p>

  <p>&nbsp; &nbsp;New York'un Westchester İlçesi'ndeki Tarrytown, tarihi Hudson Vadisi'ndeki en pitoresk0 kasabalardan biriydi. Ağaçlı yolları, antikacı dükkânları, ev gibi küçük lokantalar ve yerel ei sanatları eşyaları satan dükkânlar tamamlıyordu. Yerleşime ayrılmış alanlarda, gotik malikâneler ve çok iyi korunmuş konaklar vardı. En ünlü bölgesi, Washington Irving'in klasik hikâyesi Uykulu Kuytunun Efsanesi ile ünlü olan Sleepy Hollow'du.</p>

  <p>Giordino arabayı sürerken ve Kelly yolcu koltuğundan hayranlıkla manzarayı seyrederken, Pitt kiralık arabanın arka koltuğuna uzandı ve kestirdi. Giordino, dar yolun virajlarında, Hudson Nehri ve Tappan Zee Köprüsü'ne bakan Marymount'un on hektarlık kampusüne doğru arabayı kullandı.</p>

  <p>1907'de, Meryem'in Kutsal Kalbi Müritleri adındaki Katolik bir öğretim tarikatı tarafından kurulan Marymount Üniversitesi, dünya çapında geniş bir ağı olan Marymount okullarının ilkiydi. Kurucusu Başrahibe Joseph Butler, dünyanın her ülkesinde kadınların, onları yetkili ve önem ° Durumu ve görünüşü resim konusu olmaya değer.</p>

  <p>li işlere hazırlayacak bir eğitim alabilecekleri öğrenim yerleri yaratmayı hayatının misyonu haline getirmişti. Fen, tarih ve felsefe gibi yüksek ilimler eğitimi veren Katolik geleneklerine uygun, bağımsız bir üniversite olan Marymount, Amerika Birleşik Devletleri'nde en hızlı gelişen kadın eğitim enstitülerinden biriydi.</p>

  <p>Üniversite binaları sadeydi ve sarımsı kahverengi tuğladan inşa edilmişti. Giordino kampusun ana caddesine dönerken, kendine engel olamayarak, dersten derse koşturan çekici kızlara baktı. Haçlı bir kubbesi olan büyük Butler Binası'nın önünden geçti ve ilk iki katında fakülte memurlarının bulunduğu Gerard Binası'nın yanındaki park yerinde durdu.</p>

  <p>Gerard Binası'nın merdivenlerini çıktılar, kapılardan geçtiler ve danışma masasının yanına gittiler. Yirmili yaşlarının başında, sarışın bir öğrenci, başını kaldırıp, Pitt'e bakıp gülümsedi.</p>

  <p>Candan bir ifadeyle, Size nasıl yardımcı olabilirim? diye sordu.</p>

  <p>Antropoloji Bölümü. Dr. Jerry Wednesday'in ofisi.</p>

  <p>Soldaki merdivenlerden çıkın. Sonra sağa dönün. Koridorun sonundaki kapıdan girince, Antropoloji Bölümü'nü göreceksiniz.</p>

  <p>Teşekkür ederim.</p>

  <p>Merdivenlerde bir grup kızın yanından geçerlerken Giordino, Bu harika, genç yaratıkları görmek, bende tekrar okula dönme isteği uyandırdı, dedi.</p>

  <p>Pitt, Hiç şansın yok, dedi. Burası, kızlar okulu. Erkekleri almıyorlar.</p>

  <p>Belki öğretmenlik yapabilirim.</p>

  <p>Zamparalığından dolayı bir hafta içinde kapı dışarı edilirsin.</p>

  <p>Antropoloji Bölümü'nde çalışan başka bir genç öğrenci onlara Dr. Wednesday'in ofisini gösterdi.</p>

  <p>Sıkış tepiş dolu raftan bir kitap çeken adam arkasını dönünce, küf kokan dağınık ofisinden içeri giren üç kişiyi görünce gülümsedi. Dr. Jerry Wednesday, Giordino'yla aşağı yukarı aynı boydaydı, ama çok daha zayıftı. Dirsek kısımları deri olan tüvit ceketler giyen ya da pipo içen tarzda bir adam değildi. Süveter, Levi's marka bir kot ve yürüyüş ayakkabıları giymişti. Dar yüzü, temiz ve tıraşlıydı; alın kısmı açılmaya başlamış saçları, kırklı yaşlarının sonunda olduğu izlenimini veriyordu. Gözleri koyu griydi ve bir ortodonti uzmanının gurur duyabileceği düzgün, beyaz dişleriyle gülümsüyordu.</p>

  <p>Neşeli bir şekilde, Baylar, içinizden biri beni telefonla arayan kişi olmalı, dedi.</p>

  <p>Pitt, Ben aradım, dedi. Kelly Egan, Al Giordino ve ben de Dirk Pitt.</p>

  <p>Oturmaz mıydınız? Beni iyi bir zamanda yakaladınız. İki saat dersim yok. Sonra, Kelly'ye baktı. Babanızın Dr. Elmore Egan olma ihtimali var mı?</p>

  <p>Kelly, Evet, babamdı, diye cevap verdi.</p>

  <p>Wednesday samimiyetle, Ölümüne çok üzüldüm, dedi. Biliyorsunuz, onu tanıyor ve haberleşiyordum. New York'tan geçtiğine inandığı bir Viking yolculuğunu araştırıyordu... 1035'te, evet tarih buydu.</p>

  <p>Evet, babam arkalarında bıraktıkları Rünik Yazıt'larla çok ilgiliydi.</p>

  <p>Pitt, Minnesota'daki Marlys Kaiser'in yanından geliyoruz, dedi. Sizinle görüşmemizi tavsiye eden kişi oydu.</p>

  <p>Harika bir hanımefendi. Wednesday, dağınık çalışma masasının arkasındaki sandalyeye oturdu. Sanırım, Marlys size Dr. Egan'ın bu bölgeye yerleşen Vikinglerin vadideki kızılderililer tarafından katledildiğine inandığından bahsetmiştir.</p>

  <p>Kelly başını salladı. Bu konuya değindi.</p>

  <p>Wednesday açık bir çekmeyi altüst etti ve bir deste buruşmuş kâğıt çıkardı. Hudson Nehri boyunca yaşamış olan eski Amerikalı Kızılderililer hakkında çok az şey biliniyor. Yerlilerle ilgili ilk tutanak ve tarif, 1524 yılında Giovanni da Verrazano'dan gelmiş. Doğu Kıyısı boyunca yaptığı efsanevi yolculuk sırasında, New York Limanı'na girmiş ve demir atıp, iki hafta boyunca keşif amacıyla dolaşmış sonra kuzeye Newfoundland’a doğru devam etmiş ve Fransa'ya geri dönmüş.</p>

  <p>Wednesday notlarına bakarken, ara verdi. Verrazano, Amerikan yerlilerini sivri yüzlü, uzun siyah saçlı ve siyah gözlü olarak tarif etmiş. Tilki kürkü ve geyik derisinden kıyafetler giyiyorlarmış ve kendilerini bakır süslerle donatıyorlarmış. Verrazano, ağaç gövdelerini oyarak kanolar yaptıklarını; damları uzun yapraklar ve ağaç dallarıyla kaplanmış, ağaç tirizlerinden yapılmış yuvarlak ya da uzun evlerde yaşadıklarından bahsetmiş. Eski kızılderililer, Verrazano'nun anlattıklarının dışında arkeologlara keşfedecekleri, inceleyecekleri ve kaydedecekleri çok az şey bırakmışlar. Eski yerlilerin hayatı, sadece tahmin edilebilir.</p>

  <p>Giordino, Yani, Amerikan Kızılderilileri'nin tarihi 1524'de başlıyor, dedi.</p>

  <p>Kayıtlı tarih, evet. 1609'da belge bırakan ikinci büyük denizci Henry Hudson'du. Limanda ve kendi adının verildiği nehirde dolaşmış. Şaşırtıcı bir şekilde, çağlayan yüzünden durmak zorunda kaldığı Albany'den yaklaşık on mil uzaklıktaki Cohoes'e kadar gitmiş. Nehrin alt kısımlarında yaşayan kızılderilileri güçlü ve savaşçı yukarı kısımdakileri ise dost canlısı ve kibar olarak tarif etmiş.</p>

  <p>Silah olarak ne kullanıyorlarmış?</p>

  <p>Yaylar ve uçları keskin taşlardan yapılmış, saplara sert reçineyle tutturulmuş olan oklar. Ayrıca sopalar ve büyük çakmaktaşlarından baltalar yapmışlar.</p>

  <p>Kelly, Ne yiyorlarmış? diye sordu.</p>

  <p>Av hayvanı ve her çeşit balık bolmuş, özellikle de mersinbalığı, somon ve istiridye. Kabak, ayçiçeği ve fasulye ile birlikte pişirdikleri mısırın ekili olduğu geniş tarlaları varmış. Aynı zamanda, bakır çubuklarda içtikleri tütünü üretiyorlarmış. Kuzeyde, Amerika ile Kanada arasındaki göller bölgesinin etrafında bakır bolmuş ve kızılderililerin işlemeyi bildikleri tek metal oymuş. Demirden haberleri varmış ama nasıl işleyeceklerini bilmiyorlarmış.</p>

  <p>O zaman, rahat bir yaşam biçimleri varmış.</p>

  <p>Hudson, kızılderililer arasında açlık ya da kötü beslenmeye dair bir işaret görmemiş, diye cevap vermiş. Sonra hafifçe gülümsedi. İlginç bir şekilde, ilk kâşiflerden hiçbiri, kafa derisi, tutsak ya da köle gördüklerinden bahsetmemiş. Bu tarz iğrenç alışkanlıkları, denizlerden gelen yabancılardan öğrendiklerini sanıyoruz.</p>

  <p>Pitt düşünceli bir şekilde ellerini birleştirdi. İlk kâşiflerden biri, Avrupalılarla önceden bir ilişkileri olduğuna dair herhangi bir işaret gördüğünden bahsetmişti mi?</p>

  <p>Hudson ve diğerleri birkaç şeyden bahsetmiş. Bunlardan biri, garip gemiler ve sarı veya kızıl saçlı, beyaz derili adamları ilk kez gördüklerinde, kızılderililerin, beklenildiğinin aksine, hiç şaşırmadıkları hakkındaymış. Verrazano'nun tayfalarından biri, eski, paslı bıçak ağızlarına benzeyen demir süsler takan kızılderililerden bahsetmiş. Başka bir tanesi, bir kızılderili evinin duvarına asılı bir demir balta gördüğünü iddia etmiş. Ayrıca, bir tayfanın kâse olarak kullanılan içbükey bir demir kap bulduğu söylentileri çıkmış.</p>

  <p>Giordino, Viking miğferi, diye fikir yürüttü.</p>

  <p>Wednesday sabırla gülümsedi ve devam etti. Hollandalılar, 1613'te, şimdi Albany olan yerin yakınına bir kale inşa ederek, vadiye yerleşmeye başladıktan sonra kabile dillerini öğrendiler ve geçmişin hikâyeleri ortaya çıkmaya başladı.</p>

  <p>Hikâyeler ne diyordu?</p>

  <p>Wednesday, Gerçekleri efsanelerden ayırmak zor, diye cevap verdi. Yüzyıllar boyunca ağızdan ağıza anlatılan hikâyeler, onları destekleyecek kanıt olmadığı için tabii ki çok şüpheliydi. Bir tanesi, vahşi, beyaz derili ve güneşte parlayan sert kafaları olan sakallı adamların geldiğinden ve vadiye yerleştiğinden bahsediyordu. Birisi uzun bir zaman için bir yere gittiğinde...</p>

  <p>Kelly araya girerek, Kuzeyi keşfetmek için yola çıkan Magnus Sig vatson ve yüz adamı, dedi.</p>

  <p>Wednesday sakince, Evet, babanın keşfettiği ve çevirilerini yaptığı Rünik, Yazıt'ları biliyorum, dedi. Hikâye, hırsızlığı bir suç olarak görmeyen kızılderililer, yeni gelenlerin gemileriyle getirdikleri çiftlik hayvanlarını çalmaya ve kesmeye başladıklarında, misillemenin başladığı şeklinde devam ediyor. Onlara denildiği gibi, yüzlerinde saçları olan vahşi adamlar, hayvanlarını bulmuşlar ve hırsızların ellerini kesmişler. Ne yazık ki, hırsızlardan biri şefin oğluymuş. Öfkeli şef, vadideki diğer kabileleri toplamış. Kabilelerden biri, kültürel olarak Algonkian'a benzeyen Munsee Lenape ya da Delaware kabilesiymiş. Bir araya gelen kuvvetler, yabancıların yerleşim bölgesine saldırıp, yıkmışlar ve hepsini katletmişler. Başka bir anlatış, birkaç kadın ve çocuğun esir olarak alındığını ama bu âdetin çok uzun zaman sonra yaygınlaştığını ileri sürer.</p>

  <p>Magnus ve adamları geri dönüp, arkadaşlarını ve ailelerini ölü bulduklarında şok olmuş olmamalılar.</p>

  <p>Wednesday başını salladı. Sadece tahminlerde bulunabiliyoruz. Ama şimdi sıra onlara gelmişti. Hikâye, tek bir canlı adam kalmayana dek binden fazla kızılderili öldüren parlak başlı, vahşi adamlarla yapılan büyük bir savaştan bahseder.</p>

  <p>Kelly, Hoş bir hikâye değil, diye mırıldandı.</p>

  <p>Wednesday ellerini yukarı kaldırdı. Doğru olup olmadığını kim bilebilir?</p>

  <p>Pitt, Yerleşim yeriyle ilgili hiçbir iz bulunamaması çok garip, diye yorum yaptı.</p>

  <p>Hikâye, anlaşılır bir öfke içindeki çıldırmış kızılderililerin, yeni gelenlerin yerleşim bölgelerindeki her şeyi yıkıp, yaktıklarından ve toprak üzerinde gelecekteki arkeologlara inceleyecek hiçbir iz bırakmadıklarından bahsediyor.</p>

  <p>Bir mağaradan hiç söz edilmiş mi?</p>

  <p>Bildiğim kadarıyla sadece Dr. Egan'ın bulduğu Rünik Yazıt üzerinde bahsi geçiyor.</p>

  <p>Pitt hiçbir şey söylemeden beklenti içinde Wednesday'e baktı.</p>

  <p>Wednesday onun ne beklediğini anladı. Bununla birlikte, bazı açıklanmamış olaylar vardı. Örneğin, Hudson Vadisi'nde 1000 yılında başlayan önemli bir değişim meydana geldi. Yerliler, birdenbire tarımı keşfettiler ve kendi sebzelerini yetiştirmeye başladılar. Avcılık, balık tutma ve ürün toplamanın yanında, çiftçilik gıda kaynağı haline geldi. Bu sırada, köylerini toprak setleriyle desteklenen kaya ve dikey kütüklerle sağlamlaştırmaya; ayrıca, duvarlarına uyku platformları yerleştirilmiş oval, uzun evler inşa etmeye başladılar, bu daha önceki zamanlarda hiç yapmadıkları bir şeydi.</p>

  <p>Yani, Vikinglerin onlara ürün ekmeyi ve sağlam evler yapmayı öğrettiklerini ileri sürüyorsunuz. Ve büyük savaştan sonra kızılderililer, yabancıların yeni saldırılarına karşı savunma için kazıktan çitler yapmaya başladılar.</p>

  <p>Wednesday, Ben gerçekçi biriyim, Bay Pitt, dedi. Herhangi bir şey ileri sürmüyorum. Size anlattıklarım eski söylentiler ve varsayımlar. Çoğu arkeolog tarafından güvenirliği şüpheli olan Rünik Yazıt'ların üzerindeki yazıların ötesinde kesin kanıtlar bulunana kadar, bu hikâyeleri sadece masal ya da efsane olarak kabul edebiliriz.</p>

  <p>Kelly alçak sesle, Babamın Viking yerleşim bölgesini bulduğuna inanıyorum, dedi. Ama araştırmasını açıklayamadan öldü ve notlarını ya da defterlerini bulamıyoruz.</p>

  <p>Wednesday dürüstçe, Büyük bir içtenlikle başarılı olmanızı diliyorum, dedi. İspanyollar ve Hollandalılardan altı yüz yıl önce Hudson Vadisi'nin ziyaret edildiğine ve yerleşildiğine inanmayı her şeyden çok isterim. Tarih kitaplarını yeniden yazmak çok eğlenceli olabilir.</p>

  <p>Pitt ayağa kalktı, masanın üzerinden eğildi ve Dr. Wednesday'in elini sıktı. Teşekkürler, doktor. Zaman ayırdığınız için minnettarız.</p>

  <p>Önemli değil, benim için bir zevkti. Kelly'ye gülümsedi. Bir şey bulursanız, lütfen bana haber verin.</p>

  <p>Bir sorum daha var.</p>

  <p>Evet?</p>

  <p>İlk kâşiflerin bahsettikleri dışında, Vikinglere ait başka eşyalar bulundu mu?</p>

  <p>Wednesday kısa bir süre düşündü. Bin dokuz yüz yirmilerde bir çiftçi, zincirden eski paslı bir zırh bulduğunu bildirmiş, ama bundan ne çıktığını ya da bir bilim adamının onu inceleyip, incelemediğini bilmiyorum.</p>

  <p>Tekrar teşekkürler.</p>

  <p>Wednesday'e veda edip, odasından çıktılar ve otoparka doğru ilerlediler. Gökyüzünde koyu bulutlar toplanıyordu ve birkaç dakika sonra yağmur yağacakmış gibi görünüyordu. İlk damlalar düşmeye başladığında arabaya ulaşmış ve içine girmişlerdi. Giordino kontak anahtarını çevirip, motoru çalıştırırken içerideki ruh hali kasvetliydi.</p>

  <p>Kelly kararlı bir şekilde, Babam yerleşim yerlerini buldu, dedi. Bunu biliyorum.</p>

  <p>Giordino, Benim sorunum şu, bir köyle mağara arasındaki bağı kuramıyorum. Bana ne bir köy, ne de mağara var gibi geliyor, dedi.</p>

  <p>Pitt, Köyün bütün izleri yok edildiği halde, ben bir mağara olduğuna dair bahse girebilirim ve hâlâ da duruyor, dedi.</p>

  <p>Kelly istekle, Keşke nerede olduğunu bilseydim, dedi. Josh ve ben bulamadık.</p>

  <p>Giordino, Kızılderililer girişini mühürlemiş olabilir, diye akıl verdi.</p>

  <p>Kelly düşünceli bir şekilde park yerini çevreleyen ağaçlara baktı. O zaman asla bulamayacağız.</p>

  <p>Pitt emin bir ifadeyle, Kayalık uçurumun altındaki nehirden başlayarak, bir araştırma yapmayı öneriyorum, dedi. Yan tarayıcı sonar kullanarak, yüzeyin altındaki oyuk bulunabilir. Bir NUMA botu ve alıcı ayarlayıp, yarın değil öbür gün gidebiliriz.</p>

  <p>Giordino üniversitenin otoparkından çıkmak üzereydi ki, telefonu çaldı. Giordino. Bir duraksama ve sonra. Bir saniye, amiral. Burada. Arka koltuktaki Pitt'e telefonu uzattı. Sandecker arıyor.</p>

  <p>Pitt, Evet, amiral, dedi. Sonra üç dakika boyunca sessiz kaldı ve cevap vermeden dinledi. Sonunda, Evet, efendim. Yoldayız. Telefonu, Giordino'ya verdi. Bir an önce WashingtonA geri dönmemizi istiyor.</p>

  <p>Bir sorun mu var?</p>

  <p>Daha çok acil durum gibi.</p>

  <p>Kelly, Ne olduğunu söyledi mi? diye sordu.</p>

  <p>Görünüşe bakılırsa, Curtis Merlin Zale ve Cerberus'taki arkadaşları Emerald-Dolphin 'den bile kötü bir felaket yaratmak üzereler.</p>

  <p>&nbsp;</p>
</body>
</html>
