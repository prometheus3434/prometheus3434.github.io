<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <link href="../Styles/stil.css" rel="stylesheet" type="text/css" />

  <title></title>
</head>

<body>
  <h2>16 AĞUSTOS 2003 WASHINGTON, D.C.</h2>

  <p>Pitt yataktan kalktı, üzerine bir ropdöşambr geçirdi ve kendine Sally Morse'un yaptığı kahveden bir fincan doldurdu. Bütün sabahı yatakta geçirmek istiyordu, ama Kelly ve Sally ayrılıyorlardı. Sally, Loren'ın kongre komitesi önünde tanıklık edip, Adalet Bakanlığı'na yeminli yazılı ifade verdikten sonra minnettar Başkan'dan sıcak bir teşekkür almış ve ek ifade için kendisine ihtiyaç duyulana kadar eve dönüp, Yukon Petrol'ün başkanı olarak görevine kaldığı yerden devam etmesi için serbest bırakılmıştı.</p>

  <p>Pitt uykulu gözlerle mutfakta sallanırken, Sally mutlulukla şarkı mırıldanarak, bulaşık makinesini boşaltıyordu. Bunu söyleyeceğim asla aklıma gelmezdi ama seninle Kelly'nin ayak altında olmanızı özleyeceğim.</p>

  <p>Sally neşeyle kahkaha attı. Bunun tek nedeni, tekrar kendi yemeklerini yapmak, yatağını toplamak, çamaşır ve bulaşıklarını yıkamak zorunda kalacak olman.</p>

  <p>Hoşuma gittiğini inkâr edemem.</p>

  <p>Sally kahverengi, ipek bürümcük bluzu ve kahverengi süetle karışık kot pantolonu içinde çok çekici görünüyordu. Küllü sarı saçlarını açık bırakmıştı. Kendine seninle ilgilenecek bir kadın bulmalısın.</p>

  <p>Loren bana sahip çıkacak tek kadın, ama o da politikayla çok meşgul. Pitt, Göller Topluluğu'nda batmış eski bir vapurdan kurtardığı kahvaltı masasına oturdu ve kahvesini yudumladı. Ya sen? Petrol şirketini yönetmek iyi bir adam bulamayacak kadar çok mu zamanını alıyor?</p>

  <p>Sally yavaşça, Hayır, dedi. Ben dulum. Yukon Petrol'ü kocamla birlikte kurmuştuk. Bir uçak kazasında ölünce, yönetime ben geçtim. O zamandan beri, etrafımdaki birçok erkeğin gözünü korkutuyorum.</p>

  <p>Bayan yöneticilerin ödemesi gereken bir bedel. Ama merak etme. Bu sene bitmeden şansın dönecek.</p>

  <p>Sally neşeyle, Geleceği okuyabildiğini bilmiyordum, dedi.</p>

  <p>Büyük Dirk Pitt her şeyi görür ve bilir. Seni Tahiti'ye götürecek, seninle aynı statüde, zengin, uzun boylu, yakışıklı esmer bir adam görüyorum.</p>

  <p>Sabırsızlıkla bekliyorum.</p>

  <p>Fildişi rengi, yün, kolsuz bir süveter ve mavi bir şort giymiş Kelly mutfağa girdi. Bu müzeyi erkek eline bıraktığım için neredeyse üzüleceğim, diye espri yaptı.</p>

  <p>Pitt, Postanıza bir hesap özeti gönderilecek, dedi. Bu arada, siz kızlar mavi göklerde uçmadan önce havluları saymam gerektiğini hatırladım.</p>

  <p>Kelly seyahat çantasının fermuvarını kapatırken, Sally kibarlık göstererek, özel jetiyle beni babamın çiftliğinin yakınındaki havaalanına bırakmayı teklif etti.</p>

  <p>Sally, Hazır mısın? diye sordu. Pitt sandalyesinden kalkarken konuştu. Planların nedir? Babamın adına bir hayır kurumu açacağım. Sonra, tabloları ve diğer sanat eserlerini seçkin müzelere bağışlamayı planlıyorum. Sally, Aferin sana, dedi. Gümüş ve altınlar?</p>

  <p>Bir kısmı, ülkedeki en zeki genç beyinleri işe almayı planlayan Josh Thomas tarafından yönetilecek olan Elmore Egan Bilim Laboratuvan'nın kuruluşu ve finansmanı için harcanacak. Geri kalanın çoğu hayır kurumlarına gidecek. Tabii ki, sen ve Al için de bir pay ayırdım.</p>

  <p>Pitt başını ve ellerini salladı. Lütfen, ben istemiyorum. Benim rahatım yerinde. Al belki yeni bir Ferrari'yi kabul edebilir, ama bize ayırdığın parayı daha iyi bir amaç için kullanmanı tercih ederim.</p>

  <p>Etkilenen Sally, Loren'ın senin hakkında söylediklerini anlamaya başlıyorum, dedi.</p>

  <p>Ne söylemişti?</p>

  <p>Dürüst bir adam olduğunu.</p>

  <p>Böyle zamanlarda kendimden nefret ediyorum.</p>

  <p>Pitt onları yakındaki özel bir havaalanında bekleyen Sally'nin jetine götürecek olan limuzine bavullarını taşıdı.</p>

  <p>Sally, Pitt'in yanına gidip ona sarıldı ve yanaklarından öptü. Hoşça kal, Dirk Pitt. Seni tanımak bir ayrıcalıktı.</p>

  <p>Güle güle, Sally. Umarım, seni bekleyen adamı bulursun.</p>

  <p>Kelly, onu dudaklarından öptü. Seni tekrar ne zaman göreceğim?</p>

  <p>Uzun bir süre için yokum. Amiral Sandecker, beni uzun bir süre için meşgul etmek ve yaramazlıktan uzak tutmak niyetinde.</p>

  <p>Limuzin havaalanının giriş kapısından dönene kadar orada durup el salladı. Sonra, yavaşça hangarın kapısını kapadı, dairesine çıktı ve yatağa geri döndü.</p>

  <p>Loren hafta sonunu Pitt'le geçirmek için uğradığında, onu 1938 model yeşil Packard arabasının motor kapağının altına eğilmiş buldu. Zale skandalıyla ilgili duruşmada geçirdiği ikinci uzun günden sonra yorgun görünüyordu. Siyah, üzerine oturan tayyörünün içinde göz kamaştırıcıydı. Merhaba, koca adam. Neler yapıyorsun?</p>

  <p>Bu eski karbüratörler, kurşunlu benzin kullanımına uygun yapılmış. Yeni kurşunsuz benzinin içindeki bir sürü garip kimyasal, içerdeki sistemin canına okuyor. Ne zaman eski arabaları kullansam, karbüratörlere bakım yapmak zorunda kalıyorum, yoksa çalışmaz hale geliyorlar.</p>

  <p>Akşam yemeği için ne istersin? Dışarda yemek istemediğine emin misin?</p>

  <p>Haber medyası, Zale skandali yüzünden çıldırmış durumda. Hâlâ peşimdeler. Saçlarımı yapan kadın, beni buraya kadar kocasının kamyonetiyle bıraktı. Görünmemek için yerde oturdum.</p>

  <p>Bu kadar popüler olduğun için çok şanslısın.</p>

  <p>Loren suratını ekşitti. Ispanaklı makarnaya ne dersin?</p>

  <p>Anlaştık.</p>

  <p>Loren bir saat sonra aşağı seslenerek yemeğin hazır olduğunu söyledi. Pitt temizlendikten sonra, mutfağa geldi ve Loren'ın, Noel için ona verdiği, ama onun kendisini jigolo gibi gösterdiğini söyleyerek, giymeyi reddettiği ipek smokin ceketinden başka bir şey giymemiş olduğunu gördü. Pitt kaynayan makarna tenceresinin içine baktı.</p>

  <p>Sade bir makarna için çok hoş bir kokusu var.</p>

  <p>Öyle olmalı. İçine yarım şişe Chardonnay koydum.</p>

  <p>O zaman yemek öncesi kokteyline gerek yok.</p>

  <p>Sonra, birbirlerini hafifçe iğneleyerek ve şakalaşarak keyifle yemeklerini yediler. Bu, aynı espri anlayışı ve zekâya sahip iki insanın her zaman yaşadığı bir şeydi. Pitt ve Loren, zıt kutupların birbirini çektiğini söyleyen eski deyişi yalanlayan bir çiftti. Sevdikleri ve sevmedikleri şeyler aynıydı. Pitt, Duruşmalar bitmek üzere mi? diye sordu. Salı son gün. Ondan sonrası Adalet Bakanlığı'na kalıyor. Benim görevim bitti.</p>

  <p>Sally aralarından ayrıldığı için şanslısınız.</p>

  <p>Loren Chardonnay bardağını kaldırırken başını salladı. O olmasaydı, Zale hâlâ hayatta olacak ve kargaşa yaratıp cinayet işlemeye devam edecekti. İntiharı birçok sorunu çözdü.</p>

  <p>Adalet Bakanlığı suç ortaklarına ne yapmayı planlıyor?</p>

  <p>Cerberus karteli üyeleri sorguya çekilecek. Adalet Bakanlığı'ndaki tüm yetkililer, rüşvet aldığı bilinen binlerce bürokrat ve seçimle gelmiş politikacıya karşı dava açmak için fazla mesai yapıyor. Bu skandalin sonuçlarına uzun yıllar katlanacaklar.</p>

  <p>Umarım, bu skandal kendini paraya fazlasıyla kaptıranların cesaretini kırar.</p>

  <p>Hiram Yaeger'in bulduğu, suçlu tarafların offshore yatırımları ve banka hesaplarını takibe alan geniş bir ekip kuruldu.</p>

  <p>Pitt kadehini çalkalarken şarabına baktı. Buradan sonra nasıl devam edeceğiz?</p>

  <p>Loren hafifçe Pitt'in eline dokundu. Eskiden olduğu gibi devam edeceğiz.</p>

  <p>Pitt alçak sesle, Sen Kongre'de, ben de denizlerin altında, dedi.</p>

  <p>Menekşe rengi gözlerinde yumuşak bir ifade belirdi. Böyle olması gerektiğine inanıyorum.</p>

  <p>Büyükbaba olmak benim için bir hayal.</p>

  <p>Loren elini geri çekti. Bir hayaletle yarışmak kolay olmadı.</p>

  <p>Summer mı? Pitt bu ismi sanki uzakta bir şey görüyormuş gibi söyledi.</p>

  <p>&nbsp; &nbsp;Onu tam manasıyla asla unutmadın.</p>

  <p>Bir kere unuttuğumu zannettim.</p>

  <p>Maeve.</p>

  <p>Summer'ı denizde kaybettiğimde ve Maeve kollarımda öldüğünde, içimde bir boşluk oluştu. Hatıralarını, bir köpeğin üzerindeki suyu silkeleyişi gibi bir kenara itti. Hep kendimi düşünüyorum. Masanın etrafında dolaştı ve Loren'ı hafifçe dudaklarından öptü. Çok güzel ve mükemmel bir kadına sahibim, ama onu hak ettiği kadar takdir etmiyorum.</p>

  <p>Bu duygusal anda, Pitt'in kapı zili çaldı. Kaşlarını kaldırdı ve dışarıda göze çarpmayan bir yere yerleştirilmiş güvenlik kamerasının monitörüne baktı. Ekranda genç bir kadın ve genç bir erkek vardı. Birkaç bavulla birlikte kapıda duruyorlardı.</p>

  <p>Loren alaycı bir ifadeyle, Yatıya gelmiş gibi görünüyorlar, dedi.</p>

  <p>Kim olduklarını merak ediyorum.</p>

  <p>Pitt konuşma düğmesine basacakken, Loren elini tuttu. Çantamı, Packard'ın çamurluğunun üzerinde bırakmıştım. Aşağı inip onu alacağım ve onlardan kurtulacağım.</p>

  <p>Pitt, Loren'ın vücudunu güçbela örten smokin ceketini işaret ederek, Seni böyle gfttyncft.ne düşüneceklerini çok merak ediyorum, dedi. Sadece kapının arkasından bakacağım.</p>

  <p>Pitt gevşedi ve makarnasını bitirdi. Megafondan Loren'ın sesi geldiğinde, şarabından son bir yudum alıyordu. Dirk, aşağı gelmen gerekiyor.</p>

  <p>Loren'ın ses tonunda ona garip gelen bir şey vardı, neredeyse konuşmaya çekiniyor gibiydi. Döner merdivenden aşağı indi ve koleksiyon arabalarının arasından geçerek, hangarın giriş kapısına doğru yürüdü. Loren hafifçe araladığı kapının arkasından genç çiftle konuşuyordu.</p>

  <p>İkisi de yirmili yaşların başında görünüyordu. Genç adamın görünüşünde bir farklılık vardı. Saçları siyah ve dalgalıydı, Pitt'ten birkaç santim uzundu. Vücut yapıları ve kiloları neredeyse aynıydı. Ve insanı ipnotize eden, aynı opal yeşili gözlere sahipti. Pitt, önce, büyülenmiş bir şekilde genç çifti izleyen Loren'a, sonra da uzun uzun genç adamın yüzüne baktı ve kaskatı kesildi. Sanki yirmi beş yıl önceki halini gösteren sihirli bir aynaya bakıyordu.</p>

  <p>Dikkatini genç adamdan, genç kadına yöneltince vücudunu garip bir ürperti kapladı ve kalp atışları hızlandı. Oldukça güzel ve uzun boyluydu, dalgalı, uzun, kızıl saçları vardı. Mavimtırak gri gözlerle Pitt'e bakıyordu. Anıları su yüzüne çıkmaya başladı ve dizlerinin bağının çözülmesine engel olmak için kapı çerçevesini sıkıca kavradı.</p>

  <p>Genç adam boğuk bir sesle, Bay Pitt, dedi. Bunu bir soru gibi söylemedi.</p>

  <p>Ben Pitt.</p>

  <p>Loren, Pitt'in dudaklarında sık sık gördüğü bir gülümsemeyle genç adamın gülümsediğini görünce ürperdi.</p>

  <p>'Kız kardeşim ve ben sizinle tanışmak için uzun yıllar bekledik. Tam olarak, yirmi üç yıl.</p>

  <p>Pitt sanki alacağı cevaptan korkuyormuş gibi, Şimdi beni buldunuz, size nasıl yardımcı olabilirim? diye sordu.</p>

  <p>Annem haklıymış. Gerçekten benziyoruz.</p>

  <p>Annen?</p>

  <p>Adı Summer Moran'dı. Büyükbabamız da, Frederick Moran.</p>

  <p>Pitt sanki kalbi bir mengeneyle sıkıştırılıyormuş gibi hissetti. Zorlukla konuştu. O ve babası, çok uzun yıllar önce Havai açıklarındaki bir sualtı depreminde öldüler.</p>

  <p>Genç kadın başını salladı. Annem kurtulmuş, ama çok ciddi yaralıymış. Bacakları ile sırtı ezilmiş ve yüzünün şekli fena halde bozulmuş. Bir daha asla yürüyemedi ve hayatının geri kalan kısmını yatağa bağlı olarak geçirdi.</p>

  <p>Buna inanamam, hayır, buna inanmıyorum. Sesi sanki öbür dünyadan geliyor gibiydi. Ben onu, babasını kurtarmak için daldığında, denizde kaybettim.</p>

  <p>Genç kadın, İnanın doğru, efendim. Denizaltındaki kaya çökmesinde kötü bir şekilde yaralandıktan sonra onu büyükbabamın adamları kurtarıp yüzeye çıkarmışlar, sonra bir balıkçı teknesi onları kurtarmış. Honolulu'daki hastaneye kaldırılmış ve orada yaklaşık bir ay ölüm kalım mücadelesi vermiş. Çoğu zaman kendinde olmadığı için doktorlara ve hemşirelere kim olduğunu söyleyemiyormuş. Bir yıl sonra, taburcu olacak kadar iyileştiğinde, ölene kadar yaşadığı Kauai adasındaki aile evine geri dönmüş. Çok şükür, büyükbabam ona büyük bir miras bırakmış ve kâhyalarla hemşireler ona çok iyi bakmışlar.</p>

  <p>Loren smokin ceketini çekiştirirken, Sen ve kardeşin kazadan önce mi doğdunuz? diye sordu.</p>

  <p>Genç kadın başını salladı. Bizi dokuz ay sonra hastanede doğurmuş.</p>

  <p>Görünüşlerindeki farklılık karşısında şaşıran Loren kısık bir sesle, İkiz misiniz? diye sordu.</p>

  <p>Genç kadın gülümsedi. Biz tek yumurta ikizi değiliz. Çift yumurta ikizlerinin birbirlerine benzememesi tuhaf bir şey değil. Erkek kardeşim babama benziyor, ben anneme benziyorum.</p>

  <p>Pitt kederli bir şekilde, Benimle hiç irtibat kurmaya çalışmadı mı? diye sordu.</p>

  <p>Annem, bilseydiniz yanma koşacağınızdan emindi. Acınacak haldeki sakat vücudunu ve çirkinliğini görmenizi istemedi. Onu eskiden olduğu gibi hatırlamanızı istedi.</p>

  <p>Pitt hak etmediği bir suçluluk duygusu hissetti. Tanrım, keşke bilseydim. Havai anıları gözünde canlanmaya başladı. Summer nefes kesecek kadar güzel bir kadındı ve hâlâ rüyalarına giriyordu.</p>

  <p>Loren, Pitt'in kolunu sıkarak, Senin suçun değildi, dedi. Bu sırrı saklamak için iyi bir nedeni olduğunu düşünüyordu.</p>

  <p>Pitt, Hâlâ yaşıyorsa, nerede? diye sordu. Bilmek istiyorum.</p>

  <p>Genç adam, Annem geçen ay öldü, diye cevap verdi. Son zamanlarda sağlığı iyice bozulmuştu. Okyanusu gören bir tepeye gömüldü. Kız kardeşim ve ben üniversiteden mezun olana kadar yaşamayı dilemişti. Ancak o zaman, bize sizden bahsetti. Son isteği, tanışmamızdı.</p>

  <p>Pitt cevaptan emin olduğu halde, Neden? diye sordu.</p>

  <p>Genç kadın, Ben annemin adını taşıyorum, dedi. Benim adım da Summer.</p>

  <p>Genç adam gülümsedi. Bana da babamın ismini koymuş. Benim adım da DirkPitt.</p>

  <p>Summer'ın sakat bir vücutla ona bir kız ile erkek çocuk doğurduğunu ve onları bunca yıl boyunca ondan habersiz büyüttüğünü öğrenmek, kalbini ikiye ayırdı. Aynı anda hem perişan olmuştu, hem de sevinmişti.</p>

  <p>Pitt kendini toparladı ve ileri doğru adım attı. Kollarını, omuzlarına doladı ve onları kucakladı. Beni affedin. Birdenbire, yetişkin iki harika çocuğum olduğunu öğrenmek küçük bir sürpriz değil.</p>

  <p>Hıçkırarak ağlamak üzere olan Summer, Seni bulduğumuza ne kadar sevindiğimizi bilemezsin, baba, dedi.</p>

  <p>Hepsinin gözleri doldu. İki çocuk çekinmeden ağladılar. Loren elleriyle yüzünü kapadı. Pitt'in gözleri taşan bir kuyu gibi sulandı.</p>

  <p>İkisinin de elinden tutup hangarın içine çekti. Sonra geri çekildi ve yüzüne geniş bir gülümseyiş yerleşti. Bana, babacığım demenizi tercih ederim, dedi. Formaliteye gerek yok, özellikle de benim evimdeyken.</p>

  <p>Summer masumca, Burada kalmamızın bir sakıncası var mı? diye sordu.</p>

  <p>Sorduğun soruya bak. Bavullarını içeri almalarına yardım etti. Yan tarafında yaldızlı boyayla MANHATTAN LIMITED yazılı büyük tren vagonunu işaret etti. Dört kompartımandan istediğinizi seçebilirsiniz.nYerleşir yerleşmez, yukarı gelin. Arayı kapamak için konuşacağımız çok şey var.</p>

  <p>Loren, Nerede okudunuz? diye sordu.</p>

  <p>Summer yüksek lisansını Scripps Denizbilimi Enstitüsü'nde yaptı. Ben de New York Deniz Üniversitesi'nde deniz mühendisliği alanında yüksek lisans yaptım.</p>

  <p>Pitt, Sanırım, anneniz bu seçimlerinizi biraz etkilemiş, dedi.</p>

  <p>Summer konuştu. Evet. Okyanus bilimine girmemiz için bize ilham verdi.</p>

  <p>Anneniz çok akıllı bir kadındı, dedi. Pitt, Summer'ın çocuklarını babalarıyla birlikte çalışmaları için hazırladığını çok iyi biliyordu.</p>

  <p>Gençler hangardaki klasik araba ve uçak koleksiyonuna hayretle baktılar. Summer, Bunların hepsi senin mi? diye sordu.</p>

  <p>Pitt, Şimdilik, diyerek kahkaha attı. Ama sanırım bir gün ikinizin olacaklar.</p>

  <p>Dirk büyük, turuncukahverengi bir arabaya baktı. Bu bir Duesenberg mi? diye sordu.</p>

  <p>Eski arabaları iyi biliyor musun?</p>

  <p>Küçüklüğümden beri eski otomobillere ilgi duyuyorum. İlk arabam, 1940 model, üstü açılıp kapanabilen bir Ford'du.</p>

  <p>Loren gözlerini silerken, Hık demiş babasının burnundan düşmüş, dedi.</p>

  <p>Şimdi Pitt, evlatlarını bulduğu için gerçekten duygulanmıştı. Hiç Duesenberg kullandın mı? Ah, hayır, hiç.</p>

  <p>Pitt, oğluna sarıldı ve gururla, Kullanacaksın, oğlum.</p>

  <p>Kullanacaksın, dedi.</p>

  <p><b>SON</b></p><!--EndFragment-->

  <p>&nbsp;</p>
</body>
</html>
