<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <link href="../Styles/stil.css" rel="stylesheet" type="text/css" />

  <title></title>
</head>

<body>
  <h2 style="margin-bottom:2.4pt;mso-para-margin-bottom:.2gd">12 AĞUSTOS 2003 AMIENS, FRANSA</h2>

  <p>Griyeşil muhteşem RollsRoyce sessizce Fransa'nın Amiens şehrinde ilerliyordu. Paris'in kuzeyindeki Somme Vadisi'nde bulunan orijinal kasaba, Romalılar bölgeye yerleşmeden çok daha önce vardı. Şehrin içinde ve etrafında yüzyıllar boyunca savaşlar yapılmıştı. Keltler ve Romalı lejyonlar arasında savaşlar olmuş, daha sonra Napolyon Savaşları, Birinci ve İkinci Dünya Savaşları yapılmış, İkinci Dünya Savaşı'nda ise Almanlar tarafından işgal edilmişti.</p>

  <p>RollsRoyce, yapımına 1220'de başlanan ve 1270'de bitirilen muhteşem katedralin önünden geçti. Gotik olduğu kadar Romanesk olan katedralin duvarlarında, üç kapı ve ikiz kulelerle zenginleşen şatafatlı galeriler boyunca devam eden renkli camlarla süslü pencereler vardı. Araba, çiftçilerin bostanlarda yetiştirdikleri sebze ve meyveleri Somme Nehri'nde küçük teknelerden sattıkları suyolunun yanından ilerlemeye devam etti.</p>

  <p>St. Julien Perlmutter pis kokulu insan kalabalığıyla yolculuk etmezdi, toplu taşımacılığı böyle nitelendirirdi. Uçaklardan ve havaalanlarından nefret ederdi, gemiyle yolculuk etmeyi ve şoförü Hugo Mulholland'ın kullandığı 1955 model harika RollsRoyce'unu da yanında götürmeyi tercih ederdi.</p>

  <p>Mulholland eski Amiens'den çıkıp küçük dar bir yola döndü ve asmalarla sarılı yüksek taş duvarlar arasına yerleştirilmiş demir bir kapının önünde durana kadar bir buçuk kilometre ilerledi. Haberleşme kutusunun üzerindeki bir düğmeye bastı ve alıcıya doğru konuştu. Karşı taraftan ses gelmedi, ama kapı yavaşça açılmaya başladı. Hugo büyük Fransız taşra evinin önünde daire çizen çakıl yolu izledi.</p>

  <p>Direksiyonun arkasından kalktı ve arka kapıyı açtı. Perlmutter arka koltuktan koca cüssesini kaldırdı ve elinde bir bastonla ön kapının merdivenlerini çıktı. Zili çaldıktan birkaç saniye sonra gür beyaz saçları geriye taranmış, dar yüzlü, yakışıklı, uzun boylu, zayıf bir adam, camlarında gemi resimleri olan kapıyı açtı. Yumuşak ifadeli mavi gözleriyle Perlmutter'a baktı ve nazikçe selam verirken, elini uzattı.</p>

  <p>Mösyö Perlmutter, ben Paul Hereoux.</p>

  <p>Perlmutter etli eliyle Hereoux'un ince elini kavrarken, Dr. Hereoux, dedi. Jules Verne Derneği'nin saygıdeğer başkanıyla nihayet tanışabilmek büyük bir şeref.</p>

  <p>Bay Verne'in evinde bu kadar seçkin bir tarihçi ağırladığım için o şeref bana ait.</p>

  <p>Çok güzel bir ev.</p>

  <p>Hereoux, Perlmutter'ı uzun bir koridordan geçirip içinde on binden fazla kitap bulunan büyük bir kütüphaneye götürdü. Jules Verne'in yazdığı ve ölümüne kadar onun hakkında yazılan her şey burada. Onunla ilgili daha sonraki çalışmalar başka bir odada.</p>

  <p>Perlmutter etkilenmiş gibi davrandı. Kütüphanenin büyüklüğü olağanüstü olmasına rağmen, Perlmutter'ın kendi deniz tarihi koleksiyonu bunun en az üç katıydı. Ciltlenmiş müsveddelerin bulunduğu bölüme gitti, ama uzanıp hiçbirine dokunmadı.</p>

  <p>Yayınlanmamış işleri mi?</p>

  <p>Çok akıllısınız. Evet, onlar tamamlamadığı ya da yayınlamaya değer bulmadığı çalışmaların müsveddeleri. Hereoux bakımlı bahçeye bakan geniş pencerenin önündeki içi doldurulmuş büyük kanepeyi işaret etti. Oturmaz mıydınız? Size bir çay ya da kahve ikram edebilir miyim?</p>

  <p>Kahve lütfen.</p>

  <p>Dahili telefondan talimat verdi ve sonra Perlmutter'ın karşısına oturdu. Evet, St. Julien. Size vaftiz isminizle hitap edebilir miyim?</p>

  <p>Lütfen. Yüz yüze saniyeler önce tanışmış olsak da, birbirimizi uzun zamandır tanıyoruz.</p>

  <p>Araştırmana nasıl yardımcı olabilirim?</p>

  <p>Perlmutter ayrık duran dizlerinin önünde bastonunu döndürdü. Verne'in Kaptan Nemo ve Nautilus hakkındaki araştırmasının derinine inmek istiyorum.</p>

  <p>Deniz Altında Yirmi Bin Fersah'ı kastediyorsun.</p>

  <p>Hayır, Kaptan Nemo ve denizaltısı.</p>

  <p>Nemo ve denizaltısı, Verne'nin en muhteşem hayal ürünüydü.</p>

  <p>Tut ki, tam olarak hayal ürünü değillerdi?</p>

  <p>Hereoux ona baktı. Korkarım, anlamıyorum.</p>

  <p>Verne'in Nemo'yu tesadüfen yaratmadığını düşünen bir arkadaşım var. Verne'in yaşayan bir örnekten esinlendiğini düşünüyor.</p>

  <p>Hereoux'un yüz ifadesi değişmedi, ama Perlmutter mavi gözlerinin hafifçe seğirdiğini fark etti. Korkarım, bu teoride sana yardımcı olamam.</p>

  <p>Perlmutter, Olamaz mısın yoksa olmaz mısın? diye sordu. Bu, neredeyse bir hakaretti, ama beraberinde gülümsedi.</p>

  <p>Hereoux'un yüzünden öfkeli bir ifade geçti. Tuhaf önerilerle buraya gelen ilk kişi sen değilsin.</p>

  <p>'Tuhaf? Evet, ama her şeye rağmen ilgi çekici.</p>

  <p>Sana nasıl yardımcı olabilirim eski dostum?</p>

  <p>Bu arşivler arasında araştırma yapmama izin ver.</p>

  <p>Hereoux son derece rahatladı. Lütfen, kendi kütüphanen gibi kullan.</p>

  <p>Son bir rica. Şoförüm bana yardım edebilir mi? Artık yüksek raflardaki kitaplara uzanmak için merdiven tırmanamıyorum.</p>

  <p>Tabii ki. Güvenilir biri olduğuna eminim. Ama herhangi bir sorun çıkarsa sorumluluğu üstlenmelisin.</p>

  <p>Perlmutter zarar ya da kitap ve müsvedde hırsızlığı demenin kibar bir yolu, diye düşündü. Bunu söylemeye gerek bile yok, Paul. Çok dikkatli olacağıma söz veriyorum.</p>

  <p>O zaman seni yalnız bırakayım. Herhangi bir sorun olursa, yukardaki ofisimde olacağım. Bir sorum var. Evet?</p>

  <p>Raflardaki kitapları kim sınıflandırdı?</p>

  <p>Hereoux gülümsedi. Tabii ki, Bay Verne. Her kitap, dosya ve müsvedde öldüğü zaman bıraktığı gibi korunmuş. Tabii, birçok kişi senin gibi araştırma yapmaya geliyor ve ben de hepsine bütün kitapları buldukları yere geri koymaları gerektiğini tembih ediyorum.</p>

  <p>Perlmutter, Çok ilginç, dedi. Doksan sekiz yıldır her şey yerinde duruyor. Bu, üzerinde düşünülmesi gereken bir şey.</p>

  <p>Hereoux kütüphanenin kapısını kapatır kapatmaz, Mulholland, dikkatli gözlerle düşünceli bir şekilde Perlmutter'a baktı. Nemo ve Nautilus' un aslında var olduğunu ima ettiğinizde verdiği tepkiyi fark ettiniz mi?</p>

  <p>Evet, Dr. Hereoux çok şaşırmış gibi görünüyordu. Ne sakladığını merak ediyorum.</p>

  <p>Pcrlmutter'ın şoförü Hugo Mulholland, kel kafalı, hüzünlü bakışlı, asık yüzlü bir adamdı. Nereden başlamak istediğinize karar verdiniz mi? diye sordu. Bir saattir oturmuş, raflardan bir tane bile çekmeden kitapları seyrediyorsunuz.</p>

  <p>Perlmutter alçak sesle, Sabırlı ol, Hugo, dedi. Aradığımız şey, çok belirgin bir yerde durmuyor yoksa başka araştırmacılar onu çoktan keşfetmiş olurlardı.</p>

  <p>Onun hakkında okuduklarım kadarıyla, Verne anlaşılması güç biriymiş.</p>

  <p>Anlaşılması güç ya da dâhi biri değil, ama yaratıcı zekâya sahip biriymiş. Biliyorsun bilimkurgu hikâyelerini ilk yazan kişi oymuş. O yaratmış.</p>

  <p>Ya H. G. Wells?</p>

  <p>Wells Zaman Makinesi’in, Verne Balonda Beş Hafta'yi yazdıktan otuz yıl sonra yazmış. Perlmutter kanepede kımıldandı ve kitap raflarını incelemeye devam etti. Onun yaşındaki bir adam için görüşü son derece iyiydi. Göz doktorları, görüşüne hayret ediyorlardı. Odada bulunduğu köşeden, eğer çok soluk ya da çok küçük harfli değillerse, kitapların sırtındaki hemen her başlığı okuyabiliyordu. Bakışları, kitaplara ya da yayınlanmamış müsveddelere yönelmemişti. Daha çok, geniş bir sıra halinde duran not defterleriyle ilgileniyordu.</p>

  <p>Mulholland, Hereoux'un kütüphaneye bırakmış olduğu kahveden kendine bir fincan doldururken, Yani, siz Verne'in Deniz Altında Yirmi Bin Fersah hikâyesini bir şeye dayanarak yazdığını düşünüyorsunuz, dedi.</p>

  <p>Verne denizi seviyordu. Nantes Limanı'nda yetişmişti, küçük bir gemide işçi olmak için evden kaçtı, ama babası onu limanda döverek, eve geri götürdü. Ağabeyi Paul, Fransız Donanması'ndaydı ve Verne denizci olmaya hevesleniyordu. Başarılı olduktan sonra birçok yat aldı ve Avrupa'nın etrafındaki bütün denizlerde dolaştı. Gençken, zamanının en büyük okyanus gemisi Great Eastern 'da yaptığı yolculuğu yazdı. O yolculukta Verne'in Yirmi Bin Fersah 'ı yazmasına ilham veren bir şeyler olduğunu düşünüyorum.</p>

  <p>Eğer, Nemo bin sekiz yüz altmışlarda gerçekten yaşadıysa, zamanının yüz yıl ilersinde bir denizaltı yapmak için gerekli olan bilgiyi nereden aldı?</p>

  <p>Benim öğrenmek istediğim şey de bu. Her nasılsa, Dr. Elmore Egan bu hikâyeyi biliyordu. Nereden öğrendiği ise bir muamma.</p>

  <p>Mulholland, Kaptan Nemo'ya ne olduğu biliniyor mu? diye sordu.</p>

  <p>Verne, Yirmi Bin Fersah yayımlandıktan altı yıl sonra Esrarlı Ada adında bir kitap yazdı. Esrarlı Ada'da bir grup kazazede ıssız bir adaya yerleşir ve korsanlar tarafından saldırıya uğrarlar. Gizemli bir hayırsever, yerleşenlere yiyecek ve malzeme bırakır. Ayrıca, köye saldıran korsanları öldürür. Sonuna doğru, köye yerleşenler adadaki yanardağın tam ortasındaki, suyun içindeki mağaraya çıkan bir tünele girerler. Mağarada Nautilus'la ölmek üzere olan Kaptan Nemo'yu bulurlar. Nemo, onları yanardağın patlamak üzere olduğu konusunda uyarır. Tam zamanında kaçarlar ve ada kendi kendini yok ederken, Kaptan Nemo ve olağanüstü yaratıcılığını sonsuzluğa gömer.</p>

  <p>Verne'in hikâyenin sonunu yazmak için bu kadar beklemesi çok garip.</p>

  <p>Perlmutter omuzlarını silkti. Aklında ne olduğunu kim bilir, tabii gerçek Nemo'nun öldüğünü yıllar sonra öğrenmediyse.</p>

  <p>Hugo üç yüz altmış derece dönerek, raflardaki binlerce kitaba baktı. Acaba samanlıktaki hangi iğne, cevabı saklıyor?</p>

  <p>Kitapları eleyebiliriz. Yayımlanan her şey, herkese açıktı. Müsveddeleri de atlayabiliriz. Verne'in çalışmalarını toplayan biri tarafından çoktan ayıklanmışlardır. Bu da bizi not defterlerine götürüyor. Bunlar da, çoktan Verne araştırmacıları tarafından derinlemesine incelenmişler.</p>

  <p>Mulholland, O zaman bize ne kalıyor? diye sordu.</p>

  <p>Perlmutter düşünceli bir ifadeyle, Kimsenin bakmadığı bir yer, dedi.</p>

  <p>Bu da?</p>

  <p>Jules Verne, sırları çok bariz bir yere saklayacak türden bir adam değildi. Birçok hikâye yazarı gibi, şeytani bir zekâsı vardı. Yüz yıl boyunca insanların bulmasını istemediğin bir şeyi kütüphanede nereye saklardın, eski dostum?</p>

  <p>Üzerinde yazı olan her kâğıt parçasını elemiş gibisiniz.</p>

  <p>Perlmutter, Kesinlikle! diye gürledi. Kitaplar ve kitap raflarıyla ilgisi olmayan bir saklama yeri.</p>

  <p>Mulholland şöminenin etrafındaki taşları incelerken, Şöminenin içindeki gizli bir bölme gibi, dedi. Burası daha kalıcı bir yer olurdu.</p>

  <p>Verne'i hafife alıyorsun. Üstün bir yaratıcı zekâsı vardı. Gizli şömine oyukları, gizemli hikâyelerde çok modaydı.</p>

  <p>Bir mobilya ya da duvardaki bir tablo?</p>

  <p>&nbsp; &nbsp;Mobilyalar ve tablolar kalıcı değillerdir. Yerleri değiştirilebilir ya da yenilenebilirler. Sabit kalan bir şey düşün.</p>

  <p>Mulholland bir an düşündü. Sonra asık suratı hafifçe aydınlandı ve yere baktı. Yer!</p>

  <p>Perlmutter, Halıları kaldır ve kanepenin üzerine koy, diye talimat verdi. Parkelerin birleşme yerlerini dikkatle incele. Daha önceden kaldırılmış uçlardaki çentikleri ara.</p>

  <p>Mulholland elleri ve dizleri üzerinde, yaklaşık yarım saat yerdeki bütün parkeleri dikkatle inceledi. Sonra aniden, yukarı baktı, sırıttı ve cebinden madeni bir para çıkardı. İki parkenin arasına sıkıştırdı ve birini yukarı kaldırdı.</p>

  <p>Heyecanla, Buldum! diye bağırdı.</p>

  <p>Koca vücudunu yerde döndürecek kadar şevke gelen Perlmutter, yan yattı ve parkenin altındaki boşluğa baktı. İçinde deri bir kese vardı. Dikkatle parmakları arasına aldı ve nazikçe yukarı kaldırdı. Sonra, Mulholland'dan küçük bir yardım bile almadan ayağa kalktı ve tekrar kanepeye oturdu.</p>

  <p>Neredeyse saygıyla, kesenin etrafındaki küçük kadife ipi çözüp açtı. İçinden, küçük bir kartpostal destesinden büyük olmayan, altı santim kalınlığında bir not defteri çıkardı. Kapağındaki tozu üfledi ve deri kapağın üzerine kazınmış Fransızca yazıyı tercüme ederek, yüksek sesle okudu:</p>

  <p>Usta Kaptan Amherst'in Araştırması.</p>

  <p>Perlmutter küçük harflerle yazılmış titiz el yazısını çok yavaşça okumaya başladı. Altı dilde usta olan Perlmutter, Verne'in Kaptan Cameron Amherst adındaki İngiliz bilim adamının maceraları hakkındaki hikâyesini anlamakta hiç güçlük çekmedi.</p>

  <p>Gözleriyle kelimeleri okurken, Verne'in tanıdığı ve hayatını yazdığı olağanüstü adamın hayalini gözünün önüne getirdi. İki saat sonra, not defterini kapadı ve sevdiği kadına evlenme teklif edip kabul edilen bir adamın ifadesiyle kanepede arkasına yaslandı.</p>

  <p>Mulholland merakla, İlginç bir şey buldunuz mu? diye sordu. Başka kimsenin bilmediği bir şey?</p>

  <p>Kesenin etrafındaki kurdeleye dikkat ettin mi?</p>

  <p>Mulholland başını salladı. En fazla on ya da on iki yıllık olmalı. Keseyi en son kullanan kişi Verne olsaydı, kurdele çoktan çürümüş olurdu.</p>

  <p>Bu da, Dr. Hereoux'un Verne'in sırrını çok uzun zaman önce öğrenmiş olduğu anlamına geliyor.</p>

  <p>Sır nedir?</p>

  <p>Perlmutter birkaç saniye boşluğa baktı. Konuşurken sesi, sanki uzaktan geliyormuş gibi yumuşak ve zayıftı. Pitt haklıydı.</p>

  <p>Sonra gözlerini kapadı, içini çekti ve hemen uykuya daldı.</p>

  <p>Kongre komitesi duruşmasında sekiz saat geçtikten sonra Curtis Merlin Zale, sık sık saatine bakmaya ve sandalyesinde huzursuzlukla kımıldanmaya başlamıştı. Birkaç saat önce kendinden son derece emin bir şekilde Kongre üyesi Smith ve komite üyelerini karşılayan adama hiç benzemiyordu. Yüzündeki kendini beğenmiş sırıtış kaybolmuş, yerini gergin ve kısılmış dudaklara bırakmıştı.</p>

  <p>Ono Kanai ve New York'taki felaket hakkındaki son dakika haberleri saatler önce duruşma odasına gelmiş olmalıydı.</p>

  <p>İyi dikilmiş bir tayyör giymiş olan Sandra Delage, Curtis'in arkasından yaklaşıp masasının üzerine bir kâğıt bıraktığında, Oklahoma'dan Kongre Üyesi William August, petrol şirketi rafinerileri tarafından talep edilen yüksek fiyatlar hakkında Zale'i sorguluyordu. August'a cevap vermeden önce izin istedi ve kâğıdı okudu. Gözleri birdenbire açıldı ve Delage'ye baktı. Delage'nin yüzü bir cenaze levazımatçısımnki kadar soğuktu. Zale elini mikrofonun üzerine koydu ve fısıltıyla birkaç soru sordu. Delage yakınındakilerin duyamayacağı kadar alçak bir sesle sorulara cevap verdi. Sonra döndü ve duruşmayı terk etti.</p>

  <p>Zale yenilgiyle kolay kolay sarsılan biri değildi, ama şu anda Napolyon'un Waterloo çarpışmasından sonraki haline benziyordu. August'a, Özür dilerim, diye mırıldandı. Soruyu tekrar edebilir misiniz?</p>

  <p>Loren yorulmuştu. Geç olmuştu, ama henüz Zale'in komite duruşmasından ayrılmasına izin vermek istemiyordu. Yardımcıları, Pacific Trojan'ı durdurma operasyonu hakkında devamlı haber iletmiş ve patlayıcı bulunmadığını bildirmişlerdi. İki saat sonra, Mongol Invader'ı durdurma operasyonu hakkında bilgi gelmişti. Pitt veya Sandecker'den saat ikiden beri haber yoktu ve dört saattir onu huzursuz eden bir korkuyla savaşıyordu.</p>

  <p>Endişesi, sordukları sorulara tereddüt etmeden veya hatırlayamadığını söylemeden kararlılık içinde ölçülü cevaplar veren Zale'e duyduğu soğuk nefret yüzünden daha da artıyordu. Duruşmayı izleyen gazeteciler, onun kendine son derece hâkim olduğunu ve duruşmaya kendi gündemine uyacak şekilde yön verdiğini düşünüyorlardı.</p>

  <p>Loren, Zale'in de yorulduğunu biliyordu ve kendi sabrını zorladı. Pusuya yatmış dişi bir aslan gibi, onu Sally Morse'un verdiği bilgilerle vurmak için doğru zamanı bekliyordu. Evrak çantasından, hazırladığı soruları ve suçlamaları içeren kâğıtları çıkardı ve sabırla Kongre üyesi August'un sorgulamasını bitirmesini bekledi.</p>

  <p>O anda, izleyicilerin birdenbire arkasına baktıklarını fark etti. Duruşma salonunda fısıltılar dolaşmaya başladı. Sonra, bir el omzuna dokundu. Arkasını döndü ve gözlerine inanamayarak Dirk Pitt'in yüzüne baktı. Pitt'in üzerinde kirli bir kot pantolon ve buruşuk bir süveter vardı. Bir dağa tırmanmış kadar yorgun görünüyordu. Saçları karmakarışıktı ve yüzünde üç günlük sakal vardı. Bir güvenlik görevlisi kolunu sıkıca tutmuş onu duruşma odasından çıkarmaya çalışıyordu, ama inatçı bir Saint Bernard gibi görevliyi de beraberinde sürükledi.</p>

  <p>Dirk! diye fısıldadı. Burada ne işin var?</p>

  <p>Cevap verirken Loren'a değil, kendini beğenmiş bir sırıtmayla Zale'e baktı ve Loren'ın mikrofonu sayesinde tüm salona yayılan bir sesle konuştu. New York Liraanı'nı havaya uçuracak Sıvı Doğalgaz Tankeri'ni durdurduk. Gemi, şimdi denizin dibinde yatıyor. Lütfen, Bay Zale'e tüm Viper ekibinin gemiyle birlikte battığını bildirin, Yukon Petrol'ün Yönetim Kurulu Başkanı Sally Morse, artık misilleme korkusu duymadan komite önünde güvenle tanıklık edebilir.</p>

  <p>Sonra, Pitt yanlışlıkla olmuş gibi hafifçe Loren'ın kumral saçlarına dokundu ve duruşma salonundan çıktı.</p>

  <p>Loren'ın omuzlarından ağır bir yük kalkmıştı. Bayanlar ve Baylar, çok geç oldu ve bir itirazınız yoksa, duruşmaya yarın saat dokuza kadar ara vermek istiyorum. Yarın, Bay Zale'in suç teşkil eden faaliyetlerinin ardındaki gerçeği açığa çıkaracak bir tanığı ifade vermeye çağıracağım...</p>

  <p>Kongre Üyesi Sturgis, Bunlar oldukça ağır sözler, sizce de öyle değil mi? diye araya girdi. Burada, suç teşkil eden herhangi bir faaliyet olduğunu kanıtlayan hiçbir şey görmedik ya da duymadık.</p>

  <p>Loren zafer ifadesiyle Sturgis'e bakarak, Bayan Morse, yarın Bay Curtis Merlin Zale'in rüşvetlerini kabul eden, Washington ve diğer şehirlerdeki kişilerin isimlerini verince, göreceksiniz. Size söz veriyorum, yolsuzluk ve rüşvetin izleri, offshore banka hesaplarına yatan paranın derinliği, hükümeti tam anlamıyla sersemletecek ve halk geçmişte benzeri görülmeyen skandal karşısında şok olacak.</p>

  <p>İnce buzun üzerinde kaydığını ve tehlikeli bir işe giriştiğini çok geç fark eden Sturgis, Sally Morse'un Bay Zale'le ne ilgisi var? diye sordu.</p>

  <p>Cerberus'un gizli kurulunun bir üyesiydi. Toplantıların, rüşvetlerin ve suçların kaydını tutmuş. Listede size tanıdık gelecek birçok isim var.</p>

  <p>Buz kırılıp ikiye ayrıldı ve Sturgis içine düştü. Loren tokmağını indirip duruşmayı ertesi güne kadar ertelerken, aniden ayağa kalktı ve başka bir şey söylemeden duruşma salonunu terk etti.</p>

  <p>Salondakiler çılgına döndü. Büyük medya kuruluşlarının muhabirleri, Zale'in etrafını sardı ve Loren'ın arkasından koştu, ama kapıda bekleyen Pitt, sorular soran ve yollarını kesmeye çalışan gürültülü gazeteci kalabalığının arasından Loren'ı aceleyle geçirdi. Kolunu Loren'ın beline sararak, onu iki taraftan hücum eden kalabalığın arasından geçirdi ve kongre binasının merdivenlerinden indirerek, kaldırımda bekleyen NUMA arabasına bindirdi. Giordino kapıları açık arabanın yanında bekliyordu.</p>

  <p>Curtis Merlin Zale, üzerine çullanan gazeteciler ve patlayan flaşlar arasında, bir kâbusun karanlığında kaybolmuş bir adam gibi masada oturuyordu.</p>

  <p>Sonunda, sallanarak ayağa kalktı ve kargaşanın arasında kendine yol açmaya çalıştı. Kongre binası polisinin yardımıyla, güvenli bir şekilde limuzinine ulaştı. Şoförü, onu Cerberus'un Washington merkezinin bulunduğu malikâneye götürdü ve Zale'in yaşlı bir adam gibi lobiden geçip lüks ofisine gitmek için asansöre girişini izledi.</p>

  <p>Gerçek hayattan kendini ondan daha çok soyutlamış biri olamazdı. Hiçbir yakın arkadaşı, yaşayan bir aile ferdi yoktu. Konuşabileceği tek kişi, belki Ono Kanai idi, ama o da ölmüştü. Zale sadece kendinden oluşan bir ailede yaşayan yalnız bir adamdı.</p>

  <p>Masasının arkasına oturup pencereden bahçeye bakarken, geleceğini düşündü ve çok karanlık olduğunu gördü. Özgür kalmak için ne kadar çabalarsa çabalasın, sonunun federal hapishane olacağı kaçınılmaz bir gerçekti. Cerberus kartelinin üyeleri kendilerini kurtarmak için aleyhine döndüklerinde, ülkenin en iyi, en pahalı ceza avukatları henüz başlamadan kaybedilmiş bir savaşta çarpışacaklardı. Sırf, üyelerin tanıklıkları onu idama götürmeye yeterdi.</p>

  <p>Federal ve sivil mahkemeler, tüm servetini tüketecekti. Artık, sadık Viper ekibi de yoktu. New York körfezinin derinliklerinde yatıyorlardı. Onun aleyhinde tanıklık yapacak kişileri temizlemek için hazır beklemiyorlardı.</p>

  <p>Dünyanın hiçbir yerine kaçamaz, hiçbir yere saklanamazdı. Sahara Çölü'ne de, okyanusun ortasında yalnız bir adaya da kaçsa, onun tipindeki bir adamın izini bulup yakalamak çok kolaydı.</p>

  <p>Hırsı yüzünden ölen insanlar, şimdi onu ziyarete gelmişlerdi, hayaletler ya da korkunç hortlaklar şeklinde değil, projektörle ekrana yansıtılmış bir grup sıradan insan gibi. Sonunda, büyük kumarı kaybetmişti. Sığı nacak bir yer göremiyordu. Karar vermek çok zor değildi.</p>

  <p>Masasının arkasından kalktı, barın yanında gitti ve kendine elli yıllık pahalı viskiden bir kadeh doldurdu ve masasına dönüp yan çekmeceyi açarken yudumladı. Küçük bir enfiye kutusuna benzeyen şeyi eline aldı. İçinde, bir kaza yüzünden aciz duruma düştüğünde ya da kurtuluşu olmayan bir hastalığa yakalandığında kullanmak üzere sakladığı iki hap vardı. Viskisinden son bir yudum aldı, hapları dilinin altına yerleştirdi ve büyük, deri yönetici koltuğunda gevşedi.</p>

  <p>Ertesi sabah Curtis Merlin Zalc'i ölü buldular, masasında hiç kâğıt yoktu. Utanç ya da pişmanlık belirten bir not bırakmamıştı.</p>

  <p>Giordino, NUMA binasının önünde arabayı durdurdu. Pitt kaldırıma çıktı, sonra dönüp pencereye dayandı ve Loren'a, Bir ordu muhabir ve televizyon kamerasının Alexandria'daki evinin etrafını sarmaları uzun sürmez. Al'in seni hangara götürmesi iyi olur, en azından bu gecelik. Yarın sabahki duruşmana kadar, diğer hanımlarla birlikte yatabilirsin. O zamana kadar, personelin senin için bir güvenlik ekibi ayarlar, dedi.</p>

  <p>Loren uzandı ve onu hafifçe dudaklarından öptü. Yumuşak bir sesle, Teşekkür ederim, dedi.</p>

  <p>Pitt gülümsedi ve Giordino arabayı kaldırımdan trafiğe doğru sürerken el salladı.</p>

  <p>Pitt doğrudan Sandecker'in odasına gitti. Amiral ve Rudi Gunn onu bekliyorlardı. Sandecker'in keyfi yerine gelmişti ve mutlu bir şekilde kendi sardığı büyük purolarından birini içiyordu. Pitt'in yanında gitti ve kuvvetle elini sıktı. Harika iş, harika iş, diye tekrarladı. Manyetik kutuların içine yerleştirilmiş sualtı patlayıcılarıyla bir seren kullanmak, parlak bir fikir. Propan tanklarını tehlikeye atmadan geminin kıç tarafının yarısını havaya uçurdunuz.</p>

  <p>Pitt alçakgönüllülükle, İşe yaradığı için şanslıyız, dedi.</p>

  <p>Gunn da, Pitt'in elini sıktı. Bize temizleyecek bayağı pislik bıraktınız.</p>

  <p>Daha da kötüsü olabilirdi.</p>

  <p>Gunn, Gemiyi kaldıracak kurtarma gemisi şirketleriyle sözleşmeler hazırlamaya başladık. Gemi seferleri için bir tehdit oluşturmasını istemiyoruz, dedi.</p>

  <p>Ya propan?</p>

  <p>Sandecker, Tankların en üst bölümleri yüzeyden sadece dokuz metre aşağıda, diye açıkladı. Dalgıçların, gazı boşaltmak için boru ve pompaları diğer LNG tankerlerine kancayla bağlaması sorun olmayacak.</p>

  <p>Gunn, Sahil Güvenlik, enkazın etrafına şamandıralar koydu ve gelip geçen gemi trafiğini uyarmak için fener dubası yerleştirdi, diye ekledi.</p>

  <p>Sandecker masasının arkasına doğru ilerledi ve tavana doğru büyük bir mavi duman bulutu üfledi. Loren'ın duruşması nasıl geçti?</p>

  <p>Curtis Merlin Zale için kötü.</p>

  <p>Amiralin yüzü memnun bir ifade aldı. Bir hapishane kapısının kapandığını mı duyuyorum?</p>

  <p>Pitt'in dudakları hafif bir sırıtışla yukarı kalktı. Suçlu bulunup mahkûm edildikten sonra Curtis Merlin Zale'in hayatının geri kalan kısmını idamını bekleyerek geçireceğinden eminim.</p>

  <p>Gunn başını salladı. Para ve güç adına yüzlerce masum insanı öldüren bir adama uygun bir son.</p>

  <p>&nbsp; &nbsp;Pitt şüpheyle, Bu son olmayacak, Zale gibilerini yine göreceğiz, dedi. Başka bir toplum sapığının ortaya çıkması an meselesi.</p>

  <p>Sandecker hoşgörüyle, Eve gidip biraz dinlensen iyi olur, dedi. Sonra, Elmore Egan'la ilgili araştırman için birkaç gün izin kullan.</p>

  <p>Gunn, Bu arada, Hiram Yaeger seni görmek istiyor, dedi.</p>

  <p>Pitt NUMA'nın bilgisayar katına indi ve Yaeger'i küçük bir depoda Egan'ın deri evrak çantasına bakarken buldu. Yaeger, Pitt içeri girince başını kaldırıp ona baktı ve eliyle açık çantanın iç kısmını işaret etti.</p>

  <p>İyi zamanlama. Otuz saniye içinde yağla dolmaya başlayacak.</p>

  <p>Pitt, Tarife mi hazırladın? diye sordu.</p>

  <p>Dolum, belli bir sırayla gerçekleşiyor. Her akış, sonuncusundan tam olarak on dört saat sonra meydana geliyor.</p>

  <p>Neden on dört saat olduğuna dair bir fikrin var mı?</p>

  <p>Yaeger banka kasasına benzeyen ağır, çelik kapıyı kapatırken, Max üzerinde çalışıyor, dedi. Seni, depoya bu yüzden çağırdım. Yangın çıktığı takdirde, çelik duvarlar sayesinde önemli bilgilerin korunması için güvenli bir bölge. Radyo dalgaları, mikrodalgalar, ses, ışık, hiçbir şey bu duvarları delip geçemez.</p>

  <p>Ve yine de yağla doluyor?</p>

  <p>İzle ve gör. Yaeger saatine baktı, sonra işaret parmağıyla geri saymaya başladı. Şimdi! diye bağırdı.</p>

  <p>Egan'ın deri çantası, Pitt'in gözlerinin önünde, sanki görülmez bir elle dökülüyormuş gibi yağla dolmaya başladı. Bir çeşit numara olmalı.</p>

  <p>Kapağı kapatan Yaeger, Numara yok, dedi.</p>

  <p>Ama nasıl?</p>

  <p>Max ve ben sonunda cevabı bulduk. Egan'ın çantası bir alıcı.</p>

  <p>Kafası karışan Pitt, Anlamıyorum, dedi.</p>

  <p>Yaeger ağır çelik kapıyı açtı ve sofistike bilgisayar sisteminin yanına gitti. Max ekranda duruyordu ve geldiklerini görünce gülümsedi. Merhaba, Dirk. Seni özledim.</p>

  <p>Pitt güldü. Çiçek getirecektim, ama tutamazsın.</p>

  <p>Gerçek olmamam, alay edilecek bir şey değil.</p>

  <p>Yaeger, Max, Dr. Egan'ın deri çantasıyla ilgili keşfettiğimiz şeyi Dirk'e anlat.</p>

  <p>Elektrik devrelerimi araya sokunca, sorunun çözümünü bulmak bir saatten az zamanımı aldı. Max, sanki Pitt'e karşı bir şeyler hissediyormuş gibi ona baktı. Hiram sana çantanın bir alıcı olduğundan bahsetti mi?</p>

  <p>Evet, ama ne çeşit bir alıcı?</p>

  <p>Kuantum telenakliye.</p>

  <p>Pitt, Max'e baktı. Bu imkânsız. Telenakliye güncel fiziğin çok ötesinde.</p>

  <p>Analize başladığımızda, Hiram ve ben de böyle düşünmüştük. Ama gerçek. Çantanın içinde ortaya çıkan yağ, aslında başka bir yerde bulunan ve her atom ile molekülü ölçen bir bölmenin içine yerleştirilmiş. Yağ daha sonra kuantum haline getirilip, alıcı tertibatına gönderiliyor ve orada verici bölmesindeki atom ve molekül sayısına geri dönüştürülüyor. Tabii, ben süreci fazla basitleştirerek anlattım. Benim hâlâ anlayamadığım şey, yağın katı nesneler arasından ışık hızıyla nasıl gönderildiği. Umarım, zamanla cevabı bulurum.</p>

  <p>Duyduklarına inanamayan Pitt, Ne söylediğinizin farkında mısınız? dedi.</p>

  <p>Max kendinden emin bir şekilde, Kesinlikle, dedi. İnanılmaz bir bilimsel buluş gibi görünse de, yine de hemen ümitlenme. Gelecekte hiçbir zaman, bir insanın bu şekilde taşınması söz konusu olamaz. Bir insanı binlerce kilometre uzağa göndermek ve vücudunu yeniden yaratmak mümkün olsa bile, aklını ve hayatı boyunca topladığı bilgileri taşıyamayız. Alıcı bölmesinden, yeni doğmuş bir bebeğin beyniyle dışarı çıkar. Diğer taraftan yağ, sıvı hidrokarbonlar ve diğer minerallerden oluşuyor. Bir insanla karşılaştırıldığında, moleküler yapısı daha az karışık.</p>

  <p>Pitt parçaları bir araya getirmeye çalışarak, oturdu. Dr. Egan'ın aynı zaman dilimi içinde devrim yaratan bir dinamik motor ve çalışan bir telenakliye sistemi tasarlaması, akıl almaz bir şey.</p>

  <p>Max, Adam bir dâhiymiş, dedi. Bundan hiç şüphe yok. Bütün bunları bir sürü asistan ya da maliyetini hükümetin karşıladığı bir laboratuvar olmadan yapmış olması, onu daha da olağanüstü kılıyor.</p>

  <p>Pitt, Bu, çok doğru, diye onayladı. Bunları, yerini henüz bulamadığımız, gizli bir laboratuvarda tek başına yaptı.</p>

  <p>Yaeger, Umarım, bulursunuz, dedi. Egan'ın keşfinin insanı hayrete düşüren imkânları var. Yağ, kömür, demir, bakır ve diğer mineral çeşitleri gibi bazal moleküler yapıları olan maddeler, gemiler, trenler ya da kamyonlar olmadan nakledilebilecek. Telenakliye sistemi, tüm dünyada ürün nakliyesinde yeni bir çağ başlatabilir.</p>

  <p>Pitt birkaç dakika büyük potansiyeli düşündü ve Max'e baktı. Max, yeni bir telenakliye aleti yaratmak için Dr. Egan'ın çantasından yeterli veri elde edebildin mi?</p>

  <p>Max başını salladı. Üzgünüm, ama hayır. Yeterli giriş verilerine sahip değilim. Dr. Egan'ın alıcı bölmesi model olarak elimde var, ama sistemin en önemli kısmı verici tertibatı. Sorun üzerinde yıllarca çalışıp bir çözüm bulamayabilirim.</p>

  <p>Yaeger elini Pitt'in omzuna koydu. Keşke, Max ve ben sana daha ayrıntılı bir bilgi verebilseydik.</p>

  <p>Pitt içtenlikle, İkiniz olağanüstü bir iş çıkardınız, size minnettarım, dedi. Şimdi, cevapları bulma sırası bende.</p>

  <p>Pitt hangara gitmeden önce ofisine uğrayıp, masasının üzerini düzenledi, epostalarını okudu ve telesekreter mesajlarını dinledi. Bir saat sonra, uykuya dalmamak için mücadele ettiğinin farkına vardı ve paydos etmeye karar verdi. O sırada, telefonu çaldı.</p>

  <p>Alo.</p>

  <p>Perlmutter'ın sesi, Dirk! diye gürledi. Seni yakaladığıma sevindim.</p>

  <p>St. Julien. Neredesin?</p>

  <p>Fransa, Amiens'de. Dr. Hereoux nezaket göstererek, Verne'in evinde kalmama ve gece boyunca, Hugo'yla birlikte bulduğum, Verne'in neredeyse yüz yıl önce sakladığı not defterini incelememe izin verdi.</p>

  <p>Merakı artan Pitt, Cevapları buldunuz mu? diye sordu.</p>

  <p>Doğru iz üzerindeydin. Kaptan Nemo gerçekten varmış, ama gerçek adı Cameron Amherst’iniş. Kraliyet Donanma'sında kaptanmış.</p>

  <p>Hint prensi Dakar değilmiş, öyle mi?</p>

  <p>Perlmutter, Hayır, diye cevap verdi. Görünüşe bakılırsa, Verne İngilizlerden nefret ediyormuş, bu yüzden Cameron'un adını değiştirip ülkesini İngiltere yerine Hindistan yapmış.</p>

  <p>Onun hikâyesi neymiş?</p>

  <p>Amherst aralarında gemi yapımcıları ve gemi sahipleri bulunan zengin bir aileden geliyormuş. Kraliyet Donanma'sına katılmış ve hızla rütbe atlayıp yirmi dokuz yaşında kaptan olmuş. Bin sekiz yüz otuzda doğan Amherst çok zeki bir çocukmuş ve dâhi bir mühendis olmuş. Gemiler ve itici güç sistemleri hakkında devamlı çeşitli yaratıcı tasarımlar ortaya atmış. Ne yazık ki, biraz ortalık karıştıran biriymiş. İngiltere Deniz Kuvvetleri Kumandanlığı'ndaki örümcek kafalı kişiler, önerilerini değerlendirmeyi reddedince, gazetelere gitmiş ve gelecekten korkan cahil adamlar olduklarını söyleyerek, onları karalamış. Bu olaydan sonra, başkaldırdığı için Donanma'dan atılmış.</p>

  <p>Seksen yıl sonraki Billy Mitchell gibi.</p>

  <p>Perlmutter, Oldukça iyi bir karşılaştırma, diyerek devam etti. Verne, Amherst'le, yolcu gemisi Great Eastemla. Atlantik'te yaptığı bir yolculukta tanışmış. Amherst, Verne'e, okyanusların altında her yere gidebilecek bir sualtı teknesi yapma arzusuyla ilgili hikâyeler anlatmış.Verne'in not defterinin sayfalarına projeler çizmiş ve radikal denizaltısını çalıştırmak için tasarladığı devrim yaratacak itici güç sistemlerini ayrıntılı bir şekilde açıklamış. Söylemeye gerek bile yok, ama Verne büyülenmiş. Amherst'le dört yıl boyunca yoğun bir şekilde mektuplaşmaya devam etmiş. Sonra birdenbire, mektup gelmemeye başlamış. Verne yaratıcı hikâyeler yazmaya devam edip ünlü olmuş ve Amherst'i aklından çıkarmış.</p>

  <p>Bildiğin gibi, Verne denizi seviyormuş ve Avrupa'yı dolaştığı birkaç yatı varmış. Bu yolculuklardan birinde Danimarka açıklarında, balinaya benzeyen bir tekne denizden çıkmış ve Verne'in yelkenli teknesinin yanında sürüklenmeye başlamış. Verne ona eşlik eden oğlu Michel'le birlikte şok içinde izlerken, Kaptan Amherst önkaporta kulesinden başını kaldırmış ve ona seslenerek teknesine davet etmiş. Teknesini Michel'in kumandasına bırakan Verne, Amherst'in insanı şok eden sualtı teknesine binmiş.</p>

  <p>Demek ki, Nautilus varmış.</p>

  <p>Perlmutter telefonun diğer ucunda neredeyse saygıyla başını salladı. Verne, ailesine ait İskoçya'daki arsanın altındaki kayalıklarda bulunan büyük bir sualtı mağarasında Amherst'in gizlice denizaltısını yaptığını öğrenmiş. Tekne tamamlandıktan ve denemeleri başarıyla geçtikten sonra Amherst, evli olmayan ve aile bağları bulunmayan profesyonel denizcilerden oluşan bir mürettebat toplamış. Sonra, otuz yıl boyunca denizlerde dolaşmış.</p>

  <p>Pitt, Verne teknede ne kadar kalmış? diye sordu.</p>

  <p>Verne, oğluna limana geri dönmesini ve onu otelde beklemesini söylemiş. Eski dostunun onu arayıp bulması karşısında Verne'in koltukları kabarmış. Yaklaşık iki hafta boyunca, Nautilus'ta kalmış. Denizaltının ismini Amherst koymuş.</p>

  <p>Romandaki kişiler gibi iki yıl değil yani?</p>

  <p>İki hafta, teknenin her santimetresini incelemesine bol bol yetmiş. Kitabında, yazar özgürlüğünü sadece birkaç yerde kullanarak, bunları harfiyen yazmış. Birkaç yıl sonra, Deniz Altında Yirmi Bin Fersah 'ı çıkarmış.</p>

  <p>Sonunda Amherst'e ne olmuş?</p>

  <p>Verne'in not defterinde anlattıklarına göre, 1895'te evine esrarengiz bir haberci gelmiş ve ona Amherst'ten bir mektup vermiş. Kaptanın mürettebatının çoğu ölmüş ve o da İskoçya'daki atalarına ait eve geri dönmeye niyetlenmiş, ama evi kalan akrabalarını öldüren bir yangında yok olmuş. Ayrıca, Nautilus'u yaptığı kayalıklardaki mağara çökmüş. Oraya da gidememiş.</p>

  <p>Ve Esrarlı Ada'ya gitmiş.</p>

  <p>Perlmutter, Hayır, dedi. Verne, Amherst ve Nautilus'un son duraklarının bulunmaması için bunu uydurmuş. En azından çok uzun bir zaman için. Amherst, mektubun devamında, New York'taki Hudson Nehri'nde o ve Nautilus için mezar görevi görecek benzer bir sualtı mağarası bulduğunu yazmış.</p>

  <p>Pitt, kendini aşırı derecede zinde hissettiği için haykırdı. Hudson Nehri mi?</p>

  <p>Not defterinde öyle yazıyor.</p>

  <p>St. Julien.</p>

  <p>Evet.</p>

  <p>Seni ölümüne seviyorum.</p>

  <p>Perlmutter kıkırdadı. Sevgili oğlum, ben de bu koca vücut varken, bunu yapmak için asla yeteri kadar yaklaşamazsın.</p>

  <p>Sabah sisi, tıpkı yaklaşık bin yıl önce Vikingler geldiğinde olduğu gibi, nehrin mavi sularının üzerine çökmüştü. Görüş mesafesi, yüz metreden azdı ve çoğu pazar sabahında nehri dolduran küçük yelkenli tekneler ve sürat motorları iskelelerinden ayrılmaya henüz başlamışlardı. Sis, genç bir kadının yumuşak ve nazik dokunuşu gibi, sarp kayalıkların altındaki kıyı boyunca ilerleyen küçük teknenin etrafında hareket ediyordu. Zarif bir tekne değildi, pruvası ve kıç tarafı, ejderha resmi kazınmış yüzyıllar öncekiler gibi, sisin içinde yükselmiyordu. Hızlı, fonksiyonel ve kıyıya yakın incelemeler için tasarlanmış, sekiz metrelik bir NUMA çalışma teknesiydi.</p>

  <p>Uzun, dar ve sarı alıcı, suyun altında dümen suyunda sürüklenirken, hız çok dikkatli bir şekilde dört deniz milinde tutuluyordu. Alıcıdan gelen sinyaller, yan tarayıcı sonarın kayıt tertibatına gönderiliyor ve Giordino ayağa kalkıp nehrin dibini ve kayalıkların tabanındaki sular altında kalmış kayaları gösteren üç boyutlu renkli göstergeye dikkatle bakıyordu. Kumsal yoktu, sadece suya ulaştığında hemen azalan bir parça kum ve kaya parçası vardı.</p>

  <p>Kelly safir mavisi gözleriyle solundaki kıyı şeridine ve teknenin altını kesebilecek herhangi bir sualtı kayası olabileceği için önündeki suya ba karak, çok dikkatli bir şekilde dümen kullanıyordu. Küçük tekne, neredeyse suda zorlukla ilerliyordu. Kıç taraftaki, Yamaha marka iki yüz elli beygir gücündeki büyük takma motorun klapesi, neredeyse rölantide çalışıyordu.</p>

  <p>Kelly hafif bir makyaj yapmış ve bal rengi saçları arkadan örülmüştü, sis yüzünden örgülerin üzerinde meydana gelen damlacıklar inci taneleri gibi parlıyordu. Kısa beyaz bir şort, ince jarse bir ceketin içine kolsuz yeşil bir süveter giymişti. Güzel biçimli ayaklarında, süveterinin rengiyle uyumlu sandaletler vardı. Uzun, heykel gibi bacakları, siste görülmeyen bir teknenin dümen suyu yüzünden meydana gelecek bir yalpayı karşılamak için yanlara açılmış, sertçe güverteye basıyordu.</p>

  <p>Giordino sonar kaydına odaklanmıştı, ama ara sıra Kelly'nin vücuduna bakmadan da edemiyordu. Pitt'in böyle bir şansı yoktu. Araştırma teknesinin pruvasına yerleştirilmiş şezlonga rahatça uzanmıştı. Kimseyi etkilemek gibi bir derdi olmadığı için, saatlerce ayakta durmayı gerekli görmediği böylesi yolculuklarda ünlü şezlongunu ve yumuşak şişkin yastığını yanında taşırdı. Aşağı uzanıp dengede durmasını sağlayan bir tabanı olan fincanı kaldırdı ve içindeki koyu kahveyi yudumladı. Sonra, mercekleri ayrıntılı yakın görüş sağlayan dürbünle kayalıklara bakmaya devam etti.</p>

  <p>Volkanik kayaların sırtlarının dikey bir şekilde uzandığı kısımlar hariç, sarp yokuşlar çalılık ve küçük ağaçlarla kaplıydı. Jura döneminde oluşan kayalıklar, New York şehrinin kahverengi kumtaşı evlerini inşa etmekte kullanılan, kırmızımsı kahverengi tortul kumtaşı ve çamur kayalarından oluşuyordu. Daha dik kayaların yüzü, erozyona karşı çok dirençli ve doğal bir güzelliği olan volkanik kayalardan meydana gelmişti.</p>

  <p>Kelly, İki yüz metre sonra babamın çiftliğinin altından geçeceğiz, diye bildirdi.</p>

  <p>Pitt açık duran ön camdan, Al, göstergede bir şey var mı? diye sordu.</p>

  <p>Giordino kısaca, Kaya parçalan ve kum tabakası, dedi. Kum tabakası ve kaya parçalan.</p>

  <p>Kaya kaymasına dair bir işaret var mı diye kontrol et. Mağaranın doğal olaylar sonucu kapandığını mı düşünüyorsun? Ben bunu bir insanın yaptığını düşünüyorum. Eğer Cameron denizaltısını kayalıkların içine götürdüyse, bir sualtı oyuğu olmalı.</p>

  <p>Pitt dürbünü indirmeden konuştu. Önemli olan, hâlâ var olup olmadığı.</p>

  <p>Kelly, Olsaydı, dalgıçların şimdiye kadar onu çoktan bulmuş olacaklarını mı düşünüyorsun? dedi.</p>

  <p>Bu sadece tesadüfen olabilirdi. Yakınlarda dalınacak bir enkaz yok ve zıpkınla balık avlamak için nehrin daha iyi noktaları var.</p>

  <p>Kelly, Yüz metre, diye onları uyardı.</p>

  <p>Pitt dürbününü yüz beş metre yüksekliğindeki kayalıkların en üstüne doğrultunca Egan'ın evinin ve çalışma binasının çatılarını gördü. İleri doğru eğilip kayalıkların yüzünü dikkatle inceledi. Dik kayalıkların yanına düşüp parçalanmış bir kaya kütlesini işaret ederek, Çökme belirtileri görüyorum, dedi.</p>

  <p>Giordino, Pitt'in işaret ettiği şeyi görebilmek için yan pencereden hızlı bir bakış fırlattı ve hemen kayıt kâğıdının üzerindeki görüntülere odaklandı. Henüz bir şey yok, diye bildirdi.</p>

  <p>Pitt, Kelly'ye, Kıyıdan altı metre açığa dümen kır, dedi. Bu, sonarın sualtındaki eğimi okuması için daha iyi bir açı sağlayacak.</p>

  <p>Kelly kulaç sayacının üzerindeki kadrana baktı. Dip nehrin ortasına doğru eğim yapmadan hızla düşüyor.</p>

  <p>Giordino alçak sesle, Henüz bir şey yok, dedi. Kayalar birbirlerine yapışmış bir şekilde duruyorlar.</p>

  <p>Pitt neredeyse ilgisizce, Bir şey buldum, dedi.</p>

  <p>Giordino yukarı baktı. Ne gibi?</p>

  <p>Kayanın üzerinde bir insan tarafından yapılmışa benzeyen işaretler var.</p>

  <p>Kelly kayalıklara baktı. Yazıt gibi mi? Pitt, Hayır, dedi. Daha çok, keskiyle yapılmış işaretlere benziyor. Giordino, Sonarda mağara ya da tünel görünmüyor, diye homurdandı.</p>

  <p>Pitt kabinin kenarına yaklaşarak, çalışma güvertesine atladı. Alıcıyı salalım ve tekneyi açıkta demirleyelim.</p>

  <p>Giordino, Sence hedefi bulmadan önce dalmalı mıyız yani? diye sordu.</p>

  <p>Pitt geriye doğru eğildi ve yukarıdaki dik kayalıklara baktı. Dr. Egan'ın çalıştığı yerin tam altındayız. Gizli bir mağara varsa, buralarda bir yerlerde olmalı. Yüzeyden gözle taramak daha kolay olur.</p>

  <p>Pitt alıcıyı salıp demir atarken, Kelly tekneyi ustaca bir hareketle döndürüp klapeyi çekti. Sonra, çıpa dibe vuruncayâ kadar, nehir akıntısının ters istikametinde yavaşça ilerledi. Ardından kontağı kapattı ve örgülü uzun saçlarındaki damlacıkları savurdu. Tatlı bir gülümsemeyle, Park etmek istediğiniz yer burası mı? diye sordu.</p>

  <p>Pitt, Mükemmel, diyerek ona iltifat etti.</p>

  <p>Ben de gelebilir miyim? Sertifikamı Babamalar'da aldım.</p>

  <p>Önden biz gidelim. Bir şey bulursak, dalman için işaret veririm.</p>

  <p>Yaz mevsimiydi ve Hudson Nehri'nin ısısı yirmi dört dereceydi. Pitt diz ve dirsek yerlerinde takviyeler olan dar bir dalgıç kıyafeti giydi. Belinin etrafına, dalgıç giysisinin batmazlığına karşı kuvvet yaratacak, hafif ağırlıklar takılmıştı. Yüzüne maskesini, kafasına başlığını ve şnorkelini takmadan önce eldivenlerini ve paletlerini giydi. Üç metreden daha derine dalacağı için, kayalıkların etrafında daha rahat hareket edebilmek düşüncesiyle dengeleme tertibatı giymedi. Şimdi serbest dalış yapalım ve tankları kullanmadan önce etrafı kontrol edelim.</p>

  <p>Giordino sessizce başım sallayarak, kıç taraftan merdiveni indirdi. Kenardan arkaüstü atlamak yerine, merdivenin üç basamağından aşağı indikten sonra suya girdi. Pitt bacaklarını küpeşteden sallandırıp etrafa bolca su sıçratarak daldı.</p>

  <p>Altlarında suyun dokuz metrelik kısmı, cam kadar berraktı. Bu derinlikten sonra rengi koyu yeşile dönerek, biraz bulanıklaşıyordu. Pitt sıcakkanlı olduğundan, su ısısının yirmi beş derece civarında olmasını tercih etti. Eğer Tanrı insanların balık olmasını isteseydi, otuz yedi yerine on beş derecelik vücut ısısı verirdi, diye düşünürdü.</p>

  <p>Pitt bacaklarını kaldırıp zahmetsizce aşağı dalabilmek için yanında bulunan ağırlıkları kullanarak, ileri doğru kıvrıldı. Sivri uçlu dev kayalar, birbirlerine yapboz parçaları gibi girmişlerdi. Pek çoğu onlarca ton ağırlığındayken, bazıları çocuk oyuncağından daha büyük değildi. Pitt hava almak için su yüzeyine çıkmadan önce, çıpanın kum yüzeyine iyice battığından emin oldu.</p>

  <p>Akıntı Pitt ile Giordino'yu çekerken, parmaklarının kesilmesini engelleyen eldivenlerini giydiklerine şükredip kayalara sıkıca tutunarak ellerini çıpa gibi kullanıyorlardı. Kısa süre sonra, doğru bölgede olmadıklarını fark ettiler, çünkü yamacın bu kısmı nehrin ortasına doğru çok yavaş bir şekilde ilerliyordu.</p>

  <p>Hava almak için yüzeye çıktılar ve ayrı ayrı aramaya karar verdiler. Pitt ilerleyecek, Giordino ise kayalık nehir kıyısını takip edecekti. Pitt yamacın üstündeki binalara göre yerini belirlemek için yukarı baktı. Evin bacasını görebiliyordu. Dr. Egan'ın yaklaşık yüz yirmi metre yukarıdaki evine ve çalışma yerine paralel olarak, akıntıya karşı yüzdü.</p>

  <p>Sis kalkıyor ve güneş, yosunlu kayalıklarda titrek ışık oyunları yaparak, suyun üstünde parlamaya başlıyordu. Pitt küçük parmağından biraz daha büyük, birkaç balık gördü. Sanki bu iri yaratığın onları yakalayamayacak kadar yavaş olduğunu biliyormuşçasına, en ufak bir korku belirtisi göstermeksizin, etrafında toplaştılar. Pitt onlara parmağını salladı, ama dağılmak yerine, parmağının etrafını sardılar. Aşağıdaki kayalıkları izlerken, paletlerini yavaşça hareket ettirerek ve şnorkelinden ağır nefesler alarak suyun yüzeyinde ilerledi.</p>

  <p>Sonra birden, kayalıkların arasından geçen bir kanala benzeyen açık bir yere geldi. Bu deniz tabanı engebesiz ve düz bir hal almıştı. Düzensiz kayalıkların bulunduğu diğer tarafa kadar arada dokuz metrelik bir mesafe olduğunu tahmin etti. Boşluğun yaklaşık on iki metre genişliğinde olduğunu hesapladı. Kanal, kayalık yamacın suyla son bulduğu kıyıya doğru ilerliyordu. Sivri kayalıkların arasında bir boşluk bulmak için dalmadan önce, ciğerlerini havayla doldurdu. Birbirinin üstüne binen iri kaya parçaları, şeytani bir yanları varmış gibi soğuk ve kasvetli görünüyorlardı. Sanki açıklamak istemedikleri bir sır saklıyorlardı.</p>

  <p>Akıntıdaki yosunlar, bir bale dansçısının parmakları gibi sallanıyorlardı. Sert yüzeyine garip işaretler kazınmış, yosunsuz bir resif buldu. Bunlardan birinin, kaba bir köpek resmi olduğunu görünce kalbi tekledi. Ciğerleri sıkışınca, nefes almak için bir kez daha su yüzeyine çıktı. Sonra, arada sırada ellerini kendini aşağı çekmek için kullanarak, bir daha daldı.</p>

  <p>Geniş bir kaya parçasının altında, yirmi beş santim büyüklüğünde bir levreğin yüzüşünü seyretti. Levrek, Pitt'in gölgesini görünce, hemen kayboldu. Dibe dalarak, resifin altında balığı takip etti. Kayaların arasında geniş bir tünel belirmişti. Ensesindeki deri tatlı bir şekilde ürperdi. Yüzeye çıkıp bir nefes daha aldıktan sonra, dikkatlice açıklıktan içeri girdi. İçeri girip de, dışarıdaki parlaklıktan kurtulduktan sonra, oyuğun beş metre daha ilerlediğini gördü. Ciğerlerindeki havayla en fazla oraya kadar gidebilirdi. Son nefesini harcayınca yeniden yüzeye çıktı.</p>

  <p>İlgi çekici hiçbir şey bulamayan Al, yeniden tekneye binmişti. Kelly, Pitt'in daldığı tarafa bakarak, ayaklan pruvanın güvertesinde, kamaranın üstüne çıkıp oturmuştu. Pitt iki elini sallayarak seslendi:</p>

  <p>İçeri giren bir yol buldum!</p>

  <p>Kelly ile Giordino'nun daha fazla motivasyona ihtiyacı yoktu. Üç dakikadan daha kısa bir süre içinde, akıntıya karşı palet çırpmaya başlamışlardı. Pitt, daha fazla konuşabilmek maksadıyla, şnorkelinin ağızlığını çıkarmadı. Heyecanlı bir şekilde, onlara takip etmelerini işaret etti. Kelly ile Giordino ciğerlerine hava çektikten sonra, Pitt'in paletlerinin arkasından taş yığınına doğru inmeye başladılar.</p>

  <p>Tünelin dar girişinden yüzerken, paletleri kenarlara çarpıyor ve yosunların oluşturduğu bulut, görüş mesafelerini kapatıyordu. Sonunda, tam da Kelly ağzını açmaktan ve su yutmaktan korkmaya başladığı sıra da, oyuk birden açıldı ve Kelly, kendisini yüzeye çekmesi için Pitt'in sol ayak bileğinden yakaladı.</p>

  <p>Hep birlikte kafaları sudan çıktı. Şnorkellerinin ağızlıklarını çıkardılar, dalış maskelerini başlarının üstüne kaydırdılar ve kendilerini, altmış metre yükseklikte bir mağaranın içinde buldular. Ne bulduklarını tam manasıyla anlayamamış bir halde, şaşkınlıkla çevrelerine baktılar.</p>

  <p>Pitt zehirli dişini göstererek kendisine bakan bir yılan başına merakla baktı.</p>

  <p>Ustalıkla oyulmuş, ağzı açık yılan başı, mağaraya dolan sulara belli belirsiz bakarken, sanki uzaklarda bir sahil arıyor gibiydi. Suyun bir buçuk metre üstündeki devasa kaya çıkıntısında, karinalarından tahta beşiklere yan yana yerleştirilmiş altı açık ahşap tekne vardı. Yılan, en yakın çıkıntının kenarında duran en büyük teknenin pruva direğinden yükseliyordu.</p>

  <p>Tekneler, tepeden tırnağa meşeden yapılmışlardı ve en büyüğü, yaklaşık on sekiz metre uzunluğundaydı. Tüneldeki sudan yansıyan güneş ışığı, incelikle biçim verilmiş tekne gövdelerinde küçük ışık oyunları yapıyordu. Dalgıçlar, sudaki yansımalarından, paslanmış demir perçinleriyle birarada duran kaplama parçaları üst üste binmiş simetrik kavisli tekneleri ve beşikleri görebiliyorlardı. Bir zamanlar kalkanların saklandığı yüklüğün küçük yuvarlak deliklerinin içinden çıkan kürekler hâlâ duruyordu. Şimdi ise, görünmeyen ellerin emri altında, kürek çekme emrini hazır bekliyor gibiydiler. Böylesi estetik çizgilerin, bin yıl önce tasarlanıp yapıldığına inanmak çok güçtü.</p>

  <p>Kelly hayretle, Vikingler, diye mırıldandı. Hep buradaydılar, ama kimse bilmiyordu.</p>

  <p>Pitt, Baban biliyordu, dedi. Viking yazıtlarından, Hudson Nehri'nin kayalıklarına yerleştiklerini biliyordu. Böylece, yüzeyden aşağıdaki mağaraya giden tünelin yolunu bulabildi.</p>

  <p>Giordino, Viking gemilerini hayranlıkla süzerken, Çok iyi korunmuşlar, diye belirtti. Rutubete rağmen, çok fazla çürümediklerini görüyorum.</p>

  <p>Pitt kırmızıbeyaz yelkenleri hâlâ sarılı duran gemi direklerini ve mağaranın kemerli, yüksek tavanını gösterdi. Mağaranın yüksek tavanı sayesinde hava alıyorlar.</p>

  <p>Kelly merakla, Sanki tüm yapman gereken, gemileri suya indirmek, yelkenleri açmak ve gitmek, diye fısıldadı.</p>

  <p>Pitt, Haydi, daha yakından bakalım, dedi.</p>

  <p>Paletlerini, yüz maskelerini ve ağırlık kemerlerini çıkardıktan sonra, çıkıntının tepesine çıkan kayalardan basamakları tırmandılar ve kayadan, en büyük geminin üst borda kaplamasına uzanan rampaya çıktılar. Rampalar çok sağlamdı ve oraya kesinlikle Dr. Egan tarafından konulmuşlardı.</p>

  <p>Mağaranın içi loştu, ama döşeme tahtalarının üstündeki nesneleri seçebiliyorlardı. İnsan vücuduna benzeyen bir şey, bir kefene sarılmıştı. Her iki tarafta da kefenler içinde küçük yığınlar vardı. Kefenlerin etrafına, sanat eserlerinden oluşan, sahibi bilinmeyen defineler karmakarışık bir halde saçılmıştı. Yaldızlı bronz Aziz heykelleri, elyazması Latin İncil sayfaları, paralar ve gümüş ayin kadehleri ile dolu sandıklar, İngiltere ve İrlanda'ya yapılan akınlar sırasında manastırlardan çalınmış olmalıydı. Kehribar kolyeler, altın ve gümüş broşlar, ince zevkli gümüşbronz kolyeler ve bilezikler tahta sandıkların içinde duruyorlardı. Ayrıca, doğudan gelen bronz tabaklar ve tütsü kâseleri, mobilyalar, dokumalar, keten kumaşlar ve şefin kışın binmesi için özenle yapılmış güzel bir kızak oradaydı.</p>

  <p>Pitt, Ben bunun Bjarne Sigvatson olduğunu düşünüyorum, dedi. Kelly üzgün gözlerle iki küçük kefene baktı. Bunlar onun çocukları olmalı.</p>

  <p>Giordino, kendinden geçmiş bir halde hazineye bakarken, Bu kadar zengin olduğuna göre, herhalde iyi bir savaşçıydı, diye mırıldandı.</p>

  <p>Kelly, Babamın araştırma kitaplarında okuduklarımdan, kazandığı zaferden sonra ölen önemli kabile reislerinin, atları, diğer hayvanları ve uşakları da dahil olmak üzere, tüm taşınır mallarıyla birlikte Valhalla'ya gönderildiklerini çıkardım. Ayrıca yanında baltası, kılıcı ve kalkanı da olmalıydı. Bunların hiçbirini göremiyorum, dedi.</p>

  <p>Giordino, Çarçabuk gömülmüş gibi, diyerek ona katıldı.</p>

  <p>Pitt borda rampasına doğru ilerleyerek, Diğer teknelere de bakalım, dedi.</p>

  <p>Kelly'nin korktuğu gibi, diğer tekneler de üst üste yığılmış, kırık ev eşyaları ve kemiklerle doluydu. Pek çoğu parçalara ayrılmış gibi duruyordu.</p>

  <p>Pitt çömelerek, eline üst kısmından darbe yemiş bir kafatası aldı. Korkunç bir katliam yaşanmış olmalı.</p>

  <p>Kendi aralarında çarpışmış olabilirler mi?</p>

  <p>Giordino, Öyle sanmıyorum, dedi. Kemik yığınlarının arasına saplanmış bir oku yerinden çıkardı. Bu, Kızılderililer diyor.</p>

  <p>Elindeki kafatasında bir yüz görmeye çalışan Pitt, Destanda, Sigvatson ile halkının Grönland'dan ayrıldığı ve bir daha onlardan haber alınmadığı anlatılıyor, dedi. Bu ayrıca, Dr. Wednesday'in bize, buraya yerleştiklerinde tüm Vikingleri Kızılderililerin kıyımdan geçirdiğine dair anlattıklarıyla da uyuyor.</p>

  <p>Giordino sessizce, Efsane olmadığı kanıtlanmış oldu, dedi.</p>

  <p>Kelly, Pitt'e baktı. O zaman Normanlar yerleşimi...</p>

  <p>Babanın çiftliğine kurulmuştu. Pitt devam etti. Bazı sanat eserleri bulunca, araştırma projesini genişletmek istedi.</p>

  <p>Kelly kederli bir şekilde ellerini sıktı. Ama bunu neden bir sır olarak sakladı? Neden kazı çalışmaları yapmaları için arkeologlar çağırmadı. Neden dünyaya Vikinglerin bugünkü New York'a geldiklerini ve koloni kurduklarını göstermedi?</p>

  <p>Giordino, Baban akıllı bir adamdı, dedi. Bunu gizli tutmasının kendince bir sebebi vardır. Deney yaparken, bir arkeolog ve gazeteci ordusunun, özel bölgesini işgal etmesini kesinlikle istememiştir.</p>

  <p>Otuz dakika sonra, Kelly ile Giordino geri kalan Viking gemilerini incelerlerken ki mağaranın loş ışığında bu kolay iş değildi Pitt kaya çıkıntısında dolaşmaya başlamıştı. Karanlığın içinde gözüne, bir tünele doğru giden ve kayaya asılmış bir merdiven ilişti. Bir eliyle destek almak için duvara tutunarak, ilk dört basamağı çıktı. Parmakları, elektrik düğmesi gibi bir şeye çarpınca, hafifçe dokundu ve saat yönünde çevirmeye karar verdi. Düğmeyi, bir çıt sesi duyuncaya kadar çevirdi.</p>

  <p>Birdenbire tüm mağaranın içi, kayaların içine yerleştirilmiş floresan ışıklarla aydınlanmıştı.</p>

  <p>Kelly şaşkınlık içinde, Vay canına, diye bağırdı. Artık ne yaptığımızı görebileceğiz.</p>

  <p>Pitt, Kelly ile Giordino'nun araştırma yaptığı tekneye doğru yürüdü. Yavaş bir sesle, Babanın bu yeri sır olarak saklamasının başka bir nedenini biliyorum, dedi.</p>

  <p>Kelly çok az ilgilenmiş gibi görünüyordu, ama Giordino gözlerini ona dikti. Pitt'i, ne zaman bir açıklama yapacağını anlayacak kadar uzun zamandır tanıyordu. Sonra, Pitt'in gözlerinin takıldığı yöne dönüp baktı.</p>

  <p>Mağaranın en sonundaki kısımda, uzun ve silindir biçimli demir bir gemi bağlanmıştı. Geminin gövde kısmı ince bir pas tabakasıyla kaplanmıştı. Gemideki tek çıkıntı, ön pruvanın birkaç metre arkasında duran kaporta kulesiydi. Pitt ışığı açmamış olsaydı, karanlık mağarada görmek mümkün değildi.</p>

  <p>Kelly, Tanrı aşkına nedir bu? diye mırıldandı.</p>

  <p>Pitt zafer kazanmış bir ses tonuyla, Bu, dedi. Nautilus.</p>

  <p>Dr. Elmore Egan tarafından yapılmış bir iskelede durmak ve aşağıdaki efsanevi denizaltıya bakmak, onları Viking gemisini buldukları andaki kadar şaşırtmıştı. Herkesin hayal olduğunu düşündüğü bir on dokuzuncu yüzyıl mühendislik harikası bulmak, gerçekleşen bir rüya gibiydi.</p>

  <p>İskelenin ucunda kayalık çıkıntının kenarından yükselen, lahit şeklinde bir taş yığını vardı. Üzerine harfler kazınmış tahta bir levha, burasının, denizaltı mucidinin huzur içinde yattığı yer olduğunu gösteriyordu: Burada Kaptan Cameron Amherst'in fani bedeni yatmaktadır. Jules Verne'in y aldıklarıyla ünlü olan, ölümsüz Kaptan Nemo. Bir gün onun mezarını bulanlar, onu hak ettiği saygıyla şereflendirsinler.</p>

  <p>Pitt, Kelly'ye, Babana duyduğum saygı giderek artıyor, dedi. Kıskanılacak bir adam.</p>

  <p>Bu abideyi babamın kendi elleriyle yaptığını bilmek beni gururlandırıyor.</p>

  <p>Yan tarafta başka bir mağara bulup geride kalan Giordino iskeleye yaklaştı. Beni rahatsız eden bir gizemin cevabını buldum, dedi. Pitt ona baktı. Hangi gizem?</p>

  <p>Eğer Dr. Egan'ın gizli bir laboratuvan varsa, elektrik enerjisinin kaynağı nereden geliyordu? Bunu yan taraftaki mağarada buldum. Orada taşınabilir üç jeneratör var, bağlı oldukları bataryalar küçük bir kasabaya yetecek kapasitede. İskelenin zeminini işaret etti. Elektrik kabloları kenardan dolaşarak, denizaltının kaportasından geçiyordu. Bire on bahse girerim ki, içini laboratuvar olarak kullanıyordu.</p>

  <p>Kelly, Şimdi Nautilus'u yakından görüyorum, hayal ettiğimden çok daha büyükmüş, dedi.</p>

  <p>Giordino düşünceli bir şekilde, Disney'dekine pek benzemiyor. Bunun tekne kısmı sade ve kullanışlı, dedi.</p>

  <p>Pitt onu onaylayarak başını salladı. Denizaltının gövdesi su yüzeyinden bir metre yukarıda duruyordu, bu da aşağıdaki gövdenin büyüklüğü hakkında bir ipucu veriyordu. Zannedersem uzunluğu yetmiş beş, kemeresi sekiz metre. Verne'in tasvir ettiğinden daha büyük. 1953'te suya indirilen ilk Deniz Kuvvetleri denizaltısıyla hemen hemen aynı boyutlarda.</p>

  <p>Giordino, Albacore,&nbsp; diye karşılık verdi. Ben onu yaklaşık on yıl önce, York Nehri'nde yüzerken gördüm. Haklısın. Bir benzerlik var.</p>

  <p>Giordino geminin kaportasının yanındaki güverteye giden sürme iskelenin yanındaki havuzun üstüne monte edilmiş elektrik panelinin yanına gitti. Birkaç düğmeye bastı. Geminin içi, yüzeydeki ve suyun altından görülen lombozlar bir anda ışıklarla aydınlandı.</p>

  <p>Pitt, Kelly'ye dönerek, açık kaportayı işaret etti. Önce bayanlar.</p>

  <p>Kelly hızla çarpan kalbini durdurmak ister gibi, ellerini göğsüne götürdü. Yıllar boyunca babasının çalıştığı yeri, o ünlü geminin içini görmek istemişti ama ilk adımı atmak nedense zor geliyordu. Kendini ruhlar evine giriyormuş gibi hissetti. Sonunda büyük bir istenç göstererek, kaportadan girdi ve merdivenlerden aşağı indi.</p>

  <p>Giriş kompartımanı küçüktü. Pitt ile Giordino yanına ininceye kadar onları bekledi. Önlerinde duran kapı, bir denizaltıdan çok, ev kapısına benziyordu. Pitt kapı mandalını çevirdi, kapıyı açtı ve eşikten adımını attı.</p>

  <p>Süslü mobilyalarla döşenmiş yemek salonunda sessizce ilerlediler. Salonun ortasında tik ağacından yapılmış, ayakları yunus şeklinde, on kişilik bir yemek masası duruyordu. Salonun sonunda, kütüphaneye açılan başka bir kapı vardı. Pitt burada beş binden fazla kitap bulunduğunu tahmin etti. Kitapların yan sırtlarındaki isimleri irlceledi. Bir tarafta sadece mühendislik ve bilimle ilgili kitaplar vardı. Karşı taraftaki raflar, klasik eserlerin orijinal basımlarıyla doluydu. Jules Verne tarafından yazılmış birini eline aldı ve açtı. Başlangıç sayfası Verne tarafından, evrendeki en büyük zekâya ithaf edilmişti. Kitabı dikkatlice raftaki yerine yerleştirdi ve keşfe devam etti.</p>

  <p>Bir sonraki kompartıman, dokuz metreden daha geniş, oldukça büyükrbir yerdi. Pitt, burasının Verne'in, Cameron'un deniz altından topladığı sanat hazineleri ve antika sanat eserleriyle dolu yer diye tasvir ettiği büyük salon olduğuna emindi. Ama salon bir müzeden ya da galeriden daha uzun değildi. Elmore Egan burayı bir atölye ve kimya laboratuvarj haline getirmişti. Dört metre genişliğindeki oda, bir torna tezgahıyla delgi makinesinin, kimya laboratuvarı aletlerinin, üç farklı bilgisayar istasyonunun, yazıcıların ve tarayıcıların durduğu tezgâhlarla dolu bir labirent gibiydi. Yalnızca org hâlâ orada duruyordu, Elmore'un yerinden kıpırdatamayacağı kadar ağır olmalıydı. Amherst'in, büyük bestecilerin parçalannı çaldığı bu müzik aleti, tahta ve pirinç borularıyla, bir sanat harikasıydı.</p>

  <p>Kelly kimya gereçleriyle dolu tezgâha yaklaşarak, karmaşık bir şekilde duran geniş ağızlı bardaklara ve deney tüplerine nazikçe dokundu. Onları raflara düzgünce sıraladı. Pitt ile Giordino ilerleyerek, uzun bir koridordan diğer kompartımana girerlerken Kelly, laboratuvarda dolaşarak babasının varlığını hissetmeye çalışıyordu. Nautilus'nn bu bölümü, bir zamanlar Kaptan Amherst'in özel odası olmuştu. Egan ise burayı kendi düşünme odası haline getirmişti. Planlar, projeler, çizimler ve defterler, Egan'ın tasarımlarını yaptığı geniş masanın üstünde her bir santimetrekareyi kaplamışlardı.</p>

  <p>Giordino konuyu felsefi bir açıdan ele alarak, Demek burası büyük bir adamın yaşadığı ve başka bir büyük adamın yarattığı yer, dedi.</p>

  <p>Pitt, Devam edelim, dedi. Telenakliye sisteminin verici bölmesini nerede yaptığını görmek istiyorum.</p>

  <p>Bir başka su geçirmez bölmeden geçtiler ve bir zamanlar denizaltının hava tanklarının bulunduğu kompartımana geldiler. Egan bu tankları telenakliye sistemi ve cihazları için kaldırmıştı. Üzerindeki tuşların ve düğmelerin bulunduğu iki panel, bir bilgisayar masası ve verici istasyonunu barındıran kapalı bir bölme vardı.</p>

  <p>Pitt bölmenin içinde duran elli beş galonluk Super Slick markalı varili görünce gülümsedi. Varil, bir zaman sayacına ve bir dizi tüplere bağlanmıştı, onlar da yerdeki yuvarlak biçimli bir hazneye bağlanmışlardı. Artık Egan'ın deri çantasını dolduran yağın nerden geldiğini biliyoruz.</p>

  <p>Verici istasyonunu inceleyen Giordino, Nasıl çalıştığını merak ediyorum, dedi.</p>

  <p>Nasıl çalıştığını benden daha akıllı biri anlayabilir.</p>

  <p>Aslında çalışması bile hayret verici.</p>

  <p>Ne kadar basit görünse de, geleceğin nakliye sistemini sonsuza dek değiştirecek bilimsel bir icada bakıyorsun.</p>

  <p>Pitt zaman sayacının yerleştirildiği panelin yanına gitti. Serinin on dört saate ayarlandığını gördü. Sayacı ona getirdi.</p>

  <p>Giordino merakla, Ne yapıyorsun? diye sordu.</p>

  <p>Hınzır bir gülümsemeyle dudaklarının kenarları yukarı kalktı. Hiram Yeager ile Max'e bir mesaj gönderiyorum.</p>

  <p>Pruvada ilerleyebilecekleri kadar ilerledikten sonra, Pitt ile Giordi no ana salona kadar geldikleri yoldan geri döndüler. Kelly bir sandalyeye oturmuş, sanki ruhu bedenini terk etmiş gibi bakıyordu.</p>

  <p>Pitt onun omzunu nazikçe sıktı. Makine dairesine gidiyoruz. Sen de gelmek ister misin?</p>

  <p>Kelly elinin tersiyle yanağını sildi. İlginç bir şey buldunuz mu?</p>

  <p>Babanın telenakliye odasını.</p>

  <p>O halde, demek gerçekten nesneleri uzayda gönderebilen bir alet yaratmış.</p>

  <p>Evet öyle.</p>

  <p>Sandalyesinden kalktı ve iki adamın peşinden sessizce yürüdü.</p>

  <p>Yemek salonu ve giriş kompartımanının diğer tarafına geçtikten sonra, Kelly'nin korkuyla irkilmesine neden olan gemi mutfağından geçtiler. Yemek kutuları tezgâhların üstüne saçılmış, kirli tabaklar ve kaplar geniş evyenin içinde küften yeşermiş ve plastik torbalardaki çöpler, mutfağın bir köşesinde üst üste yığılmışlardı.</p>

  <p>Pitt, Babanın pek çok özelliği varmış, dedi. Ama düzenlilik bunlardan biri değilmiş.</p>

  <p>Kelly sevecen bir sesle, Aklında başka işler vardı, dedi. Sır olarak sakladığı bu yere beni getirmemiş olması çok yazık. Onun sekreterliğini ve hizmetçiliğini yapabilirdim.</p>

  <p>Bir sonraki girişten mürettebatın yatakhanesine girdiler. Burada gördükleri, akıllarını en çok karıştıran şey oldu.</p>

  <p>Elmore bir zamanlar ana salon ve kütüphaneyi donatan hazineleri buraya yığmıştı. Yağlıboya tablolar, Metropolitan Sanat Müzesi'nin iki odasına dolduracak kadar çoktu. Leonardo da Vinci, Titian, Raphael, Rembrandt, Vermeer, Rubens ve daha otuz sanatçının eserleri sırayla dizilmişti. Bronz ve mermer antika heykeller, mürettebatın dolaplarına yerleştirilmişti. Ve bir de Amherst'in eski gemi enkazlarından kurtardığı diğer hazineler vardı: altın ve gümüş çubuklar, para ve değerli taşlarla dolu sandıklar. Bu koleksiyonun değeri, hayal edebileceklerinin ve akıllarının alabileceğinin çok ötesindeydi.</p>

  <p>Pitt çok alçak bir sesle, Kendimi, kırk haramilerin mağarasını keşfetmiş Ali Baba gibi hissediyorum, dedi.</p>

  <p>Kelly de bir o kadar şaşırmıştı. Hiçbir zaman böyle bir şeyin var olabileceğini hayal etmezdim.</p>

  <p>Giordino eline bir avuç dolusu para aldı ve parmaklarının arasından akışını seyretti. Dr. Elmore'un deney masraflarını nasıl karşıladığını merak eden varsa, buyursun buraya baksın.</p>

  <p>Turlarına devam etmeden önce, koleksiyonu gözden geçirmekle yaklaşık bir saatlerini harcadılar. Su geçirmez bir bölmeden daha geçtikten sonra, kendilerini Nautilus'un makine dairesinde buldular. On sekiz metre uzunluğundaki ve altı metre genişliğindeki bu yer, geminin en geniş bölümüydü.</p>

  <p>Pitt ile Giordino'nun elektrik jeneratörü cihazları olduğunu düşündükleri borular, tanklar ve garip görünüşlü mekanizmalar, tesisatçıların kâbuslarına giriyor olmalıydı. Çelik, çark dişlerinin birbirine geçtiği büyük bir dişli tertibatı odanın arka tarafını kaplıyordu. Makine tertibatı karşısında erkekler kadar büyülenmeyen Kelly, etrafta dolaşarak, yanında sandalye olmayan ve üzerinde deri ciltli büyük bir kitap duran, kürsüye benzeyen yüksek bir masanın yanına gitti. Kitabı açtı ve kahverengi mürekkeple yazılmış eski moda, süslü el yazısını inceledi. Kitap, çarkçıbaşına ait seyir defteriydi. En son kayıt, 10 Haziran 1901'de tutulmuştu ve şöyle yazıyordu:</p>

  <p>Motoru, son kez kapadım. Jeneratörler, ölümüme kadar çalışmaya devam edecek. Kırk yıldır bana büyük sadakatle hizmet eden Nautilus, şimdi benim için mezar vazifesi görecek. Bu benim son kaydımdır.</p>

  <p>Cameron Amherst tarafından imzalanmıştı.</p>

  <p>Bu arada, Pitt ve Giordino, çoğu pirinç, on dokuzuncu yüzyıldan kalma farklı parçaları, valfları ve aşina olmadıkları bir mekanizması olan kocaman makineyi derinlemesine inceliyorlardı.</p>

  <p>Pitt altında ve etrafında sürünerek, büyük motoru her açıdan inceledi. Sonunda ayağa kalktı ve birkaç günlük sakalını kaşıdı. Eski vapurlar dahil olmak üzere, yüzlerce farklı gemide, yüzlerce gemi motoru inceledim, ama buna benzer bir şey hiç görmedim.</p>

  <p>Makinenin farklı kısımlarındaki imalatçı plakalarını inceleyen Giordino konuştu. Elektrik santralı tek bir imalatçıdan çıkmamış. Amherst, kendi mürettebatını toplamadan önce bu şeyi yapmaları için Avrupa ve Amerika'daki otuz farklı makinisti görevlendirmiş olmalı.</p>

  <p>Nautilus'u gizlilik içinde bu şekilde yapmayı başarmış.</p>

  <p>Tasarımdan ne çıkardın?</p>

  <p>'Tahminimce, yoğun bir elektrik enerjisi ve temel bir manyeto hidrodinamik motorun birleşimi.</p>

  <p>Demek ki Amherst bu kavramı, yeniden keşfedilmeden yüz kırk yıl önce yaratmış.</p>

  <p>Deniz suyunu, sıvı helyumla sıfır derece tutacak bir manyetik parçanın içinden akıtacak teknolojiye sahip değildi bu ancak altmış yıl sonra yapıldı bu yüzden bir çeşit sodyum çevirgeç kullandı. Aynı randımanı sağlamıyordu ama amacına hizmet ediyordu. Amherst, pervaneyi randımanlı bir hızda döndürmek için yeterli akımı elde edecek yoğun elektrik enerjisiyle çalışmak zorundaydı.</p>

  <p>Görünüşe bakılırsa, Egan kendi tasarımlarını Amherst'in motoruna dayanarak geliştirmiş.</p>

  <p>Ona ilham vermiş olmalı.</p>

  <p>Giordino büyük motorun ardında yatan dehayı takdir ederek, Harikulade bir iş, dedi. Özellikle de, kırk yıl boyunca Nautilus'u sualtı dünyasında her yere götürdüğünü düşününce.</p>

  <p>Kelly elinde makine dairesi seyir defterini taşıyarak, yaklaştı. Bir hayalete bakıyormuş gibi görünüyordu. Eğer şimdilik buradaki işimiz bittiyse, babamın buradan yukardaki eve gidip gelmek için kullandığı geçidi bulmak istiyorum.</p>

  <p>Pitt başını salladı ve Giordino'ya baktı. Amiralle irtibat kurup burada bulduklarımızı iletmeliyiz.</p>

  <p>Giordino onu onaylayarak, Bilmek isteyeceğinden eminim, dedi.</p>

  <p>Kayalıkların üst kısmına çıkan geçidi tırmanmaları beş dakikadan az sürdü. Pitt bin yıl önce Vikinglerin de aynı yoldan geçtiklerini düşününce içinde garip bir his uyandı. Neredeyse seslerini duyuyor ve varlıklarını hissedebiliyordu.</p>

  <p>Josh Thomas, Egan'ın çalışma odasında oturmuş, bir kimya dergisi okurken, bir anda korkudan dondu. Odanın ortasındaki halı, sanki içinde bir hayalet varmış gibi aniden havaya kalktı ve sonra yan tarafa doğru uçtu. Yerdeki kapak şeklindeki kapı açıldı ve Pitt'in başı, kutu açılınca içinden fırlayan bir kukla gibi dışarı çıktı.</p>

  <p>Pitt keyifli bir gülümsemeyle, Rahatsız ettiğim için üzgünüm, dedi. Sadece geçerken bir uğrayayım dedim.</p>

  <p>&nbsp;</p>
</body>
</html>
