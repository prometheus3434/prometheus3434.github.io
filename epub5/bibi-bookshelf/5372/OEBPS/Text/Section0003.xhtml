<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <link href="../Styles/stil.css" rel="stylesheet" type="text/css" />

  <title></title>
</head>

<body>
  <h3 style="margin-bottom:2.4pt;mso-para-margin-bottom:.2gd">2 ŞUBAT, 1894 KARAYİPLER DENİZİ</h3>

  <p>Ahşap gövdeli eski savaş gemisi Kearsarge'de bulunanların hiçbiri, başlarına gelmek üzere olan felaketi önceden tahmin edemezdi. Bayrağı çekilmiş gemi, Amerika Birleşik Devletleri'nin Karayip Denizi ilgi alanlarını korumakla görevliydi ve de Haiti'den Nikaragua'ya giderken geminin sancak tarafından bir mil kadar uzakta suda ilerleyen garip bir cisim görüldü. Berrak gökyüzünün altında görüş sahası ufka kadar uzuyordu ve deniz sakindi, dalgacıkların boyu altmış santimi geçmiyordu. O hiç bilinmeyen deniz canavarının kapkara kambur sırtı çıplak gözle de rahatça görülüyordu.</p>

  <p>Kaptan Leigh Hunt, pirinçten yapılmış dürbününden o yaratığa şaşkın şaşkın bakarken Birinci Subayı Teğmen James Ellis'a sordu. Sen bunu neye benzetiyorsun?</p>

  <p>Ellis, sallanmasın diye küpeşteye bağlanan dürbünden uzaktaki cisme bakarken, Benim ilk tahminim, onun bir balina olduğu, fakat şimdiye kadar kuyruğunu dışarı çıkarmadan ya da suyun altına inmeden böyle sürekli hareket eden bir balinaya hiç rastlamadım. Ayrıca tam ortasında da büyük bir yığın var.</p>

  <p>Hunt, Bu, az görülen bir çeşit deniz yılanı olmalı, dedi.</p>

  <p>Ellis, afallamış bir halde, Benim bildiğim hayvanların hiçbirine benzemiyor, diye mırıldandı.</p>

  <p>Onun insan eliyle yapılmış bir tekne olduğuna inanamıyorum.</p>

  <p>Hunt kır saçlı, zayıf bir adamdı. Kayış gibi olan yüzü ve çukura kaçmış kahverengi gözleri güneş altında ve rüzgârda çok çok uzun zaman kalmış birinin yüzü ve gözleriydi. Hunt çok ender yaktığı piposunu dudaklarının arasına sıkıştırdı. Hunt Donanma'da görevli profesyonel bir denizciydi, çeyrek yüzyıldan beri okyanuslarda dolaşıyordu ve mükemmel bir sicili vardı. Onu onurlandırmak için emekliye ayrılmadan önce Donanma'daki en ünlü geminin komutanlığına atamışlardı. Hunt, yaşı küçük olduğu için iç savaşa katılamamış, 1869 yılında denizcilik akademisinden mezun olmuştu ve Kearsarge'nin komutanlığına getirilinceye kadar da sekiz değişik savaş gemisinde görev yapmıştı.</p>

  <p>Bu saygın gemi, ününü, otuz yıl önce Konfederasyon'un baskın gemisi Alabama'yı, Fransa'da Cherbourg açıklarında batırdığı zaman kazanmıştı. Gerçi Kearsarge gemisiyle Alabama gemisi birbirlerinden farklı değildiler, ama çarpışma başladıktan sonra aradan bir saat bile geçmeden Kearsarge, Alabama'yı bir enkaza dönüştürüvermişti. Geminin kaptanı ve mürettebatı, anavatana döndükleri zaman, bu başarıdan ötürü onlara minnet duyan Kuzeyliler tarafından kahraman ilan edilmişlerdi.</p>

  <p>Daha sonraki yıllarda, gemi, dünyanın dörtbir yanına yapılan yolculuklarda kullanılmıştı. Geminin silahları, savaştan on yıl sonra yeni bataryalarla değiştirilmişti. Geminin mürettebatı yüz altmış kişiydi. Çok eski bir gemi olmasına karşın, hâlâ güçlü bir yumruğu vardı.</p>

  <p>Ellis dürbünü bırakıp Hunt'a döndü. Araştırma yapacak mıyız, efendim?</p>

  <p>Hunt başını öne doğru salladı. Saçak tarafına on derecelik bir dönüş emri ver. Çarkçıbaşı Gribble'dan hızımızı tam yola çevirmesini rica et, mürettebata da iki numaralı silah bölümüne gitmelerini ve de gözcü sayısının iki katma çıkarılmasını söyle. Şu canavar neyin nesi olursa olsun, onu gözden kaybetmek istemiyorum.</p>

  <p>Emredersiniz, efendim. Uzun boylu, dazlak başlı, sakallı bir adam olan Ellis Hunt'ın emirlerini hemen yerine getirdi ve kısa bir süre sonra, zamanın onurlandırdığı gemi hızını artırmaya başladı. Rüzgâra karşı ilerlerken burnu dalgaların yarattığı beyaz köpük tabakalarını yarıyordu. Geminin bacasından kalın bir siyah duman sütunu yükseliyordu, arada sırada da dumanların arasında kıvılcımlar beliriyordu.</p>

  <p>Yaşlı savaş atı yarışı sürdürürken güverteleri aşırı hızdan sarsılmaya başlamıştı</p>

  <p>Çok geçmeden, Kearsarge, hızını hiç değiştirmeden ilerleyen o yabancı cisme yaklaşmaya başladı. Bir atış ekibi topu barutla doldurup geri çekildi. Topçu subayı, dümencinin yanında duran Hunt'a şaşkın şaşkın baktı.</p>

  <p>İki numaralı top dolduruldu ve atışa hazır, efendim.</p>

  <p>Hunt megafondan bağırdı. Canavarın burnunun yirmi beş metre ilersine atış yapılsın, Bay Merryman.</p>

  <p>Merryman, emri duyduğunu sadece bir el hareketiyle belli etti ve topun yanında duran adama ve topun namlusunu yükseltmekle meşgul olan bir başka adama işaret etti. Kaptanı duydunuz. Canavarın burnunun yirmi beş metre ilersine nişan alın.</p>

  <p>Gerekli düzenleme yapıldı ve top ateşlendi, o koca silah gürleyerek sarsıldı. Atış mükemmele yakındı ve top mermisi o dev yığının hemen önüne düştü. Hayvan ya da makine, her ne ise bu müdahaleden hiç etkilenmedi ve rotasında en küçük bir değişiklik yapmadan yine aynı hızla yoluna devam etti.</p>

  <p>Ellis hafifçe sırıtarak, Canavar bizim stop atışımızdan pek etkilenmemişe benziyor, dedi.</p>

  <p>Hunt dürbünüyle canavarı incelerken, Sanırım bunun hızı on mil, bizimkisi ise 12 mil, dedi.</p>

  <p>On dakika sonra onun yanma varmış olmalıyız.</p>

  <p>Onun yüz elli metre yakınına gelince tekrar ateş edilsin. Bu kez topun mesafesi on beş metre olsun.</p>

  <p>Makine dairesindeki mürettebat dışında herkes, her geçen dakika geminin sancak tarafına biraz daha yaklaşan canavarı görmek için güvertede küpeştelere yaslanmıştı. Suda çok küçük dalgalanma vardı ama suyun altında dönenen beyaz bir köpük yığını fark ediliyordu. Daha sonra canavarın arkasındaki yığında bir parıltı dikkat çekti.</p>

  <p>Hunt, Eğer gerçeği bilmesem, güneşin bir çeşit pencere ya da kapıda yansıma yaptığını söyleyebilirdim, dedi.</p>

  <p>Ellis mırıldandı. Bugüne kadar hiçbir deniz canavarına pencere takıldığı görülmedi.</p>

  <p>Atış ekibi topu yeniden doldurup, mermiyi fırlattı, o da canavarın önüne on beş yirmi metre yakınında suya düştü. Hâlâ hiçbir tepki yoktu. Canavar, sanki Kearsarge gemisi gelip geçici bir sıkıntı kaynağıymış gibi yoluna devam etti. Artık canavara yeterince yaklaşmışlardı ve Kaptan Hunt ile mürettebatı, canavarın üzerinde geniş yuvarlak kuvartz lombar kapakları bulunan üçgen şeklinde bir yapı gördüler.</p>

  <p>Hunt hayretle, Bu insan yapısı bir gemi, diye kesik kesik mırıldandı.</p>

  <p>Ellis, Bunun mümkün olduğuna inanamıyorum, dedi. Böylesine inanılmaz bir tekneyi kim inşa edebilir?</p>

  <p>Eğer Amerika Birleşik Devletleri değil ise, İngiliz ya da Alman yapımıdır.</p>

  <p>Bunu nereden bilebiliriz ki? Gemide hiç bayrak yok.</p>

  <p>Onlar gemiyi merakla izlerlerken, tekne de yavaş yavaş dalgaların altına kayıp gözden kayboldu. Kearsarge gemisi tam o esrarengiz geminin kaybolduğu noktanın üzerinden geçti, fakat mürettebat derinliklerde o geminin izini göremedi.</p>

  <p>Denizcilerden biri Hunt'a seslendi. Gemi gitmiş, kaptan.</p>

  <p>Hunt da bağırarak karşılık verdi. Dikkat et, gemiyi görmeye çalış. Beyler, daha iyi gözlem yapabilmek için birkaç kişi de arka tarafa geçsin.</p>

  <p>Ellis sordu. Gemi tekrar ortaya çıkarsa, ne yapacağız?</p>

  <p>Eğer kimliğini açıklamazsa onun karnını mermiyle doldururuz.</p>

  <p>Kearsarge gemisi o canavarla tekrar karşılaşabilmek için giderek azalan bir ümitle denizi karış karış ararken aradan saatler geçti, günbatımı geldi çattı. Tam Kaptan Hunt artık aramaktan vazgeçmek üzereydi ki, direğin tepesindeki gözcülerden biri aşağıya seslendi.</p>

  <p>Canavar, sancak tarafında beş yüz metre kadar ilerde, bize doğru geliyor.</p>

  <p>Subaylar ve tayfalar hemen sancak tarafındaki küpeştelere koştular ve denize baktılar. Ortalık hâlâ gemiyi rahatça görmelerini sağlayacak kadar aydınlıktı. Gemi, çok büyük bir hızla, Kearsarge'e doğru geliyordu.</p>

  <p>Arama sırasında topçular, toplarını ateş etmeye hazır duruma getirip sabırla beklemişlerdi. Geminin iskele tarafındaki silahlı tayfalar hemen silahlarını omuzlayıp yaklaşan gemiye nişan aldılar.</p>

  <p>Merryman, onlara, Geminin hızla ilerlemesine izin verin ve tepesindeki çıkıntıyı hedef alın, diye emretti.</p>

  <p>Düzenlemeler yapıldı ve canavar gözlerinin önünde belirince, topların namluları gemiye çevrildi. Sonra Hunt, Ateeşş! diye bağırdı.</p>

  <p>Kearsarge'in sekiz topundan altısının namlularından ateş ve duman yükselirken gümbürdediler. Dürbünüyle olanları izleyen Hunt, yirmi iki santim çaplı topların ikisinden atılan mermilerin, geminin iki yanına çarpıp denize düştüklerini gördü. Diğer toplardan atılan mermiler de hedefin çevresinde suları yukarıya fışkırttıklarına tanık oldu. Daha sonra da en büyük topun mermisinin geminin arka kısmına çarptığını ve suya atılan bir taş gibi kayarak denize düştüğünü gördü.</p>

  <p>Hunt afallamış bir halde, Bu gemi zırhlı, dedi. Bizim mermiler gemiye iğne deliği bile açamadılar.</p>

  <p>Korkutan düşman, hiçbir yara almadan burnunu Kearsarge'nin gövdesine çevirmiş hızını giderek artırarak büyük darbeyi indirmek için onlara yaklaşıyordu.</p>

  <p>Topçular, korku içinde büyük bir telaşla topları tekrar doldurdular, gemi çok yakındaydı ve topların namlularını gemiyi hedef alabilecek kadar alçaltamıyorlardı. Gemideki deniz piyadeleri tüfekleriyle gemiye ateş etmeye başladılar. Subaylardan bazıları küpeştelerin üzerine çıkıp bir elleriyle direğe tutunurlarken bir elleriyle de ateş etmeye çalışıyorlardı Zırhlı gövdeye bir tayfun gibi yağan mermiler geminin yanından geçip gidiyordu.</p>

  <p>Hunt ile mürettebatı, gemilerine çarpmak üzere olan kâbusa inanmayan gözlerle bakıyorlardı. Hunt gözlerini uzun puro şeklindeki gemiye mıhlamış, kaçınılmaz çarpışmadan zarar görmemek için küpeşteye sıla sıkı tutunmuştu.</p>

  <p>Fakat beklenen şok hiç gerçekleşmedi. Mürettebatın hissedebildiği tek şey güvertelerin altından gelen hafif bir sarsıntı oldu. Çarpışma, bir rıhtıma hafifçe vurmaktan pek de farklı değildi. Duyulan tek ses tahtaların gıcırtısıydı. İşte zamanın donup kaldığı o anlarda, şu dünyaya ait olmayan şey, Kearsarge'nin meşe tahtasından yapılma omurgasını, bir caninin kurbanına sapladığı bıçak gibi makine dairesine kadar yarmıştı.</p>

  <p>Hunt'ın dehşetten ağzı açık kaldı. Sualtı canavarının tepesindeki o piramit şeklindeki yapının büyük camından birinin yüzünü görür gibi oldu. Adamın sakallı yüzünde sanki üzgün bir ifade var gibiydi, sanki içerdeki adam, gemisinin neden olacağı felaketten pişmanlık duyuyormuş gibiydi.</p>

  <p>Sonra o esrarengiz gemi çarçabuk gerileyip denizin derinliklerine daldı.</p>

  <p>Hunt, Kearsarge gemisinin sonunun geldiğini biliyordu. Aşağıda denizin suyu, kargo bölümüne ve mutfağa akıyordu. Gövdede açılan yara, su hattının hemen iki metre kadar aşağısındaydı. Savaş gemisi, iskele tarafına doğru yan yatmaya başlarken sular da içeriye büyük bir hızla dolmaya başlamıştı. Geminin hemen batmasını önleyen tek neden bölmelerdi. Hunt, denizcilik kurallarına uyarak, sanki gemi savaşa hazırlanıyormuş gibi bölmelerin kapatılmasını emretmişti. Suyun içeri hücumu bir bakıma önlenmişti, ama suyun korkunç basıncına bölmelerin daha ne kadar dayanabileceği belli değildi.</p>

  <p>Hunt olduğu yerde hızla dönüp uzaklığı iki mili bile bulmayan mercan adasına baktı. Sonra dümenciye dönüp bağırdı. Dümeni kır, sancak tarafındaki mercan kayalığına doğru gidelim. Kaptan sonra da makine dairesine tam yol gidilmesini emretti. Hunt'ı düşündüren tek şey, bölmelerin suyun basıncına daha ne kadar dayanıp makine dairesinin sularla dolmasını önleyebileceğiydi. Kazanlar buhar ürettiği sürece, kaptan da gemisini batmadan karaya ulaştırabileceğini hesaplıyordu.</p>

  <p>Geminin burnu ağır ağır mercan adasına döndü ve hızını artırdı. Birinci Subay Ellis'in tahlisiye sandallarıyla kaptanın botunun suya indirilmesi için Hunt'tan emir beklemesi gerekmiyordu. Makine dairesinde çalışanlar dışında mürettebatın tümü güvertede toplanmıştı. Adamların hepsi dé gözlerini ağır ağır yaklaşan mercan kayalarına dikmişlerdi. Kazanlar çılgınca bir telaşla ateşlenirken geminin pervanesi de bulanık suları yarıyordu. Adamlar, bir gözleri açık ocakta öbür gözleri çatırdamaya başlayan bölmede, ocağa kömür atıyorlardı. Korkunç bir ölümle aralarındaki tek engel, o çatırdayan bölmelerdi.</p>

  <p>Pervanenin uskuru, suyun içinde şöyle bir döndü ve gemiyi herkesin kurtuluş saydığı yöne doğru çevirdi. Suyla dolduğu için ağırlaşan ve sancak tarafına altı derece daha eğilen geminin dümenini kontrol altında tutmak zorlaşmıştı, bu nedenle dümenci yardım istedi.</p>

  <p>Mürettebat, tahlisiye sandallarının başında durmuş, sandallara binip gemiyi terk etmek için Hunt'ın beklenen emrini vermesini bekliyordu. Adamlar, güvertenin döşemesi ayaklarının altında kayarken sıkıntılı sıkıntılı ayak değiştirdiler. Suyun derinliğini ölçsün diye tayfalardan biri geminin burnuna gönderildi. Adam, kurşun ağırlıklı halatla derinliği ölçecekti. Biraz sonra tayfa, suyun derinliğini kulaç hesabıyla açıkladı.</p>

  <p>Tayfa sesinde iyimserliğin izi olmadan, Yirmi kulaç, diye bağırdı. Ve giderek yükseliyor.</p>

  <p>Kearsarge gemisinin dibe vurması için suyun otuz metre daha yükselmesi gerekiyordu. Hunt'a göre, o daracık mercan adasına, sarhoş bir sümüklüböceğin hızıyla yaklaşıyorlardı.</p>

  <p>Kearsarge gemisi her geçen dakika biraz daha sulara gömülüyordu. Geminin eğikliği on dereceye yaklaşmıştı ve düzgün bir rota izlemek nerdeyse imkânsızdı. Mercan kayalıkları yaklaşıyordu. Adamlar, mercan kayalarına çarpan dalgaları ve güneş altında parıldayan mercanları görebiliyorlardı.</p>

  <p>Dümenci bağırdı. Beş kulaç ve hızla yükseliyor.</p>

  <p>Hunt adamlarının hayatını tehlikeye atmayacaktı. Kaptan tam gemiyi terk etme emrini vermek üzereyken Kearsarge’in gövdesi denizin dibindeki mercan kayalarına sürtündü ve bir süre mercanlar arasında ilerleyip on beş derece yan yatarak karaya vurdu.</p>

  <p>Dümenci çabalamaktan yüzü kızarmış ve kolları yorgunluktan uyuşmuş bir halde dümeni hâlâ sıkı sıkı tutarken, Tanrı'ya şükürler olsun, kurtulduk, diye mırıldandı.</p>

  <p>Ellis, Hunt'a, Gemi karaya iyice yerleşti, dedi. Sular da çekiliyor, bu yüzden bizim ihtiyar kız, hiçbir yere gidemez.</p>

  <p>Hunt üzgün bir tavırla, Doğru, diye bu sözleri onayladı. Eğer gemi kurtarılamazsa, çok yazık olur.</p>

  <p>Eğer geminin alt kısmı parçalanmamışsa, kurtarıcılar onu çekebilirler.</p>

  <p>Olanların sorumlusu o lanet olasıca canavar. Eğer gerçekten bir Tanrı varsa, o canavar da bu yaptıklarının cezasını çekecektir.</p>

  <p>Ellis alçak bir sesle, Belki de o şimdiden cezalandırıldı, dedi. Çarpışmadan sonra çok büyük bir hızla denize daldı. O geminin de burnu hasar görmüş olmalı.</p>

  <p>Geminin neden bizi varlığından haberdar etmediğini ve bizi uyarmadığını anlayamıyorum.</p>

  <p>Ellis düşünceli düşünceli, Karayip Denizi'nin turkuvaz mavisi sularına baktı. Vaktiyle bir yazı okuduğumu hatırlıyorum, otuz yıl kadar önce, savaş gemilerimizden Abraham Lincoln'un esrarengiz bir metal canavarla karşılaşmasıyla ilgiliydi. Canavar, geminin dümenini parçalamış.</p>

  <p>Hunt sordu. Bu çarpışma nerede olmuş?</p>

  <p>Sanırım, Japon Denizi'nde. Ve şu son yirmi yıl içinde en az dört İngiliz savaş gemisi esrarengiz bir şekilde kayboldu.</p>

  <p>Hunt giderek artan bir öfkeyle enkaz haline gelen gemisine bakınarak, Donanma Bakanlığı burada olanlara asla inanmayacak, dedi. Eğer askeri mahkemeye verilip Donanma'dan atılmazsam kendimi şanslı sayacağım.</p>

  <p>Ellis, kaptana güvence verdi. Seni destekleyecek tam yüz altmış tanığın var.</p>

  <p>Hiçbir kaptan gemisini kaybetmek istemez, hele hele niteliği bilinmeyen bir metal canavara yenik düşmeyi kesinlikle kendine yediremez. Kaptan, denize baktı, şimdi aklı yapılması gereken işlerdeydi. Malzemeleri sandallara yüklemeye başlayın. Kıyıya çıkacağız ve kurtarılmayı karada, sağlam zemin üzerinde bekleyeceğiz.</p>

  <p>Ben haritaları inceledim, efendim. Buraya Roncador Kayalığı adı verilmiş.</p>

  <p>Kaptan üzgün bir tavırla, Pek berbat bir yer burası, dedi. Böylesine gösterişli bir gemi için de gerçekten üzüntü verecek bir son.</p>

  <p>Ellis bir selam çakıp mürettebata sandallara yiyecek, çadır bezi ve kişisel eşyalarını yüklemeleri için emirler vermeye başladı. Yarım ayın ışığı altında, gece boyunca çalıştılar ve ertesi gün de kamp kurmak ve kıyıdaki ilk yemeklerini yemek için çalışmayı sürdürdüler.</p>

  <p>Hunt, Kearsarge'den ayrılan son kişi oldu. Geminin yanında bekleyen sandala binmek için merdivenlerden inmeye başlamadan önce duraladı ve çırpıntılı sulara baktı. O kara canavardaki pencereden ona bakan sakallı adamı ölünceye kadar unutamayacaktı. Hunt, kendi kendine mırıldandı. Kimsin sen? Sağ kalabildin mi? Eğer hâlâ yaşıyorsan, bizden sonraki kurbanın kim olacak?</p>

  <p>Bu olaydan sonra kaptan, ölünceye kadar geçen yıllar boyunca, ne zaman tüm mürettebatıyla kaybolan bir savaş gemisinden söz edilse, o canavardaki adamın bundan sorumlu olabileceğini düşündü.</p>

  <p>Kearsarge gemisinin subayları ve tayfaları, ufukta bir duman görününceye kadar, iki hafta boyunca karada zorlanmadan yaşadılar. Hunt, Birinci Subay Ellis'in komutasında bir tekneyi yardım istemeye gönderdi. Adamlar açıktan geçen bir buharlı gemiyle karşılaştılar, bu gemi Hunt ile adamlarını alıp Panama'ya götürdü.</p>

  <p>Ne gariptir ki, Hunt ile mürettebatı Amerika Birleşik Devletleri'ne döndükleri zaman, hiçbir soruşturma yapılmadı, bu gerçekten hiç alışılmamış bir durumdu. Sanki Donanma Bakanı ve amiraller, bu olayı sessiz sedasız halının altına süpürüvermek ister gibiydiler. Kaptan Hunt, hiç beklemediği halde emekliye ayrılmadan önce terfi ettirilip kaptanlığı resmileştirildi. Birinci Subay Ellis de terfi ettirilmiş ve Helena. adındaki en yeni savaş gemisinin komutanlığına atanmıştı ve Küba sularındaki İspanyol-Amerikan deniz savaşına katılmıştı.</p>

  <p>Kongre, Kearsarge gemisinin, Roncador Kayalıklarından ülkedeki tersanelerden birine taşınması için 45 bin dolar harcanmasına izin verdi. Fakat yakınlardaki adalarda yaşayan yerlilerin geminin pirinç, bakır ve demirlerini eritmek için yangın çıkarmış oldukları anlaşıldı. Geminin topları çıkarıldı ve kurtarıcılar geminin gövdesini mercan mezarında çürümeye bırakarak geri döndüler.</p>

  <p>&nbsp;</p>
</body>
</html>
