<html xmlns="http://www.w3.org/1999/xhtml">
	<head>
		<title>27_Kral_ve_Bulbul-4</title>
		<link href="css/27_Kral_ve_Bulbul.css" rel="stylesheet" type="text/css"/>
	</head>
	<body id="x27_Kral_ve_Bulbul" xml:lang="tr-TR">
		<div>
			<p class="BASLIK01" id="toc_marker-4">ALTIN BÜLBÜL</p>
			<p class="govde-metin"> </p>
			<p class="govde-metin">Bir gün, kralın habercisi, parlak renkli bir kutu getirmiş. </p>
			<p class="govde-metin">Kral:</p>
			<p class="govde-metin">– Bu nedir,  diye sormuş.</p>
			<p class="govde-metin">Haberci:</p>
			<p class="govde-metin">– Bu bir hediye, yüce kralım, demiş.</p>
			<div class="Object-Style-1-copy frame-4">
				<img alt="12-bulbul-robatkussunuyor.tif" class="frame-5" src="image/12-bulbul-robatkussunu_fmt.jpeg"/>
			</div>
			<p class="govde-metin"> </p>
			<p class="govde-metin">Kral:</p>
			<p class="govde-metin">– Kutunun içinde ne var, diye sormuş.</p>
			<p class="govde-metin">Haberci:</p>
			<p class="govde-metin">– Bilmiyorum yüce kralım, diye cevap vermiş.</p>
			<p class="govde-metin">Kral, parlak renkli kutuyu açmış. Kutunun içinde oyuncak bir bülbül varmış. Elmaslar, zümrütler ve değişik mücevherlerle süslenmiş ve üzerinde bir de anahtar varmış.</p>
			<p class="govde-metin">Kral, anahtarı bir kere çevirince bülbül şarkı söylemeye başlamış. Sesi oldukça güzelmiş. Altın bülbülü, güzel sesli gerçek bülbülden daha çok sevmişler. Onu tekrar tekrar kuruyorlar ve şarkılarını dinliyorlarmış. İki bülbül de benzer şekilde şarkı söylüyormuş. Sanki oyuncak olan bülbül daha güzel şarkı söylüyormuş.</p>
			<p class="govde-metin">Kral:</p>
			<p class="govde-metin">– Bana gerçek bülbülü getirin. Haydi ikisini de dinleyelim ve hangisinin daha iyi olduğuna karar verelim, demiş.</p>
			<p class="govde-metin">Gerçek bülbül bahçedeymiş. Bir muhafız, onun ipini tutuyormuş. Muhafız, kralın emrini duyunca ipi çekmeye başlamış. Birdenbire ipin diğer ucunda bülbülün olmadığını fark etmiş. Meğer, bülbül gitmiş.</p>
			<div class="Object-Style-1-copy frame-4">
				<img alt="13-bulbul-ipatliyor.tif" class="frame-5" src="image/13-bulbul-ipatliyor_fmt.jpeg"/>
			</div>
			<p class="govde-metin"> </p>
			<p class="govde-metin">Kral, bunu duyunca çok üzülmüş, yemeyi ve içmeyi bırakmış. Başvezir ve saraydaki diğer kişiler kralı teselli etmeye başlamışlar. </p>
			<p class="govde-metin">– Üzülmeyin, yüce kralımız. O, küçük gri bülbülü unutun. Bizim bülbülümüz burada. Bu kuş, hem güzel hem de değerli. Şu üzerindeki elmas ve zümrütlere bakın. Onlar gökyüzündeki yıldızlar gibi parlıyor. Gri bülbülün ne kadar cansız ve sade olduğunu düşünün, demişler.</p>
			<p class="govde-metin">Saraydaki insanlar, oyuncak bülbülü tekrar tekrar kurup şarkılarını dinliyorlarmış:</p>
			<p class="govde-metin">– Bu bülbül de güzel şarkı söylüyor, öyle değil mi, yüce kralım? Üstelik bu kuş, saraydan kaçamaz. Hep burada ve sizinle kalacak, demişler.</p>
			<p class="govde-metin">Kral, daha da üzülmüş: </p>
			<p class="govde-metin">– Ama o, hep aynı şarkıları söyleyecek. Onun şarkıları cansız, demiş.</p>
			<p class="govde-metin">Başvezir:</p>
			<p class="govde-metin">– Biz, kuşta ayarlama yaparız ve böylece yeni şarkılar söyler, demiş.</p>
			<p class="govde-metin">Başvezirin emriyle, yeni şarkılar söylemek üzere, kuşta ayarlama yapılmış. Kral, bu yeni şarkıları dinlemiş. Artık gerçek bülbül yokmuş. Kral, yavaş yavaş oyuncak bülbüle alışmaya ve gerçek bülbülü unutmaya başlamış.</p>
			<div class="Object-Style-1-copy frame-4">
				<img alt="14-bulbul-fermanokuyor.tif" class="frame-5" src="image/14-bulbul-fermanokuyor_fmt.jpeg"/>
			</div>
			<p class="govde-metin"> </p>
			<p class="govde-metin">Bir gece kral, yatağa uzanmış ve oyuncak bülbülü dinliyormuş ki kuş aniden bozuluvermiş.</p>
			<p class="govde-metin">Kral, hemen tamirciyi çağırmış. Saatler süren çalışmadan sonra, tamirci: </p>
			<p class="govde-metin">– Yüce kralım, bülbülün parçaları aşınmış, onu tamir edebilirim. Ama bir daha asla eskisi gibi şarkı söyleyemez, demiş.</p>
			<div class="Object-Style-1-copy frame-4">
				<img alt="32%20copy.tif" class="frame-5" src="image/32%20copy_fmt.jpeg"/>
			</div>
			<p class="govde-metin"> </p>
			<p class="govde-metin">Kral:</p>
			<p class="govde-metin">– Onu tamir edin. Bir an önce tamir edin, diye bağırmış.</p>
			<p class="govde-metin">Tamirci:</p>
			<p class="govde-metin">– Tamam yüce kralım, elimden geleni yapıyorum, demiş. Ama ne kadar uğraştıysa da kuşu eski hâline getirememiş. Sonunda tamirci işini bitirerek kralın yanına gitmiş. </p>
			<p class="govde-metin">– Elimden geleni yaptım, yüce kralım, demiş.</p>
			<p class="govde-metin">Bülbül, şimdi sadece ayda bir kez şarkı söyleyebiliyormuş. Kral, buna çok üzülmüş.</p>
			<div class="Object-Style-1-copy frame-4">
				<img alt="33%20copy.tif" class="frame-5" src="image/33%20copy_fmt.jpeg"/>
			</div>
			<p class="govde-metin"> </p>
			<p class="govde-metin"> </p>
			<p class="govde-metin"> </p>
		</div>
	</body>
</html>