<html xmlns="http://www.w3.org/1999/xhtml">
	<head>
		<title>27_Kral_ve_Bulbul-3</title>
		<link href="css/27_Kral_ve_Bulbul.css" rel="stylesheet" type="text/css"/>
	</head>
	<body id="x27_Kral_ve_Bulbul" xml:lang="tr-TR">
		<div>
			<p class="BASLIK01" id="toc_marker-3">ALTIN KAFES</p>
			<p class="govde-metin"> </p>
			<p class="govde-metin">Bülbül saraya gelince kral, onun şerefine büyük bir ziyafet vermiş. Odanın her yerinde çiçekler varmış. Yemek odasının ortasına bülbül için özel bir tünek yapılmış. Kral, sarayında yaşayanları, bülbülü dinlemeye çağırmış. Herkes, bülbülün şarkılarını dinlemek için sabırsızlıkla bekliyormuş.</p>
			<div class="Object-Style-1-copy frame-4">
				<img alt="10-bulbul-toplantidalar.tif" class="frame-5" src="image/10-bulbul-toplantidala_fmt.jpeg"/>
			</div>
			<p class="govde-metin"> </p>
			<p class="govde-metin">Kral, bülbüle:</p>
			<p class="govde-metin">– Lütfen başla, demiş. Bülbül, şarkılarını söylemeye başlamış. Onun şarkıları o kadar güzelmiş ki kral, şarkıları dinlerken ağlıyormuş. Gözyaşları yanaklarından aşağıya doğru süzülüyormuş. Bülbül, kralın ağladığını görünce daha da istekli ve arzulu şarkı söylemeye başlamış.</p>
			<div class="Object-Style-1-copy frame-4">
				<img alt="22%20copy.tif" class="frame-5" src="image/22%20copy_fmt.jpeg"/>
			</div>
			<p class="govde-metin"> </p>
			<p class="govde-metin">Bülbül, şarkı söylemeyi bitirince kral, onu ödüllendirmek istemiş. Ona, altından güzel  bir kafes vermiş. Ama bülbül, bu hediyeyi kabul etmemiş. Krala:</p>
			<p class="govde-metin">– Siz zaten bana verilebilecek en güzel hediyeyi verdiniz, demiş.	</p>
			<div class="Object-Style-1-copy frame-4">
				<img alt="11-bulbul-altinkafes.tif" class="frame-5" src="image/11-bulbul-altinkafes_fmt.jpeg"/>
			</div>
			<p class="govde-metin"> </p>
			<p class="govde-metin">Kral:</p>
			<p class="govde-metin">– Sana ne hediye verdim ki, diye sormuş.</p>
			<p class="govde-metin">Bülbül:</p>
			<p class="govde-metin">– Siz, benim şarkılarıma ağladınız. Bundan daha değerli bir hediye olamaz, demiş.</p>
			<div class="Object-Style-1-copy frame-4">
				<img alt="SF-24%20copy.tif" class="frame-5" src="image/SF-24%20copy_fmt.jpeg"/>
			</div>
			<p class="govde-metin"> </p>
			<p class="govde-metin">Kral, yumuşak bir ses tonu ile:</p>
			<p class="govde-metin">– Sevgili bülbül! Burada benimle kal. Ormana geri dönme, diye teklifte bulunmuş.</p>
			<p class="govde-metin">Bülbül, bu teklifi biraz düşündükten sonra:</p>
			<div class="Object-Style-1-copy frame-4">
				<img alt="25%20copy.tif" class="frame-5" src="image/25%20copy_fmt.jpeg"/>
			</div>
			<p class="govde-metin"> </p>
			<p class="govde-metin">– Tamam! Ben burada kalacağım ve şarkılarımı sizin için söyleyeceğim, demiş.</p>
			<p class="govde-metin">O günden sonra bülbül, sarayda yaşamaya başlamış. Bazen sarayda sıkılıyormuş, o zaman kral da onun uçmasına izin veriyormuş. Ama kral, bülbülün ayağına uzun bir ip bağlatmış. İpi de muhafızlarından biri tutuyormuş. Kral, bülbülün onu bırakıp ormana geri dönmesini istemiyormuş.</p>
		</div>
	</body>
</html>