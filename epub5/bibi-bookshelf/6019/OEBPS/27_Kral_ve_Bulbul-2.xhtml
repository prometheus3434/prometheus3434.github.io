<html xmlns="http://www.w3.org/1999/xhtml">
	<head>
		<title>27_Kral_ve_Bulbul-2</title>
		<link href="css/27_Kral_ve_Bulbul.css" rel="stylesheet" type="text/css"/>
	</head>
	<body id="x27_Kral_ve_Bulbul" xml:lang="tr-TR">
		<div>
			<p class="BASLIK01" id="toc_marker-2">ÇAMAŞIRCININ KIZI</p>
			<p class="govde-metin"> </p>
			<p class="govde-metin">Başvezirin adamları, çamaşırcının kızını bir ağacın altında otururken bulmuşlar. Ona:</p>
			<p class="govde-metin">– Güzel sesli bülbülü hiç gördün mü, diye sormuşlar.</p>
			<p class="govde-metin">Kız:</p>
			<p class="govde-metin">– Evet, gördüm. Bir gün ormanda yürürken bülbülü gördüm ve şarkı söyleyişini duydum. Yaşadığım sürece o güzel şarkıları unutmayacağım, demiş.</p>
			<div class="Object-Style-1-copy frame-4">
				<img alt="06-bulbul-vezir-ile-kiz.tif" class="frame-5" src="image/06-bulbul-vezir-ile-ki_fmt.jpeg"/>
			</div>
			<p class="govde-metin"> </p>
			<p class="govde-metin">Başvezirin adamları, küçük kızı saraya götürmüşler. Vezir:</p>
			<p class="govde-metin">– Bak kızım, eğer sen bizi o bülbüle götürürsen seni ödüllendireceğiz, demiş.</p>
			<div class="Object-Style-1-copy frame-4">
				<img alt="07-bulbul-dalatirmaniyorlar.tif" class="frame-5" src="image/07-bulbul-dalatirmaniy_fmt.jpeg"/>
			</div>
			<p class="govde-metin"> </p>
			<p class="govde-metin">Kız: </p>
			<p class="govde-metin">– Bana böyle küçük bir iyilik için bir şey vermeniz gerekmiyor, demiş. Sonra da başveziri ve adamlarını bülbülü bulmak için ormana götürmüş.</p>
			<div class="Object-Style-1-copy frame-4">
				<img alt="12%20copy.tif" class="frame-5" src="image/12%20copy_fmt.jpeg"/>
			</div>
			<p class="govde-metin"> </p>
			<p class="govde-metin">Onlar ormanda yürürken bir karga gaklamaya başlamış. Başvezir, yıllarca saraydan dışarıya çıkmadığı için karga sesi ile bülbül sesini ayıramıyormuş:</p>
			<p class="govde-metin">– Ben bülbülün sesini duyuyorum. Ne kadar güzel bir ses, demiş.</p>
			<p class="govde-metin">Çamaşırcının kızı:</p>
			<p class="govde-metin">– O, bülbül sesi değil. O, bir karga sesi, diye gülmüş.</p>
			<p class="govde-metin">Küçük kız, başvezirin adamlarını, ormanın daha da derinliklerine götürmüş. Ağaçlar çok sıkmış ve orman iyice karanlıkmış. Ormanda ilerlerken aniden bir kurbağa vıraklaması duymuşlar. </p>
			<div class="Object-Style-1-copy frame-4">
				<img alt="14%20copy.tif" class="frame-5" src="image/14%20copy_fmt.jpeg"/>
			</div>
			<p class="govde-metin"> </p>
			<p class="govde-metin">Başvezir:</p>
			<p class="govde-metin">– Bak, bülbül ötüyor. Ne kadar acayip bir sesi var. Bu gerçekten de çok farklı bir kuş, demiş.</p>
			<p class="govde-metin">Kız:</p>
			<p class="govde-metin">– O, bülbül değil. O bir kurbağa, deyip kahkaha ile gülmeye başlamış.</p>
			<p class="govde-metin">Başvezir de gülünç duruma düştüğü için üzülüyormuş.</p>
			<p class="govde-metin">Küçük kız, başvezir ve adamları yürümeye devam etmişler. Orman seyrekleşmeye başlamış ve artık ağaçların ötesinde koyu mavi rengiyle denizi görebiliyorlarmış. Denizin kenarına yaklaşırlarken bülbülün şarkı söyleyişini duymuşlar. Orada durup kuşu dinlemişler. Başvezir: </p>
			<div class="Object-Style-1-copy frame-4">
				<img alt="08-bulbul-kusubuluyorlar.tif" class="frame-5" src="image/08-bulbul-kusubuluyorl_fmt.jpeg"/>
			</div>
			<p class="govde-metin"> </p>
			<p class="govde-metin">– Bu, duyduğum en harika ses, demiş.</p>
			<p class="govde-metin">Çamaşırcının kızı adamlara, bir ağacın dalına konmuş küçük, gri bir kuş göstermiş. Heyecanlı bir şekilde: </p>
			<p class="govde-metin">– İşte orada! Herkesin hakkında konuştuğu güzel kuş ağaçta duruyor, demiş.</p>
			<p class="govde-metin">Başvezir, çok şaşırmış:</p>
			<p class="govde-metin">– Şu küçük çirkin kuş mu bülbül? Yani, herkesin hakkında konuştuğu harika bülbül bu mu, diye sormuş.</p>
			<div class="Object-Style-1-copy frame-4">
				<img alt="09-bulbul-kuslakonusuyorlar.tif" class="frame-5" src="image/09-bulbul-kuslakonusuy_fmt.jpeg"/>
			</div>
			<p class="govde-metin"> </p>
			<p class="govde-metin">Bülbül, kendisine bakan insan topluluğunu görünce şarkı söylemeyi bırakmış. </p>
			<p class="govde-metin">Çamaşırcının kızı:</p>
			<p class="govde-metin">– Sevgili küçük bülbül! Bizim kralımız, senin şarkılarını duymak istiyor, demiş.</p>
			<div class="Object-Style-1-copy frame-4">
				<img alt="17%20copy.tif" class="frame-5" src="image/17%20copy_fmt.jpeg"/>
			</div>
			<p class="govde-metin"> </p>
			<p class="govde-metin">Bülbül:</p>
			<p class="govde-metin">– Tamam, demiş ve tekrar şarkı söylemeye başlamış. Uzun bir süre, şarkı söylemiş. Başvezir ile adamları bülbülün harika şarkılarını dinlemişler:</p>
			<p class="govde-metin">– Biz bu kuşun şarkı söyleyişini neden daha önceden duymadık? Böylesine güzel bir sesi hiç duymamıştık, diye aralarında konuşmaya başlamışlar.</p>
			<div class="Object-Style-1-copy frame-4">
				<img alt="18%20copy.tif" class="frame-5" src="image/18%20copy_fmt.jpeg"/>
			</div>
			<p class="govde-metin"> </p>
			<p class="govde-metin">Başvezir:</p>
			<p class="govde-metin">– Kral ve saraydaki herkes bülbülün şarkılarıyla büyülenecek. Lütfen bülbül, bizimle saraya gel. Kralımız senin şarkılarını duymak istiyor, demiş.</p>
			<p class="govde-metin">Bülbül:</p>
			<p class="govde-metin">– Ben sizin kral olduğunuzu sanmıştım. Bu nedenle size şarkılarımı söylüyordum. Eğer kralınız beni dinlemek istiyorsa o buraya gelmeli. O zaman benim şarkılarımı dinleyebilir, diye cevap vermiş.</p>
			<p class="govde-metin">Başvezir:</p>
			<p class="govde-metin">– Bizim yüce kralımız, ormanın derinliklerine yürüyemeyecek kadar yaşlı. Ne olursun, bizi kırma da saraya gel. Kralımızı mutlu et, demiş.</p>
			<div class="Object-Style-1-copy frame-4">
				<img alt="SF-19%20copy.tif" class="frame-5" src="image/SF-19%20copy_fmt.jpeg"/>
			</div>
			<p class="govde-metin"> </p>
			<p class="govde-metin">Bülbül:</p>
			<p class="govde-metin">– Tamam! Kralınızın yaşlı olması sebebiyle saraya geleceğim, demiş. Sonra hep birlikte saraya doğru yola çıkmışlar.</p>
			<div class="Object-Style-1-copy frame-4">
				<img alt="20%20copy.tif" class="frame-5" src="image/20%20copy_fmt.jpeg"/>
			</div>
			<p class="govde-metin"> </p>
		</div>
	</body>
</html>