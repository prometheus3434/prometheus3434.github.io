<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title></title>
  <link href="../Styles/eldv0.1.css" rel="stylesheet" type="text/css" />
</head>

<body>
  <h1>MİHAİL AFANASYEVİÇ BULGAKOV</h1>

  <p>MİHAİL AFANASYEVİÇ BULGAKOV, 1891’de Kiev’de doğdu. Genç yaşta hekimliği bırakarak kendini tümüyle yazarlığa verdi. İlk romanı <i>Belaya gvardiya</i> (Beyaz Muhafız, 1925), komünist bir kahramana yer vermediği gerekçesiyle Sovyet resmi çevrelerince büyük tepkiyle kar­şılandı. Sovyet toplumunu eleştiren yergili fantezilerin yer aldığı <i>Dyavoliada</i> (Şeytanlıklar, 1925) da resmi çevrelerin eleştirisine uğradı. Bulga­kov, aynı yıl, sözde bilim üstüne bir yergi niteliğindeki <i>Köpek Kalbi'ni</i> yazdı. 1930’a gelindiğinde, eserlerinin yayımlanması yasaklanmıştı. Bul­gakov, buna karşın, 1930’larda iki önemli eser daha verdi. Moskova Sanat Tiyatrosu’nun perde arkasını acımasızca yeren yarıda kalmış öz- yaşamöyküsel romanı <i>Teatralni roman</i> (Tiyatroluk Roman) ve göz ka­maştırıcı bir fantezi olan <i>Usta ile Margarita.</i> 1940’ta Moskova’da ölen Bulgakov’un eserleri, Stalin’in ölümünün ardından, 1950’lerin sonlarına doğru gittikçe saygınlık kazandı.</p>

  <p>AYDIN EMEÇ, 1939’da İstanbul’da doğdu. Gazeteci, yazar, yayıncı ve çevirmen olarak Türkiye’nin kültür yaşamına önemli katkılarda bulun­du. 1968’de Cengiz Tuncer’le birlikte kurduğu E Yayınları’nda, saygın bir yayıncılık örneği verdi; dünya edebiyatının pek çok seçkin yazarının ilk kez dilimize kazandırılmasını sağladı. Hür Yayın ve <i>Cumhuriyet</i> gaze­tesi kültür servisini yönetti. Bulgakov, Ehrenburg, Calvino, Kazancakis, Kundera, Vasconcelos gibi yazarların eserlerini Türkçeye çevirdi. Ay­dın Emeç, 1986’da, henüz 47 yaşındayken yaşama veda etti.</p>
</body>
</html>
