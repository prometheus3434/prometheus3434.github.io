<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xml:lang="tr">
<head>
  <meta content="Atlantis Word Processor 1.6.6.0" name="Generator" />
  <link href="../Styles/balci60.css" rel="stylesheet" type="text/css" />

  <title>BÖLÜM 24</title>
</head>

<body>
  <h1 class="h11">BÖLÜM 24</h1>

  <p class="p10"><span class="t7">SÜS B</span><span class="t7">İ</span><span class="t7">NA</span></p>

  <p>&nbsp;</p>

  <p>Neredeyse kalçasına kadar uzanan su geçirmez çizmeler giymiş olan Deana Beck her iki elinde birer fener, göl kıyısı boyunca önümüzden ilerliyordu. Ay henüz yükselmemişti ve yıldızlardan da pek ışık gelmiyordu. Yine de fenerleri yakmamıştı. Karanlık bizi saklanan yahut adadan etrafı kolaçan edenlerden korurdu. Elimde asam ve Hayalet'in çantası, onun yanında yürüyordum; Alice ise birkaç adım gerideydi. Pençe etrafımızda daireler çizip durmaya devam ederken siyah kürkü onu neredeyse görünmez kılıyordu. Bize yaklaştığında ancak ayak seslerinden nerede olduğunu kestirebiliyorduk.</p>

  <p>Birkaç dakika sonra Deana'nın sandalına ulaştık; suya girip sandalı yosunların oradan çekip iskele platformuna yanaştırdı. Pençe atladığında sandal hafifçe sallandıysa da biz binerken Deana sandalı dengelemek için tuttu; ilk önce Hayalet, en son Alice bindi. Ada karanlık ve tehditkâr görünüyordu, ağaç örtüsüyse avına pusu kurmuş dev bir canavarı andırıyordu.</p>

  <p>Deana kürekleri yavaş fakat güçlü bir şekilde çekerken, suya giren küreklerden neredeyse hiç ses çıkmıyordu. Hava durgundu ve çok geçmeden ay yükselmeye başlayınca uzaktaki dağlar aydınlandı; gölse gümüşe kesti. Fakat ağaçlar hâlâ kapkara ve ürkütücü görünüyordu. Doğrusu, Belle Adası'nın görüntüsü beni rahatsız ediyor, tüylerimin diken diken olmasına neden oluyordu.</p>

  <p>Karşıya geçiş yalnızca birkaç dakika sürdü ve sandalı sahildeki çakıl taşlarının üzerine çektikten sonra inip porsuk ağaçlarının ay ışığını kestiği yerde durduk.</p>

  <p>"Yardımın için teşekkürler Deana," dedi Hayalet yaşlı tekneci kadına, neredeyse fısıltıyı andıran bir ses tonuyla. "Eğer bir saate kadar dönmezsek eve git ve şafak sökmeden hemen önce bizi almak üzere geri gel."</p>

  <p>Deana başını sallayıp fenerlerden birini Hayalet'e verdi. Ben zaten kendi asamı ve Hayalet'in çantasını taşıdığım için diğer feneri de Alice'e uzattı. Pençe vakit kaybetmeden öne atıldı ve çok geçmeden karanlığın içinde gözden kayboldu. Deana'yı sandalının yanında bırakıp köpeğin peşi sıra kasvetli ağaçların arasına daldık. Bir kıyısından diğerine olan mesafe en fazla üç yüz metre kadar olan ada yaklaşık bir kilometre uzunluğundaydı: Hava aydınlık olsa adayı baştan sona iyice arayabilirdik, fakat havanın karanlık olması bunu imkânsız kıldığından, dosdoğru Münzevi'nin, Bill Arkwright'in bulunduğunu düşündüğü süs binaya yöneldik.</p>

  <p>Adadaki ağaç örtüsü çok sıktı; ağaçların çoğu kozalaklıydı. Ancak çok geçmeden yapraklarını dökmüş bir sıra ağaca ulaştık ve süs bina tam orada, ortalarındaydı.</p>

  <p>Bu benim beklediğimden çok farklıydı. Ay ışığında bir değil iki ayrı bina görüyordum, aralarında on beş adım bile yoktu; üzerleri yosun kaplı ve her biri altı metreden yüksek olmayan iki tane çirkin, bodur, kare şeklinde kule. Bunlar bana türbeleri, ölülerin kemikleri için inşa edilen anıt mezarları andırıyordu. Çatıları dümdüzdü, ancak bazılarında dekoratif özellikler de göze çarpıyordu. Alt duvarlar taş bloklardan inşa edilmişken yerin yaklaşık dört metre üzerinden her bir kulenin çatısına kadar uzanan bölümde çok sayıda taş kabartma gördüm: kafatasları, yarasalar, kuşlar ve bir tür şeytani yaratık kitabından alınmışa benzeyen envai çeşit yaratık...</p>

  <p>İlk binanın ne kapısı ne de duvarlarında pencere işlevi görebilecek ince uzun birer delikten başka bir şey vardı. Peki ama içeri nasıl giriliyordu? Ve eğer içeri girilemiyorsa böyle bir bina inşa etmenin anlamı neydi? Üstelik dış görünüşü bile hoş değildi. Arkwright bu kapalı kulenin içinde olamazdı, yine de Pençe havayı koklayıp inleyerek kulenin etrafında dört dönmeye başladı ve biz bir sonraki kuleye ulaştığımızda o geride kaldı.</p>

  <p>Tam da o esnada bunlara 'ikiz' bina adını vermenin tanı olarak doğru olmadığını fark ettim. İkinci yapının üzerinde de pencere niyetine açılmış ince uzun delikler ve taş kabartmalar olsa da, bunların dışında bir de oldukça sağlam görünen ahşap bir kapısı vardı. Bu kapıya asma kilit takılmıştı, ama Andrew, yani Hayalet'in çilingir olan erkek kardeşi, her ikimize de buna benzer engelleri kolayca aşmamızı sağlayabilecek birer anahtar vermişti ve Hayalet birkaç saniye içinde kapıyı açıverdi, iki feneri de yaktıktan sonra temkinli bir şekilde içeri girdiğimizde, ikimiz de asalarımızın uçlarındaki bıçakları çıkarmıştık. Üç duvar boyunca otuz kadar taş basamaktan inince yer altındaki bir su birikintisine ulaştık.</p>

  <p>En aşağıya geldiğimizde, Hayalet sudan uzaklaşıp en uzak köşeye doğru ilerledi. Ben de yanına gidip bulduğu şeye baktım. Bu bir postaldı.</p>

  <p>"Bu Bill'in mi?" diye sordu.</p>

  <p>"Onun," diye yanıtladım başımı sallayarak.</p>

  <p>"Peki o halde nerede?" diye sordu Hayalet, soru yöneltmekten yüksek sesle düşünüyor gibiydi. Yeniden suya dönüp feneri havaya kaldırdıktan sonra kıyı boyunca yürüyerek suya bakmaya başladı.</p>

  <p>Ben de bakışlarını takip ediyordum. Su son derece durgun fakat derindi ve iki şey görebiliyordum: suyun altında da devam eden dik ve dar basamaklar ve bu basamakların sonunda karanlık bir tünelin girişine benzeyen bir yer.</p>

  <p>"Bu da ne böyle?" diye mırıldandı Hayalet. "Evlat, tünelin yönüne baksana. Sence nereye gidiyor?"</p>

  <p>Buna hiç şüphe yoktu. "Diğer binaya doğru," diye yanıtladım.</p>

  <p>"Aynen öyle. Merak ediyorum; acaba içinde ne var? Kapısı olmayan binadan daha iyi bir hapishane olur mu! Beni takip et evlat..."</p>

  <p>Dediğini yapıp onu takip ettim, Alice de hemen arkamdaydı. Dışarı çıkınca ustam diğer kuleye doğru ilerleyip en yakındaki pencerenin altında durdu ve yukarıyı işaret etti. "Omzuma çıkıp oraya tırmanmaya çalış, bakalım içeride ne olduğunu görebilecek misin. Feneri kullan ancak dikkatleri üzerimize çekmememiz için vücudunla gölgelemeye çalış. Ana karadan görünmek istemiyorum."</p>

  <p>Pencerenin altında diz çöktü ve ben de omzuna çıktım, feneri vücudumla duvar arasında tutarken dengemi sağlayabilmek için sağ elimle duvara tutunuyordum. Hayalet doğrulmaya başlayınca ben de düşmemek için çabaladım ve taş kabartmalara tutunarak tırmanabildim. Tutmakta olduğum fener durumu daha da güçleştiriyordu ancak en sonunda pencerenin önüne kadar tırmanabildim. Duvara doğru öne eğilip çenemi fenere yasladım, aralıktan içeri baktım. Tek görebildiğim şey kulenin önündekine benzer bir su birikintisiydi; karşı duvarda yer altı seviyesinde geniş bir çatlak vardı. Kulenin temeli nemlenip yer değiştirmiş olmalıydı.</p>

  <p>Güç bela aşağıya indim ve bir sonraki duvara geçtik. "Zavallı yaşlı sırtımla dizlerimin buna daha fazla dayanabileceğini sanmıyorum," diye homurdandı Hayalet. "Elini çabuk tut evlat!"</p>

  <p>Dediğini yaptım, ama ancak dördüncü pencereden içeri baktığımda iplerle bağlanmış birinin su birikintisinin yanında karşı duvarın dibine çökmüş olduğunu görebildim. Yüzünü göremiyordum, fakat bu kesinlikle Arkwright'a benziyordu.</p>

  <p>"İçeride elleri bağlı biri var," diye fısıldadım heyecana kapılarak. "O olduğuna eminim."</p>

  <p>"Pekâlâ evlat," dedi Hayalet. "Şimdi çatıyı kolaçan et. Tepeden içeri girmenin bir yolu olabilir. Denemeye değer..."</p>

  <p>Birkaç metre daha tırmanınca çatıya vardım ve kenarına tutunarak kendimi yukarı çektim. Etraflıca kontrol edince çatının tamamen taştan yapılma olduğunu anladım.</p>

  <p>Buradan içeri girmenin yolu yoktu. Bunun üzerine ağaçların arasından görünen gölün gümüşi sularına doğru hızlıca bir bakış attıktan sonra çatıdan sarkıp Hayalet'in yardımıyla çok geçmeden yere indim.</p>

  <p>Diğer binaya geri döndük, bir kez daha merdivenlerden inip su birikintisinin yüzeyine doğru düşünceli düşünceli bakmaya başladık. Arkwright'i dışarı çıkarmanın tek yolu su tünelini kullanmaktı.</p>

  <p>"Bay Arkwright bana yüzme öğretti," dedim ustama, olduğumdan daha kendine güvenli bir ses tonuyla konuşmaya gayret ediyordum. "Şimdi bu beceriyi kullanmanın vakti geldi..."</p>

  <p>"Eh, eğer yüzebiliyorsan benim yapabileceğimden daha fazlasını yapabilirsin evlat. Peki ama ne kadar <span class="t21">iyi</span> yüzebiliyorsun?"</p>

  <p>"Kanalın eni boyunca beş kez gidip gelebiliyorum..."</p>

  <p>Hayalet kuşkuyla başını iki yana salladı.</p>

  <p>"Bu çok tehlikeli Tom," dedi Alice. "Bu sefer yalnızca yüzmek yetmez. Dibe dalıp şu karanlık tünelin içinden geçmen gerekecek. Yüzme biliyor olsaydım seninle gelirdim. İkimizin daha fazla şansı olur."</p>

  <p>"Kız haklı evlat. Belki Deana bunu yapabilir ya da oradan geçebilecek kadar iyi yüzme bilen birini tanıyordur."</p>

  <p>"Ama onlara güvenebilir miyiz?" diye sordum. "Hayır. Ben bunu yapabilirim. En azından denemeliyim."</p>

  <p>Hayalet beni durdurmaya çalışmadı ama ben önce botlarımla çoraplarımı, ardındansa cübbemle gömleğimi çıkarırken sessizce bakıp başını iki yana sallamaya devam etti. En sonunda gümüş zincirimi belime doladım; suya girmeye hazırlandım.</p>

  <p>"Al şunu," dedi ustam çantasından çıkardığı bir bıçağı bana doğru uzatarak. "Bunu kemerine tak. Bill'i serbest bırakmak için buna ihtiyacın olacak. Şunu da onun için yanına al," diyerek bir de su şişesi uzattı.</p>

  <p>"İşine yarayabilecek başka bir şey daha var.. dedi Alice.</p>

  <p>Bunun üzerinde gömleğinin cebinden küçük, deri bir kese çıkardıktan sonra ince ipini çözüp içindeki kuru otları gösterdi. Bu otları daha önce hastaları tedavi etmek için kullanmıştı, bir keresinde de yanan elimin iyileşmesini sağlamıştı. Ama daha önce hiç bu denli çok ve çeşitli otu bir arada görmemiştim. Görünüşe bakılırsa Alice benden habersizce malzeme toplayıp şifacılık becerilerini geliştirmişti.</p>

  <p>Bana doğru bir yaprak uzattı. "Şunu dilinin altına yerleştir. Onu canlandıracaktır, tabii bayılıp kalmadıysa."</p>

  <p>Hayalet ona uzunca bir süre baktıktan sonra başını evet anlamında sallayınca yaprağı alıp arka cebime koyarak bıçakla su şişesini kemerime taktım.</p>

  <p>"Ve dikkatli ol evlat," diye uyardı ustam. "Bu çok tehlikeli. En ufak bir şüphe dahi duyarsan vazgeç. Kimse bunun için seni suçlamayacaktır."</p>

  <p>Teşekkür anlamında başımı sallayıp basamaklardan inmeye başladım. Suyun soğukluğu nefesimi kestiyse de göğüs hizama yükseldiğinde iyi gelmeye başladı. Alice'e doğru belli belirsiz bir şekilde gülümsedikten sonra, yüzerek basamaklardan uzaklaştım ve derin bir nefes alarak suyun altındaki tünele doğru dalmaya hazırlandım.</p>

  <p>Çok fazla ilerleyemedim. Su direnç gösteriyor ve beni yüzeye çıkmaya zorluyordu. Ya öğrendiğim teknikleri düzgün uygulayamıyordum ya da yeterince güçlü değildim. Derin bir nefes daha alıp yeniden denedim. Çok geçmeden suyun yüzeyinde öksürmeye başladım ve kendimi aptal gibi hissettim. Arkwright'i asla kurtaramazdım. Deana'dan yardım istememiz gerekecekti.</p>

  <p>Basamaklara kadar geri yüzdüm. Fakat tam o esnada Arkwright'in söylediği bir şeyi hatırladım.</p>

  <p><span class="t21">Bir dalg</span><span class="t21">ı</span><span class="t21">ç derine dalmak istedi</span><span class="t21">ğ</span><span class="t21">inde, en kolay yol koca bir kayay</span><span class="t21">ı</span> <span class="t21">kucaklamas</span><span class="t21">ı</span><span class="t21">d</span><span class="t21">ı</span><span class="t21">r, kayan</span><span class="t21">ı</span><span class="t21">n a</span><span class="t21">ğı</span><span class="t21">rl</span><span class="t21">ığı</span> <span class="t21">onu h</span><span class="t21">ı</span><span class="t21">zla bat</span><span class="t21">ı</span><span class="t21">r</span><span class="t21">ı</span><span class="t21">r...</span></p>

  <p>"Alice, kıyıya inip bana taşıyabileceğin en ağır kayalardan iki tane getir!" diye seslendim.</p>

  <p>Alice ve Hayalet şaşkınlık içinde bana bakıyordu.</p>

  <p>"Her iki elimde de birer ağırlık olursa dosdoğru dibe inerim ve tünelden geçebilirim."</p>

  <p>Alice beş dakika geçmeden elinde iki ağır taşla geri döndü. Taşları göğsüme bastırıp su belime gelinceye kadar basamaklardan indim, ardından derin bir nefes alıp öne atladım.</p>

  <p>Su dört bir yanımı sardı ve karanlığa doğru hızla batmaya başladım. Tünel tam karşımdaydı ve taşları atıp güçlü bir kurbağa sıçrayışıyla içine girerken duvar sırtımı çizdi. İki kez daha kurbağa sıçrayışıyla ilerleyince etraf kapkaranlık oldu. Paniğe kapılmaya başladım. Yanılıyorsak ve bu tünel yandaki binaya gitmiyorsa ne olacaktı?</p>

  <p>Arkwright'ın öğrettiği gibi kollarımı kullanmaya çalıştıysam da tünel çok dardı, dizlerim iyice çizildi. Artık nefes almam gerekiyordu ve tekrar tekrar kurbağa sıçrayışı yaparken göğsüm sıkışmaya başladı. Kendimi sakinleştirmeye çalışıyordum. Yüzeyde nefesimi bundan çok daha uzun süre boyunca tutabiliyordum. O halde fark neydi? Paniğe kapılmadıkça sorun çıkmayacaktı.</p>

  <p>Neyse ki iki kez daha sıçrama hareketi yaptıktan sonra, tünelden çıktım ve suda yükseldikçe etraf aydınlanmaya başladı. Sağımda kocaman bir şey varmış gibi hissettiysem de hemen ardından başım yüzeye çıktı ve tutmakta olduğum nefesi vererek üst üste iki derin soluk aldım. Olduğum yerde kalıp batmamak için kollarımla bacaklarımı kullanıyordum. Kule karanlıktı, ama yukarı bakınca dört dar pencereyi görebiliyordum. Üçü belli belirsiz görünüyordu, ne var ki dördüncüsü ay ışığıyla aydınlanmıştı. Gözlerim çok geçmeden buna alışırdı ve ne yaptığımı görebilmeme yetecek kadar ışık olmasını umut ediyordum.</p>

  <p>Üst üste birkaç kulaç atınca ayak parmaklarım basamaklara çarptı. Çok geçmeden sudan çıkmıştım bile, her yanımdan su damlıyordu ve etrafı daha iyi seçebilmek için gözlerimin karanlığa alışmasını bekledim. Etraf yavaş yavaş netleşmeye başladı. Duvarın dibinde dertop olmuş bu çaput yığını duruyordu. Bu Arkwright olmalıydı. Temkinli bir şekilde o yöne doğru üç adım attım. Hemen ardından yukarıdan bir yerden gelen mırıltılar duydum. Şaşkınlık içinde yukarı, pencereye doğru baktım.</p>

  <p>"Tom!" diye seslendi biri.</p>

  <p>Bu Alice'in sesiydi. Hayalet'in omuzlarına çıkıp taş kabartmalara tutunarak pencereye kadar tırmanmış olmalıydı. "İyi misin?" diye sordu.</p>

  <p>"İyiyim Alice. Şimdiye kadar her şey yolunda gitti. Sanırım onu buldum."</p>

  <p>"İşine yarayacak bir şey getirdim," diye seslendi Alice. "Bir mum. Yakalamaya çalış. Hazır mısın?"</p>

  <p>Hemen sonra, mum boşlukta düşmeye başladı. Hızla iki adım atıp elimi uzattıysam da yakalayamadım. Kulenin loşluğuna rağmen yere düşen mumu bulmam fazla uzun sürmedi. Mumu yerden alıp tekrar pencereye baktım.</p>

  <p>"Şimdi de çıra kutunu atıyorum," diye seslendi. "Bunu düşürme Tom. Kırılmasını istemem."</p>

  <p>Kırılmasını ben de istemiyordum. Benim için anlamı büyüktü, çünkü bu kutuyu hayalet olmak üzere evden ayrılırken babam hediye etmişti. Bu kuşaktan kuşağa aktarılan bir aile yadigârıydı.</p>

  <p>Çıra kutusunu göremememe rağmen düşmekte olduğunu hissedip bir şekilde yakaladım ve çırayı tutuşturup mumu yakmam yalnızca bir dakikamı aldı. Çıra kutusunu başına bir iş gelmeden cebime koyup Arkwright'a doğru ilerledim. Artık yüzünü görebiliyordum, peki ama iyi durumda mıydı? Nefes alıyor muydu?</p>

  <p>"Bu o," diye seslendim Alice ve Hayalet'e. "Pekiyi görünmüyor fakat onu bir şekilde tünelden geçirmeyi deneyeceğim."</p>

  <p>"Güzel!" diye bağırdı Alice. "Harika! Diğer kulede görüşürüz."</p>

  <p>Uzaklaştıklarını duydum, ancak tam o esnada bir şey suya bakmam için beni dürttü. Su durgundu ve tıpkı daha önce olduğu gibi dibini görebiliyordum. Suyun yüzeyine doğru yükselirken göz ucuyla ne gördüğümü anladım. Bu ikinci bir tüneldi. İyi de bu tünel nereye gidiyordu? Göle mi? Bu dehşet verici bir düşünceydi. Demek kuleye bir başka giriş daha vardı. Bir su cadısı Hayalet ile Alice'in yanından geçmeden bana ulaşabilirdi.</p>

  <p>Üstelik dahası da vardı. Ben şaşkınlık içinde bakarken suyun yüzeyi aniden aydınlandı ve bir silüet belirmeyi başladı. Birileri bana ulaşmak için ayna kullanıyordu. Bu Alice olabilir miydi? Yoksa Hayalet'i atlatmış mıydı? Tabii bunun için ayna kullanılması şart değildi. Bir su birikintisi göl ya da nehrin yüzeyi de aynı işi görürdü. Tam o esnada bunun Alice olmadığını görünce dehşete kapıldım.</p>

  <p>Bu katil cadıydı...</p>

  <p>Boynuna gevşekçe bağlanmış olan atkıyı saymazsak Grimalkin'in üzerinde bir önceki karşılaşmamızdaki kıyafetler vardı: belden bağlı aynı kısa, siyah gömlek, kalçalarına sımsıkı oturan parça parça kesikli etek. Esnek bedeni her birinin içinde ölümcül birer silah olan çok sayıda kınla kaplı deri askılarla çevriliydi.</p>

  <p>Gözlerim dehşet içinde açılarak tek bir silaha odaklandı: alt ettiği düşmanlarına işkence etmek için kullandığı makasa; kemik ve deriyi kolayca kesebilen o ürkütücü alete. Son karşılaşmamızda onu kandırmıştım, teslim oluyormuş gibi yaparken onu yaralamıştım. Asamı tıpkı Hayalet'in öğrettiği gibi bir elimden diğerine almıştım. Ancak bu kez o kadar kolay tongaya düşmezdi. Neler yapabileceğimi biliyordu.</p>

  <p>Boynuna asılı insan kemiklerinden yapılma kolyesine baktım (peşine düşüp yendikten sonra işkence ettiği insanların kemikleri). Savaşmak için yaşıyor; kan akıtmaktan keyif alıyordu. Söylentilere göre kendine özgü ahlak kuralları vardı ve işin zorlu olmasından hoşlanırdı. Asla hile yaparak kazanmaya çalışmazdı. Ancak ben onu kandırmıştım. Hayatım için endişe ederken onun ancak hor görebileceği bir şekilde davranmıştım.</p>

  <p>Gelgelelim gülümseyip öne doğru eğilince şaşkına döndüm. Ağzı açıldı ve suyun yüzeyi buğulandı. Bir ayna kullanıyordu ve bir şeyler yazmak üzereydi. Ne? Tehdit mi? Bir sonraki karşılaşmamızda bana yapmayı düşündüğü şeylere dair bir uyarı mı?</p>

  <p class="p10"><span class="t33">Hemen d</span><span class="t33">ı</span><span class="t33">ş</span><span class="t33">ar</span><span class="t33">ı</span> <span class="t33">ç</span><span class="t33">ı</span><span class="t33">k! Biraz sonra</span></p>

  <p class="p10"><span class="t33">dü</span><span class="t33">ş</span><span class="t33">manlar</span><span class="t33">ı</span><span class="t33">m</span><span class="t33">ı</span><span class="t33">z göldeki tünele girecek!</span></p>

  <p>Şaşkınlık içinde mesaja baktım. Grimalkin beni neden uyarıyordu? Cadılar tarafından yakalanıp öldürüldüğümü görmek hoşuna gitmez miydi? '<span class="t21">Bizim</span> düşmanlarımız' derken ne kast ediyordu? Su cadılarını mı? Bu bir oyun muydu? Yaptığım hilekârlığın bir karşılığı mıydı?</p>

  <p>Görüntü silinip yok oldu. Şaşırmıştım ama doğruyu söylüyor bile olsa yine de Arkwright'i kurtarmam gerekiyordu.</p>

  <p>Kaybedecek vaktim yoktu ve elimdeki mumu hemen yakında bir yere bıraktıktan sonra duvara yaslanmış olan siluetin yanına eğildim. Hemen sağında yarıya kadar su dolu bir testi vardı. Bağlanmış olmasına bağlanmıştı, ancak onu Morwena için canlı tutmaya çalışan birileri vardı. İyice yanaşınca hızlı ve kesik bir şekilde soluk alıp verdiğini duydum. Kemerimden bıçağı çekip iplerini kestim: önce ayaklarındakileri, sonra da ellerindekileri.</p>

  <p>Ardından onu canlandırmak için elleriyle yüzünü ovalamaya başladım. Sonra su şişesini dudaklarına dayayıp ağzına biraz su döktüm. Öksürmeye başlamasına rağmen birkaç yudum içmeyi başardı. Daha sonra Alice'in verdiği yaprağın bir kısmını koparıp ufak bir parçasını dilinin altına soktum. En sonunda onu rahat ettirmek için sırtüstü yere yatırdım. Ensesindeki izleri tam da o esnada fark ettim. Bunlar kabuk bağlamış üç tane büyük, sarı yara iziydi ve birinden hâlâ cerahat sızıyordu. Daha önce buna benzer bir şey görmemiştim. Ve sonra Arkwright'ın bana emicilerle ilgili söylediklerini anımsadım. Yoksa bir emici, ensesinden kanını içerek besleniyor muydu? Cadılar, ayinlerinde emici kullanıyor olabilirlerdi.</p>

  <p>Şimdilik yapabileceğim başka bir şey olmadığından su şişesini yeniden belime taktıktan sonra yanına oturup başımı ellerimin arasına alarak her şeyi etraflıca düşünmeye başladım. Bunun sorunlarımın yalnızca başlangıcı olduğunun farkındaydım. Tünelin ağzına kadar inmemi sağlayacak ağır taşım yoktu. Oraya kadar dalabilecek miydim? Bir önceki denememde bunu yapamamıştım. Arkwright çok güçlü bir yüzücüydü ve gücü yerinde olduğunda beni de aşağı çekebileceğine hiç şüphem yoktu. Ancak durumu beklediğimden kötüydü. Hem de çok daha kötü. Onu güvenli bir şekilde karşıya nasıl geçirecektim?</p>

  <p>Tam o sırada gözüm karşı duvardaki geniş çatlağa takıldı. Daha önce yukarıdan bakarken fark ettiğim şu çatlağa... Kulenin inşası için hem yerin altında hem de yerin üstünde taş bloklar kullanılmıştı. Taşlardan biri çatladıysa onu yerinden oynatıp çıkarabilirdim ve belki her ikimizi de tünelin ağzına kadar taşımaya yeterli olurdu. Acaba taşlardan birini duvardan sökebilir miydim? Denemeye değerdi. Mumu yerden alıp taşları daha yakından incelemek üzere karşı duvara doğru ilerledim.</p>

  <p>Dikey çatlak, göründüğünden çok daha derindi. En az üç kaya çatlamıştı, ben de mumu yanıma yerleştirip aralarında en kolay çıkarılabilecek gibi duran ve yerden yaklaşık yarım metre yükseklikte duran kayayı zorlamaya başladım. Kayayı ileri geri oynatarak gevşetmeyi başardım ve çok geçmeden büyük bir parçasını sökebildim. Tam o sırada Arkwright'in da kendine gelmekte olduğunu fark ettim. Yavaşça doğrulup mum ışığına doğru gözlerini kırpıştırdı, ardından suratını asıp ağzının içinden bir şey çıkardı. Bu dilinin altına yerleştirdiğim yapraktı.</p>

  <p>"Bunu bana Alice verdi. Sizi ayıltan şey bu işte..."</p>

  <p>"Demek bana ulaşmak için tüneli yüzerek geçtin, öyle ini?" diye sordu.</p>

  <p>Başımı salladım.</p>

  <p>"O halde seni kanala attığım için her ikimiz de mutlu olmalıyız!" dedi gülümseyerek, gücünü yavaş yavaş topluyor gibi görünüyordu.</p>

  <p>"Nasıl hissediyorsunuz?" diye sordum.</p>

  <p>"Çok kötü, ama kaybedecek vakit yok. Bu tünellerin içinden başka neler çıkacağını kim bilebilir? Yüzerek geri dönmeliyiz. Normalde önce senin gitmeni isterdim, fakat şu anda kendimi bir kedi yavrusu kadar güçsüz hissettiğim için hâlâ bunu yapabilecekken önce benim denemem daha iyi olur. Ona kadar saydıktan sonra beni izle..."</p>

  <p>Bunun üzerine Arkwright titrek bir şekilde yürüyerek suyun kıyısına kadar ilerledi, derin bir nefes alıp suya atladı ve kendi ağırlığıyla tünelin girişine doğru batmaya başladı.</p>

  <p>Suya bakarken, atlayışının yarattığı çalkantıların arasından Arkwright'ın güçlü bir şekilde kendini bacaklarıyla tünele doğru ittiğini gördüm. Bir saniye sonra gözden kaybolmuştu bile. Bu zayıf halinde bile benden çok daha güçlü bir yüzücüydü.</p>

  <p>Bıçağı alıp belime taktıktan sonra gümüş zinciri yeniden belime doladım. Arkwright'a on saniye daha verip arkasından suya atlayacaktım. Aklıma cebimdeki çıra kutusu geldi. Su ona zarar verebilirdi ama onu bırakamazdım. Ben bakmaya devam ederken çalkantılar yavaş yavaş dindi ve cam gibi pürüzsüzleşen suyun yüzeyinden kendi aksimi gördüm. Elime büyükçe bir kaya alıp suya atlamaya hazırlandım. Ne var ki tam o esnada dehşete kapılarak irkildim Diğer tünelden -göle uzanan tünelden- bir şey çıkıyordu.</p>

  <p>&nbsp;</p>
</body>
</html>
