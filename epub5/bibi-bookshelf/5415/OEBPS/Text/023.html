<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xml:lang="tr">
<head>
  <meta content="Atlantis Word Processor 1.6.6.0" name="Generator" />
  <link href="../Styles/balci60.css" rel="stylesheet" type="text/css" />

  <title>BÖLÜM 11</title>
</head>

<body>
  <h1 class="h11">BÖLÜM 11</h1>

  <p class="p10"><span class="t7">CADININ PARMA</span><span class="t7">Ğ</span><span class="t7">I</span></p>

  <p>&nbsp;</p>

  <p>Kahvaltının ardından yeni ustam masayı toplayıp bulaşıkları yıkamamı istedi. Daha sonra üst katta yaklaşık bir saat geçirdi. Tekrar aşağı indiğinde masanın üzerine elle çizilmiş bir harita koydu.</p>

  <p>"Av eğitimini tekrar edeceğiz, ama bu kez bölge çok daha zorlu. Su cadıları bataklığa bayılır ve kimi zaman onları oradan çıkarmak için bataklığa girmemiz gerekir!</p>

  <p>"İşte kanal ve değirmen," diyerek parmağıyla işaret etti, "ve işte güneybatıdaki bataklık. Seni göz açıp kapayıncaya kadar yutabilecek olan en tehlikeli bölge bu göl, oradan uzak dursan iyi edersin. Oraya 'Küçük Göl' derler. Çok büyük değildir, ne var ki etrafında tehlikeli bir bataklık vardır; özellikle de güney ve doğusunda. Geri kalanı da zorlu olabilir, fakat muhtemelen atlatırsın.</p>

  <p>"Şimdi, bataklığın içinde çok sayıda patika var, üç tanesi bu haritanın üzerinde işaretlenmiş durumda. En iyi rotayı belirlemek sana kalmış. Hatta içlerinden biri köpekleri ekmeni bile sağlayabilir..."</p>

  <p>Şaşkınlıktan ağzım açık kalınca, Arkwright dişlerini göstererek sırıttı. "İşte şuraya gideceksin," diyerek yeniden haritanın üzerinde bir yeri işaret etti. "Papaz Tepesi'nde küçük bir manastır yıkıntısı. Birkaç duvar ve temel dışında manastırdan geriye fazla bir şey kalmadı. Oraya köpeklerden önce ulaşırsan kazanırsın. Bu da aynı şeyi yarın tekrarlamak zorunda kalmaman anlamına gelir. Ve unutma, bu senin iyiliğin için. Bu tür bataklık arazilere alışman eğitiminin önemli bir parçası. Tamam, şimdi harita üzerinde çalışmak için birkaç dakikan var, sonra başlayacağız."</p>

  <p class="p10"><img alt="img11.png" height="800" src="../Images/img11.png" width="565" /></p>
</body>
</html>
