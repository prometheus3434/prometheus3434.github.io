<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xml:lang="tr">
<head>
  <meta content="Atlantis Word Processor 1.6.6.0" name="Generator" />
  <link href="../Styles/balci60.css" rel="stylesheet" type="text/css" />

  <title>BÖLÜM 5</title>
</head>

<body>
  <h1 class="h11">BÖLÜM 5</h1>

  <p class="p10"><span class="t7">T</span><span class="t7">İ</span><span class="t7">Z VE YÜKSEK B</span><span class="t7">İ</span><span class="t7">R ÇI</span><span class="t7">Ğ</span><span class="t7">LIK</span></p>

  <p>&nbsp;</p>

  <p>Arkwright'ın ölülerle ilgili yazmış olduğu yorumları tuhafıma gitmişti. Neden evinin sükûnetini bozmalarına izin veriyordu ki? Onun görevi ölüleri ışığa doğru göndererek onlara huzur vermek değil miydi? Hayalet olsa kesinlikle bunu yapardı. Fakat ustam zaten Arkwright'ın çalışma şeklinin farklı olabileceğini ve benim görevimin buna uyum sağlamak olduğunu söylemişti.</p>

  <p>Odayı ilk kez doğru dürüst görebilmeye başlayınca etrafa baktım. Hiç davetkâr değildi; hatta tam olarak bir oturma odası bile sayılmazdı. Pencereler tahta çakılarak kapatılmıştı; odanın bu kadar loş olmasına şaşmamalıydı. Binanın değirmen olduğu dönemde depo olarak kullanılmış olsa gerekti. Şömine yoktu ve masa dışında, eşya olarak sadece odanın karşılıklı köşelerine yerleştirilmiş sert arkalıklı iki ahşap sandalye vardı. Ama duvara birkaç şarap fıçısı ve sıra sıra boş şişeler dayalıydı. Duvarlarla tavan toz ve örümcek ağlarıyla kaplıydı ve ön kapı doğrudan bu odaya açılıyor olmasına rağmen Arkwright'ın burayı yalnızca evin diğer bölümlerine ulaşmak için kullandığı açıktı.</p>

  <p>Çantamı aldıktan sonra kapıyı kapayıp kilitledim. Ardından masanın üzerindeki mumu alıp mutfağa geçtim. Lavabonun hemen üzerindeki pencere kapatılmamıştı, havanın kararmakta olduğunu görebiliyordum. Pencere pervazında şimdiye dek gördüğüm en büyük bıçaklardan biri duruyordu. Yiyecek hazırlamak için kullanılmadığı barizdi! Fakat mutfak beklediğimden daha düzenliydi; hiç toz yoktu, tabak çanak ve tencereler duvardaki raflara düzgünce yerleştirilmişti. Ayrıca ufak bir yemek masası ve üç ahşap sandalye vardı. Kilerdeyse peynir, jambon, domuz pastırması ve yarım ekmek vardı.</p>

  <p>Şömine yerine, eni boyundan büyük, iki kapısı ve kıvrılarak tavana kadar çıkan demir bacası olan kocaman bir ocak vardı. Sol taraftaki kapının arkasında bir tava; sağ taraftakinin arkasındaysa yakmaya hazır odun ve saman vardı. Bunun gibi ahşap bir binada ısınıp yemek pişirmenin tek yolu bu olsa gerekti.</p>

  <p>Vakit kaybetmeden çıra kutumu kullanarak ocağı yaktım. Mutfak çok geçmeden sıcacık oldu ve üç tane büyükçe domuz pastırması kızartmaya giriştim. Ekmek sert ve bayattı, ama hâlâ kızartacak kadar iyi durumdaydı. Tereyağı olmamasına rağmen yemek çok iyi geldi ve çok geçmeden kendimi iyi hissetmeye başladım.</p>

  <p>Uykum gelince hangisinin bana ayrıldığını görme umuduyla yatak odalarına göz atmak üzere üst kata çıktım. Mumu da yanıma almıştım ve bunun çok mantıklı bir karar olduğu ortaya çıktı. Merdiven, olduğundan daha karanlık olamazdı. İlk katta dört kapı vardı, ilki boş kutular, kirli çarşaflar, battaniyeler ve ıvır zıvırla dolu bir tür sandık odasıydı ve rahatsız edici bir nem ve çürük kokusu hakimdi. Duvarlar öbek öbek nemlenmişti ve üst üste yığılmış çarşafların bir kısmı iyice küflenmişti. Sonraki iki kapının ikisi de tek kişilik yatak odalarına açılıyordu, ilk odadaki buruşuk çarşaflar orada birinin uyumuş olduğuna işaret ediyordu; ikinci odadaysa çarşafsız boş bir yatak vardı. Acaba bu oda bana mı ayrılmıştı? Eğer öyleyse bir an önce Chipenden'a dönmek istiyordum. Bu kasvetli ve her tür çekicilikten uzak odanın havası da soğuk ve nemliydi.</p>

  <p>Dördüncü odada büyükçe bir ikiz yatak vardı. Battaniyeler dertop edilip ayakucuna bırakılmıştı ve çarşaflar yine buruş buruştu. Bu odada hoşuma gitmeyen bir şey vardı ve ensemdeki tüylerin diken diken olmaya başladığını hissettim. Titreyip, mumu havaya kaldırdıktan sonra yatağa doğru ilerledim. Yatak ıslak görünüyordu ve hafifçe dokununca sahiden sırılsıklam olduğunu fark ettim. Yatağa su dolu bir düzine kova boşaltılsa ancak bu kadar ıslanırdı. Tavana baktım ancak ne bir delik ne de sızıntının neden olabileceği türden bir leke vardı. Yatak nasıl olup da bu kadar ıslanmıştı? Hızla geri geri gidip odadan çıktıktan sonra kapıyı sıkıca kapattım.</p>

  <p>Düşündükçe bu katı iyice sevmemeye başladım. Bir üst kat daha vardı, ama Arkwright beni oraya çıkmamam için uyardığından, tavsiyesini dinleyip mutfakta uyumaya karar verdim. En azından nemli değildi ve ocağın ısısı beni sabaha kadar ısıtırdı. Saat gece yarısını geçmişken bir şey beni uyandırdı. Ocaktan sızan belli belirsiz parlama dışında mutfak zifirî karanlıktı.</p>

  <p>İyi de beni rahatsız eden neydi? Acaba Arkwright mı dönmüştü? Ensemdeki tüyler yine diken diken oldu ve tekrar titredim. Yedinci oğlun yedinci oğlu olarak diğer insanların görüp duyamadığı şeyleri görüp duyabilirdim. Arkwright evde huzursuz ölülerin bulunduğunu yazmıştı. Eğer öyleyse, çok yakında bunlardan biriyle karşılaşacak olmalıydım.</p>

  <p>Tam o esnada aşağıdan bir yerden gelen boğuk gümbürtüyle birlikte değirmen duvarlarına kadar zangırdadı. Bu da neydi böyle? Ses gitgide yükseliyor gibiydi.</p>

  <p>Meraklanmıştım fakat yine de kalkmamaya karar verdim. Arkwright bana hiçbir şey yapmamamı tavsiye etmişti. Bu beni ilgilendirmezdi. Öyle bile olsa ses korkunç ve rahatsız edici olduğundan, onca çabalamama rağmen tekrar uykuya dalamadım. En sonunda sesin ne olduğunu çıkarabildim. Su değirmeni. Su değirmeni dönüyordu! Ya da en azından ona benzer bir ses çıkıyordu.</p>

  <p>Ardından tiz bir çığlık duyuldu ve gümbürtü, başladığı kadar ani kesiliverdi. Öyle korkunç ve öyle acı bir çığlıktı ki kulaklarımı kapattım. Elbette ki bu bir işe yaramadı. Ses beynimin içinde yankılanıyordu. Yıllar önce bu değirmende gerçekleşmiş bazı şeylerin kalıntısı olmalıydı. Dehşet boyutlarda acılar içinde kıvranan birinin sesini duyuyordum.</p>

  <p>En sonunda çığlık kesilince etraf yeniden huzurlu ve sessiz bir hal aldı. Duyduklarım pek çok insanı bu binadan kaçırmaya yeterdi. Ben bir hayalet çırağıydım ve bu tür şeyler işimin bir parçası olmasına rağmen yine de korkmuştum. Bedenim baştan ayağa titriyordu. Arkwright burada bana zarar verecek bir şey olmadığını söylemişti ancak tuhaf bir şeyler oluyordu. Bu, sıradan bir dadanmadan öte bir şeydi.</p>

  <p>Yine de zaman geçtikçe sakinleştim ve çok geçmeden uykuya daldım.</p>

  <p>&nbsp;</p>

  <p>İyi uyudum, hem de çok iyi. Öyle ki uyandığımda güneş çoktan doğmuştu ve mutfakta yalnız değildim.</p>

  <p>"Eh evlat!" diye kükredi bir ses. "Gafil avlanabilirsin. Buralarda derin uyumak iyi değildir. Hiçbir yer güvenli değil!"</p>

  <p>Hızla doğrulup apar topar beceriksizce ayaklandım. Karşımda bir hayalet duruyordu; sol elinde asası, sağ elindeyse çantası vardı. Ne çantaydı ama! Benim ve ustamın çantalarını bile rahatça içine alabilirdi. Sonra asanın uç kısmını fark ettim. Ustamın da, benim de asalarımızda katlanır bıçaklar vardı; fakat bu asanınki apaçık ortadaydı, en az otuz santim uzunluğunda, her iki yanında üçer tane olmak üzere toplam altı tane çengeli olan korkunç bir bıçaktı bu.</p>

  <p>"Bay Arkwright?" diye sordum. "Ben Tom Ward..."</p>

  <p>"Evet, ben de Bill Arkwright ve senin kim olduğunu tahmin ettim. Tanıştığımıza memnun oldum Üstat Ward. Ustan seni öve öve bitiremiyor."</p>

  <p>Ona bakarken bir yandan da gözlerimi ovuşturarak ayılmaya çalışıyordum. Ustam kadar uzun boylu değildi, ama dayanıklı ve kuvvetli olduğu görünüşünden belliydi. Yüzü inceydi ve iri, yemyeşil gözleriyle üzerinde tek bir saç teli dahi olmayan bir kafası vardı; tıpkı rahiplerinki gibi iyice tıraş edilmişti. Sol yanağında yakın zamanda oluşmuşa benzeyen derin bir yara izi vardı.</p>

  <p>Ayrıca dudaklarında mor lekeler olduğunu fark ettim. Hayalet içki içmezdi fakat bir keresinde ben hastayken ve ateşler içinde yanarken koca bir şişe kırmızı şarap içmişti. Sonrasında onun da dudakları aynı morumsu renge bürünmüştü.</p>

  <p>Arkwright asasını iç taraftaki kapının hemen yanındaki duvara yasladıktan sonra çantasını yere bıraktı. Çanta mutfak zeminine değerken hafif bir cam şıngırtısı çıktı. Elini bana uzattı. Sıktım. "Bay Gregory sizin için de çok iyi şeyler söylüyor," dedim elimi cebime atıp ustamın bana verdiği altın parayı çıkartarak. "Bunu size bana yapacağınız masraflar için gönderdi.</p>

  <p>Arkwright parayı alıp ağzına götürerek sertçe ısırdı. İyice inceledikten sonra gülümseyip başını sallayarak teşekkür etti. Paranın gerçek altın olup olmadığını kontrol etmişti. Doğrusu bu beni sinirlendirmişti. Ustamın onu kandırmaya çalışacağını mı düşünüyor, yoksa benden mi şüphe ediyordu?</p>

  <p>"Bir süre birbirimize güvenelim Üstat Ward," dedi, "bakalım nasıl geçineceğiz. Birbirimizi değerlendirmek için zaman tanıyalım."</p>

  <p>"Ustam bana Caster'ın kuzeyine dair öğretecek çok şeyiniz olduğunu söyledi," diye devam ettim, bir yandan da altın parayla ilgili sıkıntımı belli etmemeye çalışıyordum. "Sudan gelecek tehlikelerle ilgili..."</p>

  <p>"Evet, sana bunları öğreteceğim, fakat daha ziyade, sert bir erkek olmanı sağlayacağım. Güçlü müsündür Üstat Ward?"</p>

  <p>"Yaşıma göre oldukça güçlü sayılırım," dedim tereddüt ederek.</p>

  <p>"Buna eminsin, öyle mi?" dedi Arkwright beni baştan ayağa süzerek. "Bu işte hayatta kalabilmen için daha çok kas yapman gerekir bence! Bilek güreşinde iyi misindir?"</p>

  <p>"Daha önce hiç denemedim..."</p>

  <p>"Eh, o zaman şimdi deneyebilirsin. Bu bana yapılması gerekenlerle ilgili olarak da bir fikir verir. Şuraya gel de otur bakalım!" diye buyurarak masaya yöneldi.</p>

  <p>Ortanca abimden üç yaş farkla ailenin en küçük ferdi ben olduğumdan bu tür oyunları kaçırmıştım, fakat abilerim Jack ve James'in çiftlik evinin mutfağındaki masada bilek güreşi yaptıklarını anımsıyordum. O günlerde daha büyük, uzun boylu ve güçlü olan Jack kazanıyordu. Arkwright'a karşı aynı dezavantajlar bu kez bendeydi.</p>

  <p>Karşısına oturdum ve sol kollarımızı masaya koyup ellerimizi kavuşturduk. Dirseğim masaya dayanınca kolum onunkinden daha kısa kalmıştı. Elimden gelenin en iyisini yaptım, gelgelelim Arkwright sabit ve güçlü bir baskı uyguladı ve tüm çabalarıma rağmen kolumu kıvırıp masanın üzerine yapıştırdı.</p>

  <p>"Elinden gelenin en iyisi bu mu?" diye sordu. "Peki ya biraz yardım etsem?"</p>

  <p>Bunun üzerine çantasını bıraktığı yere gidip elinde bir defterle geri döndü. "Al, şunu dirseğinin altına yerleştir..."</p>

  <p>Defter dirseğimi yükseltince kolum neredeyse onunkine yetişti. Böylece uyguladığı ilk zorlamayı hisseder hissetmez olabildiğince hızlı bir şekilde ve bütün gücümü kullanarak ona karşılık verdim. Kolunu az da olsa geriye doğru yatırdığımda yüzündeki şaşkınlık ifadesini görünce keyiflendim. Ama sonra iyice yüklenip kolumu birkaç saniye içinde masaya yapıştırıverdi. Ben acıyan kaslarımı ovuştururken Arkwright homurdanarak elimi bırakıp ayağa kalktı.</p>

  <p>"Bu daha iyiydi," dedi, "ama hayatta kalabilmek için kaslarını sıkılaştırman gerek. Aç mısın Üstat Ward?"</p>

  <p>Başımla onayladım.</p>

  <p>"Pekâlâ. Kahvaltı hazırlayacağım. Sonra birbirimizi tanımaya başlasak iyi olur."</p>

  <p>Çantasını açınca içinden peynir, yumurta, jambon, domuz eti ve iki tane büyük balığın yanı sıra iki boş şarap şişesi çıktı. "Balıkları bu sabah yakaladım!" diye bağırdı. "Daha tazesini bulamazsın. Şimdi bir tanesini paylaşacağız, diğerini de yarın sabahki kahvaltıya ayıracağız. Hiç balık pişirdin mi?"</p>

  <p>Başımı iki yana salladım.</p>

  <p>"Elbette ki hayır, ne de olsa <span class="t21">senin</span> için her işi yapan bir öcü var," dedi Arkwright tasvip etmez bir şekilde başını sallayarak. "Eh, burada kendi işimizi kendimiz görmeliyiz. O yüzden ben balığı pişirirken iyi izle, çünkü yarın aynı şeyi sen yapacaksın. Payına düşen yemek pişirme işlerini yapman sorun olmaz, değil mi?"</p>

  <p>"Elbette ki hayır," diye yanıtladım. Sadece bunu becerebilmeyi umuyordum. Hayalet pişirdiğim yemeklerden pek hoşlanmazdı.</p>

  <p>"İyi o zaman. Kahvaltıdan sonra sana değirmenin çevresini gösteririm. Ustanın söylediği kadar cesur musun görelim."</p>

  <p>&nbsp;</p>
</body>
</html>
