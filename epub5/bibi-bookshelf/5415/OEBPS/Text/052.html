<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xml:lang="tr">
<head>
  <meta content="Atlantis Word Processor 1.6.6.0" name="Generator" />
  <link href="../Styles/balci60.css" rel="stylesheet" type="text/css" />

  <title>BÖLÜM 1</title>
</head>

<body>
  <h1 class="h11">BÖLÜM 1</h1>

  <p class="p10"><span class="t7">KAT</span><span class="t7">İ</span><span class="t7">L PER</span><span class="t7">İ</span></p>

  <p>&nbsp;</p>

  <p>Bir şeylerin yolunda gitmediği hissiyle aniden uyandım. Dışarıda çakan şimşekler pencereden bir görünüp bir kayboluyordu, hemen ardındansa şiddetli bir gök gürültüsü duyuluyordu. Daha önce eyalet fırtınaları esnasında çok kez uyuduğum olmuştu, yani bu yüzden uyanmış olamazdım. Hayır, bir tehlikenin varlığını hissediyordum. Yataktan apar topar kalktım ve başucumdaki ayna bir anda parlayıverdi. Aynada birinin aksini görür gibi olduysam da hemen siliniverdi. Yine de gördüğüm yüzün kime ait olduğunu anlamıştım. Bu Alice'ti.</p>

  <p>Her ne kadar iki yıl boyunca bir cadı olarak eğitilmiş olsa da Alice benim arkadaşımdı. Hayalet tarafından kovulmasının ardından Pendle'a geri dönmüştü. Onu özlememe rağmen ustama verdiğim sözü tutarak benimle iletişim kurma çabalarını görmezden gelmiştim. Ancak bu kez bunu yapamazdım. Aynaya benim için bir mesaj yazmıştı ve yazdıkları silinip gitmeden önce okumadan duramadım.</p>

  <p>&nbsp;</p>

  <p class="p10"><span class="t30">!ekilheT</span></p>

  <p class="p10"><span class="t30">edeçhab irep litak</span></p>

  <p>&nbsp;</p>

  <p>Katil peri de neyin nesiydi? Daha önce hiç böyle bir şey duymamıştım. Ve öncelikle Hayalet'in -güçlü öcüsü tarafından korunan- bahçesini aşması gerekirken nasıl olur da <span class="t21">herhangi</span> bir katil bana ulaşabilirdi? Birileri bahçenin sınırını aşacak olsa öcü kilometrelerce öteden dahi duyulabilen bir şekilde kükrer ve bu davetsiz misafiri paramparça ederdi.</p>

  <p>Peki ya Alice böyle bir tehlikeden nasıl haberdar olabilirdi? Pendle'da, yani buradan kilometrelerce ötedeydi. Yine de uyarısını görmezden gelecek değildim. Ustam John Gregory baş belası bir hortlakla ilgilenmek üzere dışarıda olduğundan, ben evde yalnızdım. Yanımda kendimi savunmak için kullanabileceğim hiçbir şey yoktu. Alt kata inip mutfakta bıraktığım asamla çantamı almalıydım.</p>

  <p><span class="t21">Pani</span><span class="t21">ğ</span><span class="t21">e kap</span><span class="t21">ı</span><span class="t21">lma</span>, dedim kendi kendime. <span class="t21">Acele etme ve sakin ol.</span></p>

  <p>Apar topar giyindikten sonra botlarımı ayağıma geçirdim. Gök bir kez daha yarılırcasına gürlerken, yatak odamın kapısını açıp temkinli bir şekilde karanlık sahanlığa çıktım. Orada durup etrafı dinledim. Çıt çıkmıyordu. Henüz eve giren birinin olmadığına emin olunca, parmak uçlarıma basarak olabildiğince sessiz bir şekilde basamaklardan aşağıya indim. Koridordan mutfağa geçtim.</p>

  <p>Gümüş zincirimi pantolonumun arka cebine yerleştirip asamı aldıktan sonra, arka kapıyı açıp dışarı çıktım. Öcü neredeydi? Evle bahçeyi bu davetsiz misafire karşı neden korumuyordu? Orada öylece bekleyip herhangi bir hareketlenme olup olmadığını görmek için bahçeyle ağaçların ötesini kolaçan ederken, yağmur yüzüme çarpıyordu. Gözlerimin karanlığa alışmalarını beklediysem de çok az görebiliyordum. Yine de batı bahçesindeki ağaçlara doğru ilerlemeye başladım.</p>

  <p>Henüz bir düzine kadar adım atmışken, sol tarafımdan önce insanın kanını donduran bir çığlık ve hemen ardından koşan ayak sesleri geldiğini duydum. Birisi, bahçe boyunca tam da üzerime doğru koşuyordu. Asamı hazırlayıp üzerindeki girintili bölmeye basarak uç kısmındaki bıçağı çıkardım.</p>

  <p>Şimşek yeniden çakınca tehlikenin ne olduğunu gördüm. Söz konusu olan tehlike; elinde kocaman, dehşet verici bir bıçak taşıyan, ince uzun bir kadındı. Saçları geriye doğru toplanmıştı, nefret içinde büzülmüş olan bir deri bir kemik yüzüyse koyu renk boyayla boyanmıştı. Üzerinde yağmurdan sırılsıklam olmuş uzunca bir elbise vardı ve ayaklarında ayakkabı yerine deri parçaları vardı. Demek bu bir peri, diye düşündüm.</p>

  <p>Savunmaya geçip asamı bana öğretildiği gibi çaprazlamasına tuttum. Kalbim yerinden fırlayacakmış gibi çarpıyordu, fakat sakin olup saldırıya geçmek için ilk fırsatı kaçırmamalıydım.</p>

  <p>Aniden savurduğu kılıcı sağ omzumun birkaç santim yanından geçince, gerileyerek düşmanımla aramdaki mesafeyi korumaya çabaladım. Asamı savurmak için mesafeye ihtiyacım vardı. Yerdeki otlar yağmurdan sırılsıklam olmuştu ve peri bana doğru tekrar saldırıya geçtiğinde dengemi kaybettim. Neredeyse sırt üstü yere yuvarlanacaktım ancak yine de bir şekilde tek dizimin üzerine çökmeyi başarabildim. Asamı tam zamanında kaldırıp omzumu deşebilecek bir darbeyi savuşturdum. Yeniden karşı saldırıya geçerek perinin bileğine sertçe vurunca, elinden fırlayan bıçağı döne döne yere düştü. Gökyüzü çakan şimşeklerle aydınlanınca, bu kez silahsız olarak üzerime saldırmadan önce yüzündeki ifadeyi gördüm. Artık bana bağırıyordu; öfkeden deliye dönmüştü. Gırtlağından çıkan boğuk seslerin arasında Yunanca olduğunu düşündüğüm bazı kelimeler duydum. Bu kez yana çekilerek öne uzattığı keskin tırnaklı ellerini savuşturup başının yan tarafına bütün gücümle vurdum. Dizlerinin üzerine çöktü, o an bıçağımı kolaylıkla göğsüne saplayabilirdim.</p>

  <p>Bunun yerine asamı sağ elime alıp cebimden çıkardığım gümüş zinciri sol bileğime doladım. Gümüş zincir Karanlık'ın hizmetkârlarına karşı faydalı bir silahtır, fakat acaba bir katil periyi bağlayabilir mi, diye düşündüm.</p>

  <p>İyice konsantre oldum. Peri ayağa kalkınca, çakan bir şimşekle aydınlanıverdi. Bundan iyisi olamazdı! Hedefimi açık ve net bir şekilde görüyordum ve zinciri <span class="t21">ş</span><span class="t21">rrak!</span> diye fırlatıverdim. Zincir havada mükemmel bir spiral çizdikten sonra vücuduna dolanarak onu yere düşürdü.</p>

  <p>Temkinli bir şekilde etrafında daireler çizerek yürüdüm. Zincir kollarıyla bacaklarına dolanmış, çenesini de iyice sıkmıştı, fakat hala konuşabiliyor ve durmaksızın bana hiç anlamadığım bir şeyler söyleyip duruyordu. Acaba bu Yunanca mıydı? Öyle olduğunu düşünüyordum; yine de tuhaf bir lehçe olmalıydı.</p>

  <p>Gelgelelim zincir iş görmüştü, ben de vakit kaybetmeden onu sol ayağından yakaladığım gibi ıslak bahçe boyunca sürükleyerek eve doğru yürümeye başladım. Hayalet onu sorgulamak isterdi; tabii ne söylediğini anlayabilirse. Benim Yunancam da en az onunki kadar iyiydi ve yine de hiçbir söylediğini anlamıyordum.</p>

  <p>Onu yağmurdan kaçırarak evin bir tarafında ateş yakmak için kullandığımız odunları sakladığımız ardiyeye soktum. Hemen ardından tutsağımı daha iyi görebilmek için köşedeki raftan indirdiğim feneri yaktım. Feneri başının üzerine doğru tutunca bana tükürdü, pembe yoğun tükürüğü pantolonuma yapışıverdi. Artık kokusunu da alabiliyordum: keskin bir ter ve şarap kokusu. Üstelik başka bir koku daha vardı. Belli belirsiz bir çürümüş et kokusu. Ağzını yeniden açınca dişlerinin arasında et parçalarına benzer şeyler gördüm.</p>

  <p>Dudakları da dili gibi mosmordu: Tüm bunlar kırmızı şarap içiyor olduğuna işaretti. Yüzünde karmakarışık sarmal desenler vardı. Bunlar kırmızı kilden yapılmışa benziyordu, fakat yağmurda akmamışlardı. Bana doğru bir kez daha tükürünce, gerileyip feneri tavandaki kancalardan birine astım.</p>

  <p>Odanın köşesindeki tabureyi alıp duvara dayayarak tükürüğünün erişemeyeceği kadar uzak bir mesafede oturdum. Şafağın sökmesine en az bir saat olduğundan, sırtımı duvara yaslayıp gözlerimi kapadıktan sonra ardiyenin çatısını döven yağmurun sesini dinlemeye başladım. Yorgundum ve biraz kestirebilirdim. Gümüş zincir periyi sımsıkı bağladığı için kaçıp kurtulabilmesinin imkânı yoktu.</p>

  <p>Daha henüz birkaç dakika kadar uyumuştum ki yüksek bir sese uyandım. Olduğum yerde sıçrayarak doğruldum. Kükremeye yahut vınlamaya benzer bir ses her geçen saniye yaklaşıyordu. Ardiyeye doğru gelen bir şey vardı ve aniden bunun ne olduğunu anladım.</p>

  <p>Öcü! Saldırıya geçmek üzere hızla geliyordu!</p>

  <p>Fener sönmeden önce güç bela ayağa kalkmaya fırsat buldum ve sırt üstü yere yapışıverdim, bu darbe beni nefessiz bıraktı. Bir yandan soluk almaya çabalarken, öte yandan duvara çarpan odunların sesini duyabiliyordum; ancak perinin çığlıkları tüm bu sesleri bastıracak denli yüksekti. Gürültü uzunca bir süre karanlıkta da devam etti; sonrasındaysa çatıyı döven yağmur dışında tüm sesler kesiliverdi. Öcü işini tamamlayıp gitmişti.</p>

  <p>Feneri yeniden yakmaya korkuyordum. Periye bakmaya korkuyordum. Ancak yine de yaptım. Ölmüştü ve neredeyse bembeyazdı; öcü, kanını çekmişti. Boğazında ve omuzlarında derin kesikler vardı; elbisesiyse paramparçaydı. Yüzünde dehşet dolu bir ifade vardı. Yapılacak bir şey yoktu. Böylesi bir olay daha önce hiç yaşanmamıştı. Öcünün benim yakaladığım bir tutsağa dokunmaması gerekirdi. Hem, bahçeyi koruması gerekirken neredeydi?</p>

  <p>Yaşadığım bu deneyimden ötürü epey sarsılmış bir halde, perinin cesedini olduğu yerde bırakıp eve geri döndüm. Alice ile ayna aracılığıyla iletişim kurmak aklımdan geçti. Ona hayatımı borçluydum ve teşekkür etmek istiyordum. Neredeyse yapacaktım ama Hayalet'e söz vermiştim. Böylece bir süre vicdanımla mücadele ettikten sonra yıkanıp kıyafetlerimi değiştirdim ve Hayalet'in dönmesini beklemeye koyuldum.</p>

  <p>&nbsp;</p>
</body>
</html>
