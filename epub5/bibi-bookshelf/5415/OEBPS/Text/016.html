<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xml:lang="tr">
<head>
  <meta content="Atlantis Word Processor 1.6.6.0" name="Generator" />
  <link href="../Styles/balci60.css" rel="stylesheet" type="text/css" />

  <title>BÖLÜM 4</title>
</head>

<body>
  <h1 class="h11">BÖLÜM 4</h1>

  <p class="p10"><span class="t7">DE</span><span class="t7">Ğİ</span><span class="t7">RMEN</span></p>

  <p>&nbsp;</p>

  <p>Tam, Hayalet kuzeye, Kendal'a doğru ilerlememiz gerektiğine karar vermişken, birtakım boğuk seslerin yaklaşmakta olduğunu duyduk. Duyduğumuz nal ve sıçrattığı su sesleriydi. Çok geçmeden, sisin içinden birbirine bağlı iki iri yarı atın belirdiğini gördük. Arkalarındaki uzun, ince mavnayı çeken bu atlar onları patika boyunca süren deri yelekli bir adam tarafından idare ediliyorlardı.</p>

  <p>Mavna köprünün altından geçerken adamın bize doğru baktığını gördüm. Atları yavaşça durdurup bağladıktan sonra sakin adımlarla ahşap köprüye çıkıp kendine güvenli bir şekilde omuzlarını yukarı aşağı hareket ettirerek yürümeye başladı. Uzun boylu bir adam değildi ancak iri yarıydı, büyük elleri vardı ve soğuğa rağmen deri yeleğinin altındaki gömleğinin açık iki düğmesi kahverengi kıllarını ortaya çıkarmıştı.</p>

  <p>Çoğu insan bir hayalete fazla yanaşmamak için yolun karşısına geçerdi, oysa bu adam gülümsedi ve ustamın yanına gidip elini uzatarak beni şaşkına çevirdi. "Siz Bay Gregory olmalısınız." Yabancı gülümsüyordu. "Ben Matthew Gilbert. Bill Arkwright benden oğlanı almamı istedi.</p>

  <p>El sıkıştılar, ustam da ona karşılık vererek gülümsedi. "Sizinle tanıştığıma memnun oldum Bay Gilbert, ama kendisi gelemeyecek kadar hasta mı?"</p>

  <p>"Hayır, sağlığı son zamanlarda kötüydü fakat sorun o değil," diye açıkladı Bay Gilbert. "Suda bir ceset bulundu. Tıpkı diğerleri gibi kanı çekilmiş... Bu, son iki ay içinde üçüncü olay ve Bili durumu incelemek üzere kuzeye gitti. Son zamanlarda Karanlık o çirkin yüzünü daha sık göstermeye başladığından, epey yoğun."</p>

  <p>Hayalet düşünceli bir şekilde başını aşağı yukarı salladı ama yorum yapmadı. Bunun yerine elini omzuma koydu. "Eh, işte Tom Ward. Yürüyeceğini düşünüyordu, ata bineceği için memnun olsa gerek..."</p>

  <p>Bay Gilbert gülümseyip elimi sıktı. "Seninle tanıştığıma çok memnun oldum genç Tom. Ama artık huzur içinde vedalaşabilin diye sizi yalnız bırakacağım. Şurada görüşürüz," diyerek başıyla mavnayı işaret etti ve oraya yöneldi.</p>

  <p>"Evlat, mektup yazmayı unutma. Birinci haftanın sonunda bize yazıp işlerin nasıl gittiğini anlatırsın," diyerek bana birkaç gümüş para uzattı. "Ve bu da sana yapacağı masraflar için Bill Arkwright'a," diyerek avucumun içine bir altın para bıraktı. "Sorun yaşayacağını sanmıyorum. Arkwright için de tıpkı benim için çalıştığın gibi sıkı çalışırsan her şey yolunda gider. Bir süre boyunca farklı bir ustan olacak ve onun çalışma şekline uyum sağlaman gerekecek; tersi değil. Defterini güncel tut ve sana öğrettiği her şeyi, benim öğrettiklerimden farklı olsa bile yaz. Farklı bir bakış açısı her zaman iyidir ve Arkwright artık su yaratıkları konusunda bir uzman. O yüzden onu iyi dinle ve dikkatli ol. Eyalet artık iyice tehlikeli bir yer. Hepimiz çok dikkatli olmalıyız!"</p>

  <p>Bunun üzerine Hayalet başını sallayıp beni selamladıktan sonra arkasını dönüp yürümeye başladı. Alice, ancak o köprüden indikten sonra yanıma gelebildi. Kollarını boynuma dolayıp bana sımsıkı sarıldı.</p>

  <p>"Ah Tom! Tom! Seni özleyeceğim."</p>

  <p>"Ben de seni," diye karşılık verirken boğazımın düğümlendiğini hissettim.</p>

  <p>Bir kol boyu kadar uzaklaştı. "Lütfen kendine çok iyi bak. Başına bir şey gelmesine dayanamam..."</p>

  <p>"Hiçbir şey olmayacak," dedim onu rahatlatmaya çalışarak. "Kendime bakabilirim. Artık bunu öğrenmiş olman gerekir."</p>

  <p>"Dinle," dedi omzunun üzerinden arkaya bakarak, "eğer başın derde girerse ya da bana acilen bir şey söylemen gerekirse ayna kullan."</p>

  <p>Söyledikleri beni çok şaşırttı ve bir adım geriledim. Cadılar iletişim kurmak için ayna kullanırdı ve daha önce Alice'i de birkaç defa ayna kullanırken görmüştüm. Hayalet bu söylediklerini duysa dehşete düşerdi. Bu tür uygulamalar Karanlık'a aitti ve ustam bu şekilde iletişim kurulmasını asla onaylamazdı.</p>

  <p>"Bana böyle bakmanı gerektirecek bir şey yok Tom," diye ısrar etti Alice. "Tek yapman gereken iki elini de bir aynaya koyup olabildiğince yoğun bir şekilde beni düşünmek. İlkinde işe yaramasa bile denemeye devam et."</p>

  <p>"Hayır Alice, böyle bir şey yapacak değilim!" diyerek çıkıştım. "Bu Karanlık'a ait bir yöntem ve benim niyetim onunla savaşmak, parçası olmak değil.. ."</p>

  <p>"O kadar kolay değil Tom. Bazen Karanlık'la savaşmak için Karanlık'ı kullanmak gerekir. Yaşlı Gregory ne derse desin bunu sakın unutma. Ve dikkatli ol. Gittiğin yer eyaletin güvenli bölgelerinden biri sayılmaz. Bir keresinde Kemikli Lizzie ile birlikte oraya gidip bataklığın kıyısında kalmıştım, Arkwright'ın değirmeninden pek uzak sayılmaz. O yüzden dikkatli ol lütfen!"</p>

  <p>Başımı öylesine aşağı yukarı salladıktan sonra öne eğilip onu sol yanağından öptüm. Geri çekildi ve gözlerinin dolduğunu gördüm. Ayrılık ikimiz için de çok zordu. Sonra arkasını dönüp köprüden koşarak uzaklaştı. Çok geçmeden sisin içinde gözden kaybolmuştu bile.</p>

  <p>Üzgün bir şekilde patika boyunca ilerledim. Matthew Gilbert beni bekliyordu ve mavnanın arka kısmındaki ahşap koltuğu işaret etti. Oturup etrafa baktım. Hemen arkamda iki tane devasa kapak vardı, kilitleri sallanıyordu. Bu mavna işler durumdaydı ve kapakların ardında bir tür yük olmalıydı.</p>

  <p>Birkaç dakika içinde kuzeye doğru yola koyulduk. Alice'i son bir kez daha görebilme umuduyla sürekli olarak arkamı dönüp köprüye bakıyordum, ama Alice görünmedi. Onu bu şekilde bırakıp gitmek içimi eziyordu.</p>

  <p>&nbsp;</p>

  <p>Ara sıra tam ters istikamette giden mavnalar geçiyorduk. Her seferinde Bay Gilbert diğer mavnacıyla selamlaşıyordu. Bu teknelerin boyutları değişiyordu ancak hepsi uzun ve dardı, ayrıca hepsinde bir ya da birden çok kapak bulunuyordu. Gelgelelim bazıları parlak, rengârenk boya işleriyle süslenmişken diğerleri siyah ve çamurluydu; güvertelerindeki kömür parçalarıysa taşıdıkları yük hakkında bir fikir veriyordu.</p>

  <p>Saat yaklaşık bir olduğunda Bay Gilbert atları durdurdu, koşum takımlarını çözüp onları kanalın kıyısındaki çimenlik alana bağladı. Atlar otlarken alelacele bir ateş yakıp öğle yemeği hazırlıklarına başladı. Yardım edip edemeyeceğimi sorduysam da başını iki yana salladı.</p>

  <p>"Misafirler çalışmaz," dedi. "Ben olsam olabildiğince dinlenirdim. Bill Arkwright çıraklarını sıkı çalıştırır. Yanlış anlama, çok iyi bir adamdır -işinde de çok iyidir- ve eyalet için çok şey yaptı. Ayrıca azimlidir de. Avının kokusunu bir kez aldı mı peşini asla bırakmaz."</p>

  <p>Patates ve havuç doğrayıp ateşin üzerine yerleştirdiği tencerede kaynattı. Mavnanın arka kısmına oturup ayaklarımızı suya doğru sarkıtarak ahşap tabaklardan ellerimizle yedik. Yemek yeterince pişmemişti ve hem havuçlar hem de patatesler hâlâ sertti. Ne var ki ben mavnacının atlarını dahi yiyebilecek kadar acıktığımdan lokmalarımı iyice çiğneyip yuttum. Sessizce yedik fakat bir süre sonra ayıp olmasın diye mavnacıyla konuşmaya çalıştım.</p>

  <p>"Bay Arkwright'i uzun zamandır mı tanıyorsunuz?" diye sordum.</p>

  <p>"On yıl hatta belki daha da fazla," diye yanıtladı Bay Gilbert. "Bill değirmende ailesiyle birlikte yaşıyordu ama ailesi yıllar önce öldü. Yerel hayalet olduktan sonra da iyi bir müşterim oldu. Her ay yüklü miktarda tuz alır. Ona beş büyük fıçı doldururum. Daha başka şeyler de sağlarım: mum, yiyecek; aklına ne gelirse. Özellikle de şarap... Bill içkiyi sever. Mürver ya da hindiba şarabı onu kesmez. Kırmızı şarabı tercih eder. Şarap ayda bir gemiyle Sunderland Burnuna gelir, ben de oradan alırım. İyi para öder."</p>

  <p>Tuz miktarı merakımı uyandırdı. Hayaletler tuzu demirle birleştirerek öcüleri bağladıkları çukurların iç duvarlarını kaplamakta kullanırlardı. Aynı zamanda Karanlık'a ait yaratıklara karşı bir silah olarak da kullanılabilirdi. Fakat biz buna kıyasla çok az bir miktar kullanıyor ve ufak keseler içinde köy bakkalından alıyorduk. Her ay beş fıçı tuzu ne yapıyordu ki?</p>

  <p>"Şimdi ambarda bunlar mı var: tuz ve şarap?" diye sordum.</p>

  <p>"Şu anda ambar boş," diye yanıtladı başını iki yana sallayarak. "Caster'daki bir yapı ustasına arduvaz götürdüm ve biraz daha almak üzere taş ocağına geri gidiyorum. Bu meslekte her tür şey taşırız. Ben kömür dışında her şeyi taşırım. Kömür öyle bol ve ucuz ki bölmeleri hırsızlığa karşı kilitlemekle uğraşmaya bile değmez. Üstelik tüm o kir her yere bulaşıyor, bu yüzden ben kömür taşımacılığını uzmanlarına bırakıyorum."</p>

  <p>"Şu Bay Arkwright'ın değirmeni, kanalın üzerinde mi?"</p>

  <p>"Yakın sayılır," diye yanıtladı Bay Gilbert. "Mavnadan göremezsin, ağaçlarla çalıların arkasında kalır; ama kanalın kıyısından kendini fazla zorlamadan bahçesine bir taş atabilirsin. Issız bir yer fakat buna alışacağına hiç şüphem yok."</p>

  <p>Yeniden sustuk, fakat benim aklıma yolculuk sırasında gözlemlediğim bir şey geldi.</p>

  <p>"Kanalın üzerinde çok sayıda köprü var. Neden bu kadar fazla köprü gerekiyor?"</p>

  <p>"Söylediğinde haklısın," dedi Bay Gilbert başını sallayıp onaylayarak. "Kanal, kazıldığında pek çok çiftliği ikiye ayırdı. Çiftçilere topraklarını almak için para verdiler, ancak yine de kanalın diğer tarafında kalan tarlalara erişimlerini sağlamaları gerekiyordu. Ama bunun başka bir nedeni daha var. Atlar ve mavnalar soldan ilerler. Yani yön değiştirmek istediğinde atlar bir kıyıdan öbürüne geçebilir. Neyse, artık yola devam edelim. Değirmene hava kararmadan önce varman iyi olur."</p>

  <p>Bay Gilbert atları mavnaya bağladı ve çok geçmeden yine yavaşça kuzeye ilerlemeye başladık. Şafak söktüğünde hava sisliydi, ama doğan güneşle birlikte dağılacağı yerde, sis iyice yoğunlaşarak görüş mesafesini birkaç adıma kadar düşürdü. En yakındaki atın sırtını görebiliyordum, ne var ki onun yanındaki at ve Matthew Gilbert'ı göremiyordum. Toynaklardan çıkan ritmik <span class="t21">tak-taka-tak</span> sesleri dahi boğuktu. Ara sıra bir köprünün altından geçiyorduk, ancak bunun dışında görecek başka bir şey yoktu ve orada öylece oturmaktan yorgun düştüm.</p>

  <p>Hava kararmadan bir saat kadar önce, Bay Gilbert atları durdurup, oturduğum yere geldi. Neşeli bir şekilde, "İşte geldik!" diye seslenerek sisin ortasında bir yeri işaret etti. "Bill Arkwright'in evi tam karşıda..."</p>

  <p>Çantamla asamı alıp patikaya indim. Kanalın kıyısında, Bay Gilbert'in en öndeki atı bağladığı büyükçe bir direk vardı. "Zilin beş kez çalınması hayalete ihtiyacı olan biri değil de benim mal getirdiğim anlamına gelir. Hayalet ihtiyacında üç kez çalmak adettendir. Bill dışarı çıkıp getirdiklerimi alır. Eğer çok fazla mal varsa ben de bazen bahçe kapısına kadar taşımasına yardımcı olurum. Evine daha fazla yaklaşılmasından hoşlanmaz!"</p>

  <p>Anlıyordum. Demek o da bu konuda tıpkı ustam gibiydi. Yardıma ihtiyacı olan insanlar dört yol ağzındaki zili çalardı ve ne istediklerini öğrenmek için genellikle ben giderdim.</p>

  <p>Direğin ötesinde tek görebildiğim gri sisten bir duvardı, fakat aşağıdan bir yerden gelen su sesini duyabiliyordum. Tam bu noktada kanal civar tarlalardan yüksekteydi. Patikadan ayrılan otlarla kaplı dik bir yol alçalarak sisin içinde gözden kayboluyordu.</p>

  <p>"Bahçe yalnızca doksan adım kadar uzakta," dedi Bay Gilbert. "Bu kıyının dibinde bir dere var. Onu takip etmen yeterli. Evin altından akıyor. Eskiden burası bir değirmenken su değirmenini döndürmeye yarıyordu. Her neyse, iyi şanslar. Herhalde bir dahaki sefere tuz ya da şarap kasaları getirdiğimde görüşürüz," diyerek göz kırptı.</p>

  <p>Sonra atları çözüp sisin içinde gözden kayboldu. Bir kez daha boğuk toynak sesleri duyuldu ve mavna kuzeye doğru kayarak ilerlemeye başladı. Toynak sesleri duyulmaz oluncaya dek orada öylece durup bekledim. Sonra, aşağıdaki çağlayan suyun sesini saymazsak, kendimi mutlak bir sessizliğin ortasında buldum. Titredim. Kendimi daha önce hiç bu kadar yalnız hissetmemiştim.</p>

  <p>Dik yoldan aşağıya inince kendimi hızla akan bir derenin kıyısında buldum. Bana doğru hızla akıp kanalın altında kalan karanlık bir tünele giren su, diğer taraftan çıkıyor olmalıydı. Görüş mesafesi biraz daha iyiydi, ama hâlâ her yöne bir düzine adımdan fazla değildi. Çamurlu patikayı takip ederek derenin akış yönünün tersine, eve doğru ilerlemeye başladığımda çok geçmeden sisin içinden evin belirmesini bekliyordum.</p>

  <p>Ne var ki her iki kıyıda da yalnızca dalları suya kadar eğilmiş ağaçları -salkımsöğütleri- görebiliyordum. Bu dallar sürekli eğilip kalkmamı gerektirdiğinden, ilerlememi yavaşlattı. En sonunda Arkwright'ın bahçesine ulaştım. İlk bakışta geçişi imkânsız ağaç, fundalık ve fidanlardan oluşuyordu. Ancak önce aşılması gereken bir başka engel vardı.</p>

  <p>Bahçe paslı, demir bir çitle çevriliydi: Neredeyse iki metre yüksekliğinde sivri uçlu parmaklıklar üç sıra yatay çubukla birbirine tutturulmuştu. Bahçeye nasıl girebilirdim? Çite tırmanmak çok zordu ve en tepeye çıkıp sorun yaşamak istemiyordum. Ben de bir başka giriş bulabilme ümidiyle parmaklıkları sola doğru takip etmeye başladım. Artık Matthew Gilbert'a iyiden iyiye sinirlenmeye başlamıştım. Bana dereyi takip etmemi söylemişti, ama neyle karşılaşacağımı ya da evi nasıl bulacağımı açıklama zahmetine girmemişti.</p>

  <p>Parmaklıkları birkaç dakika takip ettikten sonra patika iyice çamurlu ve ıslak bir hal aldı. Sazlık öbekleri ve su birikintileri vardı ve üzerinde ilerleyebilecek sert bir zemin bulabilmek için neredeyse sağ omzumu parmaklıklara dayayarak yürümem gerekiyordu. Ama en sonunda dar bir açıklığa ulaştım.</p>

  <p>Bahçeye girer girmez su dolu bir hendekle karşılaştım. Su bulanıktı ve derinliğini kestirmek imkânsızdı. Genişliği neredeyse dokuz adım kadardı, yani öncesinde koşacak bir mesafe olmadan atlanamazdı. Derinliğini ölçebilmek için asamı suya daldırınca suyun ancak ayak bileklerime kadar geldiğini görünce şaşırdım. Bir tür koruma sağlamak üzere oluşturulmuş bir hendeğe benziyordu, ancak bunun için fazla sığdı. İyi de o zaman ne işe yarıyordu?</p>

  <p>Şaşkınlık içinde ilerleyince pantolonumun paçaları sırılsıklam oldu. Hendeğin karşı tarafında beni sık çalılıklar karşıladı, ne var ki aralarından ilerleyen dar bir patika vardı ve kısa bir süre sonra şimdiye dek gördüğüm en yüksek söğüt ağaçlarının bulunduğu geniş, çimenlik bir alana açıldı. Sisin içinden uzun, ince ve ıslak parmaklarını kıyafetlerimde gezdirip saçlarımı karıştıran bir takım devler gibi yükseliyorlardı.</p>

  <p>En nihayetinde yeniden derenin sesini duyunca Arkwright'ın değirmenini gördüm. Hayalet'in Chipenden'daki evinden daha büyüktü, ama büyüklüğünden başka etkileyici bir yanı yoktu. Ahşap olan bina köhnemişti ve yıkıldı yıkılacak gibi görünüyordu. Çatı ve duvarlar tuhaf açılar yaparak birleşiyordu; çatı yosun tutmuştu, oluklarındansa otlar ve ufak fideler sarkıyordu. Binanın bazı kısımları basbayağı çürümüştü ve oldukça güvensiz görünüyordu; sanki tüm bina vaktini doldurmayı ve kışın ilk fırtınasıyla birlikte gelecek olan kaçınılmaz sonunu bekliyordu.</p>

  <p>Evin ön kısmında dere, sert bir şekilde devasa ahşap su değirmenine çarpıyor ve akıntının onca şiddetine rağmen değirmen yerinden kımıldamıyordu; su daha sonra binanın altındaki karanlık bir tünele akıyordu. Değirmene daha dikkatlice bakınca çürüyüp kırılmış olduğunu gördüm, muhtemelen yıllardır yerinden kıpırdamamıştı.</p>

  <p>Vardığım ilk kapı, üzerine tahtalar çakılarak kapatılmıştı. Yakınındaki pencereler de öyle... Bunun üzerine büyük, sağlam bir kapının bulunduğu dar bir verandaya ulaşıncaya dek dereye doğru ilerlemeye devam ettim. Burası ana giriş gibi göründüğünden kapıyı üç kez çaldım. Belki de Arkwright şimdiye dek dönmüştü? İçeriden yanıt gelmeyince bir kez daha sertçe çaldım. En sonunda tokmağı çevirdim fakat kapı kilitliydi.</p>

  <p>Şimdi ne yapacaktım? Bu soğuk ve nemli havada öylece basamaklarda oturacak mıydım? Durum hava aydınlıkken bile fenaydı, üstelik çok yakında karanlık çökecekti. Arkwright hava kararmadan önce gelecek diye bir şey yoktu. Sudaki cesedi incelemesi günler sürebilirdi.</p>

  <p>Sorunumu çözmenin bir yolu vardı. Hayalet'in çilingir olan erkek kardeşi Andrew'un yaptığı özel bir anahtarım vardı. Çoğu kapıyı açabiliyordu ve bunu da kolayca açabileceğini bildiğim halde kullanmaya çekiniyordum. Birinin evine izinsiz girmek doğru gelmediğinden bir süre daha bekleyip Arkwright'ın gelip gelmeyeceğini görmeye karar verdim. Ne var ki çok geçmeden soğuk ve nem kemiklerime işlemeye başlayıp fikrimi değiştirmeme neden oldu. Ne de olsa altı ay boyunca burada yaşayacaktım ve Arkwright geleceğimi biliyordu.</p>

  <p>Anahtar kilitte kolaylıkla döndü, ama kapı yavaşça açılırken menteşeleri gıcırdadı. Değirmenin içerisi oldukça kasvetliydi, hava nemliydi ve küfle karışık sert bir şarap kokusu vardı, içeri doğru bir adım atarak gözlerimin karanlığa alışmasını bekledikten sonra etrafa baktım. Odanın karşı ucunda büyükçe bir masa vardı ve bu masanın tam ortasında, üzerine tek bir mum yerleştirilmiş ufak, pirinçten bir şamdan duruyordu. Asamı yere bırakıp odayı aydınlatmak için çantamla iterek kapıyı biraz daha araladım. Cebimden çıra kutumu çıkardım ve çok geçmeden bir mum yakmıştım bile. Ardından şamdanın altına yerleştirilmiş bir kâğıt olduğunu gördüm. Bir bakışta bunun bana yazılmış bir not olduğunu anlayınca alıp okumaya başladım:</p>

  <p>&nbsp;</p>

  <p><span class="t23">Sevgili Ward Üstat,</span></p>

  <p><span class="t23">Görünü</span><span class="t23">ş</span><span class="t23">e bak</span><span class="t23">ı</span><span class="t23">l</span><span class="t23">ı</span><span class="t23">rsa inisiyatifini kullanm</span><span class="t23">ı</span><span class="t23">ş</span><span class="t23">s</span><span class="t23">ı</span><span class="t23">n, yoksa geceyi d</span><span class="t23">ı</span><span class="t23">ş</span><span class="t23">ar</span><span class="t23">ı</span><span class="t23">da, karanl</span><span class="t23">ı</span><span class="t23">kta geçirmen gerekirdi ki bu hiç de ho</span><span class="t23">ş</span> <span class="t23">bir deneyim olmazd</span><span class="t23">ı</span><span class="t23">. Burada Chipenden'dan çok farkl</span><span class="t23">ı</span> <span class="t23">ş</span><span class="t23">eyler göreceksin.</span></p>

  <p><span class="t23">Her ne kadar Bay Gregory ile ayn</span><span class="t23">ı</span> <span class="t23">meslekten olsak da çal</span><span class="t23">ı</span><span class="t23">ş</span><span class="t23">ma yöntemlerimiz farkl</span><span class="t23">ı</span><span class="t23">d</span><span class="t23">ı</span><span class="t23">r. Ustan</span><span class="t23">ı</span><span class="t23">n evi, içerisi ar</span><span class="t23">ı</span><span class="t23">nd</span><span class="t23">ı</span><span class="t23">r</span><span class="t23">ı</span><span class="t23">lm</span><span class="t23">ı</span><span class="t23">ş</span> <span class="t23">bir tür s</span><span class="t23">ığı</span><span class="t23">nakt</span><span class="t23">ı</span><span class="t23">r, oysa burada ölüler kol gezer ve ben böyle olmas</span><span class="t23">ı</span><span class="t23">n</span><span class="t23">ı</span> <span class="t23">istiyorum. Sana zarar vermezler, o yüzden onlar</span><span class="t23">ı</span> <span class="t23">kendi hallerine b</span><span class="t23">ı</span><span class="t23">rak. Hiçbir</span> <span class="t23">ş</span><span class="t23">ey yapma.</span></p>

  <p><span class="t23">Kilerde yiyecek, kap</span><span class="t23">ı</span><span class="t23">n</span><span class="t23">ı</span><span class="t23">n yan</span><span class="t23">ı</span><span class="t23">ndaysa ocak için odun var, istedi</span><span class="t23">ğ</span><span class="t23">in gibi yiyip iyice uyu. Geceyi mutfakta geçirip gelmemi beklemen en mant</span><span class="t23">ı</span><span class="t23">kl</span><span class="t23">ı</span><span class="t23">s</span><span class="t23">ı</span> <span class="t23">olacakt</span><span class="t23">ı</span><span class="t23">r. Evin alt k</span><span class="t23">ı</span><span class="t23">s</span><span class="t23">ı</span><span class="t23">mlar</span><span class="t23">ı</span><span class="t23">na inmeye ya da kilitli olan en üst odaya girmeye kalk</span><span class="t23">ı</span><span class="t23">ş</span><span class="t23">ma.</span></p>

  <p><span class="t23">Hem senin hem de benim iyili</span><span class="t23">ğ</span><span class="t23">im için bu isteklerimi uygula.</span></p>

  <p class="p14"><span class="t23">Bill Arkwright</span></p>

  <p>&nbsp;</p>
</body>
</html>
