<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xml:lang="tr">
<head>
  <meta content="Atlantis Word Processor 1.6.6.0" name="Generator" />
  <link href="../Styles/balci60.css" rel="stylesheet" type="text/css" />

  <title>BÖLÜM 20</title>
</head>

<body>
  <h1 class="h11">BÖLÜM 20</h1>

  <p class="p10"><span class="t7">SEÇENEK YOK</span></p>

  <p>&nbsp;</p>

  <p>Ustamın her an gelmek üzere olduğunu bile bile orada öylece çaresiz bir şekilde oturuyordum; eğer işler Morwena'nın istediği gibi giderse önce ustam ölürdü. Fakat durum hâlâ umutsuz değildi, çünkü tuhaf bir nedenden ötürü Şeytan bizi bırakıp gitmişti. Ustamı öldürmek o kadar kolay olmayacaktı. En azından dövüşme şansı vardı, iyi de, ben ona nasıl yardım edebilirdim?</p>

  <p>Beni kolona bağlayan kalın ipten kurtulmak için debelendim. Son derece sıkı bağlanmıştı ve ne kadar uğraştıysam da hiçbir şey değişmedi. Uzaktan belli belirsiz bir ses geldiğini duydum. Acaba bu ses, bekleyen adamlardan mı geliyordu? Yoksa Hayalet mi gelmişti?</p>

  <p>Bir an sonra şüpheye mahal kalmadı. Hayalet, elinde asası ve çantası olduğu halde rıhtım boyunca bana doğru yürürken ayak sesleri yankılanıyordu. Sanırım birbirimizi tam olarak aynı anda fark ettik, çünkü ben onu görür görmez o da olduğu yerde durdu. Bir süre bana baktıktan sonra daha yavaş yürümeye başladı. Bunun bir tuzak olduğunu anlamış olduğunu biliyordum. Yoksa neden bu şekilde görünür bir yere bağlanırdım ki? Geri çekilip kaçabilir ya da ilerleyerek onu bekleyen her neyse üstesinden gelmeyi umabilirdi. Beni bırakıp gitmeyeceğine emindim; yani aslında ortada bir seçim yoktu.</p>

  <p>Yirmi adım kadar sonra deponun ağırlığını taşıyan dev kolonların birinin altında yeniden durdu. Yerde yatmakta olan iki ölü ata bakıyordu. Fenerin ışığıyla aydınlanan yüzü yaşlı ve cılız görünüyordu, fakat gözleri hâlâ şiddetle parlıyordu. Deponun karanlıkta kalan yerlerini kolaçan eden duyularınınsa son derece keskin ve tetikte olduğu açıktı.</p>

  <p>Yeniden bana doğru ilerlemeye başladı. Onu Morwena'dan gelebilecek tehdide karşı uyarmak için başımla suyu işaret edebilirdim. Ama bunu yapmak hemen sağında, karanlığın içinde onu bekleyen diğer tehlikeye dikkatini vermesine engel olabilirdi.</p>

  <p>Benden yirmi adım kadar ötedeyken aniden durup bu kez çantasını yere koydu, her iki eliyle kavradığı asasını kırk beş derece açı yapacak şekilde kaldırarak savunma duruşuna geçti. Asanın ucundaki bıçağı çıkarttığını duydum ve sonra her şey çok hızlı olup bitti.</p>

  <p>İki haydut solumdaki karanlıktan çıkarken, ellerindeki uzun bıçakları fenerin ışığında parlıyordu. Hayalet sırtını suya vererek onlara karşı kendini savunmak için olduğu yerde döndü. Hasımları bir an için duraksadı. Muhtemelen asanın ucundaki bıçağı görmüşlerdi. Ya da Hayalet'in bakışlarındaki kararlılığı... Fakat sonra bıçaklarını havaya kaldırıp saldırıya geçince Hayalet de harekete geçti. Asasının kalın sapının uç kısmıyla adamlardan birinin şakağına sertçe vurdu. Adam sessizce yere düşerken bıçağı elinden fırladı ve Hayalet bu kez bıçağını ikinci saldırgana doğru savurdu. Bıçak adamın omzuna girerken o da kendi bıçağını düşürüp acı içinde bağırarak dizlerinin üzerine çöktü.</p>

  <p>Hayalet, asasını yerdeki düşmanına doğru çevirdi ve bir an için bıçağı indirecekmiş gibi göründüyse de başını iki yana sallayıp ona alçak sesle bir şeyler söyledi. Adam güç bela ayağa kalkıp omzunu tutarak karanlığın içinde gözden kayboldu. Hayalet ancak o zaman bana doğru baktığında, çaresiz bir şekilde başımla kanalı işaret edebildim.</p>

  <p>Onu tam zamanında uyarmıştım. Morwena, Hayalet'in yüzünü paramparça etmek üzere kollarını açmış halde sudan fırladığında sol gözü kapalıydı.</p>

  <p>Ustam ona aynı hızla karşılık verdi. Olduğu yerde dönüp asasını soldan sağa doğru hızla çevirdi. Asa Morwena'nın boğazını yalayıp geçerken Morwena öfke dolu bir çığlık attı ve dengesiz bir şekilde suya atladı.</p>

  <p>Hayalet durup suyun içine baktı. Sonra sağ eliyle uzandığı kukuletasını öne çekerek yüzünü örttü. Kapalı gözünü görünce karşısında kimin olduğunu anlamış olmalıydı. Göz teması olmazsa Morwena kanlı gözünü ona karşı kullanamazdı. Ne var ki Hayalet de 'kör' dövüşmek zorundaydı.</p>

  <p>Hiç hareket etmeden bekledi ve ben de kanalın yüzeyindeki son kıpırtıların dinip suyun ayna kadar kımıltısız bir hal almasını endişe içinde izledim. Aniden Morwena yeniden suyun içinden fırladı. Bu ikinci saldırı ilkinden daha aniydi. Rıhtımın ucunda durup perdeli ayaklarını sertçe ahşap zemine indirdi. Kanlı gözü açılmış, öfke dolu kırmızı bakışı Hayalet'e yönelmişti. Ancak Hayalet başını kaldırmadan asasını bacaklarına doğru vurunca Morwena geri çekilmek zorunda kaldı.</p>

  <p>Morwena vakit kaybetmeden sol elini Hayalet'in omzuna doğru savurduysa da, tam zamanında kaçmayı başardı. Ardından Morwena diğer tarafa doğru ilerlerken Hayalet asasını sol elinden sağ eline alıp sert bir şekilde saldırdı. Bu, bahçesindeki ölü ağaç üzerinde uygulamasını yaptığım hareketti; yazın Grimalkin'e karşı başarılı bir şekilde kullandığımda hayatımı kurtaran hareket.</p>

  <p>Hareketi kusursuz bir şekilde tamamlayarak bıçağı Morwena'ya yandan sapladı. Cadı, acı içinde bağırıp havaya sıçradığı gibi ters takla atarak suya atladı. Hayalet uzun bir süre beklediyse de yeni bir saldırı olmadı.</p>

  <p>Ancak o zaman, hızla yanıma gelip ağzımdaki örtüyü çekip aldı.</p>

  <p>"Alice ambara bağlanmış durumda!" diye bağırdım. "Bay Gilbert öldü. Ve size sudan saldıran Morwena'ydı! Şeytan'ın öz kızı! Ve daha başka cadılar da yolda olabilir!"</p>

  <p>"Sakin ol evlat," dedi Hayalet. "Seni hemen çözeceğim."</p>

  <p>Bunun üzerine asasını kullanıp iplerimi kesti. Ben kan dolaşımımı hızlandırmak için bileklerimi ovarak yavaşça ayağa kalkarken, ustam saldırganlardan birinin rıhtım zemininde duran bıçağını işaret etti.</p>

  <p>"Ben nöbet tutarken sen de onu kurtar," dedi.</p>

  <p>Mavnaya çıktık ve Hayalet, asası hazır vaziyette yanımda kararlı bir şekilde dururken, ben de ambar kapağını araladım. Alice aşağıdan bana bakıyordu. Ellerini ve ağzını bağlayıp onu mavnacının cesedinin yanında bırakmışlardı.</p>

  <p>"Şeytan buradaydı. Bay Gilbert'in suretine bürünmüş," dedim ustama.</p>

  <p>"Eh, bu zavallı adam için artık yapabileceğimiz bir şey yok," dedi Hayalet üzgün bir şekilde başını iki yana sallayarak. "Onu bulup gömme işini başkalarına bırakmamız gerekecek. Ama sen kızı kurtar. Buradan olabildiğince çabuk gitmeliyiz. Cadının yarası ciddi değil. Yeniden saldırıya geçeceğine hiç şüphem yok."</p>

  <p>İplerini keserken Alice'in titrediğini hissedebiliyordum. Tek kelime etmedi, ama gözleri korkudan iyice irileşmişti. Görünüşe bakılırsa Şeytan'ın bu kadar yakınında olmak onu benden daha çok korkutmuştu.</p>

  <p>Üçümüz birlikte rıhtıma çıkınca Hayalet kuzeyi işaret edip depodan öyle hızlı çıktı ki ona yetişmekte zorlandım.</p>

  <p>"Chipenden'a dönmüyor muyuz?" diye sordum.</p>

  <p>"Hayır evlat. Morwena peşimize düşerse oraya varacak kadar vaktimiz olmaz. Önce zavallı Bill Arkwright'ın evine gidiyoruz. Sığınabileceğimiz en yakın yer orası. Ama bu kanalın kıyısından ne kadar çabuk uzaklaşırsak o kadar iyi," diyerek temkinli bir şekilde suya baktı.</p>

  <p>"Değirmene giden kestirme bir yol biliyorum," dedi Alice. "Bir zamanlar Kemikli Lizzie ile birlikte oraya yakın bir yerde yaşıyordum. Kanalı aşıp batıya doğru ilerlememiz gerekiyor."</p>

  <p>"O zaman önden git kızım," dedi Hayalet.</p>

  <p>Böylelikle ilk köprüyü aşıp patikadan ayrılarak taş döşeli caddelerin karanlığında kuzeye ilerledik. Kale ve zindanlarıyla Caster bizim mesleğimizi yapanlar için hiç uygun bir yer değildi; neyse ki etrafta oradan geçtiğimizi görebilecek çok az insan vardı. En sonunda kenti arkamızda bırakıp rahatladık ve yıldızlarla soluk yarım ayın ışığında kırlar boyunca Alice'i takip etmeye başladık. En sonunda Manastır Bataklığı'nın kıyısından ilerleyip değirmenin bahçesine vararak tuzlu su dolu hendeği aştık.</p>

  <p>"En son ne zaman tuz eklendi?" diye sordu Hayalet. Caster'da kanalın yanındaki patikadan çıktığımızdan bu yana ilk kez biri konuşuyordu.</p>

  <p>"Daha dün ekledim," dedim.</p>

  <p>Söğüt ağaçlarıyla çevrili bahçeye girerken bir hırıltı duyuldu ve Pençe belirdi. Eğilip başını okşayınca yanımda yürümeye başladı.</p>

  <p>"Bu köpek hayatımı kurtardı," dedim. Ne Hayalet ne de Alice bir şey dedi. Kapıya yaklaşırken Pençe yanımızdan ayrılıp evin kenarından su değirmenine doğru ilerledi. Onun dışarıda olması daha iyiydi. Böylece bahçeye yaklaşan bir cadı olursa bizi uyarabilirdi.</p>

  <p>Çok geçmeden değirmenin mutfağına girdik ve vakit kaybetmeden ocağa odun atıp yaktım. Hayalet ve Alice oturup beni izlediler. Ustam derin düşüncelere dalmıştı. Alice ise hâlâ korku içindeydi.</p>

  <p>"Saat erken ama kahvaltı hazırlayayım mı?" diye sordum.</p>

  <p>Ustam sertçe başını iki yana salladı. "Hazırlamasan daha iyi olur evlat. Her an Karanlıkla karşı karşıya gelebiliriz, oruç tutmamız gerek. Ama kız bir şeyler yemek ister herhalde."</p>

  <p>Alice başını Hayalet'ten daha da sert bir şekilde salladı. "Aç değilim!" dedi.</p>

  <p>"Eh, o halde olan biteni anlamaya çalışmamız gerek. Daha en başından bir bit yeniği sezmiştim," dedi Hayalet. "Chipenden'a dönüp de Alice'in notuyla senin bir önceki mektubunu okur okumaz. Ama tam değirmene doğru yola çıkmak üzereyken dört yol ağzındaki zil çaldı. Gelen köyün demircisiydi; Birileri üzerinde ismim yazılı bir mektubu kapısının altından atmıştı. Üzerinde acil yazılıydı. Mektup senin el yazınla yazılmıştı evlat, fakat her zamankinden daha titrek bir el yazısıydı bu, sanki apar topar yazmışsın gibi. Büyük bir tehlikeyle karşı karşıya kaldığın ve yardıma ihtiyacın olduğu yazıyordu. Tehlikenin nedeni yazmıyordu; sadece Caster'daki şu deponun adresi vardı.</p>

  <p>"Aynı anda iki farklı yerde olamayacağını biliyordum, ama Caster değirmene giden yol üzerinde olduğundan önce oraya gittim. Bir sorun çıkmasını bekliyordum ve kesinlikle de öyle oldu. Ancak yine de beni rahatsız eden bir şey var. Kız tehlikede olduğunu nasıl bildi? Ona nasıl haber ulaştırdın?"</p>

  <p>Hayalet bana sertçe bakınca gerçeği gizleyemedim. Derin bir nefes aldım. "Ayna kullandım," diyerek başımı eğdim, gözlerinin içine bakamıyordum.</p>

  <p>"Ne dedin evlat?" dedi Hayalet son derece alçak bir sesle. "Doğru mu duydum? Ayna? <span class="t21">Bir ayna?.."</span></p>

  <p>"Bu sizinle iletişim kurmanın tek yoluydu!" deyiverdim. "Çaresizdim. Bay Arkwright ölmüştü, Morwena onu öldürmüştü ve sırada benim olduğumu biliyordum. Size ihtiyacım vardı. Onunla tek başıma mücadele edemezdim."</p>

  <p>Ustam araya girdi. "Bir Deane'in bizimle yaşamasına asla izin vermemem gerektiğini biliyordum!" dedi öfke içinde Alice'e bakarak. "Sana kötü şeyler öğretti. Karanlık'ın yöntemlerini kullanmak seni savunmasız kılar. O aynayı kullandığın an Şeytan nerede olduğunu öğrenmiştir; ilettiğin mesaj her neyse onu da görmüştür."</p>

  <p>"Bunu bilmiyordum," dedim zayıf bir ses tonuyla.</p>

  <p>"Öyle mi? Eh, artık biliyorsun işte. Ve sana gelince kızım," diye devam etti ayağa kalkıp sertçe Alice'e bakarak, "alışılmadık bir şekilde sessizsin. Söyleyeceğin bir şey yok mu?"</p>

  <p>Alice yanıt vermek yerine yüzünü elleriyle kapayıp hıçkıra hıçkıra ağlamaya başladı.</p>

  <p>"Şeytan'ın o kadar yakınında olmak onu çok korkuttu," dedim. "Onu daha önce hiç böyle görmemiştim."</p>

  <p>"Evlat, kızın sorunu ne biliyorsun, değil mi?"</p>

  <p>Başımı hayır anlamında salladım. Ne demek istediğini bilmiyordum.</p>

  <p>"Şeytan, Karanlık'ın vücut bulmuş halidir. Karanlık'a ait olanların ruhlarına sahip olup onları kontrol eden Şeytan'ın ta kendisinin... Kızımız bir cadı olarak eğitim almış ve Karanlık'a ait bir yaratık olmasına ramak kalmıştı. Durum böyle olunca Şeytan'ın gücünü hissediyor ve ruhunu nasıl kolaylıkla ele geçirebileceğini biliyor. Savunmasız ve bunun farkında. Bu da onu korkutuyor."</p>

  <p>"Fakat..." diyecek oldum.</p>

  <p>"Nefesini boş yere harcama evlat! Uzun bir gece oldu ve seni dinleyemeyecek kadar yorgunum. Bana anlattıklarından sonra ikinize bakmaya katlanamıyorum, o yüzden yukarı çıkıp biraz uyuyacağım. Sizin de aynı şeyi yapmanızı öneririm. Bir şey yaklaşacak olursa şu köpek bizi uyaracaktır."</p>

  <p>Hayalet yukarı çıkınca Alice'e döndüm. "Hadi ama, Hayalet haklı," dedim. "Biraz uyuyalım."</p>

  <p>Yanıt vermeyince zaten derin bir uykuya dalmış olduğunu fark ettim. Bunun üzerine ben de sandalyeme gömülüp çok geçmeden uykuya daldım.</p>

  <p>Birkaç saat sonra irkilerek uyandım. Pencerelerden gün ışığı sızıyordu ve etrafa göz gezdirince Alice'in uyanmış olduğunu gördüm. Fakat gördüğüm şey beni şaşkına çevirdi. Kalemimi almış defterime alelacele bir şeyler yazıyordu. Bir yandan da kendi kendine mırıldanıyordu.</p>

  <p>&nbsp;</p>
</body>
</html>
