<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xml:lang="tr">
<head>
  <meta content="Atlantis Word Processor 1.6.6.0" name="Generator" />
  <link href="../Styles/balci60.css" rel="stylesheet" type="text/css" />

  <title>BÖLÜM 10</title>
</head>

<body>
  <h1 class="h11">BÖLÜM 10</h1>

  <p class="p10"><span class="t7">HAYALET'</span><span class="t7">İ</span><span class="t7">N MEKTUBU</span></p>

  <p>&nbsp;</p>

  <p>Kanalın kıyısındaki patikaya ulaşıp güneye doğru ilerledim. Başlangıçta Arkwright'in beni takip ederek zorla değirmene sürükleyeceğini düşünüp hızlı yürüyordum. Ama bir süre sonra bu korkum geçti. Benden kurtulduğuna sevinirdi. En başından beri bunu yapmaya, yani benden kurtulmaya çalıştığına hiç şüphem yoktu.</p>

  <p>Bir saat kadar öfke içinde yürüdükten sonra, hem sinirim hem de baş ağrım azaldı. Güneş ufukta batmak üzereydi. Hava soğuk ve açık, gökyüzü bulutsuzdu ve etrafta sise dair en ufak bir iz dahi yoktu. Keyfim yerine geldi. Çok geçmeden Alice'i görecek, yeniden Hayaletle çalışmaya başlayacaktım. Tüm bunlar bir kâbus gibi görünecekti.</p>

  <p>Geceyi geçireceğim bir yere ihtiyacım vardı; don olacak gibi görünüyordu. Hayaletle birlikte yolculuk ederken geceleri genellikle bir çiftlik ya da ağılda geçirirdik. Gelgeldim burasıyla Caster arasında kanal boyunca çok sayıda köprü vardı ve cübbeme sarınıp önüme çıkan bir sonraki köprünün altına sığınmaya karar verdim.</p>

  <p>Bir sonraki köprüye ulaştığımda hava kararmak üzereydi. Ama sağımdan gelen boğuk bir hırıltıyla olduğum yerde kalakaldım. Patikanın kenarındaki çalılığın hemen altında iri, siyah bir köpek yatıyordu. Bir bakışta bunun Arkwright'in köpeklerinden biri olduğunu anladım; şu Pençe dediği, azılı olan... Acaba beni yakalasın diye onu mu yollamıştı? Ne yapmalıydım? Geri mi dönmeliydim, yoksa yanından geçip yoluma devam etmeye mi çalışmalıydım?</p>

  <p>Öne doğru dikkatlice bir adım attım. Köpek hiç hareket etmeden öylece bana bakmaya devam etti. Bir adım daha atıp yanma gidince bir kez daha hırladı. Sağ omzumun üzerinden ona dikkatlice bakarak bir adım daha attım, sonra bir adım daha. Çok geçmeden ilerlemeye devam ettim, fakat köpeğin de patikaya çıkıp peşimden gelmeye başladığını duydum. Arkwright'in söylediklerini anımsadım:</p>

  <p><span class="t21">Ona s</span><span class="t21">ı</span><span class="t21">rt</span><span class="t21">ı</span><span class="t21">n</span><span class="t21">ı</span> <span class="t21">dönme, çok tehlikelidir.</span></p>

  <p>Ve şimdi Pençe tam arkamdaydı! Arkama bakınca aramızdaki mesafeyi koruduğunu fark ettim. Beni neden takip ediyordu? Bu köprünün altında uyumamaya karar verdim. Bir sonrakine kadar yürümeye devam edecektim. O zamana dek köpek sıkılıp evine dönmeye karar vermiş olurdu. Köprüye varmak üzereyken bir başka av köpeği daha belirip tehditkâr bir hırıltıyla bana doğru ilerlemeye başladı. Bu Diş'ti.</p>

  <p>İşte şimdi korkmuştum. Hem önümde hem arkamda kocaman birer köpek vardı. Yavaş ve temkinli bir şekilde çantamı yere bırakıp asamı hazırladım. Ani bir hareket yapacak olursam saldırabilirlerdi. Her ikisiyle birden başa çıkabileceğimi sanmıyordum. İyi de başka seçeneğim var mıydı? Asamın üzerindeki boşluğa parmağımı bastırıp bıçağı açtım.</p>

  <p>İşte tam o esnada köprünün ayağının altındaki karanlıktan gelen bir ses duyuldu:</p>

  <p>"Yerinde olsam bunu denemezdim Üstat Ward! Daha sen harekete geçemeden boğazını parçalarlar!"</p>

  <p>Arkwright yola çıkıp önümde durdu. Bu karanlıkta dahi suratındaki alaycı gülümsemeyi görebiliyordum.</p>

  <p>"Chipenden'a gidiyorsun, öyle mi evlat? Üç gün bile dayanamadın! Bu, çıraklarımın arasında bir rekor! Senin daha cesur olduğunu düşünmüştüm. Kesinlikle Bay Gregory'nin övdüğü gibi bir çırak değilsin..."</p>

  <p>Konuşmadım çünkü muhtemelen söyleyeceğim her şey onu daha da öfkelendirecekti. Yine dayak yiyebilirdim; hatta köpeklerini üstüme salabilirdi. Bunları düşünerek bıçağı kapatıp ne yapacağını beklemeye koyuldum. Acaba beni değirmene geri mi sürükleyecekti?</p>

  <p>Islık çalınca köpekler hemen yanına koştu. Başını iki yana sallayarak bana doğru yürüdü, elini cübbesinin cebine atarak bir zarf çıkardı.</p>

  <p>"Bu mektup ustandan bana geldi," dedi. "Oku ve kararını ver. İstersen Chipenden'a geri dönebilir, istersen eğitimine burada devam edebilirsin!"</p>

  <p>Bunun üzerine mektubu bana verip patika boyunca kuzeye doğru ilerlemeye başladı. Arkwright ve köpekler gözden kayboluncaya dek arkalarından baktım. Sonra mektubu zarftan çıkardım. Bu Hayalet'in el yazısıydı. Hava iyice karardığından, okumak güç oldu. Yine de üst üste iki kez okudum:</p>

  <p>&nbsp;</p>

  <p class="p10"><span class="t24">Bill Arkwright'a</span></p>

  <p><span class="t24">Senden çırağım Tom Ward'u mümkün olan en kısa sürede eğitmeni istiyorum. Durum çok acil. Bir önceki mektubumda bahsettiğim gibi Şeytan dünyada ve Karanlık artık hepimiz için daha tehlikeli. Bunu ondan gizlemeye çalıştıysam da, Şeytan'ın çok yakında oğlanı yeniden yok etmeye çalışmasından korkuyorum.</span></p>

  <p><span class="t24">Açık konuşmalıyım. Bir önceki çırağıma karşı sert tutumundan sonra bir başka çırağı daha sana gönderebileceğimi hiç düşünmemiştim. Ama bu yapılmalı. Tom Ward'un içinde bulunduğu durum gün geçtikçe daha ciddi bir hal alıyor. Şeytan'ın, doğrudan kendisi saldırmasa bile Karanlık'a ait daha başka yaratıkları üzerine salmasından endişe ediyorum. Oğlan her koşulda sertleştirilip ihtiyaç duyacağı avcılık ve dövüş becerilerini kazanmalı. Eğer hayatta kalırsa Karanlık'a karşı son derece etkili bir silah olacağını düşünüyorum, hatta belki de onlarca yıldır dünyamıza gelmiş hayaletlerin en ustası olacak.</span></p>

  <p><span class="t24">Bu nedenle büyük bir hata yapıyor olmadığımı umarak istemeye istemeye de olsa onu altı ay boyunca senin ellerine bırakıyorum. Yapılması gerekeni yap. Ve sana gelince Bill Arkwright, sana çırağımken verdiğim aynı öğüdü yineliyorum: Karanlık'la mücadele etmek senin görevin. Fakat sonucunda kendi ruhun çürüyecekse buna değer mi? Oğlana öğretecek çok şeyin var. Ona iyi bir öğretmen ol, tıpkı benim sana olduğum gibi. Ancak bu eğitim esnasında senin de bir şeyler öğrenmeni umuyorum. İçkiyi sonsuza dek bırak. Öfkeni geride bırak ve kaderinde belirlendiği gibi bir erkek ol.</span></p>

  <p class="p15"><span class="t24">John Gregory</span></p>

  <p>&nbsp;</p>

  <p>Mektubu zarfa yerleştirip arka cebime koydum. Sonra köprünün altındaki karanlığa girip cübbeme sarınarak soğuk, sert zemine uzandım. Uyuyuncaya kadar epey vakit geçti. Düşünmem gereken çok şey vardı.</p>

  <p>Hayalet korkularını benden saklamaya çalışmış, fakat bunda pek başarılı olamamıştı. Şeytan'ın beni öldürmek üzere geri geleceğini düşünüyordu gerçekten. Demek üzerime titremesinin nedeni buydu. Eğitim alıp sertleşmem için beni Arkwright'a göndermişti. Ancak bu, ayyaşın teki tarafından dayak yemem gerektiği anlamına mı geliyordu? Hayalet'in bile bazı çekinceleri vardı. Görünüşe bakılırsa Arkwright daha önceki çıraklarından birine de kötü davranmıştı. Yine de tüm bunlara rağmen beni bu acımasız yeni ustanın yanına göndermişti. Bunun önemli olduğunu düşünüyor olmalıydı. İşte tam o esnada Alice ile birlikte Malkin Ana'yla savaştığımız ve ben onun cadıyı yakmasına engel olduktan sonra Alice'in söylediği bir şey aklıma geldi:</p>

  <p><span class="t21">Kat</span><span class="t21">ı</span><span class="t21">la</span><span class="t21">ş</span> <span class="t21">yoksa hayatta kalamazs</span><span class="t21">ı</span><span class="t21">n! Sadece Ya</span><span class="t21">ş</span><span class="t21">l</span><span class="t21">ı</span> <span class="t21">Gregory'nin dediklerini yapmak yetmez. Sen de di</span><span class="t21">ğ</span><span class="t21">erleri gibi ölürsün!</span></p>

  <p>Ustamın çıraklarından birçoğu, bu iş için eğitim alırken ölmüşlerdi. Doğru, bu tehlikeli bir işti; özellikle de artık Şeytan dünyamızda kol gezerken. İyi de, katılaşmam demek Arkwright gibi acımasız olmam gerektiği anlamına mı geliyordu? Kendi ruhumun çürümesine izin mi verecektim?</p>

  <p>Bu düşünceler uzunca bir süre zihnimde dönüp durdu, fakat en sonunda derin, rüyasız bir uykuya daldım ve soğuğa rağmen şafağın ilk ışıklarına değin uyanmadım. Sabah yine sisliydi, ama bu kez benim zihnim keskin ve berraktı. Uyanır uyanmaz bir karara varmış olduğumu fark ettim. Arkwright'ın yanına dönüp eğitimime devam edecektim.</p>

  <p>Birincisi, ustama güveniyordum. Çekincelerine rağmen doğru olanı yaptığını düşünüyordu. İkinci olaraksa kendi içgüdülerim de aynı şeyi söylüyordu. Burada önemli bir şey olduğunu hissediyordum. Eğer Chipenden'a dönecek olursam burada alacağım eğitimden mahrum kalırdım. Ve eğer bu eğitimi almazsam yeterince gelişemezdim. Yine de bu benim için zorlu bir süreç olacaktı ve Arkwright ile altı ay geçirmek hiç de hoşnut olduğum bir düşünce değildi.</p>

  <p>&nbsp;</p>

  <p>Değirmene geri döndüğümde ön kapı kilitli değildi ve daha mutfağa varmadan yemek kokusu aldım. Arkwright harlı ocak alevinin üzerinde yumurta ve domuz pastırması pişiriyordu.</p>

  <p>"Aç mısın Üstat Ward?" diye sordu arkasına dönme zahmetine bile katlanmadan.</p>

  <p>"Evet, açlıktan ölüyorum!" diye yanıtladım.</p>

  <p>"Üşümüş ve ıslanmış olduğuna da eminim. İşte, sıcak bir evde uyuyacak yerde geceyi karanlık ve ıslak bir köprü altında geçirirsen olacağı budur. Fakat artık bu konuyu daha fazla konuşmayacağız. Geri döndün ve önemli olan da bu."</p>

  <p>Beş dakika sonra masada mükemmel bir kahvaltının tadını çıkarıyorduk. Arkwright bir gün öncesine kıyasla çok daha konuşkandı. "Uykun derin," dedi. "Hem de çok derin. Ve bu beni endişelendiriyor..."</p>

  <p>Şaşkınlık içinde ona baktım. Ne demek istiyordu?</p>

  <p>"Dün gece seni koruması için Pençe'yi gönderdim. Sudan herhangi bir şey çıkarsa diye... Ustanın mektubunu okudun. Şeytan her an peşine bir şey takabilir, yani risk alamazdım. Şafak sökmeden kısa bir süre önce yanına geldiğimde hâlâ uyuyordun. Orada olduğumu bile fark etmedin. Bu iyi değil Üstat Ward. Uyurken bile tehlikelere karşı tetikte olmalısın. Bununla ilgili bir şey yapmalıyız."</p>

  <p>Arkwright kahvaltıyı bitirir bitirmez ayağa kalktı. "Şu merakına gelince; merak kediyi bile öldürmüştür, unutma. Bu yüzden burnunu sokmaman gereken yerlere sokmana engel olmak için sana her şeyi gösterip, bu evdeki durumu açıklayacağım. Bundan sonra bir daha asla bu konuyu açmanı istemiyorum. Anlaşıldı mı?"</p>

  <p>"Evet," dedim sandalyemi geriye itip ayağa kalkarken.</p>

  <p>"Pekâlâ Üstat Ward, o halde beni izle..."</p>

  <p>Arkwright dosdoğru üst kattaki iki kişilik odaya -ıpıslak yatağın bulunduğu- çıktı. "Bu değirmene dadanmış olan iki hortlak var," dedi üzgün bir şekilde. "Öz babam ve annemin ruhları. Abe ile Amelia. Çoğu gece, bu yatakta birlikte uyurlar. Annem boğularak öldü. Yatak bu yüzden sırılsıklam.</p>

  <p>Gördüğün gibi birbirlerine âşıktılar ve şimdi, ölümde dahi ayrılmayı reddediyorlar. Babam çatıyı onarırken korkunç bir kaza geçirdi. Düşüp öldü. Onu kaybetmek annemi öylesine üzdü ki o da intihar etti. Babam olmadan yaşayamadı ve kendini su değirmeninin altına attı. Çok acı verici, korkunç bir ölümdü. Değirmen onu altına alıp vücudundaki tüm kemikleri kırdı. İntihar ettiği için öte tarafa geçemedi ve zavallı babam da onunla burada kalmayı seçti. Çektiği acılara rağmen annem çok güçlüdür. Şimdiye dek karşılaştığım hortlakların hepsinden daha güçlü. Soğuk ve ıslak kemiklerini ısıtmak için ateşi besler. Ancak ben yakınındayken kendini daha iyi hisseder. Her ikisi de öyle."</p>

  <p>Bir şey söylemek için ağzımı açtıysam da tek kelime dahi edemedim. Bu korkunç bir hikâyeydi. Arkwright'ın böylesine sert ve acımasız olmasının nedeni bu muydu?</p>

  <p>"Pekâlâ Üstat Ward, daha görecek çok şey var. Beni takip et..."</p>

  <p>"Yeterince gördüm, teşekkürler," dedim. "Anne ve babanız için gerçekten çok üzgünüm. Haklısınız, bu beni ilgilendirmez."</p>

  <p>"Artık başladığımıza göre, tamamlayacağız. Hepsini göreceksin!"</p>

  <p>Önden üst kata çıkıp kendi odasına girdi. Ocağın dibinde yalnızca közler vardı fakat oda sıcaktı. Maşa ile ocak demiri, kömür kovasının içindeydi. Üç sandalyeyi geçip dosdoğru köşedeki iki tabutun yanına gittik.</p>

  <p>"Annem de babam da kemiklerine bağlı," dedi, "yani değirmenin dışına pek çıkamazlar. Onları topraktan çıkarıp daha rahat etmeleri için buraya getirdim. Bataklığın kıyısındaki şu rüzgârlı mezarlığa dadanmalarından iyidir. Kimseye bir zarar vermezler. Bazen üçümüz oturur konuşuruz. En çok da o zaman mutlu olurlar..."</p>

  <p>"Yapılabilecek bir şey yok mu?" diye sordum.</p>

  <p>Arkwright öfke içinde bana döndü. "<span class="t21">Denemedi</span><span class="t21">ğ</span><span class="t21">imi</span> mi sanıyorsun? Hayalet olma <span class="t21">nedenim</span> bu! Aldığım eğitim sayesinde onları özgür bırakabileceğimi düşünmüştüm. Fakat hiçbir işe yaramadı. En sonunda yardım edip edemeyeceğini görmek üzere Bay Gregory buraya geldi. Elinden geleni yaptı ancak işe yaramadı. Eh, artık her şeyi biliyorsun işte."</p>

  <p>Başımı sallayıp öne eğdim, gözlerine bakamıyordum.</p>

  <p>"Bak," dedi çok daha yumuşak bir ses tonuyla, "ben kendi şeytanımla mücadele ediyorum. Bir ad vermek gerekirse buna 'İçki Şeytanı' diyebiliriz. Bu beni daha sert ve acımasız kılıyor, fakat şu an için onsuz yapamıyorum. Acımı alıyor, kaybettiklerimi unutmamı sağlıyor, işleri biraz boşladığım doğru, ne var ki hâlâ sana öğretecek çok şeyim var Üstat Ward. Mektubu okudun: Benim görevim seni daha sert bir erkek haline getirip Şeytan'dan giderek dozunu yükseltecek olan tehditlere karşı hazırlıklı kılmak. Ve Karanlık'ın eskisinden daha hızlı arttığına dair kanıtlar var. Geleceğini öğrendiğimden bu yana işim gitgide zorlaştı. Daha önce hiç bu denli yoğun bir su cadısı hareketi görmemiştim. Bu seni hedef alan bir şey olabilir. Yani hazırlıklı olmalısın. Yeterince açık konuşabildim mi?"</p>

  <p>Yeniden başımı aşağı yukarı salladım.</p>

  <p>"Kötü bir başlangıç yaptık. Şimdiye dek Bay Gregory için üç çırak eğittim, ama hiçbirinde buraya çıkacak cesaret yoktu. Artık durumu biliyorsun. Bu odadan uzak durmanı bekliyorum. Söz mü Üstat Ward?"</p>

  <p>"Evet, elbette. Gerçekten çok üzgünüm," dedim.</p>

  <p>"İyi o halde, sorun kalmadı. Şimdi yeniden başlayabiliriz. Günün geri kalanında dün boşa harcadığımız vakti telafi etmek üzere eğitime içeride devam edeceğiz. Ama yarın yeniden pratik eğitime başlayacağız."</p>

  <p>Arkwright suratımdaki sıkıntılı ifadeyi fark etmiş olmalıydı. Doğrusu yine asalarla dövüşme fikri hiç hoşuma gitmiyordu. Başını iki yana sallayıp gülümsedi. "Endişelenme. Yeniden dövüşmeden önce morluklarının geçmesi için birkaç gün ara vereceğiz."</p>

  <p>&nbsp;</p>

  <p>Ertesi hafta oldukça zorlu geçti, fakat neyse ki yeniden dövüşmedik ve morluklarım yavaş yavaş silinmeye başladı.</p>

  <p>Zamanın çoğu köpeklerle çalışarak geçiyordu. Onların yakınında olmak beni endişelendirse de son derece iyi eğitimli ve itaatkâr olduklarından, Arkwright yanımızda olduğu sürece kendimi güvende hissediyordum. Doğuda bataklıklarla çevrili ormanlar vardı ve cadıları saklandıkları yerden çıkarmak için köpeklerin nasıl kullanılacağına dair eğitime devam ettik. Bu eğitimin en korkutucu bölümü çalılıkların altına gizlenerek cadı rolü oynamam gerektiği zamanlardı. Arkwright buna 'Çırağı Avla!' adını veriyordu. Köpekler bir daire çizerek arkama geçtikten sonra beni dosdoğru Arkwright'in elinde kancalı asasıyla beklediği yere sürüyordu. Bu bana koyunların güdülmesini anımsatıyordu ve en sonunda sıra bana geldiğinde onu kovalamaktan hoşlanmaya başladım.</p>

  <p>Yüzme dersleri çok daha az eğlenceliydi. Suya yeniden girmeden önce kollarımla bacaklarım yandan sarkacak şekilde bir sandalyeye yüzükoyun uzanıp kulaç atarken, denge sağlama çalışmaları yapmam gerekti. Arkwright bana ellerimi kepçe gibi kıvırıp kollarımı geriye atarken nefes almayı öğretti. Sonra nefes verip kollarımı öne atarken aynı anda elimden gelen en güçlü kurbağa sıçrayışını yapıyordum. Çok geçmeden iyice ustalaştım, ancak aynı şeyi kanalda yapmak çok daha zordu.</p>

  <p>İlk gün bolca pis su yutup hastalandım. Fakat bir sonraki sefer Arkwright kanala benimle birlikte girdi ve başım derde girse bile yanımda onun olduğunu bildiğimden, kendime olan güvenim zaman içinde arttı. Kısa bir süre sonra yardımsız ilk kulaçlarımı attım. Genel olarak işler çok daha yolundaydı ve Arkwright içki sorunu konusunda kendini zorluyor gibiydi. Şişeye sadece akşam yemeklerinden sonra uzanıyordu ve bu, yatağa girmem için bir işaretti.</p>

  <p>O haftanın sonunda, kanal boyunca beş kez gidip gelebiliyordum ve her seferinde kıyıya ayaklarımı vurarak çabucak dönüyordum. Aynı zamanda 'köpek yüzüşü' de yapabiliyordum; bu diğer stil kadar etkili değildi ama batmadan aynı noktada kalabilmemi sağlıyordu (yüzme kollusunda benim kadar çekingen biri için son derece faydalı bir şey).</p>

  <p>"Eh Üstat Ward," dedi Arkwright, "ilerleme kaydetmeye başladın. Ancak yarın yine köpeklerle ava çıkacağız ve bu kez farklı bir şey deneyeceğiz. Bataklıkla nasıl baş edileceğini öğrenmenin vakti geldi."</p>

  <p>&nbsp;</p>
</body>
</html>
