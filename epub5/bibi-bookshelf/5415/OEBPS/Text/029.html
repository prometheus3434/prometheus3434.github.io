<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xml:lang="tr">
<head>
  <meta content="Atlantis Word Processor 1.6.6.0" name="Generator" />
  <link href="../Styles/balci60.css" rel="stylesheet" type="text/css" />

  <title>BÖLÜM 16</title>
</head>

<body>
  <h1 class="h11">BÖLÜM 16</h1>

  <p class="p10"><span class="t7">KAN</span> <span class="t7">İ</span><span class="t7">Z</span><span class="t7">İ</span></p>

  <p>Coniston'a kadar süren uzun yürüyüş beni epey yorduğundan iki saat boyunca deliksiz bir uyku çekmeme rağmen kilise çanı çalmadan hemen önce uyandım. İçgüdüsel olarak saatin gece yarısı olduğunu bilmeme karşın yine de emin olmak için çanın kaç kez çaldığını saydım.</p>

  <p>Ne var ki dış kapıya gittiğimde Arkwright orada değildi. Dışarıya göz attıktan sonra odasına geri döndüm. Kapıda durup içeriyi dinledim: Horladığını duyabiliyordum. Yavaşça kapıyı çaldım ve yanıt gelmeyince usulca açtım. Odaya girmemle birlikte Pençe ve Diş hırladıysalar da beni görünce kuyruklarını sallamaya başladılar.</p>

  <p>Arkwright kıyafetleri üzerinde, yatakta yatıyordu. Ağzı iyice açıktı ve gürültülü bir şekilde horluyordu.</p>

  <p>"Bay Arkwright," dedim kulağına doğru eğilerek. "Bay Arkwright, efendim kalkma vakti geldi..."</p>

  <p>Birkaç kez daha seslendim, ama boşuna. En sonunda omuzlarından tutup sarsınca apar topar doğruldu, iyice açtığı gözleri öfkeden dönüyordu. Bana vuracağını sandığım için hızlı hızlı konuşmaya başladım.</p>

  <p>"Gece yarısı dışarıda buluşalım dediniz, fakat saat gece yarısını epey geçti..."</p>

  <p>Bakışlarından durumu kavramaya başladığını anlayabiliyordum; bacaklarını yatağın yanından sarkıtıp sallanarak ayağa kalktı.</p>

  <p>Başucunda iki fener vardı ve her ikisini de yakıp birini bana verdi. Ardından yalpalaya yalpalaya odadan çıkıp basamaklardan aşağıya inerken bir yandan da başını ovuşturup homurdanıyordu. Arka bahçeden dışarı, ay ışığının aydınlattığı bayıra çıktı. Dönüp hanın arka cephesine baktım; üst kattaki pencerelerin tümü karanlıktı, alt kattakilerden ise hâlâ ışık sızıyordu. İçeriden yüksek sesler duyuluyordu ve biri bir şarkı söylüyordu.</p>

  <p>Bulutlar dağılmıştı, hava son derece soğuk ve keskindi. Heyecan içinde etrafa bakan köpeklerin her ikisi de hemen arkamızdan geliyorlardı. Yaşlı Adam'ın güney yamacı boyunca bir süre tırmandıktan sonra zemin karla kaplandı, çok derin değildi ve yüzey daha yenice donmaya başlamıştı.</p>

  <p>Keçi Gölü'nün kıyısına varınca Arkwright durdu. Bu ufak göle çok uygun bir ad verilmişti: Kıyısındaki sarp ve sivri kayalıklar insanlardan çok dağ keçilerine uygundu. Yakındaki sahil şeridi kocaman kayalarla kaplı olduğundan oradan geçmek zordu. Ama Arkwright manzaranın tadını çıkarmak için durmamıştı. Aniden öne eğilip şiddetli bir şekilde kusmaya başlayarak midesinde ne kadar bira ve yahni varsa toprağa boşalttı. Midem kalkmaya başlayınca arkamı dönüp uzaklaştım. Bir süre daha kusmaya devam ettikten sonra sesler kesildi ve bu kez soğuk havayı derin derin soluduğunu duydum.</p>

  <p>"Sen iyi misin Üstat Ward?" diye sordu bana doğru gelerek.</p>

  <p>Başımı evet anlamında salladım. Hâlâ nefes nefeseydi ve alnında ter birikmişti.</p>

  <p>"Şu yahni bozuk olmalı. Sabah hancıya bir çift laf ederim, buna şüphen olmasın!"</p>

  <p>Arkwright derin bir nefes daha aldı ve önce alnını, sonra ağzını elinin tersiyle sildi. "Kendimi pekiyi hissetmiyorum. Bir süre dinlenmem gerek," dedi.</p>

  <p>Yakında yaslanıp dinlenebileceği bir kaya bulup oturduk, Arkwright'ın homurtuları ve köpeklerden ara sıra duyulan inlemeler dışında hiç ses yoktu.</p>

  <p>On dakika sonra daha iyi olup olmadığını sordum. Başını aşağı yukarı sallayıp ayağa kalkmaya çalıştıysa da bacakları boşalıverince yeniden olduğu yere çöktü.</p>

  <p>"Yalnız mı gideyim Bay Arkwright?" diye sordum. "Bırakın Coniston Gölü'ne gitmeyi buraları kolaçan edebilecek kadar bile iyi olduğunuzu düşünmüyorum."</p>

  <p>"Hayır evlat, tek başına gidemezsin. Söz konusu Morwena'yken... Bay Gregory buna ne der? Beş dakika daha sabret bir şeyim kalmaz."</p>

  <p>Ancak beş dakika sonra midesinde kalan son bira ve yahniyi de çıkarmaya başlayınca Morwena'nın peşine düşecek durumda olmadığı ortaya çıktı.</p>

  <p>"Bay Arkwright," dedim, "sizi burada bırakıp etrafa göz atsam iyi olur. Ya da hana gidip Morwena'yı yarın akşam arayabiliriz."</p>

  <p>"Bunu bu gece yapmalıyız," dedi Arkwright. "Değirmene mümkün olduğunca çabuk dönmek istiyorum. Zaten epey uzak kaldım."</p>

  <p>"O halde Coniston Gölü'nü kolaçan etmeme izin verin," dedim. "Köpeklerden birini de yanıma alırım, sorun olmaz."</p>

  <p>İstemeye istemeye kabul etti. "Pekâlâ, sen kazandın. Coniston Gölü'ne bu gece gidemem. Sen geldiğimiz yöne dönüp gölün kuzeybatısına doğru ilerle ve araştır. Fenerini hep açık tut ki istenmeyen ziyaretçiler gelmesin. Eğer Morwena'yı görürsen -ya da şüpheli görünen herhangi birini- riske girme. Sadece uzaktan takip et. Şu kanlı göze dikkat et ve sadece nerede gizlendiklerini öğren. Bunun dışında bir şey yapma. Sadece gözlemle ve buraya dönüp bana rapor et.</p>

  <p>Eğer kendimi daha iyi hissedecek olursam ben de buralara bakarım; sonra Lever Gölü'nü birlikte ararız. Pençe'yi de yanına al," diye emretti. "Böylece başın belaya girerse şansın artar. Buradan Coniston Gölü'nü bulabilir misin?"</p>

  <p>Başımı aşağı yukarı salladım. Harita baştan sona ezberimdeydi.</p>

  <p>"Pekâlâ, iyi şanslar ve görüşürüz."</p>

  <p>Yanıt beklemeden eğilip Pençe'nin kulağına bir şeyler fısıldadıktan sonra sırtına üç kez vurdu. Fenerin ahşap siperliklerini indirdikten sonra Coniston Gölü'ne doğru ilerlemeye başladım, Pençe de hemen yanımdaydı. Daha yalnızca birkaç adım atmıştım ki Arkwright'in yeniden öğürüp kusmaya başladığını duydum. Yahnide bir sorun olmadığına emindim. Bira çok sert olmalıydı, üstelik çok da hızlı içmişti.</p>

  <p>Ben de Pençe ile birlikte Coniston Gölü'ne doğru yola koyuldum; ay, ağaçların arasından yavaş yavaş yükseliyordu.</p>

  <p>Geldiğimiz yönden geriye doğru bayır aşağı yürürken, ileriden ürkütücü bir çığlık duyuldu. Tehlike hissederek gergin bir şekilde olduğum yerde durdum. Bu bir uyarı yahut bir tür işaret olabilirdi. Fakat sonra bu tuhaf ses yine duyuldu, neredeyse tam tepemizden geliyordu ve ben de bir anda bu sesi daha önce duyduğumu anımsadım: Morwena'yla karşılaşıp o beni bataklığa sürüklemeden dakikalar önce. Neredeyse anında, Keçi Gölü'nden buraya doğru bir şeyin uçtuğunu gördüm.</p>

  <p>Bunun bir kuş olduğuna emindim ve ilk fırsatta bunu Arkwright'a sormaya karar verdim. Su cadısıyla ilintili olabilirdi. Bazı cadılar kan ya da kemik büyüsünü kullanırken bazıları hizmetçi cin -onların gözü kulağı olup her istediklerini yapan yaratıklar- kullanırlardı. Belki de bu tuhaf kuş Morwena'nın hizmetçi ciniydi?</p>

  <p>En sonunda köye varıp Pençe'yle birlikte ıssız sokaklardan hızla geçtim. Yalnızca birkaç pencereden ışık sızıyordu. En son evi de geçtikten sonra gölü takip ederek kuzey kıyısına ulaşıp kıyıya hakim bir alana yerleştim. Göl ay ışığı altında parlıyordu.</p>

  <p>Zaman çok yavaş geçiyordu ve her ne kadar Pençe ile birlikte her yerin altını üstüne getirdiysek de ne kayda değer bir şey gördüm ne de duydum. Aklıma Alice geldi, onun ne yapıyor olduğunu ve beni, onu özlediğim kadar özleyip özlemediğini düşündüm. Ustam John Gregory'yi de düşündüm. Acaba Chipenden'daki yatağında mıydı, yoksa o da benim gibi hayalet peşinde, dışarıda mıydı?</p>

  <p>En sonunda Keçi Gölü'ne, yani Bay Arkwright'in yanına dönmeye karar verdim. Burada Morwena'dan hiçbir iz yoktu.</p>

  <p>Bu kez tırmanış daha zor geldi. Çok geçmeden patika düzleştiyse de Yaşlı Adam'a tırmanmak yine de güçtü. Kısa bir süre sonra kara ulaşıp ayak izlerimizi takip ederek göle yöneldim. Nihayet Arkwright'i bıraktığım yere ulaştım. Tepelerde kol geziyor olabilecek insan ya da varlıkların dikkatini çekmemek için olabildiğince sessiz hareket etmeye çalışıyordum ki Pençe bir anda uluyup koşmaya başladı.</p>

  <p>Ona yetişmem epey bir vakit aldı. Kaygan zeminde kayıp düşmemek için asamı kullanmam gerekiyordu. Ona yaklaştıkça etrafı daha iyi görebilmek için fenerin siperliklerini açtım.</p>

  <p>Moralim anında bozuldu. Görünüşe bakılırsa, Arkwright ve Diş, Morwena'yı bulmuşlardı. Daha doğrusu Morwena onları bulmuştu. Diş ölmüştü, kanlar içindeki bedeni karların üzerinde yatıyordu. Boğazı paramparça edilmişti. Etrafında ayak izleri vardı; pençeli ve perdeli ayaklara ait izler; dik yürüyor olmalıydı. Daha geniş bir alana yayılmış bir başka kan iziyse gölün kıyısına doğru uzanıyordu. Pençe ölmüş olan arkadaşı için acı içinde inlerken ben şaşkınlık içinde asamı sımsıkı kavrayıp bu ikinci kan izini göl kıyısına kadar izledim.</p>

  <p>Fener gölün kıyısında yerde duran Arkwright'ın asasını aydınlatıyordu; botlarından birinin yarısı suyun içindeydi. Derisi kesilmişti ve anladığım kadarıyla ayağı koparılarak alınmıştı.</p>

  <p>Olan bitene dair en ufak bir şüphem yoktu: Morwena Diş'i öldürmüş ve ardından Arkwright'i kancalayıp göle sürüklemişti. Sonra daha ileride de perdeli ayak izleri gördüm. Birden çok su cadısı olmalıydı. Eğer Arkwright Morwena ile karşılaştıysa bile Morwena yalnız değildi. Acaba o sudan saldırırken, diğerleri de arkadan yaklaşıp Arkwright'ın kaçış yollarını mı kapamıştı?</p>

  <p>Kalbim korku içinde çarpmaya başladı. Morwena gölün altında beni izliyor olabilirdi. Etrafta saldırıya geçmek için fırsat kollayan sürüyle cadı olabilirdi. Her an gölün sakin yüzeyinden dışarı fırlayabilirlerdi ve o zaman sonum bundan farklı olmazdı.</p>

  <p>Pençe ulumaya başladı, bu acı dolu ses hemen üzerimizdeki sarp kayalıklardan yankılandı. Paniğe kapılıp olabildiğince hızlı koşmaya başladım. Her adımla birlikte tehlikeden uzaklaşırken köpeğin ulumaları da giderek duyulmaz oldu. Bir an için Pençe'nin sonunun da eşi gibi olacağını düşünerek korkuya kapıldım. Durup ıslık çaldım. Üç kez denememe rağmen hiçbir yanıt alamayınca hana doğru koşmaya devam ettim.</p>

  <p>Arkwright akşamdan kalma olduğu için kendisini savunmuş olamazdı. Deneyimli ve başarılı bir hayaletti, fakat bu kadar çok içmekle büyük bir hata yapmıştı. Hem de hayatına mâl olan bir hata!..</p>

  <p>Sağ salim hana ulaşıp ne yapacağımı bilemeden kendimi odama kilitledim. Hava aydınlanır aydınlanmaz Chipenden'a gidip Hayalet'e olan biteni anlatmayı düşünüyordum. Arkwright'i sevdiğimi söyleyemezdim, fakat ölüm şekli beni üzmüş ve sarsmıştı. O iyi bir hayaletti ve bana pek çok faydalı -hatta hayati- bilgi vermişti. Onca zorbalığına ve içki içmesine rağmen Karanlık'ın güçlü düşmanlarından biriydi ve onun kaybıyla birlikte eyaletin durumu daha da kötüye gidecekti.</p>

  <p>İyi de şimdi ben tehlikede miydim? Kapılar kırılabilirdi. Eğer hancının bu işte bir parmağı varsa, su cadıları benim kim olduğumu ve nerede kaldığımı biliyor olmalıydı. Morwena beni haklamaya kendi gelebilir ya da beni göle sürüklesinler diye diğer su cadılarını gönderebilirdi.</p>

  <p>Alice'in ayna kullanarak iletişim kurmakla ilgili söylediklerini anımsadım. Hayalet bundan hiç hoşlanmazdı, ama başka çarem yoktu. Onlara bir an önce olup biteni anlatmalıydım. Belki de Hayalet kuzeye gelip bana yardım ederdi. Ya da yarı yolda buluşabilirdik.</p>

  <p>Yatağın kenarına oturup öne eğilerek avuçlarımı aynanın soğuk camına dayayıp söylediği gibi Alice'i düşünmeye başladım. Yüzünü gözlerimin önüne getirmeye ve aramızda geçen konuşmaları, Hayalet'in Chipenden'daki evinde geçirdiğimiz mutlu günleri hatırlamaya çabalıyordum. İyice odaklanmama rağmen hiçbir şey olmuyordu.</p>

  <p>Bir süre sonra yatağa sırtüstü uzanıp gözlerimi kapadım; ancak sürekli olarak Diş'in cesedini, karların üzerindeki kan izlerini ve suyun kenarında duran Arkwright'in postalını görüp duruyordum. Alice beni bir şekilde hissederek teyzesi Kemikli Lizzie'nin ona öğrettiklerini uygular mıydı? Acaba Alice de bu esnada Hayalet'in Chipenden'daki evinde aynaya bakarak birtakım büyülü sözler mi mırıldanıyordu?</p>

  <p>Alice ile aramızda bunca mesafe varken bu nasıl işe yarayabilirdi? Peki ya ustam onu yakalarsa? Bunun gerekli olduğunu anlar mıydı? Onu kovabilirdi. Hatta bu aradığı bahane olabilirdi.</p>

  <p>On dakika kadar sonra ellerimi bir kez daha aynanın üzerine yerleştirdim. Bu kez Alice'i teyzesiyle birlikte kalmak üzere Staumin'e götürdüğüm o günü düşündüm. Yakalayıp pişirdiği lezzetli tavşanları yediğimi ve sonrasında uzanıp elimi tuttuğunu düşündüm. Sol eli benim elimi tuttuğunda Hayalet'in ondan hoşlanmadığını düşünerek kendimi biraz suçlu hissetmiştim, fakat yine de son derece mutluydum.</p>

  <p>Aniden ayna parlamaya başladı, avuçlarımın altındaki cam ısındı ve çok geçmeden Alice'in yüzü belirdi. Ellerimi indirip gözlerinin içine baktım.</p>

  <p>Ağzı açıldı ve konuşmaya başladı, ama ayna sessizdi. Cadıların birbirlerini ve kurbanlarını gözetlemek için ayna kullandıklarını biliyordum, peki ama dudak okuyarak iletişim kurmaları mümkün müydü? Ne söylediğini anlayamadığım için başımı iki yana salladım. Bunun üzerine öne eğildi ve cam buğulandı. Hızlı hızlı bir şeyler yazdı.</p>

  <p class="p10"><span class="t30">!zay ev alhoh</span></p>

  <p>Bu da ne anlama geliyordu? Bir an için şaşırmıştım fakat sonra olayı çözdüm. Ayna yazdıklarını ters yüz ediyordu.</p>

  <p>Bu bir talimattı. <span class="t21">Hohla ve yaz!</span> Bana onunla nasıl konuşabileceğimi söylüyordu.</p>

  <p>Ben de öne eğilip nefes vererek aynayı buğulandırdıktan sonra hızlı hızlı yazdım:</p>

  <p class="p10"><span class="t31">Morwena adl</span><span class="t31">ı</span> <span class="t31">su cad</span><span class="t31">ı</span><span class="t31">s</span><span class="t31">ı</span> <span class="t31">Arkwright'i öldürdü.</span></p>

  <p class="p10"><span class="t31">YARDIM ED</span><span class="t31">İ</span><span class="t31">N!</span></p>

  <p>Yazdıklarımı okur okumaz Alice'in gözleri açıldı ve yeniden bir şeyler yazdı:</p>

  <p class="p10"><span class="t30">?nisederen</span></p>

  <p>Bu kez daha rahat okuyabilmiştim. <span class="t21">Neredesin?</span> Aynayı elimin ayasıyla silip yazmadan önce yeniden nefes verdim:</p>

  <p><span class="t31">Coniston. Geri dönüyorum. Hayalet'e benimle Arkwright'in de</span><span class="t31">ğ</span><span class="t31">irmeninde bulu</span><span class="t31">ş</span><span class="t31">mas</span><span class="t31">ı</span><span class="t31">n</span><span class="t31">ı</span> <span class="t31">söyle.</span></p>

  <p>Birkaç saniye sonra Alice'in yüzünü görebilmek için aynayı yeniden sildim. Başını aşağı yukarı sallayıp hafifçe gülümsedi ancak son derece endişeli görünüyordu. Yüzünün aynadan silinmesini izlerken yeniden kendi aksimi gördüm.</p>

  <p>Sonra yatağa uzanıp şafağın sökmesini beklemeye başladım. Buradan ne kadar çabuk kurtulursam o kadar iyiydi.</p>

  <p>&nbsp;</p>
</body>
</html>
