<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xml:lang="tr">
<head>
  <meta content="Atlantis Word Processor 1.6.6.0" name="Generator" />
  <link href="../Styles/balci60.css" rel="stylesheet" type="text/css" />

  <title>BÖLÜM 3</title>
</head>

<body>
  <h1 class="h11">BÖLÜM 3</h1>

  <p class="p10"><span class="t7">GEÇ GELEN B</span><span class="t7">İ</span><span class="t7">R YANIT</span></p>

  <p>&nbsp;</p>

  <p>Neredeyse iki hafta boyunca Arkwright'tan gelecek yanıtı bekledik. Son günlerde Alice yanıtın gelip gelmediğini öğrenmek için her akşamüzeri köye gönderilirken benim evde kalmam sinirime dokunmaya başlamıştı. Ama işte en sonunda Arkwright'tan beklenen yanıt geldi.</p>

  <p>Alice mutfağa girdiğinde Hayalet ateşin başında ellerini ısıtıyordu. Alice mektubu uzatırken o da zarfın üzerindeki yazıya baktı.</p>

  <p class="p10"><span class="t22">Chipenden'l</span><span class="t22">ı</span> <span class="t22">Bay Gregory'ye</span></p>

  <p>Ustam öfkesini sesine de yansıtarak, "Bu el yazısını nerede olsa tanırım. Geç bile kaldı!" dedi. "Eh kızım, teşekkürler. Şimdi işine dön bakalım!"</p>

  <p>Alice suratını asarak, denileni yaptı. Ne de olsa Arkwright'in neler yazdığını çok yakında öğreneceğini biliyordu.</p>

  <p>Hayalet, mektubu açıp okumaya başlarken ben de sabırsızlanarak bekliyordum.</p>

  <p>Okumayı bitirince yorgun bir şekilde iç çekerek mektubu bana uzattı. "Sen de baksan iyi olur evlat. Ne de olsa seninle ilgili..."</p>

  <p>Mektubu okumaya başlayınca moralim iyice bozuldu.</p>

  <p>&nbsp;</p>

  <p><span class="t22">Sevgili Bay Gregory,</span></p>

  <p><span class="t22">Son günlerde sa</span><span class="t22">ğ</span><span class="t22">l</span><span class="t22">ığı</span><span class="t22">m bozuldu ve i</span><span class="t22">ş</span><span class="t22">lerim iyice artt</span><span class="t22">ı</span><span class="t22">. Bir ç</span><span class="t22">ı</span><span class="t22">ra</span><span class="t22">ğı</span><span class="t22">n yükünü kald</span><span class="t22">ı</span><span class="t22">rabilece</span><span class="t22">ğ</span><span class="t22">im bir zaman olmamas</span><span class="t22">ı</span><span class="t22">na ra</span><span class="t22">ğ</span><span class="t22">men, bana ustal</span><span class="t22">ı</span><span class="t22">k yaparak i</span><span class="t22">ş</span><span class="t22">ime yarayan her</span> <span class="t22">ş</span><span class="t22">eyi ö</span><span class="t22">ğ</span><span class="t22">retti</span><span class="t22">ğ</span><span class="t22">iniz için bu rican</span><span class="t22">ı</span><span class="t22">z</span><span class="t22">ı</span> <span class="t22">geri çeviremem.</span></p>

  <p><span class="t22">Ekimin on sekizinci günü sabah 10'da o</span><span class="t22">ğ</span><span class="t22">lan</span><span class="t22">ı</span> <span class="t22">Caster'</span><span class="t22">ı</span><span class="t22">n kuzeyinde kalan kanaldaki ilk köprüye getirin. Orada bekliyor olaca</span><span class="t22">ğı</span><span class="t22">m.</span></p>

  <p class="p14"><span class="t22">İ</span><span class="t22">taatkâr hizmetkâr</span><span class="t22">ı</span><span class="t22">n</span><span class="t22">ı</span><span class="t22">z,</span></p>

  <p class="p14"><span class="t22">Bill Arkwright</span></p>

  <p>&nbsp;</p>

  <p>"Beni yanına almayı dört gözle beklemediğini görmek için dikkatlice okumaya gerek yok," dedim.</p>

  <p>Hayalet başını sallayarak onayladı. "Evet, bu yeterince açık. Ama Arkwright hep karamsar ve sağlığıyla ilgili fazla endişeli olmuştur. İşler muhtemelen yazdıklarının yarısı kadar bile kötü değildir. Aslında oldukça uyuşuk biriydi, ancak yine de eğitimini tamamladı. Eğitme şanssızlığına vakıf olduğum pek çok çırak için bunu söyleyemem."</p>

  <p>Bu çok doğruydu. Ben Hayalet'in otuzuncu çırağıydım. Çok sayıda çırak, eğitimini tamamlayamamıştı; kimi dehşete kapılıp kaçmış, kimiyse ölmüştü. Arkwright hayatta kalmış ve mesleğimizi yıllar boyunca başarılı bir şekilde sürdürmüştü. Yani, gönülsüzlüğüne rağmen muhtemelen bana öğretecek çok şeyi vardı.</p>

  <p>"Bu arada, yalnız çalışmaya başladığından bu yana kendini epey geliştirdi. Coniston Deşicisi'ni duymuş muydun evlat?"</p>

  <p>Deşiciler tehlikeli bir öcü cinsiydi. Hayalet'in son çırağı, Billy Bradley, bir deşici tarafından öldürülmüştü. Parmaklarını ısırınca Billy şoka girip kan kaybından ölmüştü.</p>

  <p>"Kütüphanenizdeki <span class="t21">Yarat</span><span class="t21">ı</span><span class="t21">klar</span> kitabında onlar hakkında bazı bilgiler var," dedim.</p>

  <p>"Evet evlat. İşte bu deşici, otuzdan fazla insanı öldürdü. Onun hakkından gelen Arkwright oldu. Fırsatını bulunca ona sor. Yaptıklarından gurur duyuyor olmalı ve duymalı da. Bildiğini belli etme, bırak asıl hikâyeyi o anlatsın. Böylelikle iş ilişkiniz iyi bir başlangıç yapmış olur. Neyse..." dedi Hayalet başını iki yana sallayarak, "mektup neredeyse iyice gecikecekti. Bu gece erkenden yatıp şafakla birlikte yola koyulsak iyi olur."</p>

  <p>Ustam haklıydı: Arkwright ile buluşmamız yarından sonraki gün gerçekleşecekti ve tepelerin oradan Caster'a gitmek bir gün sürerdi. Gelgelelim yola böyle apar topar çıkacak olmamızdan pek hoşnut değildim. Ustam suratımın asıldığını fark etmiş olmalı ki şöyle dedi: "Neşelen evlat, Arkwright o kadar da kötü değildir."</p>

  <p>Ve sonra ne hissettiğimi anlayınca yüz ifadesi anında değişti.</p>

  <p>"Asıl sorunun ne olduğunu <span class="t21">ş</span><span class="t21">imdi</span> anlıyorum. Sorun şu kız, öyle değil mi?"</p>

  <p>Başımı evet anlamında salladım. Arkwright'ın evinde Alice'e yer yoktu, yani en azından altı ay boyunca birbirimizden ayrı kalmamız gerekecekti. Bana burada son zamanlarda nazenin gibi davranılmasına rağmen Alice'i özleyecektim. Hem de çok özleyecektim.</p>

  <p>"Alice en azından bizimle köprüye kadar gelemez mi?" diye sordum.</p>

  <p>Hayalet'in bunu reddetmesini bekliyordum. Ne de olsa Alice hayatımızı birden çok kez kurtarmış olsa da hâlâ yarı Deane, yarı Malkin'di ve cadı klanlarından geliyordu. Ustam ona tam olarak güvenmiyor ve işlerimize karıştırmıyordu. Hâlâ günün birinde Karanlık'ın etkisi altında kalacağını düşünüyordu. Geçtiğimiz gün kötücül cadı taklidini ne kadar inandırıcı bir şekilde yaptığını bilmiyor oluşuna seviniyordum doğrusu.</p>

  <p>Ne var ki beni şaşırtarak kabul etti. "Gelmemesi için bir neden göremiyorum," dedi. "Hadi hemen git, haber ver."</p>

  <p>&nbsp;</p>

  <p>Fikrini değiştirmesinden korkarak, vakit kaybetmeden mutfaktan çıktım, Alice'i aramaya başladım. Onu yan odada, Hayalet'in kütüphanesindeki kitaplardan birinin kopyasını çıkartırken bulmayı bekliyordum. Ama orada değildi. Dışarıda, basamaklara oturmuş, asık bir suratla öylece bahçeye bakıyordu.</p>

  <p>"Burası soğuk Alice," dedim ona doğru gülümseyerek. "Neden içeri gelmiyorsun? Sana söylemem gereken bir şey var..."</p>

  <p>"Kötü haber, öyle değil mi? Arkwright seni yanına almayı kabul etti, değil mi?" diye sordu.</p>

  <p>Başımı aşağı yukarı salladım. İkimiz de Arkwright'tan gelen yanıtın bu denli gecikmesini Hayalet'in ricasını geri çevirecek oluşuna bağlıyorduk. "Yarın sabah erkenden yola çıkıyoruz," dedim, "ama iyi haber; sen de Caster'a kadar bizimle geliyorsun..."</p>

  <p>"Yine de bu bana göre, ufacık bir iyi haberle sunulan kötü bir haber. Yaşlı Gregory'nin neden endişelendiğini bilmiyorum. Şu çete geri gelmeyecek, değil mi?"</p>

  <p>"Muhtemelen gelmezler," diyerek söylediklerini onayladım. "Ama yine de, zaten bir ara Caster'a gitmemi istiyordu ve şimdi tam zamanı gibi. Buna itiraz edemem..."</p>

  <p>Alice'e bahsetmemiştim, fakat Hayalet'in beni Arkwright'ın yanına göndermesinin bir nedeninin de beni bir süre Alice'ten uzak tutmak olduğunu düşünüyordum. Son zamanlarda birkaç kez bizi gülerken ya da konuşurken izlediğini fark etmiştim ve ona çok fazla yaklaşmamam konusunda beni uyarıp duruyordu.</p>

  <p>"Öyle tabii," dedi Alice üzgün bir şekilde. "Ama bana mektup yazarsın, değil mi Tom?" Her hafta yaz. Böylece zaman daha hızlı geçer. Bu evde Yaşlı Gregory ile tek başıma kalmak pek hoş olmayacak."</p>

  <p>Başımı evet anlamında salladım, ancak ne kadar sıklıkla mektup yazabileceğimi bilmiyordum. Posta arabası pahalıydı ve mektup bedava gönderilmiyordu. Hayalet çok gerekli olmadıkça bana para vermediğinden, ona bunu sormam gerekecekti ve nasıl tepki vereceğini bilmiyordum. En sonunda kahvaltıyı bekleyip görmeye karar verdim.</p>

  <p>&nbsp;</p>

  <p>"Bu hayatımdaki en lezzetli kahvaltılardandı," dedim son kalan yumurta sarısına ekmek banarken. Domuz pastırması mükemmel bir şekilde kızartılmıştı.</p>

  <p>Hayalet gülümseyip başını salladı. "Gerçekten de öyleydi," dedi. "Aşçının ellerine sağlık!"</p>

  <p>Bunun üzerine, büyük ahşap masanın altından duyulan belli belirsiz bir hırlama, evcil öcünün iltifatlardan hoşlandığı anlamına geliyordu.</p>

  <p>"Bay Arkwright ile kalacağım süre boyunca kullanabilmem için sizden bir miktar borç alabilir miyim?" diye sordum. "Çok fazla paraya ihtiyacım olmaz..."</p>

  <p>"<span class="t21">Borç</span> mu?" diye sordu Hayalet kaşlarını kaldırarak. <span class="t21">"Borç</span> geri ödeme yapacağın anlamına gelir. Bu sana daha önceki ihtiyaçların için para verdiğimde kullandığın bir kelime değil."</p>

  <p>"Annemin sandıklarında para var," dedim. "Pendle'a bir sonraki gidişimde size geri ödeyebilirim."</p>

  <p>Annem, gitgide güçlenen Karanlık'la mücadele etmek için memleketi Yunanistan'a dönmüştü. Ne var ki giderken bana üç tane sandık bırakmıştı. İksir ve kitapların yanı sıra birinde üç büyük para kesesi vardı ve bunlar annemin iki vahşi lamia kız kardeşi tarafından Malkin Kulesi'nde korunuyordu. Evcil haldeyken lamialar sırtlarındaki sarı ve yeşil pullar dışında normal kadınlardan farksızlardı. Ama vahşiye dönüşen bu iki kız kardeşin, böceklerinkine benzer kanatları ve keskin pençeleri vardı. Güçlü ve tehlikeliydiler; Pendle cadılarını uzak tutabilirlerdi. Kesin tarihini bilmesem de eninde sonunda Pendle'a bir daha gideceğimizi biliyordum.</p>

  <p>"Evet alabilirsin," diye yanıtladı Hayalet. "Parayı harcamayı düşündüğün özel bir durum var mı?"</p>

  <p>"Sadece Alice'e her hafta mektup yazmak istiyorum...'</p>

  <p>"Mektuplar pahalıdır evlat ve annenin, sana bıraktığı parayı çarçur etmeni istemeyeceğine eminim. Ayda bir yazmak yeter de artar bile. Hem kıza mektup yazacaksan bana da yazabilirsin. Olan biteni anlatıp her iki mektubu da aynı zarfla postalayarak harcamalarını kısabilirsin."</p>

  <p>Hayalet'in söylediklerini dinleyen Alice'in dudaklarının büzüldüğünü göz ucuyla görebiliyordum. Her ikimiz de onu asıl endişelendiren şeyin para olmadığını biliyorduk. Böyle yaparsam hem benim Alice'e yazdıklarımı hem de Alice'in bana göndermek üzere yazdıklarını okuyabilecekti. Ama ne diyebilirdim ki? Ayda bir mektup hiç yoktan iyiydi ve bununla idare etmem gerekecekti.</p>

  <p>Kahvaltıdan sonra Hayalet beni postalları, cübbe ve asalarını koyduğu küçük odaya götürdü. "Yanan asanın yerine yenisini vermenin vakti geldi evlat," dedi. "İşte, şunu bir denesene."</p>

  <p>Uzanıp cadılara karşı son derece etkili olan üvez ahşabından yapılma bir asa verdi. Asayı kaldırıp dengesini kontrol ettim. Mükemmeldi. Sonra başka bir şey daha fark ettim. Üst kısmına yakın ufak bir boşluk vardı. Tam da işaret parmağımın girebileceği boyutta bir boşluk...</p>

  <p>"Sanırım bunun ne işe yaradığını biliyorsun!" dedi Hayalet. "En iyisi dene. Bak bakalım hâlâ çalışıyor mu?"</p>

  <p>Parmağımı boşluğa yerleştirip bastım. Ani bir çıtlamayla sopanın diğer ucundan keskin bir bıçak çıktı. Bir önceki asamın buna benzer katlanır bir bıçağı yoktu -ama bir keresinde Hayalet'ten buna benzer bir asa ödünç almıştım- oysa şimdi benim de böyle bir asam olmuştu.</p>

  <p>"Teşekkürler!" dedim gülümseyerek. "Ona iyi bakacağım."</p>

  <p>"Evet, bir öncekine baktığından daha iyi baksan iyi olur! Umarım bunu kullanmak zorunda kalmazsın evlat, ama hazırlıklı olmak pişman olmaktan iyidir."</p>

  <p>Başımı sallayıp onaylayarak, bıçağın ucunu yere koydum, yukarıdan bastırıp onu kapattım.</p>

  <p>&nbsp;</p>

  <p>Bir saat geçmeden Hayalet evi kilitledi ve yola koyulduk. Ustamın ve benim asalarımız elimizdeydi, fakat her zamanki gibi her iki çantayı da ben taşıyordum. Soğuğa karşı sıkı giyinmiştik. Ustam ve ben cübbelerimize sarınmıştık, Alice ise kışlık, siyah yün paltosunu giymiş, kulaklarını sıcak tutmak içinse kukuletasını başına geçirmişti. Ben de kuzu derisi ceketimi giymiştim. Oysa aslında o kadar da soğuk bir sabah değildi. Hava keskin olmasına keskindi, ancak güneş ışıyordu ve kuzeye, yani tepelerin arasından Caster'a doğru ilerlemek çok güzeldi.</p>

  <p>Tırmanmaya başladığımızda Alice ve ben biraz arayı açtık, böylece duyulmadan konuşabiliyorduk. "Daha kötüsü olabilirdi," dedim ona. "Eğer Bay Gregory kışlık evine gitmeyi planlasaydı sen de onunla birlikte giderdin ve birimiz eyaletin bir ucunda, diğerimiz öteki ucunda olurdu."</p>

  <p>Hayalet kış aylarını genellikle güneyde kalan Anglezarke'da geçirirdi, oysa bana bu yıl için daha rahat olan Chipenden'daki evde kalacağını söylemişti. Ben yalnızca başımı sallayıp hiçbir yorum yapmamıştım. Bunun nedeninin hayatının aşkı olan Meg Skelton'ın artık Anglezarke'daki evde olmaması ve o evin acı verici çok fazla anı barındırması olduğunu düşünüyordum. Meg ve kız kardeşi Marcia, lamia cadılarıydı ve Hayalet istemeye istemeye onları Yunanistan'a geri göndermek zorunda kalmıştı.</p>

  <p>"Bana bilmediğim bir şey söylemiyorsun," dedi Alice sertçe. "Hâlâ birbirimizi ziyaret edemeyecek kadar uzak olacağız, öyle değil mi? Yani ne fark eder ki; ha Anglezarke olmuş, ha Chipenden... Sonuçta aynı kapıya çıkıyor."</p>

  <p>"Benim için de öyle Alice. Önümüzdeki altı ayı Arkwright ile geçirmek istediğimi mi sanıyorsun? Gönderdiği mektubu görmeliydin. Hasta olduğunu ve beni orada istemediğini yazmış. Beni gönülsüzce, sadece Hayalet'in hatırına kabul ediyor."</p>

  <p>"Peki ya sen sahiden Chipenden'da Yaşlı Gregory ile kalmak istediğimi mi düşünüyorsun? Bana hâlâ güvenmiyor ve herhalde asla güvenmeyecek. Neyin ne olduğunu asla unutturmayacak, değil mi?"</p>

  <p>"Bu âdil değil Alice; o sana evini açtı. Ve eğer geçen gece yaptıklarını öğrenirse bunu sonsuza dek yitirip soluğu bir çukurun dibinde alırsın."</p>

  <p>"Sana bunu <span class="t21">neden</span> yaptığımı anlatıp durmaktan bıktım! Bu kadar nankör olma. Karanlıkla aynı safta değilim ve asla da olmayacağım. Buna emin olabilirsin. Ara sıra Lizzie'nin bana öğrettiklerini kullanıyorum, çünkü başka çarem olmuyor. Bunu senin için yapıyorum Tom, seni korumak için. Bunu takdir etsen güzel olurdu," diye çıkışarak ustamın hâlâ bizi duyamayacak kadar uzakta olup olmadığını kontrol etmek için arkasına baktı.</p>

  <p>Bunun üzerine ikimiz de sessizleştik ve sabahın aydınlığı bile bizi neşelendirmeye yetmedi. Kuzeye doğru devam ettikçe gün ilerledi. Sonbahar dönümü geçeli neredeyse bir ay olduğundan artık gündüzler kısalıyor, uzun ve soğuk kış ayları yaklaşıyordu. Hava kararmaya başladığında hâlâ Caster'ın doğusundaki alçak tepelerden iniyor olduğumuzdan geceyi geçirmek için kendimize korunaklı bir yer bulduk. Hayalet ile birlikte odun topladık ve biz ateşi yakarken Alice de birkaç tavşan yakalayıp derilerini yüzdü. Çok geçmeden etlerin ateşin üzerinde kızarmaya başlamasıyla birlikte ağzım sulandı.</p>

  <p>"Caster'ın kuzeyi nasıl bir yer?" diye sordum Hayalet'e.</p>

  <p>Alice şişi çevirirken biz ateşin önünde bağdaş kurmuş oturuyorduk. Yardım etmeyi önermiştim ancak kabul etmemişti. Alice de acıkmıştı ve tavşanların mükemmel bir şekilde kızarmalarını istiyordu.</p>

  <p>"Eyaletteki en iyi manzaranın orada olduğunu söylerler ve buna itiraz edemem," diye yanıtladı ustam. "Dağlar ve göller vardır, güneyde ise deniz. Eyaletin en kuzeyinde Coniston Gölü ve onun da doğusunda Big Mere vardır."</p>

  <p>"Bay Arkwright orada mı yaşıyor?" diye araya girdim.</p>

  <p>"Hayır evlat, oradan biraz daha kuzeyde. Priestown'dan başlayıp Caster'dan geçerek Kendal'a kadar kuzey istikametinde devam eden uzun bir kanal vardır. Evi bu kanalın batı kıyısında. Artık işlemeyen eski bir su değirmeninde kalıyor ama ona yetiyor."</p>

  <p>"Peki ya Karanlık?" diye sordum. "Eyaletin o bölgesinde daha önce karşılaşmadığım bir şey var mı?"</p>

  <p>"Hâlâ kırk fırın ekmek yemen gerek evlat!" diye çıkıştı Hayalet. "Daha yüzleşmen gereken çok şey var ve bunları bulmak için Caster'ın kuzeyine gitmene gerek yok! Ama orada göller ve kanal olduğundan tehlike çoğunlukla sudan gelir. Arkwright, su cadıları ve bataklıkta yaşayan diğer yaratıklar konusunda uzmandır. Ama bırakayım da gerisini kendisi anlatsın. Ne de olsa seni bir süre boyunca o eğitecek."</p>

  <p>Biz alevleri izlerken Alice de şişi çevirmeye devam etti. Endişeli bir şekilde lafa girerek sessizliği bozan da Alice oldu.</p>

  <p>"Tom'un orada tek başına olması hiç hoşuma gitmiyor," dedi. "Şeytan artık dünyada kalıcı. Ya biz Tom'a yardım edemeyecekken onun peşine düşerse?"</p>

  <p>"Durumu olumlu açıdan değerlendirmeliyiz kızım," diye yanıtladı Hayalet. "Şeytan'ın dünyaya daha önce pek çok kez geldiğini unutmayalım. Bu ilk gelişi değil."</p>

  <p>"Doğru," diye onayladı Alice. "Ama ilk gelişi dışında diğerleri hep kısa sürdü. Onu ya bir kurul ya da cadı çağırırdı. Anlatılan çok hikâye var, ama hepsi de Şeytan'ın asla birkaç dakikadan fazla kalmadığında birleşiyor. Sadece pazarlık etmek ya da ruh karşılığında bir dileğin gerçekleştirilmesine yetecek kadar bir süre. Fakat bu kez durum farklı. Burada kalıcı, ne istiyorsa yapmasına yetecek kadar vakti var."</p>

  <p>"Evet kızım, fakat Şeytan başka kötülükler peşinde koşuyor olacaktır. Kurulların iradesine bağlanmayı <span class="t21">istedi</span><span class="t21">ğ</span><span class="t21">ini</span> mi sanıyorsun? Artık özgür olduğuna göre, ne isterse onu yapacaktır; onların yapmasını istediği şeyi değil. Aileleri bölecek; karıyı kocaya, oğlu babaya düşürecek; insanların kalbine açgözlülük ve kalleşlik tohumları ekecek; kiliseleri cemaatlerinden edecek; tahıl ambarlarındaki stokları çürüterek hayvanların ölüp gitmesine neden olacak. Savaşın acımasızlığını bir kan gölüne çevirerek askerleri insanlıktan çıkaracak. Kısaca, insanlığın acısını arttıracak ve sevgiyle dostluğu çürüyen ekinlerden farksız bir hale getirecek. Evet, durum herkes için kötü. Ancak, muhtemelen şimdilik Tom, bizim mesleğimizi yapıp Karanlık ile mücadele eden herkes kadar güvendedir."</p>

  <p>"Ne tür güçleri var?" diye sordum, Şeytanla ilgili bu konuşma beni endişelendirmeye başlamıştı. "Bana anlatabileceğiniz daha başka şeyler var mı? Peşime düşerse en çok endişe etmem gereken şey nedir?"</p>

  <p>Hayalet bir süre bana doğru sertçe baktı ve bir an için soruma yanıt vermeyecek sandım. Ama sonra göğüs geçirip Şeytan'ın güçlerini özetlemeye başladı:</p>

  <p>"Bildiğin gibi, dilediği her şekil ve boyutta görünebilir, istediğini almak için hilekârlık yapabilir, bir anda yoktan var olup senin ruhun bile duymadan omzunun üzerinden bakabilir. Diğer zamanlarda, toprağa kazınmış, birbirinden ayrık toynak izlerine benzer bir tür işaret bırakır: Şeytan'ın işareti. Bunu neden yaptığını kimse bilmez, ancak muhtemelen insanlara korku salmak içindir. Bazıları gerçek görüntüsünün dehşet verici olduğuna inanır, öyle ki ona yalnızca tek bir bakış atmak bile korkudan ölmene yeter. Ama bu çocukların dualarını tamamlamaları için söylenen bir yalan olabilir."</p>

  <p>"Neyse ne, beni korkutmaya yetti!" dedim omzumun üzerinden arkamızdaki karanlığa bakarak.</p>

  <p>"Şeytan'ın en büyük gücüyse," diye devam etti ustam, "zamanla oynayabilmesidir. Zamanı hızlandırabilir, öyle ki yakınındaki herkes için bir saatten daha kısa bir sürede neredeyse bir hafta geçer. Aynı işlemin tersini de yapabilir; bir dakika sonsuza dek sürüyormuş gibi hissettirebilir. Kimileri zamanı tamamen durdurabildiğini söyler, ama buna dair çok az bilgi vardır.</p>

  <p>Hayalet yüzümdeki endişeli ifadeyi fark etmiş olmalıydı. Kendisine gözlerini aça aça bakan Alice'e yan gözle baktı.</p>

  <p>"Bakın, boş yere endişeye kapılmanın alemi yok," dedi. "Artık hepimiz tehlikedeyiz. Ve Bill Arkwright da Tom'u en az benim kadar iyi koruyabilir."</p>

  <p>Alice bu sözlerden tatmin olmuş görünmüyordu, ancak çok geçmeden tavşanları pay edip de yemeğe başladığımızda artık endişe duymayacak kadar meşguldüm.</p>

  <p>"Güzel bir gece," dedi Hayalet gökyüzüne bakarak.</p>

  <p>Lezzetli tavşan etini ağzıma tıkarken bir yandan da başımı aşağı yukarı salladım. Gökyüzü yıldızlarla ışıl ışıldı ve Samanyolu da gümüş bir perde gibi parlıyordu.</p>

  <p>&nbsp;</p>

  <p>Ama sabah olduğunda hava bozmuş, yamaçlar sis içinde kalmıştı. Durum o kadar kötü değildi, çünkü hâlâ Caster'ı aşmamız gerekiyordu. Caster'ın eskiden kalma kalesinde cadıları kentin hemen dışındaki tepede asmadan önce davalarını görürlerdi. Rahiplerden bazıları hayalet ve hayalet çıraklarını kilise düşmanı olarak gördüğünden, buralar öyle elimizi kolumuzu sallaya sallaya dolaşabileceğimiz yerler değildi.</p>

  <p>Kasabayı doğusundan geçip saat ondan biraz önce kanalın kuzeydeki ilk köprüsüne çıktık. Sis suya iyice çökmüştü ve her yer sessizdi. Kanal beklediğimden daha genişti. Suda yürümek mümkün olsa bir kıyıdan diğerine geçmek için yirmi adım yeterdi. Suyun durgunluk ve bulanıklığı, epey derin olduğuna işaretti. Yaprak kımıldamıyordu ve suyun yüzeyinde köprünün arkı, yansıyarak bir oval oluşturuyordu, aşağı baktığımda kendi üzgün yüzümü bana bakarken görebiliyordum.</p>

  <p>Kanalın her iki yanında suya paralel uzanan patikalar dağınık alıç çalılarıyla çevrelenmişti. Yaprakları dökülmüş, kederli görünen birkaç ağaç, çıplak dallarını patikaların üzerine doğru eğmişti ve onların da gerisindeki tarlalar sisin içinde gözden kayboluyordu.</p>

  <p>Arkwright'tan iz yoktu. Neredeyse bir saat kadar sabırla bekledik, soğuk iliklerimize kadar işlemeye başlamasına rağmen gelmedi.</p>

  <p>"Bir sorun var," dedi Hayalet en sonunda. "Arkwright'ın kötü huyları olabilir, fakat asla geç kalmazdı. Bu durum hiç hoşuma gitmedi! Eğer buraya gelmediyse bir şey ona engel olmuş olmalı. Kontrolü dışında bir şey..."</p>

  <p>&nbsp;</p>
</body>
</html>
