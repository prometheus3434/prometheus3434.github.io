<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xml:lang="tr">
<head>
  <meta content="Atlantis Word Processor 1.6.6.0" name="Generator" />
  <link href="../Styles/balci60.css" rel="stylesheet" type="text/css" />

  <title>BÖLÜM 26</title>
</head>

<body>
  <h1 class="h11">BÖLÜM 26</h1>

  <p class="p10"><span class="t7">AKLIN ALMADI</span><span class="t7">Ğ</span><span class="t7">I</span> <span class="t7">Ş</span><span class="t7">EY</span></p>

  <p>&nbsp;</p>

  <p>Karanlık'tan gelebilecek tehlikelere rağmen gücümüzü toplamamız gerekiyordu, bu yüzden şafak söktüğünde güneye doğru yola koyulmadan önce Alice'in yakalayıp pişirdiği tavşanları yiyerek kahvaltı ettik. Arkwright biraz daha iyi olmasına rağmen, ilerleyişimiz hâlâ yavaştı ve ona yeni bir çift bot almak üzere Cartmel'e girince yolumuz daha da uzadı.</p>

  <p>En sonunda sahile vardığımızda uzun bir süre akıntının tamamen çekilmesini beklememiz gerekti. Hayalet Münzevi'ye verdiği sözü tutarak rehbere ücretinin yanı sıra burada boğularak ölenlerin ailelerine destek olmak amacıyla üç gümüş para daha verdi.</p>

  <p>Değirmene gün batımında vardık. Fakat hendeğin kıyısına ulaştığımızda Pençe bizi bir şeylerin yolunda olmadığı konusunda uyardı: Boynundaki tüyler kabardı, hırlamaya başladı. Sonra Alice üç kez havayı koklayıp panik içinde bana döndü.</p>

  <p>"İleride kötü bir şey var. Bundan hiç hoşlanmadım Tom!"</p>

  <p>Arkwright hendeğe bakıp suratını astı. Ardından eğilip işaret parmağını bulanık suya daldırarak dudağına götürdü.</p>

  <p>"Tuz oranı epey yüksek. Karanlık'a ait hiçbir şey buradan geçemez. Belki de bir şey dışarı çıkmıştır."</p>

  <p>Aklıma su cadısı ve emici geldi; her ikisi de evin altındaki çukurda kapalıydı. Kaçmış olabilirler miydi?</p>

  <p>"Hendeğe beş fıçı tuz döktüm," dedim. "Ama çukurlara hiç tuz eklemedim."</p>

  <p>"Öyle olsa bile Üstat Ward, çukurlarda da onları evcil tutmaya yetecek kadar tuz vardır. Eğer kaçan varsa ciddi anlamda yardım almış olmalı!" dedi Arkwright.</p>

  <p>"Evet," diye onayladı Hayalet, "ve bu hendek, Karanlık'ın en güçlü yaratığını, yani Şeytan'ı engelleyemez!"</p>

  <p>Arkwright başını evet anlamında salladı ve üçümüz onun peşi sıra hendeği geçtik. Yanında Pençe olduğu halde evin kenarından su değirmenine doğru ilerledi. Aniden durdu. Yerde yüzükoyun yatan bir ceset vardı. Yeni botlarıyla cesedi ters çevirdi.</p>

  <p>Adamın boğazı parçalanmış olmasına rağmen çok az kan vardı. Kanı muhtemelen bir su cadısı tarafından emilmişti. Fakat sonra cesedin dehşet ve acı içinde kasılmış olan yüzüne baktım. Ağzı açıktı, ön dişleri kırılmıştı. Bu, asker toplama çetesi üyelerinden biriydi: evden ilk çıkan ve köpekleri görüp fikrini değiştirinceye kadar bana doğru koşan çavuş.</p>

  <p>"Bu adam, körfezin kuzeyinde karşılaştığım asker kaçaklarından oluşan çetenin üyelerinden biri," dedi Arkwright Hayalet'e. "Yerine getireceklerini sanmadığım boş tehditler savurmuşlardı. Beni bulup haklayacaklarını söylemişlerdi. Eh, haklanan kendisi olmuş. Yanlış yerde, yanlış zamanda bulunmak bu olsa gerek."</p>

  <p>Yürümeye devam edip verandaya ulaşınca durdu ve bir küfür savurduğunu duydum. Yanına varınca bunun nedenini anladım. Ön kapı, menteşelerinden sökülmüştü. Bu pekâlâ bir su cadısının işi olabilirdi.</p>

  <p>"İçeride bir şey olup olmadığını anlamak için önce evi aramalıyız. Endişe etmemiz gerekenler asker kaçakları değil. Onları öldüren her neyse o," dedi Arkwright.</p>

  <p>İki mum yakıp birini Alice'e verdi. Ustam çantasını kapının iç kısmına bırakıp sağ elinde asası, sol elindeyse gümüş zinciri olduğu halde temkinli bir şekilde ilk odaya girdi. İkinci mumu taşıyan Arkwright silahsızdı, Alice de öyle; fakat ben asamı hazır etmiştim.</p>

  <p>Çıplak ahşap zeminde ilerlerken Pençe hırlamaya başladı ve gölgelerin arasından her an bir şeyin çıkıp üzerimize saldırmasını bekledim. Böyle bir şey olmadı, ancak olduğumuz yerde durmamıza neden olan bir şey gördük.</p>

  <p>Yere bir dizi ayak izi kazınmıştı, toplamda dokuz tane iz vardı ve her biri çatal tırnaklıydı. Odanın ortasında başlayıp mutfak kapısından hemen önce son buluyor. Bu izler, Şeytan'ın orada belirip bu dokuz adımı attıktan sonra yeniden ortadan kaybolduğuna delaletti. O halde şimdi neredeydi? Bu görüntü kanımı dondurmaya yetmişti. Her an yeniden belirebilirdi.</p>

  <p>Ancak ilerlemekten başka yapılacak bir şey yoktu ve endişeli bir halde tek kelime etmeden mutfağa girdik. İçeri girince Arkwright lavabonun üzerinden pencere pervazına uzanıp ilk dersimizde gösterdiği büyük bıçağı aldı. Basamaklara açılan kapı ardına kadar açıktı. Acaba üst kattaki yatak odalarından birinde bir şey mi vardı?</p>

  <p>Arkwright, Pençe'ye mutfakta kalıp arkamızı kollamasını emrettikten sonra, Hayalet'in hemen önünden üst kata çıkmaya başladı. Onlar odaları ararken ben de Alice ile birlikte gergin bir şekilde bekleyip odadan odaya geçen ayak seslerini dinledim. Yine bir şey bulamadılar. Geriye yalnızca evin en üst katında, Arkwright'ın kütüphanesinin bulunduğu o büyük oda kalmıştı. Odaya girdiğinde Arkwright acı içinde bir çığlık attı. Yaralandığını yahut saldırıya uğradığını düşünerek yardım etmek üzere basamakları koşa koşa çıktım.</p>

  <p>Odaya girer girmez neden bağırdığını anladım. Annesiyle babasının tabutları, bulundukları yerden alınıp paramparça edilmişti. Toprak ve kemikler yerlere saçılmıştı. Ve ahşap zeminde aynı çatal tırnaklı ayak izlerinden vardı.</p>

  <p>Arkwright öfke ve acı içinde kendinden geçmiş, baştan ayağa titriyordu. Hayalet onu ancak aşama aşama sakinleştirebildi.</p>

  <p>"Bunu Şeytan yaptı," dedi ustam ona. "Seni öfkelendirmek için. Sağduyunun kıpkırmızı bir öfke bulutuyla örtülmesini istiyor. Hepimizin iyiliği için sakin ol. Bu iş bitince tabutları yeniden hazırlarız, fakat şimdi çukurları kontrol etmemiz gerekiyor."</p>

  <p>Arkwright derin bir nefes alıp başını salladı. Pençe'yi mutfakta bıraktık ve yerdeki kapağı kullanmak yerine dışarı çıkıp su değirmeninin yanındaki kapıya doğru ilerledik.</p>

  <p>"Sen dışarıda kal evlat," diye fısıldadı Hayalet. "Bu işle Bill ve ben ilgileneceğiz!"</p>

  <p>Ben dediklerini yaparken Alice eliyle işaret ederek arkalarından içeri girdi. İçeri gireli henüz bir dakika dahi olmamışken sağımdaki karanlığın içinde bir şeyin parladığını gördüm. Yüksek sesli, öfkeli bir tıslama duydum ve iki tehditkâr gözün bana bakmakta olduğunu fark ettim. Devasa bir böceğin bacağını andıran bir şeyin gölgelerin arasından yavaş yavaş çıktığını kaygılı bir şekilde izledim.</p>

  <p>Rengi griydi, çokeklemliydi ve gerçekten de upuzundu. İnce ama anormal büyüklükte bir şeyin bacağı. Sonrasında ikinci bacak ve bir de baş belirdi. Ne baş ama! En korkunç kâbuslarımda bile görmediğim türden bir şey: ince uzun ve dümdüz bir burun; kemikli, uzun başa yaslanmış kulaklar ve birbirlerine çok yakın, gözlerimin içine bakan gözler... Bu, emiciydi.</p>

  <p>Bağırmaya çalıştım, fakat ağzımı açamadım bile. Yaratık bana yaklaşırken gözlerini gözlerimden kaçırmıyordu ve gitgide güçsüzleştiğimi hissediyordum. Tilkinin bakışları karşısında donakalan bir tavşandan farksızdım. Beynim olması gerektiği gibi işlemiyordu ve bedenim kaskatı kesilmişti.</p>

  <p>Dimdik dursa boyu benden uzun olurdu. Dar kafasının yanı sıra bu uzun, tüpü andıran bedeninin tıpkı bir yengeç, ıstakoz yahut teknelerin altına yapışan kaya midyelerininkini andıran sert ve girintili çıkıntılı iki parçası vardı. Sekiz bacağıysa daha ziyade örümceklerinkine benziyordu; hareketleri nazik ve kesindi, kımıldadıkça gıcırdayıp çatırdıyordu.</p>

  <p>Emici aniden bana doğru atıldı ve titrek bir karaltı halini alan sekiz bacağıyla yanıma kadar gelerek beni sırtüstü yere devirdi. Yere düşmenin de etkisiyle nefesim kesildi, yaratık tüm ağırlığını üzerime veriyordu. Tırmalayıp duran bacakları vücudumun üzerindeydi ve öyle bir yükleniyordu ki çaresiz kalmıştım. Yüzümden birkaç santim ötede iyice açılmış olan o çirkin, dişsiz ağzına; çürümüş balçık ve durgun su kokan bu yaratığa baktım. Ve aralanan ağzından çıkan beyaz renkte şeffaf, uzun bir kemik bana doğru uzamaya başladı. Arkwright'ın emicilerin dişsiz olduklarını söylediğini anımsadım; kurbanlarının kanını emmek için diş yerine bu tüp benzeri uzun kemiği kullanırlarmış.</p>

  <p>Bir şey başımı yere bastırdı ve boğazımda dayanılmaz bir acı hissettim. Emicinin ağzından çıkan bu keskin tüp aniden renk değiştirip kırmızıya döndü. Yaratık kanımı emiyordu ve yapabileceğim hiçbir şey yoktu. Acı iyice arttı. Acaba ne kadar emecekti? Paniğe kapıldım. Kalbim duruncaya dek emmeye devam edebilirdi.</p>

  <p>Tam o esnada koşuşma sesleri ve Alice'in dehşet içinde attığı çığlığı duydum. Sert bir <span class="t21">tak</span> sesinin ardından bir patırtı duyuldu. Emici, kemikten tüpü boğazımdan çekip yana yuvarlandı.</p>

  <p>Felç durumu geçti ve tam zamanında dizlerimin üzerine doğrulunca Arkwright'ın her iki elinde de kanlı birer taş tuttuğunu gördüm, hemen ardından taşları kaldırıp emicinin kafasına sertçe indiriverdi. Yine aynı takırtı ve kütürtü duyuldu; sonrasındaysa mide bulandırıcı bir ezme sesi geldi. Emicinin bedeni titredi, bacakları ölüm kasılmasıyla gerginleşti. Sonra hareketsiz kaldı, yumurta gibi çatlayan başından etrafa kanla birlikte başka bir sıvı yayılmaya başladı. Arkwright'a teşekkür etmek üzere dizlerimin üzerine kalkıyordum ki söze önce o girdi.</p>

  <p>"İlginç bir yaratık Üstat Ward," dedi soğuk bir şekilde, Alice ve Hayalet ayağa kalkmam için bana yardım ederken. Yoğun bir güç sarf ettiği için soluk soluğaydı, elindeki taşı ölü emicinin yanma bıraktı. "Daha önce dediğim gibi, çok nadir bulunurlar. Bir emiciyi bu kadar yakından görmek her insana nasip olmaz."</p>

  <p>"Ah Tom, seni bırakmamalıydım!" diye bağırdı Alice elimi sıkarak. "Hâlâ içeride, değirmenin altında olacağını düşünmüştüm."</p>

  <p>"Eh, sonuçta bir zarar gelmedi," dedi Arkwright. "Bunun için Alice'e teşekkür borçlusun Üstat Ward. Burada kötü bir şeyler olduğunu sezen oydu. Hadi şimdi içeri girip diğer çukura bakalım."</p>

  <p>Beklediğimiz gibi su cadısı kaçmıştı; aslına bakılırsa serbest bırakılmış olması daha muhtemeldi. Demir çubuklar bükülerek açılmıştı ve yumuşak toprağın üzerinde, çukurdan uzaklaşan cadılara özgü perdeli ayak izleri vardı. Emicilerinkinden daha küçük izler.</p>

  <p>"Bunun Şeytan'ın işi olduğuna hiç şüphe yok," dedi Hayalet. "Gücünü göstermekten hoşlanır."</p>

  <p>"İyi de cadı şu anda nerede?" diye sordu Arkwright.</p>

  <p>Pençe'yi çağırıp bahçeyi aramasını emrettiler; iki hayalet de silahlarını hazır edip onu takip etti.</p>

  <p>"Burada değil Tom, bu kesin," dedi Alice. "Yoksa kokusunu alırdım."</p>

  <p>"Tabii eğer Şeytan yakınımızda değilse," dedim ürpererek. "Hiçbirimiz Morwena'nın mavnada olabileceğinden şüphe etmedi."</p>

  <p>Alice başını evet anlamında sallarken çok korkmuş görünüyordu.</p>

  <p>"İyi de nerede saklanıyor olabilir?" diye sordum.</p>

  <p>"Muhtemelen hendeği aşıp bataklığa kaçmıştır," dedi Alice. "Şeytan onu taşımış olabilir. Tuz onu durduracak değil ya? Bu tür eski numaralar için çok güçlü!"</p>

  <p>Arama sonuçsuz kalınca mutfağa girdik ve ben ocağı hazırlayıp yaktım. Karanlık'ın tehdidi altında olduğumuzdan yemek yemedik, ancak en azından içimiz ısındı ve sırayla nöbet tuttuk. Pençe'ye de bataklıktan yaklaşan bir şey olursa bizi uyarması için dışarıda nöbet tutması emredildi.</p>

  <p>"Cesedi sabaha kadar bırakmamız en iyisi," diye önerdi Arkwright.</p>

  <p>"Evet, fırsat bulursak o zaman gömeriz," diye onayladı Hayalet. "Toplamda kaç tane asker kaçağı vardı?"</p>

  <p>"Beş," diye yanıtladım.</p>

  <p>"Tahminimce onlar hendeği aşıp bahçeye girdiklerinde cadı zaten özgürdü," diye ekledi Arkwright. "Kurbanına saldırıp onu haklayınca diğerleri kaçmış olabilir."</p>

  <p>Bir süre kimse konuşmadı. Alice düşünceli görünüyordu. Ben de huzursuz hissetmeye başladım. Şeytan'ın kızı dışarıda bir yerde fırsat kolluyordu. Ve şimdi bir başka su cadısı daha serbest kalmıştı. Eğer hendekten Şeytan'ın yardımıyla geçip kaçtıysa aynı şeyin tersinin olmasına kim engel olabilirdi? Şeytan onları bize getirmekte hiç zorlanmazdı, öyle değil mi? Üstelik kendisi de her an ziyaretimize gelebilirdi.</p>

  <p>Diğerleri sandalyelerini ocağa mümkün olduğunca yanaştırıp rahat etmeye çalıştı. Bense mutfak zemininde oturup sırtımla başımı duvara yasladım. Pek rahat değildi fakat buna ve her an bir saldırı olabileceğinden korkmama rağmen en sonunda rahatsız bir tavşan uykusuna dalabildim. Bir süre sonra aniden uyandım. Birisi beni omuzlarımdan sarsıyordu ve bir el ağzımı sımsıkı kapatmıştı.</p>

  <p>Başımı kaldırınca Hayalet'le göz göze geldim, beni sertçe ayağa kaldırıp aceleyle odanın uzak köşesini işaret etti. Mumlar sönmek üzereydi ve mutfak loştu. Alice ve Arkwright uyanmışlardı; benim yanımda oturmuş, tuhaf ve ürkütücü bir şeylerin vuku bulduğu o aynı karanlık köşeye bakıyorlardı. Bir silüet yoktan var oluyor, soluk kül grisinden ışıltılı bir gümüş rengine dönüşüyordu. Gitgide daha belirgin bir hal aldı, ta ki en sonunda karşımızda Şeytan'ın kızının olduğuna dair en ufak bir şüphemiz kalmayıncaya dek... Sıska yüzü ölülerinkinden farksızdı, sert hatlı, etsiz burnu kötücül bakan gözlerinin arasından dimdik ileri uzanıyordu; sol gözü aynı kemik parçasıyla kapalıydı; yılan gibi bakan sağ gözündeyse acımasız bir ifade vardı.</p>

  <p>"Susadım!" diye bağırdı iri köpek dişlerini göstere göstere. "O tatlı kanına susadım. Ama yaşamana izin vereceğim. Tek kişi hariç herkes yaşayacak. Bana oğlanı verin ve ben de geri kalanınızı serbest bırakayım."</p>

  <p>Cadı fiziksel olarak odada değildi, bu yalnızca bir görüntüydü. Her ne kadar bizden yedi adım kadar uzaktaymış gibi görünüyor olsa da sanki çok uzaktan konuşuyordu ve arkadan rüzgârın ıslığını duyabiliyordum.</p>

  <p>"Babam, bu isteğim için iyi para verecek!" diye bağırdı, sesi sular çekilirken taşlık sahilden çıkan seslere benziyordu. "Bana oğlanı verin ki Amelia huzura kavuşsun. Onun ruhunu bağlayan, öbür dünyaya geçmesine engel olan babam. Oğlanı teslim ederseniz, onu serbest bırakacak ve hem o hem de Abraham ışığa gitmekte özgür olacaklar. Bana oğlanı verirseniz bu gerçekleşecek. Onu tek başına bataklığa gönderin. Onu hemen şimdi bana gönderin."</p>

  <p>"Geldiğin yere geri dön seni pis kocakarı!" diye bağırdı Hayalet. "Sana hiçbir şey vermeyeceğiz. Ölümden başka hiçbir şey. Beni duyuyor musun? Seni burada bekleyen tek şey ölüm!"</p>

  <p>Arkwright sessiz kaldı, ancak Morwena'nın acımasız sözlerinin kalbini paramparça etmiş olduğunu düşünüyordum. Ne de olsa annesiyle babasının huzura kavuşmalarını her şeyden çok istiyordu. Ancak bana kötü davranmış da olsa ona inancım tamdı. Işığa hizmet ettiğine ve Şeytan'ın kızının ona sunabileceği her tür baştan çıkarıcı teklifi reddedecek kadar dirençli olduğuna inanıyordum.</p>

  <p>Morwena'nın görüntüsü titreyip bulanıklaşmaya başladı; parmağıyla sol gözüne dokununca gözü iyice açıldı. Neyse ki bu uğursuz göz etkisizdi, çünkü kan kırmızısı göz bebeği gümüş rengine dönmüştü.</p>

  <p>Ardından tiz ve korkunç bir sesle ilahi okumaya başladı. Ritmik, tonlamalı ve uyaklı olan bu ilahinin korkunç bir gücü vardı. İyi de, ilahide söylenen şey tam olarak neydi? Bu ne anlama geliyordu? Bana sanki eyalete ilk yerleşenlerin kullandığı 'eski dil'de imiş gibi geliyordu.</p>

  <p>Kollarımla bacaklarım ağırlaştı ve aynı anda hem sıcak hem de soğuk hissettim. Ayağa kalkmaya çalıştıysam da yapamadım. Artık çok geçti, Şeytan'ın kızının ne yapmaya çalıştığını anlamıştım. Bu kadim kelimeler bir lanetti, tüm gücümüz ve irademizi emen kudretli bir kara büyünün parçasıydı.</p>

  <p>Göz ucuyla Hayalet'in bir şekilde ayağa kalkmayı başardığını gördüm. Cübbesini açıp arka cebine uzandı. Ardından bu kötücül silüete doğru bir şey fırlattı: Sağ elinden beyaz, sol elindense koyu renk bir şey, Karanlık'a ait yaratıklara karşı genellikle çok etkili olan tuz ve demir karışı mı. Bu kez işe yarayacak mıydı? Yani düşmanımız fiziksel olarak burada değilken?</p>

  <p>İlahi anında kesildi ve görüntü üflenerek söndürülen mum alevi kadar hızla yok oldu. Rahatladığımı hissedip sendeleyerek de olsa ayağa kalktım. Hayalet bitkin bir şekilde başını iki yana sallıyordu.</p>

  <p>"Ucuz atlattık," dedi Arkwright. "Bir an için sonumuzun geldiğini düşündüm."</p>

  <p>"Evet, haklısın," dedi Hayalet. "Daha önce bu kadar güçlü bir cadıyla karşılaşmamıştım. Bu güç, damarlarında dolaşan o koyu renk Şeytan kanından geliyor olmalı Onu ortadan kaldırabilirsek eyalet çok daha güvenli bir yer halini alır. Fakat sanırım artık gecenin geri kalanı boyunca uyumasak iyi olacak. Eğer yalnızca tek bir nöbetçi uyanıkken aynı şeyi tekrarlayacak olursa uzaktan da olsa bir şekilde bizi uykumuzda öldürebilir."</p>

  <p>Hayalet'in önerisini kabul ettik, ama önce ben ateşi yeniden güçlendirip odayı doğrudan ısıtabilsin diye ocağın kapağını açık bıraktım. Sabaha kadar aydınlık olması için iki tane daha mum yaktık. Ben de çantamı açıp ceplerime tuz ve demir doldurdum, böylece Karanlık'a karşı kullanacak bir tane daha silahım olacaktı. Sonra kimseden çıt çıkmadı. Yan gözle Alice'e bakınca dehşet içinde yere bakmakta olduğunu gördüm. Hayalet'in de Arkwright'ın da suratları asılmıştı ve oldukça kararlı görünüyorlardı, ama yine de içten içe ne hissediyor olduklarını merak ettim. Şeytan'ın gücü karşısında ne yapılabilirdi ki? Arkwright ise tüm bunların yanı sıra cadının söylediklerini düşünüyor olmalıydı; yani zavallı annesinin ışığa doğru ilerlemesine aslında babasının karanlık gücünün engel olduğunu.</p>

  <p>Bununla ilgili ne yapabilirdi ki? Hiçbir şey. Hem de hiç. Eğer bu doğruysa ruhları dünyanın sonu gelinceye dek değirmene hapsolacaktı.</p>

  <p>&nbsp;</p>

  <p>Bir tehlike olduğunu düşünmeme neden olan ilk şey sessizlikti. Çıt çıkmıyordu. Hiçbir şey duyamıyordum. Hem de hiç... İkinci uyarıysa hareket edemiyor olmamdı. Tıpkı biraz önce olduğu gibi yere oturmuş, başımı duvara yaslamıştım. Kafamı çevirip Alice'e bakmaya çabaladım, bedenim bunu reddetti. Konuşup hissettiğim korkuyla ilgili olarak diğerlerini uyarmaya çalıştıysam da ağzımı açamadım.</p>

  <p>Tam karşımda, yerde, Hayalet'e uzanıp alabileceği kadar yakın bir mesafede bir mum olduğunu gördüm. Kısa bir süre önce titreyen alevi, şimdi kaskatı kesilmişti. Sanki metalden yapılmışa benziyordu; ışığı yaymaktan çok yansıtıyor gibi görünüyordu. Solumdaysa kapağı açık ocak vardı; içindeki alevler de hareketsizdi. Hemen ardından soluk alıp vermediğimi fark ettim. Paniğe kapılarak soluk almaya çalıştıysam da hiçbir şey olmadı. Gelgelelim hiç acı hissetmiyordum. Bedenim hava almak için yanıp tutuşmuyordu. İçim çok sessizdi. Yoksa kalbim mi durmuştu? Ölmüş müydüm?..</p>

  <p>Fakat sonra buna benzer bir şeyi daha önce de hissettiğimi anımsadım: Mavnacının kılığına girmiş olan Şeytan ile birlikte mavnada Caster'a doğru giderken. O zaman Şeytan benimle oyun oynamıştı ve bu durum çok çabuk geçmişti Ancak bu kez farklı olduğunu biliyordum. Tam olarak ne olduğunu biliyordum: Şeytan zamanı durdurmuştu.</p>

  <p>Odanın uzak köşesindeki gölgelerin arasından bir ses geldiğini duydum: Tıslama ve cızırtıya benzeyen bir sesin ardından gelen bir gümleme. Aynı şey iki kez daha tekrarlandı.</p>

  <p>Aniden yanık kokusu almaya başladım. Odun yanığı Döşemeler. Ve sonra her ne kadar zaman durmuş ve odadaki her şey kaskatı kesilmiş olsa da yalnızca tek bir şeyin hareket <span class="t21">etti</span><span class="t21">ğ</span><span class="t21">ini</span> gördüm. Bu hareket eden Şeytan'dan başka ne olabilirdi ki?</p>

  <p>Onu henüz göremiyordum -görünmezdi- ama ayak izlerinin bana doğru yaklaşmakta olduğunu görebiliyordum. Görünmeyen ayakları döşemelere değer değmez ahşap zeminde oluşan çatal tırnaklı iz bir süre kıpkırmızı parladıktan sonra tıslayarak kararıyordu. Acaba kendini gösterir miydi? Bu dehşet verici bir düşünceydi. Grimalkin'in söylediklerine bakılırsa hayranlık uyandırarak önünde eğilmelerini sağlamak için Cadılar Bayramı'nda kurullara asıl görkemli yüzünü göstermişti. Hayalet'e göreyse gerçek görüntüsü o kadar dehşet vericiydi ki onu görenler anında düşüp ölürdü. Acaba bu yalnızca korkunç bir masal mıydı yoksa gerçek miydi? Bana şimdi bunu mu yapacaktı?</p>

  <p>Bir şey belirmeye başladı; gri ya da gümüş renkli bir silüet değil de kaskatı bir biçim. Ama bu beklediğim kadar korkutucu bir görüntü değildi. Şeytan bir kez daha mavnacı Matthew Gilbert'in görünümüne bürünmüştü ve üzerinde yine onu ilk kez gördüğüm zaman giyiyor olduğu botlarla yelek vardı; yüzündeyse aynı özgüven dolu gülümseme vardı.</p>

  <p>"Eh Tom," dedi, "sana son karşılaşmamızda söylediğim gibi, <span class="t21">ş</span><span class="t21">eytan</span> ile <span class="t21">melek</span> arasındaki fark çok azdır. Senin için hangisi olacağım? İşte bu, önümüzdeki birkaç dakika içinde vermen gereken bir karar. Ve senin olduğu kadar buradaki diğer üç arkadaşının hayatları da bu karara bağlı."</p>

  <p>&nbsp;</p>
</body>
</html>
