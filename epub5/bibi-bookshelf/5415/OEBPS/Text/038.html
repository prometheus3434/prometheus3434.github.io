<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xml:lang="tr">
<head>
  <meta content="Atlantis Word Processor 1.6.6.0" name="Generator" />
  <link href="../Styles/balci60.css" rel="stylesheet" type="text/css" />

  <title>BÖLÜM 25</title>
</head>

<body>
  <h1 class="h11">BÖLÜM 25</h1>

  <p class="p10"><span class="t7">GR</span><span class="t7">İ</span><span class="t7">MALK</span><span class="t7">İ</span><span class="t7">N</span></p>

  <p>&nbsp;</p>

  <p>Silüet hızla yüzeye doğru yükseldi ve sudan bir kadın başı çıktı. Göz göze geldik, saçlarından sular akıyordu. Ama bu bir su cadısı değildi: Bu, Grimalkin'di! Geriye doğru iki adım attım ancak sudan çıkıp bana saldırmak için herhangi bir hamle yapmadı.</p>

  <p>"Benden korkmana gerek yok çocuk. Senin peşinde değilim. Bu gece başka birini arıyorum."</p>

  <p>"Kimi?" diye sordum. "Ustamı mı?"</p>

  <p>Başını iki yana sallayıp gülümserken bir yandan da suyun yüzeyinde durmak için elleriyle kollarını hafif hafif oynatıyordu. "Bu gece Şeytan'ın kızı Morwena'nın peşindeyim."</p>

  <p>İnanmayarak ona baktım. Yoksa beni kandırmaya mı çalışıyordu? Ne de olsa ben de onu oyuna getirmiştim. Belki de beni bir böcek kadar değersiz görüyordu; ne olursa olsun ezilmesi gereken bir yaratık. Ya da belki de doğruyu söylüyordu. Pendle klanları sık sık birbirleriyle savaşır, cadı cadıya düşman olurdu. Belki de eyaletin başka bölgelerindeki cadılarla da savaştıkları oluyordu?</p>

  <p>"Morwena, Malkinlerin düşmanı mı?" diye sordum.</p>

  <p>"O Şeytan'ın kızı ve babası artık benim can düşmanını Bu yüzden ölmesi gerek."</p>

  <p>"Ama klanlar Şeytan'ı geçitten geçirdikleri gece sen de oradaydın," dedim. "Nasıl olur da şimdi düşmanın haline gelebilir?"</p>

  <p>Grimalkin sivri dişlerini göstere göstere gülümsedi "Klanları bu iş için bir araya getirmenin ne kadar zor olduğunu hatırlamıyor musun?" dedi. "Malkinler, Deaneler ve Mouldheellar nadiren bir araya gelir. Ve her klanın kendi içinde farklı anlaşmazlıklar vardı. Bazıları geçitten geçip bu dünyaya gelince Şeytan'ı kontrol etmenin çok zor olmasından korkuyordu. Ve bu doğru çıktı. Şeytan bizden müttefiklik talep etti. Onun iradesine boyun eğmemizi emretti.</p>

  <p>Cadılar bayramı sebt günü Şeytan ona boyun eğenlere tüm korkutucu görkemiyle göründü. Ama bazıları bu kutlamaya katılmadı. Ve ben de Şeytan'ın önünde diz çökmeyeceklerdenim. Şimdi klanlar daha önce hiç olmadığı kadar birbirlerine düşmüş durumdalar. Artık klanlar yalnızca düşmanlarıyla savaşmıyor. Malkin, Malkin ile ve Deane, Deane ile savaşıyor. Karanlık kendisiyle savaş halinde.</p>

  <p>"Biz burada konuşurken cadılar tünele girmek üzereler Burada olduğunu biliyorlar. Ben geri dönüp onlarla çarpışacağım. Ama sen hemen git, hepsini durduramayabilirim..."</p>

  <p>Bunun üzerine suya dalıp göle uzanan tünele geri girdi.</p>

  <p>Doğruyu söylese de söylemese de buradan gidecektim, hem de hemen! Taşı yeniden alıp göğsüme sıkıca bastırdıktan sonra derin bir nefes alarak suya atladım. Gürültülü bir şekilde suya çarptıktan sonra hızla batmaya başladım. Taşı bırakıp karanlığın içinde ilerlemeye başladığımda diğer tünelden bir şeyin çıkmakta olduğunu gördüm. Acaba bu bir su cadısı mıydı? Yoksa Grimalkin mi?..</p>

  <p>Karanlık tünelden geçmek bu kez çok daha kolaydı. En azından bir sonraki kuleye açıldığını ve bir duvarla karşılaşarak sonsuza dek karanlığın içine hapsolmayacağımı biliyordum. Su aydınlanmaya başladı. Tünelin ucuna ulaşmak üzereydim. Son bir hamle beni tünelden çıkaracaktı. Tam o esnada bir şey beni ayak bileğimden yakaladı.</p>

  <p>Yeniden kendimi iterek kurtulmaya çabaladım. Beni tutan her neyse ayak bileğimi sıktığını hissettim ve beni geriye doğru çekmeye başladı. Artık ciğerlerim patlamak üzereydi. Yoksa bu intikam almaya çalışan Grimalkin miydi? Eğer bu bir su cadısıysa, kanım emilirken boğularak ölürdüm. Kurbanları bu şekilde ölüyordu. Zayıf düşerek. Karşılık veremeyerek. Ciğerlerine su dolarak... Grimalkin'se muhtemelen boğazımı kesiverirdi.</p>

  <p>Kemerimdeki bıçağı çekip sakinleşmeye çalıştım: Karşı koyma. Bırak seni çeksin. Fırsatını kolla...</p>

  <p>Omzumun üzerinden bakınca açık çenesini, etime saplanmaya hazır köpek dişlerini gördüm. Bu bir su cadısıydı! Ben de bıçağımı bu yırtıcı yüze doğru savurdum. Su, kolumun hareketini yavaşlatarak işleri zorlaştırıyordu; yine de bıçak saplandı ve ben de elimden geldiğince bastırdım. Bir saniye boyunca hiçbir şey olmadı. Sonra ayak bileğim serbest kaldı. Hemen arkamda iki silüetin boğuştuğunu görebiliyordum, içlerinden birinin üzerinde deri kemerler, kınlar ve bıçaklar görünce bunun Grimalkin olduğunu anladım. Hızla arkamı dönüp son bir kurbağa atlayışıyla tünelden çıkıp yavaşça yükselmeye başladım.</p>

  <p>Suyun yüzeyine çıkar çıkmaz bağırarak bir cadının yaklaşmakta olduğunu söylemeye çalıştıysam da öksürüp tıksırmaya başladım. Hayalet, Alice ve Arkwright endişe içinde bana bakıyorlardı. Pençe homurdanıyordu. Ustam asasını hazır etmiş, bıçağı suya doğru çevirmişti. Alice basamaklardan inip sağ kolumu tutarak sudan çıkmama yaldım etti. Birkaç saniye sonra sudan çıkmıştım, bıçak hâlâ elimdeydi. Arkama baktım. Suda kan vardı ve tünelden yukarı doğru koyu şeritler halinde yükseliyordu.</p>

  <p>"Bir cadı!" diye bağırabildim en sonunda. "Tünelde bir cadı var! Suyun altında kuleye bir başka giriş daha var! Gölden!"</p>

  <p>Suya baktık ancak cadı belirmedi.</p>

  <p>"Yaralı mısın evlat?" diye sordu Hayalet, bakışları endişe içinde bir suya bir bana, sonra tekrar suya dönüyordu.</p>

  <p>"Bu benim kanım değil," dedim. "Cadının. Ama daha başkaları da olabilir..."</p>

  <p>Hızla botlarımı ve kıyafetlerimi giydim. Hemen sonra kuleden çıktık, Hayalet kapıyı arkamızdan kilitledi.</p>

  <p>"Bu onları yavaşlatır," diyerek anahtarını cebine koydu. "Bu kilidi açacak bir anahtarları olacağını <span class="t21">hiç</span> sanmıyorum. Tutukluların bu kuleye insan yardakçılar tarafından getirilerek iki binayı birbirine bağlayan kısa tünelle diğer tarafa aktarıldıklarına hiç şüphe yok. Göl yolu kullanılamaz. İnsanlar suyun altında o kadar uzun süre kalamaz."</p>

  <p>"Haklısın," diye onayladı Arkwright. "Fakat ben diğer kulede kendime gelinceye kadar baygındım."</p>

  <p>Sandala doğru olabildiğince hızlı ilerliyorduk ancak iyice güçten düştüğü için sürekli olarak durup soluklanması gereken Arkwright yüzünden yavaşlıyorduk. Her an bir başka saldırı daha gerçekleşebilirdi ve her türlü tehlikeye karşı tetikte olan Pençe hiç durmadan etrafımızda daireler çiziyordu. En sonunda Deana Beck'in bizi bekliyor olduğu kıyıya ulaştık. Önce iki sefer yapmamız gerekiyor gibi göründüyse de Hayalet bunu kabul etmedi. Sandal suya epey bir battı ancak yine de karşı kıyıya güvenli bir şekilde geçmeyi başardık.</p>

  <p>"Geceyi kulübede geçirebilirsiniz," diye önerdi Deana.</p>

  <p>"Teklifiniz için teşekkürler, ama bize yeterince yardım ettiniz," dedi Hayalet. "Hayır, vakit kaybetmeden yola koyulacağız."</p>

  <p>Tekneciler Deana Beck'e 'Kaçık Deana' demişlerdi, oysa o da şimdiye dek tanıştığım diğer tüm kadınlar gibi mantıklı biriydi. 'Kaçık' derken aslında 'çok cesur' denmek istenmişti. Deana bizi Belle Adasına götürerek hayatını kesinlikle tehlikeye atmıştı. Eğer cadılar bize Deana'nın yardım ettiğini öğrenecek olursa bu dünyada sayılı günü kalırdı.</p>

  <p>&nbsp;</p>

  <p>Güneye doğru oldukça yavaş ilerledik, ama korktuğumuz saldırı gerçekleşmedi. Tünele gölden kaç cadı girdiğini bilmiyordum fakat ayak bileğimi yakalayanı ya öldürmüş ya da ciddi şekilde yaralamıştım. Belki de geri kalanını Grimalkin öldürmüştü. Ya da en azından onları yavaşlatarak bize kaçabilmemiz için vakit kazandırmıştı.</p>

  <p>Gece çökmeden hemen önce ağaçların arasında durduk. Artık gölden uzaklaşmıştık ve su cadıları tarafından saldırıya uğrama tehlikesi iyice azalmıştı.</p>

  <p>Hayalet'in yanındaki peynirlerden bir miktar kemirdikten sonra Arkwright hemen derin bir uykuya daldı. Çektiği işkence onu bitkin düşürmüştü ve çıplak ayakla yürüyor olması da işin tuzu biberiydi. Ama solgun yanaklarına ve bir deri bir kemik kalmış suratına rağmen yavaş ve derin bir şekilde soluk alıp veriyordu.</p>

  <p>Alice parmak ucuyla alnına dokundu. "Yaşadıkları göz önünde bulundurulacak olursa o kadar soğuk değil. Fakat ensesi mikrop kapabilir." Başını kaldırıp Hayalet'e baktı. "Bir şey yapıp yapamayacağıma bakmamı ister misiniz?"</p>

  <p>"Eğer ona yardım edebileceğini düşünüyorsan hiç bekleme," diye yanıtladı Hayalet, ancak Alice'e pürdikkat bakmakta olduğunu görebiliyordum. Alice su şişesini almak için elini uzatınca ustam şişeyi ona verdi. Alice kesesinden çıkarttığı ufak bir parça yaprağı -tanımlayamadığım bir bitkinin yaprağıydı- ıslattıktan sonra yaraları kapayacak şekilde Arkwright'ın ensesine yerleştirdi.</p>

  <p>"Bunları sana Lizzie mi öğretti?" diye sordu Hayalet.</p>

  <p>"Bazılarını..." diye yanıtladı Alice. "Ama çiftlikte kaldığımda Tom'un annesi de bana çok şey öğretti."</p>

  <p>Hayalet, almış olduğu yanıtı onaylarcasına başını salladı.</p>

  <p>Bir sessizlik oldu ve ona Grimalkin'den bahsetmeye karar verdim. Katil cadının bu işle uzaktan yakından bir ilgisi olmasından hoşlanmayacağını biliyor ve bu konuda ne düşüneceğini merak ediyordum.</p>

  <p>"Bay Gregory," dedim. "Size anlatmak istediğim bir şey var. Grimalkin cadılar konusunda beni uyarmak için bir ayna kullandı. Sonra suyun yüzeyine çıkıp benimle konuştu. Hatta cadıların bazılarıyla dövüşerek kaçmama yardım etti..."</p>

  <p>Hayalet şaşkınlık içinde bana baktı. "Yine aynalar, öyle mi? Bu ne zaman oldu evlat?"</p>

  <p>"İkinci kuledeyken. Suda silüetini gördüm. Tuhaf bir şeyler söyledi, su cadılarının '<span class="t21">bizim</span> düşmanlarımız' olduğunu söyledi."</p>

  <p>"Karanlıkla ortak bir noktamız olduğunu itiraf etmeyi asla istemem," dedi Hayalet sakalını sıvazlayarak, "ne var ki Pendle klanları savaşta olduğuna göre, bu çatışma kuzeydeki su cadılarıyla mücadele etmeye kadar varmış olabilir. Yine de Grimalkin'in neden <span class="t21">sana</span> yardım etmeye çalıştığını anlayamıyorum. Son çatışmada onlara yaptıklarından sonra senin ölmeni isteyeceğini düşünürdüm!"</p>

  <p>"Ama eğer Grimalkin sahiden bizim tarafımızdaysa, bunun bir yardımı olmalı. Ve her türlü yardıma ihtiyacımız var!" dedim.</p>

  <p>Hayalet sertçe başını iki yana salladı. "Cadıların kendi aralarındaki savaşların onları zayıf düşürüp amaçlarımıza hizmet edeceğine hiç şüphe yok. Yine de sana aynı şeyi söyleyip duruyorum: Onlarla taraf olamayız. Şeytan seninle anlaşmaya çalışıp seni yavaşça Karanlık'a çekebilir. Bu öyle yavaş olur ki olan bitenin farkına dahi varmazsın!"</p>

  <p>"Ben asla Karanlık'a hizmet etmem!" dedim sinirlenerek.</p>

  <p>"Bu kadar emin olma evlat," diye devam etti Hayalet. "Annen bile bir zamanlar Karanlık'a hizmet etti! Bunu unutma. Aynı şey senin başına da gelebilir."</p>

  <p>Öfke içinde karşılık vermemek için dudağımı ısırarak kendimi tutmam gerekti. Sessizlik uzadıkça uzadı. Hayalet sert bir ifadeyle bana bakıyordu. "Dilini mi yuttun evlat? Yoksa somurtuyor musun? Acı gerçekleri duymaya dayanamıyor musun?"</p>

  <p>Omuz silktim. "Karanlık'ın tarafına geçebileceğimi düşündüğünüze inanamıyorum. Beni daha iyi tanıdığınızı sanırdım!"</p>

  <p>"Bu düşünce beni endişelendiriyor evlat. Hepsi bu. Bu karşı karşıya olduğumuz bir olasılık. Yani senin etkilenebileceğin. Bunu sana şimdi söylüyorum ve bir daha unutmanı istemiyorum. Benden asla sır saklama. Her şeyi anlat, kötü tepkiler vereceğimi düşünsen bile. Anlaşıldı mı? <span class="t21">Her</span> <span class="t21">ş</span><span class="t21">eyi!</span> Tehlikeli zamanlardan geçiyoruz ve gerçek anlamda güvenebileceğin tek kişi benim," diyerek anlamlı anlamlı Alice'e doğru baktı. "Anlıyor musun?"</p>

  <p>Alice'in yüzüme dikkatlice baktığını görebiliyordum Şeytan'ı uzak tutmak için kan kabı kullanmaya hazırlandığını söyleyip söylemeyeceğimi düşünüyor olmalıydı. Hayalet bunu öğrenecek olursa Alice'i yanımızdan atardı. Ya da daha kötüsü, onu bir düşman olarak bile görebilirdi Cadıları çukurlara bağlıyordu ve bir keresinde Alice bundan ucuz kurtulmuştu.</p>

  <p>Çok şeyin, vereceğim yanıta bağlı olduğunu biliyordum. Hayalet ustamdı, ancak Alice arkadaşım ve Karanlık'a karşı gitgide daha da güçlenen bir müttefikti.</p>

  <p>"Evet?" dedi Hayalet.</p>

  <p>"Anlıyorum," dedim.</p>

  <p>"Bu iyi evlat."</p>

  <p>Başını salladı, ama daha fazla yorum yapmayınca konuşma sona erdi. Gelebilecek tehlikelere karşı sırayla nöbet tuttuk. Arkwright uyanmayınca geceyi aynı yerde geçirmeye karar verdik.</p>

  <p>Uykum çok bölünmüştü. Yaptığım şey korkuya kapılıp şüpheye düşmeme neden olmuştu. Babam beni dürüst ve güvenilir biri olarak yetiştirmişti, ne var ki annem Karanlık'ın düşmanı olmasına rağmen Alice'e, Şeytan'ı benden uzak tutmak için her şeyi deneyebileceğini söylemişti. <span class="t21">Her</span> <span class="t21">ş</span><span class="t21">eyi...</span></p>

  <p>&nbsp;</p>
</body>
</html>
