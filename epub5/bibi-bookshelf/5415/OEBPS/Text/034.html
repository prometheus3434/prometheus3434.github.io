<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xml:lang="tr">
<head>
  <meta content="Atlantis Word Processor 1.6.6.0" name="Generator" />
  <link href="../Styles/balci60.css" rel="stylesheet" type="text/css" />

  <title>BÖLÜM 21</title>
</head>

<body>
  <h1 class="h11">BÖLÜM 21</h1>

  <p class="p10"><span class="t7">BUKA</span><span class="t7">Ğ</span><span class="t7">ILANMAK</span></p>

  <p>"Alice! Ne yapıyorsun?" diye sordum. "Neden defterime bir şeyler yazıyorsun?"</p>

  <p>Başını kaldırıp gözlerini iyice açarak bana baktı. "Üzgünüm Tom. Önce sana sormam gerekirdi, ama seni rahatsız etmek istemedim."</p>

  <p>"İyi de ne yazıyorsun?"</p>

  <p>"Sadece Kemikli Lizzie'nin bana öğrettiği bazı şeyleri not alıyorum; Şeytan'ı yenmemize faydası olacak şeyler. Edinebildiğin tüm yardıma ihtiyacın olacak."</p>

  <p>Dehşete kapılmıştım. Hayalet bir keresinde Alice'e bildiklerini bana anlatması gerektiğini ve böylelikle cadılık ilmi ve savaştığımız Karanlık güçlere dair bilgimizi arttırabileceğimizi söylemişti. Ancak bu farklıydı. Karanlıkla savaşmak için Karanlık'ı kullanmamızı öneriyordu ve Hayalet'in bundan hoşlanmayacağını biliyordum.</p>

  <p>"Dün akşam konuşulanları dinlemedin mi?" diye karşılık verdim. "Karanlık'ın yöntemlerini kullanmak bizi savunmasız kılıyor."</p>

  <p>"Zaten savunmasız olduğumuzu görmüyor musun?"</p>

  <p>Başımı çevirdim.</p>

  <p>"Bak Tom, yaşlı Gregory'nin dün akşam benim hakkımda söyledikleri doğruydu. Karanlık'a bundan daha fazla yaklaşamazdım; en azından tam manasıyla bir cadıya dönüşmeden. Bu da beni dehşete düşürdü, yani Şeytan'a o kadar yakın olmak. Neler hissettiğimi anlatabilmeme imkân yok. Sen Aydınlık'a aitsin Tom, hem de tamamen ve asla aynı şeyi hissetmeyeceksin. Bu dehşet ile çaresizlik karışımı bir duyguydu. Başıma gelenleri hak ettiğimi söyleyen bir his... Eğer onu takip etmemi, onun yaratığı olmamı söylese bunu hiç düşünmeden yapardım."</p>

  <p>"Tüm bunların konuyla ne ilgisi var anlayamıyorum," dedim.</p>

  <p>"Böyle hisseden ilk kişi ben değilim. Bir keresinde, uzun zaman önce, Şeytan dünyadaydı ve cadıların bununla başa çıkmaları gerekiyordu. Yani bunun da çareleri var. Onu uzakta tutmanın. Sadece bunlardan bazılarını anımsamaya çalışıyorum. Lizzie, Şeytan'ı kendisinden uzak tutmayı başardı, ama bunu nasıl yaptığını bana asla anlatmadı; bu bilgi öğrettiklerinin arasında bir yerde gizleniyor olabilir."</p>

  <p>"İyi de böylelikle ona karşı Karanlık'ın gücünü kullanıyor olursun Alice! Olay da bu zaten. Hayalet'in söylediklerini duydun. Ayna kullanmak yeterince kötüydü. Lütfen daha kötü bir şey yapma."</p>

  <p>"Kötü mü? Kötü! Şeytan'ın hemen şu anda bu odada belirivermesi ve bununla ilgili hiçbir şey yapamamaksın daha kötü ne olabilir? Yaşlı Gregory hiçbir şey yapamaz. Eminim o da korkuyordu. Hatta bu kez onun da başa çıkamayacağı kadar büyük ve tehlikeli bir şeyle karşı karşıya olduğuna eminim. Kendisini daha güvende hissedeceği Chipenden'a dönmemiş olmasına şaşırdım!"</p>

  <p>"Hayır Alice! Eğer korkuyorsa bile bunun için iyi bir nedeni vardır, ancak Hayalet bir korkak değildir. Mutlaka bir plan yapmıştır. Ama Karanlık'ı kullanma Alice. Kemikli Lizzie'nin sana öğrettiklerini unut. Lütfen bunu yapma. Bunun sonucu iyi olamaz..."</p>

  <p>Tam o esnada basamaklardan inmekte olan ayak sesleri duydum ve Alice yazmakta olduğu sayfayı yırtıp dertop ettikten sonra yenine sıkıştırdı. Ardından kalemle defteri alelacele çantama tıkıştırdı.</p>

  <p>Hayalet elinde Arkwright'in kitabıyla mutfağa girerken Alice bana doğru üzgün üzgün gülümsedi.</p>

  <p>"Pekâlâ, siz ikiniz," dedi Hayalet. "Kendinizi daha iyi hissediyor musunuz?"</p>

  <p>Alice başını salladı ve Hayalet de ocağa en yakın sandalyeye oturmadan önce başını belli belirsiz sallayarak ona karşılık verdi.</p>

  <p>"Umarım dün olanlardan bir ders almışsınızdır," diye devam etti. "Karanlık'ı kullanmak bizi yalnızca güçsüz kılar. Artık bunu anladınız mı?"</p>

  <p>Başımı evet anlamında sallarken Alice'e bakmaya cesaret edemiyordum.</p>

  <p>"Eh," diye devam etti ustam konuşmaya, "tartışmamıza kaldığımız yerden devam edip yapılması gerekene karar vermenin vakti geldi. Şeytan'ın kızı hakkında çok şey öğrendim. Bu kitap Bill Arkwright'in yazabileceğini düşündüğümden çok daha faydalı. En başından başlamanı istiyorum evlat, değirmene geldiğin andan başlayıp seni depoda bağlı bulduğum ana kadar olan biten her şeyi anlatmanı istiyorum. Yara bere içinde olduğunu görebiliyorum," dedi yaralı kulağıma bakarak. "O yüzden acele etme. Bana bütün detayları anlat. Önemli bir şey çıkabilir."</p>

  <p>Ben de hiçbir detay atlamadan her şeyi anlatmaya başladım. Arkwright bana mektubu verip de benim değirmene dönmeye karar verdiğim ana gelince ustam ilk kez araya girdi:</p>

  <p>"Korktuğum gibi. Bill Arkwright içki içtiğinde içine sanki şeytan giriyor. Bu şekilde acı çektiğin için üzgünüm evlat, fakat ben senin için en iyi olanı yapmaya çalışıyordum. O benden daha genç ve güçlü; artık benim öğretemeyeceğim bazı şeyleri ondan öğrenebilirdin. Şeytan'la savaşıp kazanmak için sertleşmen gerekiyor. Daha önce hayal dahi edemediğimiz şeyler denememiz gerekebilir."</p>

  <p>Bunun üzerine Alice belli belirsiz gülümsediyse de bunu görmezden gelerek hikâyeme kaldığım yerden devam ettim. Hayalet'e beni neredeyse öldürecek olan su cadısının saldırısını anlattım, Cartmel'e ulaşmak için kumsalları nasıl aştığımızı ve Münzevi'yle tanışmamızı. Münzevi ona Morwena'nın yerini bulsun diye Arkwright'ın nasıl asker toplama çetesini kaçırmak zorunda kaldığından da bahsettim. Hikâyemin bazı bölümlerini anlatmak çok zordu: özellikle de ölü köpeği ve Arkwright'ın suyun kenarındaki postalını bulduğum anı ve elbette ki Alice ile iletişim kurmak için ayna kullanmamı. Ancak en sonunda o tehlikeli kumsalları bir kez daha aşarak değirmene dönüşümü de anlatınca hikâyemin sonuna ulaştım.</p>

  <p>"Eh evlat, zorlu bir süreçten geçmişsin fakat bu düşündüğün kadar kötü değil. Öncelikle içimde Bill Arkwright'in hâlâ hayatta olduğuna dair bir his var.</p>

  <p>Şaşkınlık içinde ustama baktım.</p>

  <p>"Ağzını kapa evlat yoksa sinek yutmaya başlayacaksın," dedi gülümseyerek. "Muhtemelen bunu nasıl bildiğimi merak ediyorsundur. Dürüst olmak gerekirse emin değilim fakat üç ayrı şey onun hâlâ hayatta olduğunu işaret ediyor. İlki önsezi. Salt içgüdü. Sana daha önce de söylediğim gibi içgüdülerine daima güvenmelisin evlat. Ve içgüdülerim bana Bill'in hâlâ hayatta olduğunu söylüyor, ikincisi annesinin hortlağı. Daha biraz önce sana söylediklerini anlattın ve dün gece aşağı yukarı aynı şeyleri bu kez bana söyledi..."</p>

  <p>"İyi de o bunu nasıl bilebilir?" diye karşı çıktım. "Kendi kemiklerine bağlıyken ve değirmenin bahçesinden öteye gidemezken?.."</p>

  <p>"Amelia sıradan bir hortlak değil evlat. Teknik olarak bizim <span class="t21">su gulyabanisi</span> dediğimiz bir türden, çünkü boğularak ölmüş. Yalnızca bu da değil: Düşüncesizce davranıp kendini öldürmüş ve bunu yapanların çoğu anında pişman olur, ama artık her şey için çok geçtir. Bu tür huzursuz ruhlar kimi zaman hâlâ hayatta olanlarla uyum içinde olabilir," diye yanıtladı. "Bill ve annesi çok yakınlardı. Yani onun ruhu oğlunun başına çok kötü bir şey gelmiş olduğunu hissediyor; yardıma ihtiyacı olduğunu, hâlâ hayatta olduğunu... Ve bana '<span class="t21">dünyan</span><span class="t21">ı</span><span class="t21">n derinliklerinde bir yere zincirlenmi</span><span class="t21">ş</span> <span class="t21">durumda, hâlâ ölmeyi bekliyor</span>' dedi, yani sana söylediklerinin aynısını.</p>

  <p>Üçüncü olarak da bu kitabı okuyarak öğrendiğim şeyler var. Morwena'ya yapılan adaklar dolunay zamanı yaklaşırken gerçekleştirilir..."</p>

  <p>Hayalet kitabı açıp yüksek sesle okumaya başladı:</p>

  <p><span class="t21">"Genç olanlar Kan Havuzu'na at</span><span class="t21">ı</span><span class="t21">l</span><span class="t21">ı</span><span class="t21">yordu; daha ya</span><span class="t21">ş</span><span class="t21">l</span><span class="t21">ı</span> <span class="t21">adaklarsa beklenen an gelinceye de</span><span class="t21">ğ</span><span class="t21">in yeralt</span><span class="t21">ı</span><span class="t21">nda bir odada tutuluyordu.</span></p>

  <p>"Eğer bu doğruysa nerede olabilir? Göller bölgesinde yerin altında bir yerde mi?"</p>

  <p>"Olabilir evlat, ama bunu kesin olarak öğrenmenin bir yolunu biliyorum: Cartmel'deki şu Münzevi. Eğer Morwena'nın yerini bulabildiyse bizim için Akwright'i da bulabilir. Eğer Bill'i dolunay gecesine dek bekletiyorlarsa onu bulmak için daha altı günümüz var demektir. Gelgelelim <span class="t21">dolunay yakla</span><span class="t21">ş</span><span class="t21">ı</span><span class="t21">nca</span> demek daha az vaktimiz var demek. Her ne olursa olsun yine kuzeye gitmeliyiz. O bizi haklamadan, şu cadıyı etkisiz hale getirmek görevimiz."</p>

  <p>"Aklımı karıştıran şey," dedim, "Şeytan'ın bizi neden bırakıp gittiği. Kalmış olsaydı Morwena kazanırdı. Orada beklese çaresiz kalırdık. Bu çok mantıksız."</p>

  <p>"Gerçekten de öyle evlat. Dahası var, Şeytan neden şimdi ortaya çıkıp seni öldürerek bu işe son noktayı koymuyor? Onu durduran ne?"</p>

  <p>"Bilmiyorum," diye yanıtladım. "Belki ilgilenmesi gereken daha önemli işleri vardır."</p>

  <p>"İlgilenmesi gereken daha başka şeyler olduğuna <span class="t21">hiç</span> şüphe yok, ama eyalette onun için en büyük tehlikelerden biri sensin. Hayır, bundan daha fazlası olmalı. Annenin sandıklarını incelerken bazı ilginç şeyler buldum. Şeytan'ın seni henüz öldürmemesinin nedeni 'bukağılanmış' olması."</p>

  <p>"Bu da ne demek?" diye sordum.</p>

  <p>"Çiftçi bir aileden geliyor olduğuna göre bunun ne anlama geldiğini kestirebilmen gerekir evlat."</p>

  <p>"Atlar bukağılanır. Bacakları bağlanır," dedim.</p>

  <p>"Evet, öyle evlat. Fazla uzağa gidemesin diye atları bağlarsın. Yani 'bukağı' bir tür kısıt yahut ayak bağıdır. Şeytanın gücü kuvvetli bir şekilde kısıtlanmış durumda. Eğer seni öldürürse -bunu <span class="t21">kendisi</span> yapacak olursa- o zaman geldiği yere dönmeden önce yüz yıl dünyada hüküm sürmesi gerekecek."</p>

  <p>"Anlamıyorum," dedim. "Eğer bu doğruysa o zaman neden hemen şimdi gelip beni öldürmüyor? İstediği bu değil mi? Yani dünyayı yeni bir karanlık çağa sokmak?"</p>

  <p>"Sorun şu ki Şeytan için yüz yıl o kadar da uzun bir süre değil. Zaman onun için aynı şekilde akmıyor ve bir yüz yıl gözünü açıp kapayıncaya kadar geçebilir. Hayır, o dünyaya çok daha uzun bir süre hükmetmek istiyor."</p>

  <p>"Yani, güvende miyim?"</p>

  <p>"Hayır, ne yazık ki annenin kitabında yazanlara bakılırsa seni çocuklarından birine öldürttüğü taktirde dünyaya sonsuza dek hükmedebilir ve işte bu yüzden kızını gönderdi."</p>

  <p>"Çok çocuğu var mı?" diye sordu Alice.</p>

  <p>"Bunu kesin olarak bilmiyorum," diye yanıtladı Hayalet. "Fakat eğer Morwena, Tom'u alt edemezse -daha şimdiden iki kez başarısız oldu- ve eğer Şeytan'ın ona yardım edecek başka çocuğu yoksa, seni yok etmek için başvurabileceği üçüncü bir yöntem var. Seni Karanlık'ın safına geçirmeye çalışacaktır."</p>

  <p>"Asla!" diye bağırdım.</p>

  <p>"Böyle diyorsun ama daha şimdiden şu aynalarla Karanlık'ı kullanıp kendini güçsüzleştirdin. Eğer seni Karanlık'ın saflarına çekebilirse hâkimiyeti dünyanın sonuna dek sürer. İşte bu beni gerçekten endişelendiriyor evlat. O çok güçlü, evet. Gerçekten çok güçlü. Fakat aynı zamanda da kurnaz. İşte bu yüzden Karanlık'a hiçbir şekilde ödün veremeyiz."</p>

  <p>"Bukağıyı kim yapmış?" diye sordum. "Şeytan'ın gücünü bu şekilde kısıtlayabilecek kudrete sahip olan kim? Yoksa annem mi?"</p>

  <p>Hayalet omuz silkti. "Bilmiyorum evlat. Bunu annenin yapmış olduğuna dair herhangi bir kanıt bulamadım. Ama evet, ilk düşüncem bu yöndeydi. Çocuğunu korumak için böyle bir tehlikeye ancak bir anne atılabilir."</p>

  <p>"Ne demek istiyorsunuz?"</p>

  <p>"Karanlık'a karşı gelip gücünü kısıtlayan şeyler daima olmuştur. Benim tahminim, bunu yapabilmeyi başaranların çok korkunç bir bedel ödediği yolunda. Bazı şeyler başka şeylerden vazgeçmeden elde edilemiyor. O sandığı dikkatlice inceledim, fakat bunu açıklayabilecek hiçbir şey bulamadım."</p>

  <p>Eğer beni korumaya çalışan annemse onun için endişelenmeye başlamıştım. Bana yardım etmek için nasıl bir bedel ödemişti? Yoksa tüm bunların sonucu olarak Yunanistan'da acı mı çekiyordu?</p>

  <p>Alice korkularımı sezmiş olmalı ki yanıma yaklaşıp beni teselli etmeye çalıştı. Ancak Hayalet'in bu tür duygulara ayıracak vakti yoktu.</p>

  <p>"Yeterince konuşup dinlendik," dedi. "Harekete geçme vakti geldi. Şimdi Cartmel'e doğru yola çıkıyoruz. Eğer gelgitler bizden yana olursa gece olmadan körfezi geçmiş oluruz."</p>

  <p>&nbsp;</p>

  <p>Bir saat içinde yola çıktık. Gerçekten çok acıkmıştım, ama gücümü toparlayabilmek için bir lokma peynirle yetinmek zorundaydım. Ustam, Alice'e de bir parça uzattıysa da o bunu reddetti.</p>

  <p>Hayalet'in talimatlarına uyarak çantamı değirmende bırakmış, gümüş zinciriyse yeniden belime dolayıp cübbemin altına gizlemiştim.</p>

  <p>Bahçeden çıkarken Pençe koşarak arkamızdan geldi; Hayalet ona düşünceli bir şekilde baktı.</p>

  <p>"Onu geri göndereyim mi?" diye sordum.</p>

  <p>"Hayır evlat, bırak izlesin," diyerek beni şaşırttı. "Peşimde dolaşıp duran bir hayvan olmamasını yeğlerim ama o bir av köpeği, üstelik izleri takip edebilir ve ustasını bulmamıza yardımcı olabilir."</p>

  <p>Böylelikle üçümüz ve Pençe, Bill Arkwright'i bulmak üzere yola koyulduk. Her şey bize karşıydı. Morwena ve diğer su cadılarıyla baş etmemiz gerekiyordu, üstüne üstlük bir de Şeytan vardı. Bukağılanmış da olsa emrindekilerin bizi yok etmesi için müdahale etmesine engel olacak hiçbir şey yoktu.</p>

  <p>Ne var ki diğer iki endişem annem ve Alice ile ilgiliydi. Acaba beni korumak için Şeytan'ı bukağılayan annem miydi? Ve Alice yavaş yavaş Karanlık'a mı kayıyordu? Niyetinin iyi olduğunu ve her ne yapıyorsa iyi bir nedeni olduğunu biliyordum, ancak işlerin daha da kötüye gitmesine mi neden olacaktı? Hayalet hep onun günün birinde Karanlık'a döneceğinden korkmuştu. Eğer bu gerçek olursa beni de peşi sıra sürüklemesini istemiyordum.</p>

  <p>&nbsp;</p>
</body>
</html>
