<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xml:lang="tr">
<head>
  <meta content="Atlantis Word Processor 1.6.6.0" name="Generator" />
  <link href="../Styles/balci60.css" rel="stylesheet" type="text/css" />

  <title>BÖLÜM 6</title>
</head>

<body>
  <h1 class="h11">BÖLÜM 6</h1>

  <p class="p10"><span class="t7">SU B</span><span class="t7">İ</span><span class="t7">LG</span><span class="t7">İ</span><span class="t7">S</span><span class="t7">İ</span></p>

  <p>&nbsp;</p>

  <p>Balık lezzetliydi ve yemek yerken Arkwright sohbet etme konusunda istekli görünüyordu.</p>

  <p>"Benim koruduğum bu bölgeyle ilgili unutulmaması gereken ilk şey," dedi, "etrafta çok fazla su olduğu. Su ıslaktır ve bu sorun yaratabilir..."</p>

  <p>Şaka yapıyor olduğunu düşünerek gülümsedim fakat bana sertçe baktı. "Bunu komiklik yapmak için söylemiyorum Üstat Ward. Hatta hiç komik değil. 'Islak' derken toprağa, insan bedenine ve hatta insanın ruhuna bile işleyebildiğim kastediyorum. Tüm bu bölgeye nüfuz etmiş durumdadır ve karşılaştığımız güçlüklerin pek çoğunun anahtarını içinde barındırır. Karanlık'a ait yaratıkların gelişebildiği bir ortamdır. Biz toprağa aitiz, suya değil. O yüzden bu tür yaratıklarla uğraşmak son derece güçtür."</p>

  <p>Başımı salladım. "Nüfuz etmek de 'içine işlemek' anlamına mı gelir?"</p>

  <p>"Evet, öyle Üstat Ward. Su her yere ulaşır ve her şeyin içine işler. Üstelik etrafta çok fazla su vardır. Mesela ilk akla gelen; Morecambe Körfezi, denizin eyaletten koparıp aldığı koca bir parçaya benzer. Körfezin kayar kumlarının arasında derin nehirleri andıran tehlikeli kanallar vardır. İnsanlar bu kanalları ancak akıntı onlara izin verdiğinde geçebilirler ve bazen her yeri yoğun bir sis kaplar. Deniz orada her yıl at arabaları, atlar ve yolcular yutar. Arkalarında hiç iz bırakmadan yok oluverirler.</p>

  <p>"Sonra kuzeydeki göller var. Bazı günler aldatıcı bir şekilde sakin olurlar, ama çok derindirler. Ve bu göllerin içinden tehlikeli şeyler çıkar."</p>

  <p>"Bay Gregory bana Coniston Deşicisi'ni bağladığınızı söyledi. Ve siz gölün kıyılarını güvence altına almadan önce otuzdan fazla insanı öldürdüğünü..."</p>

  <p>Ben bunu söyler söylemez Arkwright neredeyse parıl parıl parladı. "Evet, Üstat Ward. Bu başlangıçta oranın yerlilerini şaşırtan gizemli bir durumdu," diye açıkladı. "Tek başına avlanan balıkçılara saldırıp onları suya çekiyordu. İnsanlar kaybolan adamların boğulduğunu düşünüyordu, ama öyle bile olsa cesetleri neden kıyıya vurmuyordu? En sonunda ölenlerin sayısı öyle çok arttı ki beni çağırdılar. Kolay bir iş değildi. Bir deşiciden şüpheleniyordum ama yuvası neredeydi? Ve kanı emilen cesetlere ne oluyordu? Üstat Ward, bu işte hem sabır hem de azim gerekir ve sonunda onun izini buldum.</p>

  <p>Yuvası göl kıyısının hemen altında kalan bir mağaradaydı. Kurbanlarını kayalık bir zemine çekip canı istedikçe besleniyordu. Mağaraya sahilden bir çukur kazarak ulaştım. Gördüğüm manzara kâbuslardakini aratmayacak nitelikteydi. Yuvası kemik ve ceset doluydu; kurtçuklarla kaynayan çürümüş etlerle birlikte kanları çekilmiş daha taze cesetler vardı. O kokuyu asla unutmayacağım. Üç gün üç gece boyunca o deşiciyi bekledim ve en sonunda yeni bir cesetle birlikte çıkageldi. Balıkçıyı kurtarmak için artık çok geçti, fakat deşiciyi tuz ve demirle hakladım."</p>

  <p>"Bay Gilbert bizimle kanalda buluştuğunda suyun içinde bulunan bir cesetle ilgilenmek üzere kuzeye gittiğinizi ve bundan önce de benzer şekilde iki ceset daha olduğunu söyledi. Bu da bir deşici kurbanı mıydı? Yoksa başka bir tane daha mı var?"</p>

  <p>Arkwright derin düşüncelere dalmış gibi pencereden dışarı baktı ve epey uzun bir süre sonra yanıt verdi. "Hayır, bu bir su cadısının işiydi. Son zamanlarda sayıları epey artmaya başladı. Ama ben oraya vardığımda çoktan gitmişti. Şüphesiz yeniden saldıracaktır ve bu kez onu zamanında yakalayabilmem için bir sonraki kurbanını buraya daha yakın bir yerden seçmesini ummaktan başka çaremiz yok. Fakat dikkat etmemiz gereken, yalnızca deşiciler ya da su cadıları değil. Emiciler de var... Hiç <span class="t21">emici</span> diye bir şey duydun mu?" diye sordu.</p>

  <p>Başımı iki yana salladım.</p>

  <p>"Nadiren rastlanır, ya suyun içinde ya da suya çok yakın yerlerdeki boşluklarda yaşar. Ağzında esnek bir dil değil de uzun, kemikli ve tüpe benzeyen bir şey vardır. Tüpün ucu keskin olduğundan kurbanının kanını çekebilir."</p>

  <p>"Bu korkunç," dedim.</p>

  <p>"Ah, evet öyle," diye yanıtladı Arkwright. "Ama kimi zaman bu pis yaratık da kurban olur. Ara sıra su cadısı ayinlerinde kullanılır. Cadılar tarafından seçilen kurbanının kanını aldıktan, birkaç gün boyunca son nefesini verinceye dek onu yavaş yavaş emer, ardından cadılar emiciyi parçalayıp canlı canlı yerler. Böylece elde edilen kan büyüsü, kurbanı doğrudan olarak emen cadınınkinden üç kat fazla olur."</p>

  <p>Arkwright aniden ayağa kalkıp lavaboya doğru uzanarak pencere pervazındaki büyük bıçağı aldı. Bıçağı masaya getirdi.</p>

  <p>"Bir keresinde, bununla bir emici öldürdüm!" diyerek bıçağı önüme koydu. "Bıçağın alaşımında da tıpkı asamdaki bıçakta olduğu gibi epeyce gümüş var. Emiciyi beklemediği bir anda yakalayıp, kol ve bacaklarını kestim! Çok faydalı bir silahtır. Bu kanalın yakınlarında da beş yıldan daha az bir zaman önce genç bir emici yakaladım. Beş yılda iki tane, sayılarının arttığı anlamına gelir."</p>

  <p>Artık kahvaltımızı bitirdiğimizden Arkwright sandalyesinden kalkıp göbeğini sıvazladı. "Balığı sevdin mi Üstat Ward?"</p>

  <p>Başımı salladım. "Evet teşekkürler, gerçekten çok güzeldi."</p>

  <p>"Su cadısı bacağı çok daha güzel olurdu," dedi. "Buradaki altı ayın dolmadan önce denemek isteyebilirsin."</p>

  <p>Ağzım açık kaldı ve ona şaşkınlık içinde baktım. Gerçekten cadı mı yiyordu?</p>

  <p>Fakat bunun üzerine Arkwright kahkahalarla güldü. "Bu da benim espri anlayışım Üstat Ward. Mükemmel bir şekilde kızartılsa bile cadı bacağına mavna direğiyle dahi dokunmam. Bu arada, köpeklerim o kadar seçici değildir. Günün birinde nasıl olsa öğrenirsin!"</p>

  <p>Köpeklerini nerede tuttuğunu merak ettim. Onları ne görmüş ne de duymuştum.</p>

  <p>"Ne var ki buralarda en büyük sorun su cadılarıdır," diye devam etti konuşmaya Arkwright. "Diğer cadıların aksine sudan <span class="t21">geçebilirler,</span> özellikle de durgun sudan. Suyun altında saatlerce nefes almadan kalabilirler; kendilerini çamur ya da bataklığa gömerek hiçbir şeyden şüphelenmeyen kurbanlarının oradan geçmesini beklerler. Birini görmek ister misin Üstat Ward?"</p>

  <p>Yazın Hayalet ile birlikte Pendle'a gidip oradaki üç ana cadı klanıyla savaşmıştık. Zorlu bir süreç olmuştu ve hayatta kaldığımız için şanslıydık, bu nedenle en azından bir süreliğine cadılardan uzak durmak istiyordum. Bu durum yüz ifademden anlaşılmış olmalıydı ki Arkwright hafifçe gülümsedi.</p>

  <p>"Pek hevesli görünmüyorsun Üstat Ward. Endişelenme. Isırmaz. Çok yakında göreceğin gibi onu zararsız hale getirdim! Sana değirmeni dolaştırıp cadıyı göstereceğim, fakat önce uyku düzenini bir ayarlayalım. Beni takip et!"</p>

  <p>Mutfaktan çıktı ve ben de onun peşi sıra merdivenlerden çıkarak boş yatağın bulunduğu tek kişilik yatak odasına girdim. Buranın benim odam olacağını söyleyeceğini düşünüyordum, ancak bunun yerine döşeği yataktan çıkarıp sürüklemeye başladı.</p>

  <p>"Hadi şunu aşağıya indirelim!" dedi. Birlikte döşeği alt kata kadar taşıdık. Sonra yeniden yukarı çıkıp elinde çarşaf ve battaniyeyle geri geldi.</p>

  <p>"Biraz nemliler," dedi, "ama mutfakta hemen kururlar, sonra yeniden odana çıkarabiliriz. Eh, şimdi üst katta yapmam gereken birkaç iş var, ama bir saat içinde dönerim. Bu arada sen de su cadılarıyla emiciler hakkındaki ilk dersi kâğıda geçirsene? Defterini getirdin, öyle değil mi?"</p>

  <p>Başımı evet anlamında salladım.</p>

  <p>"O halde git de getir bakalım!" dedi.</p>

  <p>Arkwright yukarı çıkarken sabırsızlığını sezerek çantamı eşeleyip defterle birlikte kalemim ve ufak mürekkep hokkamı alıp masaya döndüm.</p>

  <p>&nbsp;</p>

  <p>İlk derse dair hatırladığım her şeyi kâğıda geçirip Arkwright'in bu kadar uzun süre boyunca üst katta ne yaptığını düşündüm. Bir ara onu biriyle konuşurken duyduğumu sandım. Ancak bir saat geçmeden aşağı indi ve yanımdan geçerken nefesi şarap kokuyordu. Daha sonra elindeki feneri havaya kaldırdı ve sol elinde asası olduğu halde eve geldiğimde ilk girdiğim odaya yöneldi.</p>

  <p>Mutfağa götürdüğüm şamdanın olmayışı dışında odada her şey aynıydı: her köşede birer sandalye, fıçılar ve boş şarap şişeleri, ortada bir başına duran masa ve tahta çakılarak kapatılmış üç pencere. Ne var ki fenerin parlak ışığı daha önce fark etmediğim bir şeyi görmemi sağladı.</p>

  <p>Dış kapının sağ tarafında bir kapak vardı. Arkwright asasını bana verdi, eğildi ve boştaki eliyle demir halkayı tutup kapağı açtı. Ahşap basamaklar karanlığa doğru iniyordu ve aşağıdan taşların üzerinden akan derenin sesi geliyordu.</p>

  <p>"Evet Üstat Ward," dedi Arkwright, "genellikle yeterince güvenlidir, fakat altı gündür evden uzakta olduğum için bu süre zarfında aşağıda her şey olmuş olabilir. Yakınımda dur, ne olur ne olmaz."</p>

  <p>Sözlerini tamamladıktan sonra merdivenlerden aşağıya inmeye başladı ve ben de onun ardından karanlığa doğru adım attım, bir yandan da alışkın olduklarımdan çok daha ağır olan asasını taşıyordum. Nem ve çürümüş ahşap kokusu genzimi yaktı ve kendimi zemini döşemeli bir kiler yerine derenin çamurlu kıyısında buldum. Hemen solumuzda sabit duran su değirmeninin devasa arkı vardı.</p>

  <p>"Dün akşam değirmenin döndüğünü duyar gibi oldum," diye mırıldandım. Gerçekten dönmediğine ve çıkan seslerin geçmişte gerçekleşmiş olan olayların neden olduğu şu tuhaf dadanmanın bir sonucu olduğuna emindim. Ancak yine de merak ediyordum ve bir yandan da Arkwright'ın bana neler olup bittiğini anlatmasını umuyordum.</p>

  <p>Oysa bunun yerine bana bakmaya devam etti ve yüzünün öfke içinde kızarmaya başladığını gördüm. "Sence hareket edebilecek gibi mi görünüyor?" diye bağırdı.</p>

  <p>Başımı iki yana sallayıp geriye doğru bir adım attım. Arkwright fısıldarcasına küfredip sırtını bana döndükten sonra başını eğerek değirmenin altından geçti.</p>

  <p>Çok geçmeden kare şeklinde bir çukura vardık ve Arkwright yanında durunca koca postallarının burnu çukurun kenarından sarkıyordu. Öne gelmemi işaret edince yanına gittim, fakat ayaklarımı onun kadar yaklaştırmadım. Bu on üç demir parmaklıklı bir cadı çukuruydu, yani içine düşme tehlikesi yoktu. Yine de bu tamamen güvende olduğunuz anlamına gelmezdi. Bir cadı parmaklıkların arasından uzanıp ayak bileğinizi yakalayabilirdi. Bazıları çok hızlı ve güçlüydü ve göz açıp kapayıncaya kadar harekete geçebilirlerdi. Risk almaya niyetim yoktu.</p>

  <p>"Su cadıları çukur kazabilirler Üstat Ward, yani buna da engel olmamız gerekir. Şu anda yalnızca en üstteki parmaklıkları görebiliyorsun ama bu, diğer beş kenarı toprağa gömülü küp şeklinde bir kafes."</p>

  <p>Bu aşina olduğum bir şeydi. Hayalet de çukur kazma becerisi olan lamia cadılarını buna benzer kafeslere kapatıyordu.</p>

  <p>Arkwright feneri çukurun üzerine tuttu. "Aşağı bak ve ne gördüğünü söyle..."</p>

  <p>Işığın sudaki yansımasını görebiliyordum, ancak çukurun kenarında dar ve çamurlu bir alan vardı. Üzerinde bir şey vardı, ama ne olduğunu çıkaramıyordum. Yarısı çamura gömülü gibi görünüyordu.</p>

  <p>"Tam olarak göremiyorum," diye itiraf ettim.</p>

  <p>Sabırsızca göğüs geçirip asasını almak için elini uzattı. "Eh, bunun için deneyimli bir göz gerekir. Yeterince ışık yokken farkına varmadan buna benzer bir yaratığın üzerine basabilirsin. O da dişlerini geçirip saniyeler içinde seni sulu bir mezarın içine çekebilir. Belki bunun faydası olur..."</p>

  <p>Asasını alıp bıçak kısmı önde olacak şekilde iki parmaklığın arasından yavaşça aşağıya sarkıttıktan sonra hızlıca ittirdi. Acı dolu bir çığlık duyuldu ve bir şey bu çamurlu alandan kalkıp gürültülü bir şekilde suya atlarken uzun saçlarıyla nefret dolu bakışlarını göz ucuyla görebildim.</p>

  <p>"Artık bir saat ya da belki daha uzun bir süre boyunca dipte kalır. Ama bu onu iyice uyandırdı, öyle değil mi?" dedi gülümseyerek.</p>

  <p>Sadece daha iyi görebileyim diye cadıya bu şekilde acı vermesinden hoşlanmamıştım. Bu gereksizdi, ustam asla böyle bir şey yapmazdı.</p>

  <p>"Bu arada, her zaman böyle durgun değildir. Birkaç gün uzakta olacağımı bildiğimden ona fazladan bir tuz dozu daha verdim. Suya bir anda çok fazla tuz eklersen onu öldürürsün, bu yüzden hesabını iyi yapman gerekir. İşte uysal kalmasını bu sayede sağlıyoruz. Emiciler için de aynı şey geçerli; hatta tatlı sudan çıkan bütün yaratıklar için. Bu yüzden bahçenin etrafında bir hendek var. Sığ olabilir ancak tuz oranı çok fazla. Giriş çıkışları engellemek için. Şu gördüğün cadı çukurdan kaçıp hendeği aşmaya kalksa saniyeler içinde ölür. Hendek aynı zamanda bataklıktaki yaratıkların da bahçeye girmelerini engelliyor.</p>

  <p>Her neyse Üstat Ward, ben Bay Gregory kadar yufka yürekli değilim. O cadıları öldüremediği için çukurlarda yaşatıyor, oysa ben bunu yalnızca onları cezalandırmak için yapıyorum. Aldıkları her can için çukurda bir yıl geçiriyorlar, öldürdükleri her çocuk içinse iki yıl. Sonra onları çıkarıp öldürüyorum. Şimdi bakalım kanalın yakınında yakaladığımı söylediğim şu emiciyi görebilecek miyiz..."</p>

  <p>İlkinden neredeyse iki kat daha geniş bir çukurun başına gitti. Bu da aynı şekilde demir parmaklıklarla örtülüydü, ama parmaklıklar hem sayıca çok daha fazlaydı hem de daha sık yerleştirilmişlerdi. Burada çamurlu bir alan yoktu, sadece pis bir su görünüyordu. Suyun çok derin olduğunu hissediyordum. Arkwright suya bakıp başını iki yana salladı.</p>

  <p>"Görünüşe bakılırsa dibe yakın bir yerde. Suya kattığım tuz miktarı yüzünden hâlâ uysal olsa gerek. Uyuyan emicilere dokunmamak en iyisidir. Altı ayın dolmadan evvel onu görmek için epey fırsatın olacak. Pekâlâ, şimdi bahçede şöyle bir yürüyüşe çıkalım.</p>

  <p>"Onun bir adı var mı?" diye sordum yanından geçtiğimiz cadı çukurunu başımla işaret ederek.</p>

  <p>Arkwright durdu, bana bakıp başını sağa sola salladı. Yüzünde birden çok ifade vardı ve hiçbiri de hoş değildi. Gerçekten aptalca bir laf ettiğimi düşündüğü belliydi.</p>

  <p>"O sadece sıradan bir su cadısı," dedi sertçe. "Adı neyse ne, bilmiyorum ve bilmek de istemiyorum! Aptalca sorular sorma!"</p>

  <p>Aniden sinirlendim ve yüzümün kızarmaya başladığını hissettim. "Bir cadının adını bilmek faydalı olabilir!" diye çıkıştım. "Bay Gregory duyduğu yahut bizzat karşılaştığı her cadının adını kaydeder."</p>

  <p>Arkwright suratını iyice yaklaştırdı, öyle ki nefesinin o pis kokusunu alabiliyordum. "Artık Chipenden'da değilsin evlat. Şu an için ustan benim ve işleri benim dediğim gibi yapacaksın. Ve eğer benimle bir kez daha bu ses tonuyla konuşacak olursan seni evire çevire döverim! Anlaşıldı mı?"</p>

  <p>Karşılık vermemek için dudağımı ısırarak başımı sallayıp önüme baktım. Neden böyle uygunsuz bir şekilde konuşmuştum ki? Birinci nedeni yanılıyor olduğunu düşünmemdi. Bir diğer nedense <span class="t21">onun</span> benimle konuşurken kullandığı ses tonundan hoşlanmamış olmamdı. Gelgelelim yine de öfkemi belli etmemem gerekirdi. Ne de olsa ustam, Arkwright'ın farklı çalıştığını ve ona ayak uydurmam gerektiğini söylemişti.</p>

  <p>"Beni izle Üstat Ward," dedi Arkwright daha yumuşak bir ses tonuyla, "sana bahçeyi göstereyim..."</p>

  <p>Basamaklardan yukarı çıkıp girişteki odaya gitmek yerine Arkwright tekrar su değirmenine gitti. Önce su değirmeninin yanından sıkış tepiş geçeceğini düşündüysem de hemen solda kalan ve şimdi fark ettiğim bir kapıyı açtı. Bahçeye çıkınca sisin dağıldığını ancak hâlâ uzakta, ağaçların da ötesinde seçilebildiğini gördüm. Hendeği baştan sona dolaştık; Arkwright ara sıra durup bir şeyler anlatıyordu.</p>

  <p>"Şurası Manastır Bataklığı," dedi parmağını güneybatı istikametinde uzatarak. "Onun da ötesinde Papaz Tepesi vardır. O bataklığı asla tek başına geçmeye kalkışma. Ya da en azından etrafı iyice öğrenip haritaları incelemeden bunu deneme. Bataklığın ötesinde, daha batıya doğru, akıntının körfeze girmesine engel olan yüksek bir toprak set vardır." Söylediklerini aklıma kazıyarak etrafa bakıyordum. "Şimdi," diye devam etti, "başka biriyle tanışmanı istiyorum..."</p>

  <p>Bunun üzerine iki parmağını ağzına sokup uzun, tiz bir ıslık çaldı. Islığı yineledi ve neredeyse anında bataklığın oradan bize doğru bir şeyin koşmakta olduğunu duydum, iki iri av köpeği belirdi ve ikisi de kolaylıkla hendeğin üzerinden atladılar. Çiftlik köpeklerine alışkındım, fakat bu hayvanların vahşi bir havası vardı ve görünüşe bakılırsa dosdoğru bana koşuyorlardı. Köpekten çok kurda benziyorlardı ve yalnız olsam beni birkaç saniye içinde alaşağı edeceklerine emindim. Biri siyah çizgili kirli gri renkteydi; diğeriyse kuyruğunun ucundaki gri nokta dışında kömür karasıydı. Ağızlarını iyice açmış ısırmaya hazır dişlerini gösteriyorlardı.</p>

  <p>Ne var ki Arkwright'ın, "Aşağı!" komutuyla birlikte anında durdular, bulundukları yere oturup dillerini sarkıtarak efendilerine bakmaya başladılar.</p>

  <p>"Siyah olan dişi," dedi Arkwright. "Adı <span class="t21">Pençe.</span> Ona sakın sırtını döneyim deme; tehlikelidir. Ve bu da Diş," diyerek gri olanı işaret etti. "Daha iyi huyludur fakat her ikisi de işçi köpek, evcil hayvan değil. Bana itaat ediyorlar çünkü onları iyi besliyorum ve beni kızdırmamaları gerektiğini biliyorlar. Hissettikleri tek duygusal yakınlık birbirlerine karşı. Onlar çift, ayrılmazlar."</p>

  <p>"Ben bir çiftlikte büyüdüm. Bizim de işçi köpeklerimiz vardı," dedim.</p>

  <p>"Öyle mi? O halde ne demek istediğimi anlamış olman gerekir. İşçi köpekler söz konusu olduğunda duygusallığa yer yoktur. Onlara adil davran, iyi besle ama karşılığında verdiklerini hak etmeliler. Korkarım çiftlik köpekleriyle bu ikisi arasında çok az ortak yön var. Geceleri genellikle eve yakın bir yere zincirliyorum, herhangi bir yaklaşan olduğunda havlamak üzere eğitildiler. Gündüzleriyse bataklığın kıyısında tavşan avlayıp eve tehdit oluşturabilecek şeylere karşı tetikte bekliyorlar.</p>

  <p>Ama göreve gittiğimde benimle birlikte geliyorlar. Bir kez kokuyu aldılar mı asla bırakmazlar. Onları üstüne saldığım şeyi mutlaka avlarlar. Ve eğer gerekirse benim komutumla öldürürler bile. Dediğim gibi, sıkı çalışırlar ve sıkı beslenirler. Bir cadı öldürdüğümde yemeklerine fazladan bir şey eklenir. Cadının kalbini çıkarıp onlara atarım. Ustanın da anlatmış olacağı gibi, bunu yapmak cadının bir başka bedene bürünerek bu dünyaya gelmesine ve ölü bedenini kullanıp toprağı kazarak yüzeye çıkmasına engel olur. İşte bu yüzden ölü cadıları saklamam. Hem zamandan hem de yerden tasarruf ederim."</p>

  <p>Arkwright'ın acımasız bir yönü vardı ve kesinlikle sinirlendirilmemesi gereken bir adamdı. Eve dönmek üzere köpeklerle birlikte yürürken başımı kaldırınca beni şaşırtan bir şey gördüm. Değirmenin çatısında iki farklı yerden duman yükseliyordu. Biri mutfaktaki ocaktan geliyor olmalıydı. Peki ama diğeri nereden geliyordu? Bunun girmemem konusunda uyarıldığım kilitli odadan mı geldiğini düşündüm. Acaba orada Arkwright'in görmemi istemediği bir şey ya da biri mi vardı? Sonra evin içinde serbestçe dolaşmalarına izin verdiği huzursuz ölüleri hatırladım. Çabuk sinirlenen biri olduğunu ve bu şekilde sorular sorarak burnumu sokmamdan hoşlanmayacağını biliyordum, ama yine de çok merak ediyordum.</p>

  <p>"Bay Arkwright," dedim kibarca, "size bir şey sorabilir miyim?"</p>

  <p>"Bu yüzden buradasın Üstat Ward..."</p>

  <p>"Benim için yazdığınız şu notla ilgili. Neden evinizde ölülerin serbestçe dolaşmalarına izin veriyorsunuz?"</p>

  <p>Yüzünden yine öfkeli bir ifade geldi geçti. "Buradaki ölüler, ailem. <span class="t21">Benim</span> ailem Üstat Ward. Ve bu ne seninle ne de başkasıyla tartışmak istediğim bir şey değil, o yüzden merakını bastırman gerekecek. Bay Gregory'nin yanına döndüğünde ona sor. O bu konuda bir şeyler biliyor ve mutlaka anlatacaktır. Fakat bir daha bu konuyla ilgili tek kelime daha duymak istemiyorum. Anladın mı? Bu konuşmak istemediğim bir konu."</p>

  <p>Başımı sallayıp onu eve kadar takip ettim. Burada soru sormak için bulunuyor olabilirdim, oysa sorduğum soruların yanıtlarını almak bir başka meseleydi!</p>

  <p>&nbsp;</p>
</body>
</html>
