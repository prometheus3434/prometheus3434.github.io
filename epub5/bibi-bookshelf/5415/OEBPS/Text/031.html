<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xml:lang="tr">
<head>
  <meta content="Atlantis Word Processor 1.6.6.0" name="Generator" />
  <link href="../Styles/balci60.css" rel="stylesheet" type="text/css" />

  <title>BÖLÜM 18</title>
</head>

<body>
  <h1 class="h11">BÖLÜM 18</h1>

  <p class="p10"><span class="t7">İ</span><span class="t7">K</span><span class="t7">İ</span> <span class="t7">MESAJ</span></p>

  <p>Değirmene yaklaşırken, asker toplama çetesini ve içlerinden birinin bizi ölümle nasıl tehdit ettiğini anımsadım. Arkwright o esnada gülüp geçmişti, fakat ben kendime o kadar güvenemiyordum.</p>

  <p>Bir hayaletin nerede yaşadığını bulmak güç değildi. Ya değirmenin yerini öğrendiyseler? Bahçede ya da binanın içinde pusuya yatmış bekliyor olabilirlerdi.</p>

  <p>Ancak hendeği dikkatlice aşıp tabutların bulunduğu oda dahil, değirmeni baştan sona kontrol ettikten sonra korkularımın yersiz olduğunu anladım. Etrafta ne çete mensubu ne de cadı vardı. Sonrasında, yorgunluğuma rağmen beş fıçı tuzu bahçeye taşıyıp hendeğe boşalttım, büyük çoğunluğunun da bataklığa bakan tarafa döküldüğüne emin oldum. Morwena'yı uzak tutmak için çözeltinin yoğunluğunu yüksek tutmaya mecburdum. Ben bu işlerle uğraşırken Pençe de peşimden geliyordu, ama sonra iki kez havlayıp, üç kez etrafımda döndükten sonra koşarak uzaklaştı. Tavşan avlamaya gidiyor olmalıydı.</p>

  <p>Değirmenin altındaki su dolu çukurlar da beni korkutuyordu. Üstelik göz önünde bulundurulması gereken bir emici ve cadı vardı. Acaba onları evcil tutmak için daha çok mu tuz gerekiyordu? Eğer çok fazla tuz koyarsam onları öldürebilirdim, bu nedenle riske girip onları şimdilik oldukları gibi bırakmaya karar verdim.</p>

  <p>Mutfağa dönünce ocağı yaktım, ıslak kıyafetlerimi kurutup sıcak bir yemek hazırlamadan önce hak edilmiş bir uyku çektim. Ardından çatı katındaki odaya çıkıp Arkwright'ın kütüphanesinde Morwena'yla ilgili olan o kitabı aramaya koyuldum. Bu kitabın tümünü okumamıştım ve Morwena'ya dair her şeyi öğrenmem gerekiyordu. Bu hayatta kalmamı sağlayabilirdi. Eşyaları hareket ettirebilecek kadar güçlü hayaletlerden korkuyordum, ancak hava henüz aydınlıktı. Hem, onlar Arkwright'ın annesiyle babasıydı; üstelik kötücül değil yalnızca kapana kısılmış, kederli ruhlardı.</p>

  <p>Tabutlar yan yana duruyordu ve ocağın yanına üç sandalye çekilmişti. Ocaktaki soğumuş küllere bakarken nem ve soğuktan titreyerek başımı üzgün üzgün iki yana salladım. Bu iki hayalet artık oğullarının arkadaşlığından mahrum kalacaktı.</p>

  <p>Dikkatimi Arkwright'ın kitaplarına verdim. Kütüphanesi, Hayalet'in Chipenden'daki kütüphanesinin küçük bir bölümü kadardı; ancak bu, anlaşılır bir durumdu. Ustamın, ona daha çok kitap edinip daha çok kitap yazma fırsatı veren yaşının yanı sıra, orada kendisinden önce nesiller boyunca yaşamış olan hayaletlerden edindiği kitaplar da vardı.</p>

  <p>Arkwright'in kütüphanesinin raflarında yöreye özgü pek çok kitap vardı: <span class="t21">Eyaletin Kuzeyinin Flora ve Faunas</span><span class="t21">ı</span><span class="t21">, Sepet Örme Sanat</span><span class="t21">ı</span><span class="t21">, Göller Bölgesi Patikalar</span><span class="t21">ı</span> <span class="t21">ve K</span><span class="t21">ı</span><span class="t21">sa Yollar</span><span class="t21">ı</span> gibi. Sonra çıraklığından başlayıp neredeyse günümüze kadar uzanan bir zaman dilimini kapsayan defterleri vardı. Bunlar deri kaplıydı ve Arkwright'in mesleğimizi yaparken edindiği bilgi ve becerilerin dökümünü içeriyor olmalıydılar. Aynı zamanda bir Yaratık kitabı da vardı, Bay Gregory'nin kütüphanesindekinin dörtte birinden bile daha inceydi, ama en az onun kadar ilginç olduğuna emindim. Ve Morwena'yla ilgili kitap hemen onun yanındaydı.</p>

  <p>Kitabı alt kata indirip ocağın yanında okumaya karar verdim. Kapıya doğru bir adım atmışken aniden buz gibi bir soğuk hissettim; huzursuz ölülerin yaklaşmakta olduğuna dair bir işaretti bu.</p>

  <p>Benimle kapı arasında saydam, silindir bir suret belirdi. Şaşırmıştım. Hortlakların çoğu gündüz saatlerinde görünmezdi. Acaba bu Arkwright'in annesinin mi yoksa babasının mı hortlağıydı? Kendi hayaleti bile olabilirdi! Arafta kalan bazı ruhlar ölümden sonra bedene musallat olabilir ve özellikle de evlerine izinsiz giren insanlardan nefret ederler. Evlerinde yaşamaya devam etmek isterler. Hatta bazıları ölmüş olduklarının farkında bile değildir. Beni odasında, kitaplarını karıştırırken bulunca sinirleneceğini düşünmeden edemiyordum. Daha önce izin almadığım için sağım solum çizilip morarmıştı. Acaba şimdi ne olacaktı?</p>

  <p>Fakat bu Arkwright değildi. Bir kadın sesi bana seslendi. Bu, annesi Amelia'nın hortlağıydı.</p>

  <p><span class="t21">"O</span><span class="t21">ğ</span><span class="t21">lum, William'</span><span class="t21">ı</span><span class="t21">m, o hâlâ hayatta. Ona yard</span><span class="t21">ı</span><span class="t21">m et lütfen çok geç olmadan."</span></p>

  <p>"Üzgünüm Bayan Arkwright. Gerçekten üzgünüm. Keşke yardım edebilseydim, ama bunu yapamam. Bana inanmalısınız, oğlunuz gerçekten öldü," dedim Hayalet'in huzursuz ölülerle konuşurken yapmam gerektiğini söylediği gibi olabildiğince nazik ve sakin bir ses tonuyla konuşarak.</p>

  <p><span class="t21">"Hay</span><span class="t21">ı</span><span class="t21">r! Bu do</span><span class="t21">ğ</span><span class="t21">ru de</span><span class="t21">ğ</span><span class="t21">il. Beni dinle! Dünyan</span><span class="t21">ı</span><span class="t21">n derinliklerinde bir yere zincirlenmi</span><span class="t21">ş</span> <span class="t21">durumda, hâlâ ölmeyi bekliyor."</span></p>

  <p>"Bunu nasıl bilebilirsiniz," diye sordum usulca, "siz de bu değirmene bağlı bir ruhsunuz."</p>

  <p>Ağlamaya başladı ve ışık yok olup gitti. Fakat ben tamamen gittiğini düşündüğüm an yeniden parlayarak yüksek sesle bağırmaya başladı:</p>

  <p><span class="t21">"Bunu ölen bir köpe</span><span class="t21">ğ</span><span class="t21">in ulumas</span><span class="t21">ı</span><span class="t21">nda duydum; batakl</span><span class="t21">ı</span><span class="t21">k sazl</span><span class="t21">ı</span><span class="t21">klar</span><span class="t21">ı</span><span class="t21">n</span><span class="t21">ı</span><span class="t21">n f</span><span class="t21">ı</span><span class="t21">s</span><span class="t21">ı</span><span class="t21">lt</span><span class="t21">ı</span><span class="t21">lar</span><span class="t21">ı</span><span class="t21">nda okudum; k</span><span class="t21">ı</span><span class="t21">r</span><span class="t21">ı</span><span class="t21">k de</span><span class="t21">ğ</span><span class="t21">irmenden damlayan sularda koklad</span><span class="t21">ı</span><span class="t21">m. Benimle konu</span><span class="t21">ş</span><span class="t21">tular ve</span> <span class="t21">ş</span><span class="t21">imdi de ben seninle konu</span><span class="t21">ş</span><span class="t21">uyorum. Daha geç olmadan onu kurtar. Bunu yaln</span><span class="t21">ı</span><span class="t21">zca sen yapabilirsin.</span> <span class="t21">Ş</span><span class="t21">eytan'</span><span class="t21">ı</span><span class="t21">n gücüyle yaln</span><span class="t21">ı</span><span class="t21">zca sen sava</span><span class="t21">ş</span><span class="t21">abilirsin!"</span></p>

  <p>Ve sonra aniden bu ışık huzmesi bir kadın siluetine dönüştü. Üzerinde mavi, yazlık bir elbise vardı, kolunaysa bahar çiçekleriyle dolu bir sepet takılıydı. Bana gülümseyince odayı çiçek kokuları kapladı. Sıcacık bir şekilde gülümsemesine rağmen yaşlarla dolan gözleri parlıyordu.</p>

  <p>Bir anda ortadan kayboldu. Titreyip mutfağa dönerken, söylediklerini düşünüyordum. Annesinin hortlağı haklı olabilir miydi? Acaba hâlâ hayatta mıydı? Bu çok uzak bir ihtimaldi. Kan izi gölün kıyısına kadar uzanıyordu, üstelik botlarıyla asası da yoktu. Cadılar onu suyun içine sürüklemiş olmalıydılar. Fırsatını bulmuşken onu hemen oracıkta öldürürlerdi, öyle değil mi? Ne de olsa çok uzun zamandır birbirlerine düşmandılar ve Arkwright çok sayıda cadı öldürmüştü.</p>

  <p>Bu zavallı hortlağa gelince, muhtemelen yalnızca aklı karışmıştı. Dünyaya bağlı ruhların başına zaman zaman böyle şeyler gelir. Mantıklı düşünemezler. Anıları paramparça olup silinir gider.</p>

  <p>Endişe içinde beni nelerin beklediğini düşündüm. Morwena ve diğer cadıların yakın bir zamanda gelmelerini beklemiyordum. Geldiklerindeyse hendeğin onları dışarıda tutmasını umuyordum. Ama ne kadar süre boyunca? Şansım yaver giderse Alice ve Hayalet gelirdi. Birlikte Morwena'yı sonsuza dek yok edebilirdik. Bunu tek başıma yapabilecek güce sahip olduğumu düşünmüyordum. Sonra Chipenden'a dönüp göller, nehirler ve bataklıklarla dolu bu korkunç yeri arkamızda bırakabilirdik. Hayaletin aynayı kullandığı için Alice'e çok öfkelenmemesini umuyordum. Bunun gerekliliğini o da anlamış olmalıydı?</p>

  <p>Kitabı alıp okumaya başlamıştım ki uzaktan bir zil sesi geldiğini duydum. Dikkatlice dinledim... Birkaç dakika sonra yinelendi. Beşinci ve son kez çaldığında gelenin kanalın kıyısına erzak getiren Bay Gilbert olduğunu anladım.</p>

  <p>Arkwright evde değilken daha önce pek çok kez zili çalmış olmalıydı. Eğer değirmende kalırsam dönüşte şansını tekrar denemeye karar vererek kanal boyunca ilerlemeye devam ederdi. Ancak Bay Gilbert'in henüz Arkwright'in öldüğünü bilmesine imkân yoktu ve onu gerçekten çok sevdiği için kötü haberi vermenin benim görevim olduğunu hissediyordum. Hem zaten etraf yeterince güvenli olmalıydı. Morwena hâlâ kilometrelerce ötedeydi ve bir dost yüzü görmek iyi gelirdi.</p>

  <p>Ben de asamı alıp kanala doğru yola çıktım. Aydınlık bir akşamüzeriydi ve güneş parlıyordu. Bay Gilbert güneye gidiyordu ve mavna kanalın karşı kıyısına bağlanmıştı. Suya iyice batmıştı, epey yüklü olmalıydı. Biri atları tımarlıyordu. Bu benim yaşlarımda bir kızdı, altın saçları güneş ışığında parlıyordu. Bay Gilbert'in kızı olduğuna şüphem yoktu. Bay Gilbert patikadan bana doğru el sallayıp yaklaşık yüz metre kuzeyde kalan en yakındaki köprüyü işaret etti. Köprüyü geçip mavnanın yanına ulaştım.</p>

  <p>İyice yaklaştığımda mavnacının elinde bir zarf olduğunu gördüm. Kaşlarını kaldırdı. "Sorun ne?" diye sordu. "Çok üzgün görünüyorsun Tom. Bill sana kötü davranmıyor, öyle değil mi?"</p>

  <p>Durumu açıklamanın kolay bir yolu olmadığından, basitçe şöyle dedim: "Size kötü haberlerim var. Bay Arkwright öldü. Körfezin kuzeyinde su cadıları tarafından öldürüldü. Benim peşimde olabilirler, o yüzden sudayken kendinize dikkat edin. Yeniden nerede ortaya çıkabileceklerini kim bilebilir?"</p>

  <p>Bay Gilbert şaşkına dönmüştü. "Aman Tanrım!" dedi. "Bu korkunç bir meslek. Bill'i çok özleyeceğim. Artık o da yok ve eyalet için daha çok endişeleniyorum."</p>

  <p>Başımı aşağı yukarı salladım. Haklıydı. Yerine geçecek kimse yoktu. Mesleğimizi hakkıyla yapabilecek kişi sayısı yok denecek kadar azdı. Caster'ın kuzeyinde kalan bölge artık çok daha tehlikeli bir yer halini alacaktı. Karanlık, önemli bir zafer kazanmıştı.</p>

  <p>Üzgün bir şekilde göğüs geçirip bana bir zarf uzattı. "Bu Bay Gregory'den," dedi usulca. "Bu sabah bana Caster'da verdi."</p>

  <p>Zarfın üzerinde ustamın el yazısıyla adım yazılıydı. Caster'a bu kadar çabuk gelebilmiş olmaları için Hayalet ve Alice neredeyse anında yola çıkarak tıpkı benim gibi gece boyunca yürümüş olmalıydılar. Bu beni rahatlatmıştı. İyi de, Hayalet neden değirmene kadar devam etmemişti? Mavnaya binebilirdi. Tabii mavna kanalın karşı tarafında olduğuna göre, Caster'dan değil de kuzeyden geliyor olmalıydı. Tam o esnada mavnacının güneye gidebilmek için tıpkı benim yaptığım gibi, atlarla birlikte köprüyü aşarak bu tarafa geçmiş olması gerektiğini anladım. Zarfı yırtıp açtıktan sonra okumaya başladım:</p>

  <p>&nbsp;</p>

  <p class="p6"><span class="t32">Bay Arkwright'tan sana birkaç gün izin Vermesini iste. Bay Gilbert seni güvenli bir</span> <span class="t32">ş</span><span class="t32">ekilde Caster'a ula</span><span class="t32">ş</span><span class="t32">t</span><span class="t32">ı</span><span class="t32">racak, ben orada bekliyor olaca</span><span class="t32">ğı</span><span class="t32">m. Bu çok acil bir durum. Kentin ortas</span><span class="t32">ı</span><span class="t32">nda kanal</span><span class="t32">ı</span><span class="t32">n yak</span><span class="t32">ı</span><span class="t32">nlar</span><span class="t32">ı</span><span class="t32">nda bir yerde, Karanl</span><span class="t32">ı</span><span class="t32">k'a kar</span><span class="t32">ş</span><span class="t32">ı</span> <span class="t32">olan mücadelemizde çok i</span><span class="t32">ş</span><span class="t32">imize yarayacak bir</span> <span class="t32">ş</span><span class="t32">ey buldum. Seni ilgilendiren bir</span> <span class="t32">ş</span><span class="t32">ey.</span></p>

  <p class="p17"><span class="t32">Ustan</span></p>

  <p class="p17"><span class="t32">John Gregory</span></p>

  <p>&nbsp;</p>

  <p>Hayalet, Bill'in öldüğünü biliyor gibi yazmamıştı, demek ki Alice ona henüz söylememişti ya da her nedense ustam bilmiyormuş gibi yapıyordu. Ve Morwena'yla yüzleşmek üzere dosdoğru değirmene gelmediğine göre Caster'da bulduğu şey gerçekten çok önemli olmalıydı.</p>

  <p>"Hadi güverteye atla," dedi Bay Gilbert, "ama önce tanışmanı istediğim biri var. Oğlumun evde işleri vardı, fakat kızım benimle. Kızım buraya gelsene, genç Tom'la tanış!" diye seslendi.</p>

  <p>Kız tımarladığı atlardan başını kaldırıp arkasını bile dönmeden elini salladı, ama babasının sözünü dinlemek için hiçbir çaba harcamadı.</p>

  <p>"Çok utangaç bir kızdır," dedi Bay Gilbert. "Hadi artık yola koyulalım. Daha sonra seninle konuşacak cesareti bulacağına eminim."</p>

  <p>Duraksadım. Pençe'yi değirmende bırakmam herhangi bir sorun teşkil etmezdi; şimdilik kendi başının çaresine bakabilirdi. Ve çantamı almamış olmam da sorun değildi, gelgelelim içinde çok değerli bir şey vardı: gümüş zincirim. Caster'da neyle karşılaşabileceğimizi kim bilebilirdi ki? Karanlık'a karşı etkili bir silahtı -özellikle de cadılara karşı- ve onsuz gitmek istemiyordum.</p>

  <p>"Değirmene dönüp bir şey almalıyım," dedim Bay Gilbert'a.</p>

  <p>Suratını asıp başını iki yana salladı. "Gerçekten hiç vaktimiz yok. Ustan bekliyor ve hava kararmadan Caster'a varmamız gerek."</p>

  <p>"Siz neden önden gitmiyorsunuz?" dedim. "Ben koşup size yetişirim."</p>

  <p>Bu önerimden hoşlanmadığı çok açıktı, ancak son derece mantıklı bir şey söylemiştim. Ağır bir mavnayı çeken atlar genellikle oldukça yavaş ilerlerdi, bu yüzden onlara kolaylıkla yetişebilir ve yolun kalanına güvertede devam edebilirdim.</p>

  <p>Ona kibarca gülümsedikten sonra koşmaya başladım. Kısa sürede köprüyü aşıp nehir kıyısı boyunca koşarak eve yöneldim.</p>

  <p>Mutfağa girince hayatımın şokunu yaşadım. Alice ocağın yanındaki sandalyede oturuyordu ve Pençe hemen yanında, sivri burunlu ayakkabılarına başını yaslamış yatıyordu.</p>

  <p>Başını kaldırıp gülümsedikten sonra Pençe'nin kafasını okşadı. "Yavruları olacak," dedi. "İki tane herhalde."</p>

  <p>Ben de onu gördüğüme rahatlayarak gülümsedim. "Ama babaları öldü," dedim ciddileşerek. "Morwena onu da, sahibini de öldürdü. Durum çok kötü Alice. Gerçekten çok kötü. Seni gördüğüme ne kadar sevindim bilemezsin, iyi de sen neden Hayaletle birlikte Caster'da değilsin?"</p>

  <p>"Caster mı? Bundan haberim yok. Yaşlı Gregory Pendle'a gideli bir haftayı geçti. Malkin Kulesi'ne gideceğini söylemişti. Annenin sandıklarına bakıp Şeytan'a dair herhangi bir şey bulup bulamayacağına bakacakmış. Aynada seninle konuştuğumda hâlâ dönmemişti, ben de ona bir not yazıp kendim geldim. Acilen yardıma ihtiyacın olduğunu biliyordum."</p>

  <p>Şaşkın bir şekilde Alice'e Hayalet'in mektubunu uzattım. Mektubu hızlıca okuduktan sonra bana bakarak başını salladı. "Mantıklı," dedi. "Yaşlı Gregory önemli bir şeyler bulmuş ve Pendle'dan dosdoğru Caster'a geçmiş olmalı. Arkwright'a neler olduğunu henüz bilmiyor, öyle değil mi? Sadece değirmene bir mesaj yollayıp seni istemiş."</p>

  <p>"Neredeyse beni burada bulamayacaktın Alice. Bay Gilbert beni bekliyor. Sadece gümüş zincirimi almaya döndüm."</p>

  <p>"Of Tom!" dedi Alice ayağa kalkıp yüzünde endişeli bir ifadeyle bana doğru gelerek. "Kulağına ne oldu? Çok ağrıyor olmalı! Yanımda işe yarayacak bir şey var..." Cebinden şifalı bitki kesesini çıkardı.</p>

  <p>"Hayır Alice, şu anda buna vakit yok ve doktor bir sorun olmadığını söyledi. Morwena kulağıma pençesini takarak beni bataklığa sürükledi. Pençe sayesinde kurtuldum. O olmasa ölmüş olurdum."</p>

  <p>Çantamı açıp zincirimi çıkardıktan sonra belime dolayarak cübbemin altına gizledim. "Sen neden Caster'dan buraya kadar kanalı takip etmedin Alice? En kısa yol bu."</p>

  <p>"Hayır değil," dedi. "Neyin ne olduğunu bilirsen değil. Sana buraları çok iyi bildiğimi daha önce söylemiştim, öyle değil mi? Seninle tanışmadan bir sene önce Kemikli Lizzie beni buraya getirmişti ve Arkwright kuzeye yaptığı yolculukların birinden dönünceye dek bataklığın kıyısında yaşadık, sonrasında buradan ayrılmamız gerekti. Neyse, senin anlayacağın buraları avucumun içi gibi bilirim."</p>

  <p>"Bay Gilbert'in bizimle birlikte gelmen konusunda sorun çıkaracağını sanmıyorum. Ama yola çıkmış olmalı, ona yetişmeliyiz."</p>

  <p>Pençe peşimizden bahçeye çıkınca Alice başını iki yana salladı. "Onun da bizimle birlikte Caster'a gelmesi iyi bir fikir değil," dedi. "Şehir köpekler için iyi bir yer değil. Burada, yani avlanarak hayatta kalabileceği bir yerde kalması daha iyi olur."</p>

  <p>Ben de aynı fikirdeydim; ancak Pençe, Alice'in 'kal' komutunu duymazdan gelerek nehrin yanındaki patikaya çıkana kadar peşimizden geldi.</p>

  <p>"Sen söylesene Tom. Belki seni dinler. Ne de olsa artık <span class="t21">senin</span> köpeğin!"</p>

  <p>Benim köpeğim mi? Bunu düşünmemiştim. Hayalet'in Chipenden'da bizimle birlikte bir köpeğin yaşamasından hoşlanacağını düşünemiyordum. Pençe'nin yanına eğilerek başını okşadım.</p>

  <p>"Kal kızım! Burada kal!" diye emrettim. "Çok yakında döneceğiz."</p>

  <p>İnleyip gözlerini yuvarladı. Daha çok kısa bir süre öncesine kadar ondan korkarken, şimdi onu bırakıyor olduğuma üzülüyordum. Ancak yalan söylemiyordum. Morwena'yla savaşmaya giderken buradan tekrar geçmemiz gerekiyordu.</p>

  <p>Pençe beni şaşırtarak sözümü dinledi ve patikaya oturdu. Kanala varıncaya dek koştuk. Mavna hâlâ bekliyordu.</p>

  <p>"Kız kim?" diye sordu Alice köprüye doğru ilerlerken.</p>

  <p>"Bay Gilbert'in kızı. Çok utangaç."</p>

  <p>"Saçları bu renk olup da utangaç olan bir kıza ilk kez rastlıyorum," dedi Alice, sesinde belli belirsiz bir öfke vardı.</p>

  <p>Doğrusunu söylemek gerekirse ben bu renk saçlara sahip olan bir kıza daha önce hiç rastlamamıştım. Saçlarının çok güzel olduğunu düşündüğüm Jack'in karısı Ellie'ninkinden bile daha parlak ve canlı bir renkti bu. Güneşin altında ışıl ışıl parlayan saçları çok hoş bir altın sarısı tonundaydı.</p>

  <p>Kız hâlâ atları tımarlıyordu; muhtemelen yabancılarla konuşmaktansa bunu yapmayı yeğliyordu. Bazı insanlar böyleydi. Babam bir keresinde, ağzını saatin kaç olduğunu söylemek için bile açmazken sürekli olarak hayvanlarla konuşan bir çiftçinin yanında çalıştığından bahsetmişti.</p>

  <p>"Bu genç kız da kim?" diye sordu Bay Gilbert biz mavnaya yaklaşırken.</p>

  <p>"Bu Alice," dedim onları tanıştırarak. "Bizimle birlikte Chipenden'da yaşıyor ve Bay Gregory'nin kitaplarını çoğaltıyor. Bizimle beraber mavnada yolculuk etmesinde bir sakınca var mı?"</p>

  <p>"Bundan memnuniyet duyarım," dedi Bay Gilbert gülümseyerek, bir yandan da Alice'in sivri burunlu ayakkabılarına bakıyordu.</p>

  <p>Çok geçmeden her ikimiz de güverteye çıkmıştık, fakat mavnacının kızı bize katılmadı. Onun görevi, babası güvertede yan gelip yatarken, atları patika boyunca ilerletmekti.</p>

  <p>Akşamüzeri geç vakit olmasına rağmen güneş ışığı altında Caster'a doğru süzülerek ilerlemek çok güzeldi. Ne var ki bu kente girme fikri dahi, kötü bir şeyler olacağını düşünmeme neden oluyordu. Tutuklanıp kaledeki zindanlara atılma riskinden dolayı daha önce bu kente hiç girmemiştik. Acaba ustamın bulduğu ve bu kadar önemli olan şey neydi?</p>

  <p>&nbsp;</p>
</body>
</html>
