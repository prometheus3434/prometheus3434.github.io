<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xml:lang="tr">
<head>
  <meta content="Atlantis Word Processor 1.6.6.0" name="Generator" />
  <link href="../Styles/balci60.css" rel="stylesheet" type="text/css" />

  <title>BÖLÜM 29</title>
</head>

<body>
  <h1 class="h11">BÖLÜM 29</h1>

  <p class="p10"><span class="t7">A</span><span class="t7">İ</span><span class="t7">T OLDU</span><span class="t7">Ğ</span><span class="t7">UM YER</span></p>

  <p>&nbsp;</p>

  <p>Alice'in bana iksirlerinden biriyle yardım etmeye çalıştığını, fakat Hayalet'in buna izin vermediğini sonradan öğrendim. Bunun yerine kasaba doktoru eve yeniden gelerek beni neredeyse midem yırtılıncaya dek kusturan ilaçlar verdi. Hasta yatağımdan ancak beş gün sonra çıkabildim. Alice'in beni iyileştirmesine izin verilmediğini bilseydim itiraz ederdim.</p>

  <p>Hayalet onun iksirlerle ilgili yeteneğinin farkındaydı, ama onu neden yatağımın başucundan uzak tutmaya çalıştığını ancak iyileştikten sonra öğrendim. Bu çok büyük bir darbe oldu. Alabileceğim en kötü haber...</p>

  <p>Ayaklanır ayaklanmaz üst kattaki oturma odasında uzun uzun konuştuk. Bill Arkwright'in annesiyle babasının tabutları artık orada değildi. Arkwright'in dilediği zaman ziyaret edebileceği şekilde kasaba kilisesinin bahçesine gömülmüşlerdi. Şeytan sözünü tutmuş ve ruhlarını serbest bırakmıştı. Artık değirmen, huzursuz ruhların meskeni değil, sükûnet dolu bir yer olacaktı.</p>

  <p>Arkwright yaptıklarım için minnettardı. Konuşmaya başlarken bana öyle abartılı bir şekilde teşekkür etti ki utanmaya başladığımı hissettim. Sonrasında konuşma sırası bana geçti; fakat karşımdaki topluluğa, bataklıktaki mücadelenin nasıl geliştiğinden başka anlatacağım fazla şey yoktu. Gerisini zaten biliyorlardı. Ve Hayalet fazla şey biliyordu. Hem de çok fazla şey...</p>

  <p>Sert ve öfke dolu bir yüz ifadesiyle, her ne kadar bedenleri zamanın içinde donup kalmış olsa da zihinlerinin özgür olduğunu ve Şeytan'la aramda geçen pazarlık konuşmalarını bir şekilde duyabildiklerini anlattı. Bana verilen görevi ve onların hayatlarının kurtarılmasıyla Arkwright'ın annesiyle babasının özgür bırakılmaları için yaptığım pazarlığı biliyorlardı. Bunun bataklığın üzerindeki etkilerinden korktukları ve kendi ölümlerinin kaçınılmazlığını bildikleri için bu durum yeterince korkunçtu. Ancak Şeytan daha sonra kötü niyetli bir şekilde onlara başka şeyler de anlatmıştı: Hayalet ile benim aramızı bozacak ve bundan da kötüsü, Alice ile aramızda asla aşılamayacak bir uçurum oluşmasına neden olacak şeyler...</p>

  <p>"Kızla iletişim kurmak için ayna kullanman beni zaten hem üzmüş hem de endişelendirmişti. Bu bana kızın senin üzerindeki kötü etkisini gösterdi. Beklediğimden çok daha kötü..." diye yakındı Hayalet.</p>

  <p>İtiraz etmek için ağzımı açacak olduysam da sinirli bir şekilde elini kaldırarak beni susturdu. "Ama şimdi daha fazlası var. Bu sinsi ve hilekâr kız neredeyse bir aydır Grimalkin ile iletişim halindeymiş."</p>

  <p>Alice'e baktım. Yanaklarından gözyaşları süzülüyordu. Hayalet'in ona tüm bunların sonucunda neler olacağını söylemiş olduğundan şüpheleniyordum.</p>

  <p>"Ve sakın bana sonunda her şey yoluna girdi demeye kalkma," diye devam etti Hayalet. "Grimalkin'in bataklıkta yanında çarpışarak hayatını -hepimizin hayatını- kurtardığını biliyorum, ancak o kötü evlat! O Karanlık'a ait ve ödün veremeyiz, yoksa bizim de sonumuz aynı olur ve bunun sonuçlarına katlanmaktansa ölmemiz daha iyi. Alice'in ait olduğu yer bir çukurun dibi ve Chipenden'a döner dönmez oraya gidecek!"</p>

  <p>"Alice bunu hak etmiyor!" diye itiraz ettim. "Geçmişte defalarca bize yardım ettiği anları düşünün. Anglezarke yakınlarında şu öcü sizi ciddi anlamda yaraladığında hayatınızı kurtarmıştı. Alice olmasaydı ölürdünüz."</p>

  <p>Ona sert bir şekilde bakmaya devam ettiysem de yüz ifadesi değişmedi ve elimde olmadan dudaklarımın arasından yığınla kelime boşalıverdi:</p>

  <p>"Eğer bunu yaparsanız, eğer Alice'i bir çukura kapatırsanız giderim. Artık sizin çırağınız olmam! Böyle bir olayın üzerine sizinle çalışmaya devam edemem!"</p>

  <p>Bir yanım söylediğim her şeyi kelimesi kelimesine onaylıyordu; diğer yanımsa dehşet içindeydi. Az önce sarf ettiğim tehdidi duysa annem ne düşünürdü?</p>

  <p>"Bu senin seçimin evlat," dedi Hayalet üzgün bir şekilde. "Çıraklarımın hiçbirini eğitimlerini tamamlamaya zorlayamam. Eğitimi yarıda bırakan ilk çırak olmazsın. Ama kesinlikle sonuncu olursun. Eğer gidersen senden sonra yeni bir çırak almam."</p>

  <p>Şansımı bir kez daha denedim. "Şeytan'ın Alice ile ilgili tüm bunları kasıtlı olarak anlattığını biliyorsunuz değil mi? Yani onu çukura koymanızı <span class="t21">istedi</span><span class="t21">ğ</span><span class="t21">ini</span>? Alice olmadan güçsüzleşeceğimiz için, bunun onun çıkarlarına hizmet edeceğini?"</p>

  <p>"Tüm bunları defalarca düşünmediğimi mi sanıyorsun evlat? Bu kolay bir karar değil ve bu kararı düşünmeden vermiş değilim. Ve bu kıza annenin de güvendiğini biliyorum, o yüzden bana bunları anımsatmana gerek yok. Eh, herkes yanılabilir. Ne var ki vicdanım bana ne yapmam gerektiğini söylüyor. Neyin doğru olduğunu biliyorum."</p>

  <p>"Büyük bir hata yapıyor olabilirsiniz," dedim acı içinde, söyleyeceğim hiçbir şeyin kararını değiştirmeyeceğini hissediyordum, "şimdiye dek yaptığınız en büyük hatayı..."</p>

  <p>Uzun süren sessizlik, hıçkıra hıçkıra ağlayan Alice'in sesiyle bozuluyordu. Sonra Arkwright konuştu.</p>

  <p>"Başka bir yol daha olduğu çok açık," dedi usulca. "Üstat Ward ile bu kızın arasında güçlü bir bağ olduğu bariz. Ve size şu kadarını söyleyebilirim Bay Gregory: Eğer tehdidinizi hayata geçirirseniz çırağınızı kaybedersiniz. Belki de şimdiye dek sahip olduğunuz en iyi çırağı. Biz de Şeytan'ın güçlü düşmanlarından birini kaybederiz. Çünkü eğitim ve koruma olmadan Tom, ciddi anlamda savunmasız ve gerçek potansiyeline asla erişemeyebilir.</p>

  <p>Ve benim için çok daha önemli başka bir şey daha var. Bu çocuğun Şeytan'la yaptığı anlaşma on beş yıldır acı çeken annemle babamın ruhlarının özgür kalmalarını sağladı. Ancak Grimalkin'in yardımı olmasa bu mücadeleyi kazanamazdı. Ve Alice onu çağırmış olmasa katil cadı, Üstat Ward'un yanında dövüşmezdi. Yani ben bile kıza borçluyum."</p>

  <p>Arkwright'in Alice'i savunuyor olması beni şaşkına çevirmişti. Onun bu denli etkili ve tutku dolu bir şekilde konuştuğunu duymamıştım. Aniden içim umutla doldu.</p>

  <p>"Bana anlatılanlara bakılırsa, kız kötü bir şekilde büyütülmüş, çok güçlü karakter sahibi insanların bile pek azının kurtulabileceği bir cadılık eğitiminden geçmiş. Fakat onun bundan kurtulmayı başarmış, üstüne üstlük birçok kez de size katkıda bulunmuş olması, çabalarının bir kanıtı. Bir cadıyla karşı karşıya olduğumuzu düşünmüyorum. Öyleyse bile kesinlikle kötücül değil. Ama belki hepimiz gibi içten içe hem iyi hem de kötüdür ve sizin de çok iyi bildiğiniz gibi Aydınlık ve Karanlık her birimizin kalbinde devamlı mücadele halindedir. Bunu ben de bilirim: Zaman zaman hiç kimsenin düşünemeyeceği kadar karanlık şeyler düşünürüm. Ve içkiye olan düşkünlüğümü sınırlamak için çok fazla çaba sarf etmem gerekti. Bu yüzden Alice'i serbest bırakın. Böylelikle dünyaya bir cadı salıvermiş olmazsınız. Bana göre ileride azimli bir kadın olacak bir kızı serbest bırakmış olursunuz; zaman zaman başvurduğu yöntemler ne olursa olsun yine de bizim tarafımızda olur. Söylediğim gibi, bir orta yol var," diye devam etti. "Onu çukura kapatmayın. Bunun yerine neden onu kendi başına salıvermiyorsunuz? Onu sürgün edin. Bunu hepimiz için yapın. Bu karmaşayı ancak böyle çözebilirsiniz."</p>

  <p>Uzun süren sessizliğin ardından Hayalet bana baktı. "Bu senin için yeterince hoşgörülü bir çözüm olur mu evlat? Bununla yaşayabilir misin? Eğer bunu yaparsam çırağım olmaya devam eder misin?"</p>

  <p>Alice'i bir daha görememe düşüncesi, katlanabileceğimden çok öte bir şeydi, fakat yine de hayatının geri kalanını bir çukurda geçirmesinden iyiydi. Hayalet'in çırağı olmaya devam etmek de istiyordum. Karanlıkla mücadele etmek benim görevimdi. Annemin bu göreve devam etmemi isteyeceğini biliyordum.</p>

  <p>"Evet," dedim usulca ve ben konuşur konuşmaz Alice'in ağlaması kesildi. Kendimi öyle kötü hissediyordum ki ona bakamıyordum bile.</p>

  <p>"Pekâlâ kızım," dedi Hayalet. "Eşyalarını topla ve git. Bu çocuktan uzak dur ve bir daha Chipenden'ın beş kilometre yakınına dahi gelme! Gelecek olursan seni nelerin bekleyeceğini biliyorsun!"</p>

  <p>Alice yanıt vermedi ve aniden tüm bu konuşmalar boyunca sessiz kaldığını, kendisini savunmak için tek kelime dahi etmediğini fark ettim. Bu hiç de Alice'e göre bir davranış değildi! İşte şimdi de, suratını asıp sessiz bir şekilde odadan çıkıyordu.</p>

  <p>Hayalet'e baktım. "Ona veda etmeliyim," dedim. "Bunu yapmam gerek!"</p>

  <p>Başını salladı. "Eğer gerekliyse. Ama kısa olsun evlat. Oyalanma..."</p>

  <p class="p10">* * *</p>

  <p>Bahçenin kenarında Alice'i bekledim. Sahip olduğu birkaç eşyasını koyduğu küçük bohçası elinde, söğütlerin arasından bana doğru ilerlerken yüzünde efkârlı bir gülümseme vardı. Yağmur başlamıştı; soğuk bir serpinti, hani şu insanı iliklerine kadar donduran cinsten.</p>

  <p>"Veda etmeye geldiğin için teşekkürler Tom," dedi hendekten geçerken. Karşıya geçince elimi sımsıkı tuttu, sol eli benimkini öyle sert bir şekilde sıkıyordu ki kalbimin yanı sıra kemiklerim de kırılacak sandım.</p>

  <p>"Ne diyeceğimi bilemiyorum," diye konuşmaya başladım.</p>

  <p>Beni susturdu. "Söyleyecek bir şey yok. Her ikimiz de doğru olduğunu düşündüğümüz şeyi yaptık. Ve Karanlık'a ait yöntemler kullanmam konusunda Yaşlı Gregory'nin ne düşündüğünü biliyordum. Bu seni korumak için almaya değer bir riskti. Bir an bile pişmanlık duymadım; seni bir daha göremeyecek olmam kalbimi kırıyor olsa bile."</p>

  <p>Kanalın kıyısına varıncaya dek sessizce yürüdük. Sonra elimi bırakıp ceketinin cebinden bir şey çıkarıp bana uzattı. Bu kan kabıydı.</p>

  <p>"Bunu al Tom. Yakınında tuttuğun sürece Şeytan sana dokunamaz. İçinde Morwena'nın kanı var. Seni koruya çaktır!"</p>

  <p>"Onun kanını nasıl aldın? Anlamıyorum..."</p>

  <p>"Hatırlamıyor musun? Zincirini yıkadım. Ama önce bir miktar kanı bu şişeye doldurdum. Fazla değil. Kendi kanından sadece birkaç damla eklersen işe yarayacaktır!"</p>

  <p>Başımı iki yana salladım. "Hayır Alice. Bunu alamam..."</p>

  <p>"Of, lütfen Tom, lütfen! Al şunu. Benim için. Niyetim seni korkutmak değil. Fakat yanında bu olmazsa çok geçmeden ölürsün. Ben burada değilken seni kim koruyacak? Yaşlı Gregory bunu yapamaz, bu kesin. O yüzden şişeyi al ve geceleri güvende olduğunu bilerek uyu."</p>

  <p>"Bunu alamam Alice. Karanlık'ı kullanamam. Lütfen benden bir daha bunu isteme. Niyetinin iyi olduğunu biliyorum, fakat bunu kabul edemem. Ne şimdi ne de bundan sonra..."</p>

  <p>Dönüp patikaya baktıktan sonra şişeyi cebine koyarak için için ağlamaya başladı. Gözyaşlarının yanaklarından süzülüp çenesinden damlamaya başladığını gördüm. Bir yanım ona sarılmak istiyordu, ancak buna cesaret edemedim. Bunu yaparsam gitmesine asla izin veremezdim. Güçlü olup onu benden uzak tutmalıydım.</p>

  <p>"Nereye gideceksin Alice? Nerede kalacaksın?"</p>

  <p>Gözyaşları içindeki yüzünü kaldırıp boş bir ifadeyle bana baktı. "Eve gideceğim," dedi. "Pendle'a geri döneceğim. Ait olduğum yere. Bir cadı olmak için doğdum ve öyle de olacağım. Artık yaşayabileceğim tek hayat bu..."</p>

  <p>Ardından kollarını bana dolayıp beni kendine doğru sımsıkı çekti, öyle ki bir bir an neredeyse nefes alamadım. Ve ne olduğunu anlayamadan dudaklarını dudaklarımla birleştirerek beni öpmeye başladı. Bu yalnızca birkaç saniye sürdü ve sonrasında arkasını dönüp patika boyunca güneye doğru koşmaya başladı. Onun gidişini izlemek bana acı veriyordu. Gözlerim doldu ve boğazıma bir şeyler düğümlendi.</p>

  <p>Artık klanlar da kendi aralarında bölünmüşlerdi, bazıları Şeytan'ı desteklerken bazıları ona karşı duruyordu. Ama daha önce yaptıklarından dolayı -ve damarlarında dolaşan yarı Deane yarı Malkin kanı yüzünden- Alice'in Pendle'da çok düşmanı vardı. Oraya varır varmaz hayatı tehlikeye girerdi.</p>

  <p>Beni en çok üzen şeyse gitmek istemediğini bilmemdi. Aslında bir cadı olmak istemiyordu; buna emindim. Bunu söylemesinin tek nedeni üzgün olmasıydı. Pendle'a son gidişimizden evvel oraya geri gidecek olmaktan korktuğunu söylemişti. Bu hislerinin değişmediğini biliyordum.</p>

  <p>Alice ait olduğu yerin Pendle olduğunu söylemişti. Bu doğru değildi, ama şimdiki tehlike oradaki karanlık güçlerin etkisi altına girerek gerçek anlamda kötücül bir cadı olma olasılığıydı. Arkwright'ın iyimserliğine rağmen zaman içinde Karanlık'a ait olabilirdi.</p>

  <p>&nbsp;</p>
</body>
</html>
