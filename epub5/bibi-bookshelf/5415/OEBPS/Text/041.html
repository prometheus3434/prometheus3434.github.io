<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xml:lang="tr">
<head>
  <meta content="Atlantis Word Processor 1.6.6.0" name="Generator" />
  <link href="../Styles/balci60.css" rel="stylesheet" type="text/css" />

  <title>BÖLÜM 28</title>
</head>

<body>
  <h1 class="h11">BÖLÜM 28</h1>

  <p class="p10"><span class="t7">BATAKLIKTAK</span><span class="t7">İ</span> <span class="t7">MÜCADELE</span></p>

  <p>&nbsp;</p>

  <p>Ayağa kalkıp bayır aşağı biraz ilerledik. "O gece sen de ıskaladın," dedi Grimalkin. "Zincirini fırlatıp ıskaladın. Hedefini bu gece de ıskalayacak mısın?"</p>

  <p>Geçtiğimiz yaz zincirimi ona doğru fırlatmış ancak başarılı olamamıştım. Zorlu bir atış denemiştim, üstelik son derece korkmuş ve yorgun düşmüştüm. Acaba bu gece Şeytan'ın kızına karşı daha yetenekli davranabilecek miydim?</p>

  <p>"Elimden geleni yapacağım," dedim.</p>

  <p>"O halde elinden gelenin yeterli olmasını umalım. Şimdi neler olacağını anlatırken beni iyi dinle. Cadılar aşağımızda kalan bataklıktan çıkarak saldırıya geçecekler Asanı kullan, zincirini de hazır tut. Asıl farkı o yaratabilir. Morwena'nın kanlı gözüyle karşılaşacağız. Bir seferde yalnızca tek bir düşmana karşı kullanabilir. Eğer bana yönelirse zincirini ona karşı kullan. O zamana dek kullanma Diğerlerine karşı asanı kullan. Anladın mı?"</p>

  <p>Başımı evet anlamında aşağı yukarı salladım.</p>

  <p>"Güzel. Diğer bir avantajımız Morwena'nın buraya, yani zeminin nispeten kuru ve sert olduğu bu tepeye çıkmakla tereddüt etmesi olacak. Yani umarım geride kalır."</p>

  <p>Bir kez daha başımı sallarken iyice endişeye kapıldım. Dizlerim ve ellerimin titrediğini hissedebiliyordum, yüreğim ağzıma gelecek gibi oluyordu. Derin bir nefes alarak kendimi kontrol etmeye çabaladım. Gümüş zinciri fırlatabilmek için elimin titrememesi gerekiyordu.</p>

  <p>İlk saldırı beni tamamen hazırlıksız yakaladı. Pençeli, perdeli ayaklar otlara bastıkça çıkan sesler dışında saldırı tamamen sessiz ve dehşet verici bir hızda gerçekleşmişti. Bir su cadısı, sislerin arasından çıkıp dosdoğru Grimalkin'e koşmaya başladı. Pençelerini havaya kaldırmıştı, ıslak saçları sırtına yapışmıştı, yüzüyse nefret dolu bir maske halini almıştı.</p>

  <p>Ne var ki Grimalkin çok daha hızlıydı. Kemerinden bir bıçak çıkarıp saldırgana doğru fırlattı. Bıçak cadının göğsüne saplanırken belli belirsiz bir ses duydum. Cadı inleyerek yere yuvarlanıp bayır aşağı düştü ve sisin içinde gözden kayboldu.</p>

  <p>Artık olanca güçleriyle saldırıya geçmişlerdi. Öyle hızlı ve vahşice saldırıyorlardı ki yalnızca bir tanesiyle dahi başa çıkmakta zorlanırdım. Sisin arasından beliriverdiler -toplamda altı ya da yedi tane- koşarken bir yandan da çığlık atıyorlardı. Pençeleri önlerinde, yüzleri öfkeyle buruşmuş olan bu cadıların bazılarının ellerinde kısa bıçaklar da vardı. Üvez asamın ucundaki bıçağı ancak en öndeki cadı bize beş adım kadar yaklaştığında hatırladım. Asanın üzerindeki boşluğu el yordamıyla bulup basınca bıçak gizli bölmesinden çıkıverdi.</p>

  <p>Asayı batırdım, saldırıları savuşturmak için çevirdim, topuklarımın üzerinde defalarca kez dönerek saldırganları uzak tutmaya çalıştım, alnımda biriken ter damlaları yüzüme ve gözlerime damlarken Arkwright'in öğrettiği her şeyi uyguladım. Ama tüm çabalarıma rağmen, Grimalkin olmasa kolayca yenik düşerdim. Tüm Pendle cadıları arasında yakın dövüşte en çok korkulanın, neden katil cadı olduğunu şimdi anlıyordum.</p>

  <p>Bedeninin en ufak hareketi bile öldürücü bir darbeydi. Deri kınlarından çıkan her bıçak, düşmanlarından birinin vücuduna saplanıyordu. Pençe üzerine pençe, bıçak üzerine bıçak... Yine de Grimalkin rakipsizdi. Dönüyor, bıçaklarını çeviriyor, ölümcül bir çark gibi saldırganları etkisiz hale getiriyordu; ta ki etrafımızda yedi ceset oluncaya dek.</p>

  <p>Ardından derin bir nefes alıp hareketsizleşti, bir süre havayı dinledikten sonra sol elini yavaşça omzuma koyup bana doğru yaslandı.</p>

  <p>"Bataklıktan daha başkaları da geliyor," diye fısıldadı kulağıma doğru. "Ve Şeytan'ın kızı da onlarla birlikte Söylediklerimi unutma. Zincirini ona karşı kullan. Her şey buna bağlı. Iskalarsan ikimizin de sonu gelir!"</p>

  <p>Sisin içinden tek başına bir cadı çıktı. Girmalkin'in üst üste fırlattığı iki bıçak da hedefini buldu ve iki cadı çarpışıp birbirine karışan bacaklar; boşluğu tırmıklayan pençeler ve keskin dişler yığını halinde yere yuvarlandı. Öfkeli bir şekilde boğuşmaya başlayıp bayır aşağı yuvarlanarak sisin içinde gözden kaybolurken, iki cadıdan da çıt çıkmadı.</p>

  <p>Aniden tepede yalnız kalmıştım, kalp atışlarım kulaklarımda çınlıyordu. Acaba aşağı inerek Grimalkin'e yardım mı etmeliydim? Ya diğer cadılar da üzerine çullandılarsa? Fakat henüz bir karar veremeden saldırıya uğrama sırası bana geldi. Sisin içinden bir başka su cadısı çıktı. Diğerleri gibi son sürat üzerime gelmek yerine dikkatli adımlar atarak bana doğru tırmanıyordu. Ağzı açılınca yeşil sarı renkte dört tane devasa diş göründü. Dış görünüş olarak Morwena'ya çok benziyordu: Burnun olması gereken yerde bulunan üçgen şeklindeki kemik parçası, canlıdan ziyade ölü bir şeye bakıyormuşum gibi hissetmeme neden oluyordu. Ancak yavaş, temkinli ilerleyişine rağmen yine de ulaşabileceği hızın farkındaydım. Pençelerinden birini tenime saplayıp beni kancalamaya çalışacağını biliyordum ve hepsinden öte gırtlağımı yırtarak parmaklarını dişlerime geçirmeye çalışmasından korkuyordum, bundan kurtulmak imkânsızdı.</p>

  <p>Cadı bir anda saldırdı. Hızlıydı ama ben de ondan aşağı kalmadım; asamı havada yarım daire çizdirecek şekilde çevirdim ve sol yanağını birkaç santimle ıskaladım. Homurdandı ve boğazından öfkeli bir hırıltı yükseldi. Ne var ki ben asamı yine ileri doğru savurunca bir adım geriledi. Artık saldırıya geçen bendim ve asamı temkinli bir şekilde savurmaya devam ederek onu bayır aşağı, yoğun sisin içine doğru gerilettim.</p>

  <p>Ne yapmak istediğini tahmin ettiğimde artık çok geçti. Beni üstünlük sağlayabileceği sisin ve bataklığın içine çekmeye çalışıyordu.</p>

  <p>Benimle oyun oynamıştı. Sağ elini saldırıya geçen bir yılan gibi savurdu. İki parmağı boğazıma saplandı, pençelerini iyice çıkarmıştı. Dönüp kaçmaya çalıştıysam da keskin bir acı hissettim ve ardından öne doğru sürüklenmeye başladım. Dengemi kaybedip bayır aşağı yuvarlanınca asam elimden düştü. Cadı da benimle birlikte yuvarlandıysa da bir süre sonra ayrıldık ve ne boğazımda ne de çenemde bir acı hissetmedim. Iskalayıp pençesini koyun derisi ceketime saplamıştı ve düşüş esnasında takıldığı yerden çıkmıştı.</p>

  <p>Dizlerimin üzerinde doğrulup etrafıma baktım. Bayırın dibine kadar yuvarlanmamıştım, cadı benden çok daha aşağıdaydı. Sis burada epey incelmişti ve asamı görebiliyordum. Uzanamayacağım kadar uzakta olmasına rağmen dört adımda ulaşabileceğim bir yerdeydi. Sonra sağıma bakınca kanımın donmasına neden olan bir şey gördüm. Grimalkin öldürdüğü cadının cesedinin üzerinde duruyordu, ancak kaskatı kesilmişti: Hiç hareket etmiyor, pençelerini öne doğru uzatmış, bayır yukarı ilerleyen Morwena'ya bakıyordu. Ayağa kalkıp elimi cebime sokarak zinciri sol bileğime doladım.</p>

  <p>Grimalkin'in o kanlı gözün etkisi altına girdiği açıktı. Çok geçmeden ölecekti. Eğer ıskalarsam Morwena, Grimalkin'i öldürdükten sonra dikkatini bu kez bana yöneltecekti.</p>

  <p>O kritik an gelip çatmıştı. Hayalet'in bahçesinde onca çalışmanın faydasını görecek miydim? Bu, antrenman direğine zincir atmaktan çok daha zordu. Sinirler ve korku çok önemli bir rol oynuyordu. Daha önce zinciri birkaç kez cadılara karşı başarılı bir şekilde kullanmıştım; fakat birçok kez de başarısız olmuştum. Buna bağlı olan şeylerin önemini düşününce zihnimi şüphe bulutları kapladı. Iskalarsam her şey biterdi. Ve yalnızca tek bir şansım vardı!</p>

  <p>İlk adım bunu yapabileceğime <span class="t21">inanmakt</span><span class="t21">ı</span><span class="t21">.</span> Olumlu düşünmek! Hayalet, bedeni kontrol etmenin kilit noktasının öncelikle zihni kontrol etmek olduğunu öğretmişti. Ben de bunu yaptım. Sol kolumu kaldırıp derin bir nefes alarak öylece durdum.</p>

  <p>Hedefime, yani artık Grimalkin'den neredeyse bir kol boyu kadar uzakta olan Morwena'ya iyice odaklanmaya başladım. Zaman yavaşlar gibi oldu. Her şey sessizleşti. Morwena artık hareket etmiyordu. Ben nefes almıyordum. Kalbim bile durmuş gibiydi.</p>

  <p>Gümüş zinciri çevirip cadıya doğru fırlattım. Havada mükemmel bir spiral çizerken ay ışığında parlıyordu; sanki etrafta hareket eden tek şey oydu. Zincir Morwena'nın üzerine düşerek dişleriyle kollarına dolandı ve onu dizlerinin üzerine düşürdü. Yeni bir ses duymaya başladım. Tutmakta olduğum nefesimi bırakınca Grimalkin'in rahat bir nefes aldıktan sonra kemerinden uzun bir bıçak çıkarıp emin adımlarla düşmanına doğru ilerlemeye başladığını gördüm.</p>

  <p>Gümüş zinciri Morwena'ya atmaya odaklanırken bana karşı gelebilecek diğer tehditleri unutmuştum. Aniden yanımda bir su cadısı belirdi ve pençesini çeneme doğru uzattı. Hayal dahi edemeyeceğim kadar hızlı bir şekilde sol kolum bu darbeyi savuşturduysa da çarpıştık ve sertçe yere düşerek bayır aşağı biraz daha yuvarlandık.</p>

  <p>Neredeyse anında yeniden canımı kurtarmak için dövüşmeye başlamam gerekmişti. Cadılar fiziksel olarak güçlüdür ve yakın dövüşte yetişkin bir erkek bile ciddi anlamda tehlike altındadır. Dövüştüm, yumrukladım ve debelendim. Beni sımsıkı yakalayıp suya doğru sürüklemeye başladı. Grimalkin'e verdiğim sözü tutarak zincirimi Morwena'ya karşı kullanmıştım. Gelgelelim bunu yaparak asamı, yani buna benzer bir cadıyla mücadele edebilmemi sağlayacak yegâne şeyi geri alma fırsatını kaçırmıştım. Geriye yalnızca tuz ve demir kalıyordu, ama kollarım sımsıkı sarılmıştı.</p>

  <p>Hemen sonra suya daldık. Ağzımı kapayıp nefesimi tutacak kadar vaktim oldu ve hemen ardından başım suya gömüldü. Daha güçlü bir şekilde debelenmeye başladım ve üst üste alt alta dönüp dururken yüzüm bir an suyun üzerine çıkınca yeniden nefes alabildim. Hemen ardından su dört bir yanımı kapladı ve dibe doğru çekildiğimi hissettim. Yeni edindiğim yüzme becerilerim bu durumda işe yaramazdı. Su cadısı beni sımsıkı kavramıştı ve çok güçlüydü. Gitgide daha derine iniyorduk. Nefesimi tutmak için çabaladıysam da ciğerlerimde korkunç bir basınç vardı ve gözlerim kararmıştı.</p>

  <p>Kurtulmak için ne kadar süre daha debelendiğimi bilemiyorum, ancak gücüm giderek azaldı ve en sonunda ağzımla burnumdan su girince boğulmaya başladım. Hatırladığım son şey bu duruma katlanma hissiydi. Elimden geleni yapmıştım, ama artık her şey bitmişti ve işte sonunda ölüyordum. Sonra etraf karardı ve debelenmeyi bıraktım.</p>

  <p>Ancak bu dünyadaki mücadelem henüz sona ermemişti. Uyandığımda kendimi yeniden bayırda buldum, ben öksürürken biri de sırtıma vurup duruyordu. Kustuğumu sandım, fakat ağzımla burnumdan boşalan şey kusmuk değil suydu.</p>

  <p>Uzunca bir süre böyle devam etti, ta ki sırtıma inen darbeler azalıp da yeniden normal nefes almaya başlayıncaya dek... Yine de kalbim patlayacakmış gibi hızlı çarpmaya devam ediyordu. Hemen ardından biri beni sırtüstü yatırdı ve karşımda Grimalkin'in yüzünü gördüm.</p>

  <p>"Yaşayacaksın çocuk," diyerek beni oturur vaziyete aldı. "Ama kıl payı kurtuldun. Cadı seni iyice derinlere çekmeden son anda yetiştim."</p>

  <p>Hayatımı bu kötücül cadıya borçlu olduğumu fark ettim. Hayalet her ne düşünürse düşünsün aynı taraftaydık. Bu yüzden ona teşekkür ettim. Babam benden bunu beklerdi.</p>

  <p>Sonra bataklığın kenarında, aralarında Şeytan'ın kızınınki de bulunan cesetleri gördüm. Gümüş zincirim hâlâ Morwena'nın üzerindeydi.</p>

  <p>"Daha fazla yardım edemediğim için üzgünüm," dedim. Bu kelimeleri söyler söylemez yeniden bir öksürük krizine tutuldum.</p>

  <p>Grimalkin yeniden konuşmadan önce bu krizin geçmesini bekledi. "Yeterince şey yaptın çocuk. Zinciri Morwena'ya fırlattığında zaferimizi garantiledin. O yüzden hadi git de zincirini al. Ben gümüşe dokunamam."</p>

  <p>Grimalkin ayağa kalkmama yardım etti. Kendimi çok güçsüz hissediyordum ve şiddetli bir şekilde titremeye başladım. Kıyafetlerim ıpıslaktı ve iliklerime kadar donuyordum. Hareketsiz bedenlere doğru yürürken Grimalkin'in ne yaptığını gördüm ve neredeyse kusacak gibi oldum. Ölü cadıların kalplerini tek tek çıkarıp başlarının yanına koymuştu. Yüzümdeki dehşet dolu ifadeyi görünce elini omzuma koydu.</p>

  <p>"Bir daha geri dönmemelerini sağlamak için bunun yapılması gerekiyordu çocuk. Ustan sana bunu öğretmedi mi?"</p>

  <p>Başımı evet anlamında salladım. Bunlar gibi güçlü cadılar yeniden doğabilir, yahut ölü olmalarına rağmen etrafta kol gezip akla hayale dahi gelmeyecek kötülükler yapmaya devam edebilirlerdi. Buna engel olmak için kalplerinin çıkarılması gerekiyordu. Sonra da yenilmesi...</p>

  <p>Grimalkin, Şeytan'ın kızının cesedini saçlarından tutup kaldırınca zincirimi aldım. Kan içinde kalmıştı. Uzakta belli belirsiz bir ses duyuldu ve Grimalkin başını kaldırıp baktı. Ses yinelendi. Bu, bir köpek havlamasıydı. Pençe geliyordu. Şeytan sözünü tuttuysa, değirmende zamanın akışı normal halini almış olmalıydı.</p>

  <p>"Artık bu tür şeyleri kaldıramıyorum, o yüzden köpeğin bu kalpleri yediğinden emin ol. Hepsini..." dedi Grimalkin. "Diğerleri gelmeden gideyim. Ama son bir şey var çocuk, sen kaç yaşındasın?"</p>

  <p>"On dört. Önümüzdeki ağustos ayında on beş olacağım. Ayın on üçünde."</p>

  <p>Grimalkin gülümsedi. "Pendle'da hayat zorludur ve bu nedenle çocukların erkenden büyümesi gerekir. On dördüncü yaş gününü takip eden Walpurgis Gecesi ayininde cadı klanındaki erkek çocuk artık adam olmuş sayılır. Ziyafetin hemen ardından Pendle'a gelip beni bul. Güvende olacağına garanti veriyorum. Sana bir hediye vereceğim, bu almaya değer bir hediye olacak."</p>

  <p>Bu onun söylemesi için oldukça tuhaf bir şeydi. Walpurgis Gecesi, nisan ayının son günüydü. Kendimi Grimalkin'den bir hediye almak üzere Pendle'a giderken hayal edemiyordum. Hayalet'in buna ne tepki vereceğini biliyordum!</p>

  <p>Cadı, sözlerini bitirir bitirmez arkasını dönüp bayır yukarı koştu, alçak duvarın üzerinden atlayıp gözden kayboldu.</p>

  <p>Beş dakika geçmeden Pençe yanıma geldi. Cadıların kalplerini yerken onu izledim. Gözü dönmüş gibiydi. Hayalet, Arkwright ve Alice geldiğinde neredeyse hepsini bitirmişti.</p>

  <p>Alice'in gümüş zincirimdeki kanı yıkayıp temizlemeyi önerdiğini hatırlıyorum. Sonra her yer aniden karardı ve Hayalet ayağa kalkmam için bana yardım etti. Şiddetli bir titreme krizine tutulmuştum ve değirmene götürülüp yatırıldım. Durgun bataklık suyu yuttuğum için mi, yoksa boğazımda muhtemelen cadının pençelerinin neden olduğu çizikler yüzünden mi bilinmez, tehlikeli bir yüksek ateş illetine tutuldum.</p>

  <p>&nbsp;</p>
</body>
</html>
