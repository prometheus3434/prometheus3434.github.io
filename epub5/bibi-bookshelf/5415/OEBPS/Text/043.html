<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xml:lang="tr">
<head>
  <meta content="Atlantis Word Processor 1.6.6.0" name="Generator" />
  <link href="../Styles/balci60.css" rel="stylesheet" type="text/css" />

  <title></title>
</head>

<body>
  <p class="p10">BÖLÜM 30</p>

  <p class="p10"><span class="t7">KARA MAVNA</span></p>

  <p>&nbsp;</p>

  <p>Değirmende bir hafta daha geçirdikten sonra, Hayalet beni almadan Chipenden'a doğru yola çıktı. Görünüşe bakılırsa Arkwright'ın yanında kalıp altı haftalık eğitimimi tamamlamaktan başka seçeneğim yoktu.</p>

  <p>Bu zordu ve kalbimdeki acıya ek olarak bir de fiziksel acı çekiyordum. Orada geçirmem gereken süre dolmadan epey önce vücudum baştan ayağa morluklarla dolmuştu. Asalarla yaptığımız eğitimler çok acımasız ve amansızdı. Ne var ki zaman içinde becerilerim gelişti ve aramızdaki boy ve güç dengesizliğine rağmen yavaş yavaş Arkwright'a aynı ölçüde karşılık verebilmeye başladım. Hızım sayesinde onu iki kez neredeyse alt ediyordum ve doktorun, değirmene uğradığında tedavi ettiği yaralar artık yalnız benimkiler değildi.</p>

  <p>Arkwright değişmişti. Annesiyle babasının ışığa kavuşmalarıyla birlikte onun da acısı ve öfkesi dinmişti. Nadiren içiyordu ve artık o kadar asabi değildi. Ustam olarak Hayalet'i tercih ediyordum, fakat Arkwright bana çok şey öğretmişti. Sert yöntemlerine rağmen ona saygı duymayı öğrenmiştim. Aldığım eğitimin yanı sıra zaman zaman Karanlıkla mücadele etmek üzere birlikte göreve çıkıyorduk. Bir keresinde eyalet sınırını kuzeye doğru epeyce aştık.</p>

  <p>Zaman geçti; soğuk kış mevsimi yerini yavaş yavaş bahara bıraktı ve sonunda Chipenden'a dönme vaktim geldi. Artık Pençe'nin biri dişi, biri erkek iki yavrusu vardı. Arkwright onlara Kan ve Kemik adlarını takmıştı. Oradan ayrıldığım sabah bahçede birlikte şakacıktan dövüşüyorlardı, Pençe ise kıskanç bir şekilde onların başında nöbet tutuyordu.</p>

  <p>"Eh Üstat Ward, bir ara Pençe'yi de Chipenden'a götüreceğini düşünmüştüm, fakat seni çok sevmesine rağmen yavrularına çok daha düşkün!"</p>

  <p>Gülümseyip başımı aşağı yukarı salladım. "Pençe'yi yanımda götürsem Bay Gregory'nin pek hoşnut olacağını sanmam. Hem zaten muhtemelen köpeklerle öcüler pekiyi geçinemezler!"</p>

  <p>"O halde onu burada bırak, hem domuz pastırmaların da sana kalmış olur!" diyerek şaka yaptı Arkwright. Hemen ardından yüz ifadesi ciddi bir hal aldı. "Bu süre zarfında iniş çıkışlarımız olduğu kesin, fakat sonunda her şey yoluna girdi gibi görünüyor. Senin ziyaretinin ardından değirmen daha iyi bir yer halini aldı ve umarım sen de ileride faydasını göreceğin bir şeyler öğrenmişsindir."</p>

  <p>"Öğrendim," diyerek onayladım. "Ve bunu ispatlayacak morluklarım da var!"</p>

  <p>"O halde eğer ihtiyacın olursa burada senin için daima bir yer olacağını unutma. Gerekirse çıraklığını benim yanımda tamamlayabilirsin."</p>

  <p>Ne demek istediğini anlıyordum. Hayalet ile aramdaki ilişki eskisi gibi olamayabilirdi. Her ne kadar en iyisini yapmaya çalışmış olsa da ben hâlâ Alice'e karşı tutumunun yanlış olduğunu düşünüyordum. Onu sürgün etmesi, aşılmaz bir duvar olarak daima aramızda olacaktı.</p>

  <p>Bunun üzerine Arkwright'a son bir kez daha teşekkür ettim. Sonra elimde çantam ve asam, en yakındaki köprüden kanalın karşı kıyısına geçip Caster'a doğru yürümeye başladım. Bir zamanlar bunu yapmayı nasıl da istemiştim. Ancak artık işler değişmişti. Chipenden'da beni Alice karşılamayacaktı ve güneşin ışıl ışıl parladığı, kuşlarınsa şakıdığı güzel bir bahar sabahı olmasına rağmen moralim çok bozuktu.</p>

  <p>Amacım Caster'a varmadan epey önce kanalın kıyısından ayrılıp kentin doğusundan geçerek yüksek tepelere doğru ilerlemekti. Kendimi çok derin düşüncelere kaptırmış olmalıydım. Kesinlikle gelecek için endişe ediyordum. Nedeni önemli değil, fakat olanları çok geç fark ettim. Ama zaten ne yapabilirdim ki?</p>

  <p>Sırtıma bir ürperti yayıldı. Etrafa bakınca gün batımının yaklaştığını ve ortalığın gitgide kararmakta olduğunu gördüm. Üstüne üstlük hava iyice soğumuştu ve omzumun üzerinden arkama bakınca yoğun, gri bir sis bulutunun kanal boyunca bana doğru ilerlemekte olduğunu gördüm.</p>

  <p>Hemen sonra bu sisin içinden çıkan siyah bir mavna yavaş yavaş bana yaklaştı. Mavnayı çeken at yoktu ve suda hiç ses çıkarmadan ilerliyordu. Yaklaştıkça bunun sıradan bir tekne olmadığını fark ettim. Horshaw kömürü taşıyan mavnaları daha önce görmüştüm ve hepsi simsiyah bir kir tabakasıyla kaplıydı; buysa iyice cilalanmıştı ve baş kısmında alevleri titremeyen siyah mumlar yanıyordu. Hem de kutsal bir günde kilise mihrabında yakılanlardan daha fazla sayıda. Mavnada ne güverte ne de ambar kapağı vardı, üzerindeki basamaklar dosdoğru karanlık ve derin bir mağarayı andıran ambar benzeri bir yere doğru alçalıyordu. Bir bakışta böylesi bir derinliğin imkânsız olduğunu anladım, çünkü kanal mavnalarının çoğunun alt kısımları düzdü ve kanallar bu kadar derin değildi. Yine de bu tuhaf teknenin suda ilerlemesinde bir tuhaflık vardı ve bir kez daha gündelik hayat kurallarının işlemediği tuhaf bir rüyadaymışım hissine kapıldım.</p>

  <p>Mavna hemen yanımda durunca ambarın imkânsız derinliklerine baktım ve orada yine çok sayıda mumla çevrelenmiş bir vaziyette oturmakta olan birini gördüm. Hiçbir emir olmamasına rağmen ne yapmam gerektiğini biliyordum. Çantamla asamı patikaya bırakıp güverteye çıkarak bir kâbusun içindeymiş gibi yavaşça basamaklardan inerken soğuk ve keskin bir korkuyla birlikte midemin kasıldığını, bedeniminse titremeye başladığını hissettim.</p>

  <p>Bu ambarın derinliklerinde mavnacı kılığına girmiş olan Şeytan, tıpkı mavnanın dış yüzeyinde olduğu gibi cilalanmış koyu renk ahşaptan bir tahtta oturuyordu. Tahtın üzerine Hayalet'in Chipenden'daki kütüphanesinde bulunan <span class="t21">Yarat</span><span class="t21">ı</span><span class="t21">klar</span> kitabından fırlamışa benzeyen tuhaf yaratık figürleri işlenmişti. Sol eli, pençelerini saldırgan bir şekilde bana doğrultmuş olan azgın bir ejderin; sağ eliyse, ince uzun bedeni tahtın yan tarafından yere uzanıp pençeli ayağının etrafında üç kez dolaşmış olan bir yılanın üzerinde duruyordu.</p>

  <p>Matthew Gilbert gibi gülümsedi fakat bakışları soğuk ve kin doluydu. Kızını öldürmesi için Grimalkin'e yardım etmiştim. Acaba beni intikam almak üzere mi çağırmıştı?</p>

  <p>"Otur Tom. Ayaklarımın dibine otur," diyerek tahtın ön tarafını işaret etti ve itaat etmekten başka bir seçeneğim olmadığından, ahşap zeminin üzerine bağdaş kurarak ona baktım. Artık gülümsemeyen yüzüne baktığımda kendimi son derece güçsüz ve tamamen onun insafına kalmış hissediyordum. Ve beni rahatsız eden başka bir şey daha vardı. Kendimi kanalın üzerindeki bir mavnadaymış gibi hissetmiyordum. Sanki düşüyordum; tıpkı bir taş gibi... Toprak hızla bana doğru yaklaşıyordu.</p>

  <p>"Korkunu hissediyorum," dedi Şeytan. "Sakinleş. Buraya sana bir şey öğretmeye geldim, seni yok etmeye değil. Ve eğer ölmeni isteseydim benim için bunu seve seve yapacak pek çok kişi var. Daha başka çocuklarım da var. Ve bana hizmet etmeye yemin etmiş başkaları. Hepsinden kaçabilmen imkânsız."</p>

  <p>"Ben sözümü tuttum," diyerek konuşmasına devam etti. "Arkadaşlarının hayatta kalmalarına izin verdim. Bunu yapmak zorunda değildim, çünkü kızımı tek başına değil de katil cadı Grimalkin'in yardımını alarak alt edebildin. Fakat yine de bunu sana bir hediye vermek için yaptım Tom, çünkü şu anki gönülsüzlüğüne rağmen günün birinde birlikte çalışacağız. Hatta şu an bile düşündüğünden daha yakınız.</p>

  <p>Ancak tam olarak neyle karşı karşıya olduğunu anlayabilmen için sana bir sır vereceğim.</p>

  <p>Bu dünyada gerçek kimliğini yalnızca tek bir kişinin bildiği bir çocuğum var. İleride benim hizmetimde çok büyük şeyler başaracak olan özel bir çocuk. Çok sevgili kızım Alice Deane'den bahsediyorum..."</p>

  <p>Bir an için söylediklerini anlayamadım. Şaşkına dönmüştüm. Ağzından çıkan kelimeler, fırtınaya kapılmış kargalar gibi zihnimde dört döndükten sonra pike yaparak keskin gagalarını kalbime saplıyorlardı. <span class="t21">Alice</span> onun kızı mıydı? Alice'in kendi kızı olduğunu mu söylüyordu? Yani Morwena'dan farksız olduğunu?</p>

  <p>Yaratıklar ya da cadılar... Şeytan'ın çocukları bunlardı. Ve çocuklarından biri insan şeklinde ve bozulmamış bir halde doğduğunda onu oracıkta öldürürdü, tıpkı Grimalkin'in çocuğuna yaptığı gibi. Gelgelelim Alice'in hayatta kalmasına izin vermişti! Bu doğru olabilir miydi?</p>

  <p><span class="t21">Hay</span><span class="t21">ı</span><span class="t21">r,</span> dedim kendi kendime, bir yandan da sakin olmaya çabalıyordum. Annemin bir zamanlar Hayalet, Alice ve benimle ilgili olarak söylediklerini anımsadım:</p>

  <p><span class="t21">John Gregory'nin y</span><span class="t21">ı</span><span class="t21">ld</span><span class="t21">ı</span><span class="t21">z</span><span class="t21">ı</span> <span class="t21">sönmek üzere. Siz ikiniz eyaletin gelece</span><span class="t21">ğ</span><span class="t21">i ve umudusunuz. Her ikinizin de yan</span><span class="t21">ı</span><span class="t21">nda olmas</span><span class="t21">ı</span><span class="t21">na ihtiyac</span><span class="t21">ı</span> <span class="t21">var.</span></p>

  <p>Nasıl olur da annem bu denli yanılabilirdi? Ya da belki <span class="t21">yan</span><span class="t21">ı</span><span class="t21">lmam</span><span class="t21">ı</span><span class="t21">ş</span><span class="t21">t</span><span class="t21">ı</span><span class="t21">.</span> Şeytan'ın pek çok adından biri de 'Yalanların Babası' idi. Yani muhtemelen şu anda da yalan söylüyordu!</p>

  <p>"Yalan söylüyorsun!" diye bağırdım en sonunda, ona karşı duyduğum korku uçup giderek yerini öfke ve hiddete bırakmıştı.</p>

  <p>Şeytan yavaşça başını salladı. "Bunu Pendle klanları bile bilmiyor ama yine de gerçek bu. Alice'in <span class="t21">as</span><span class="t21">ı</span><span class="t21">l</span> annesi John Gregory'nin Chipenden'daki bahçesindeki bir çukura bağlı. Kemikli Lizzie'yi kast ediyorum. O doğar doğmaz çocuğu olmayan bir ailenin yanına verildi ve babası bir Deane, annesi de bir Malkin oldu. Ne var ki Alice büyüyüp kara büyü eğitimi alacak yaşa geldiğinde artık onlara ihtiyaç kalmadı. Öldükleri gece Lizzie gelip kızını aldı. Sen ve ustan araya girmeseydiniz bu eğitim devam edecekti."</p>

  <p>Kemikli Lizzie: Alice'in annesi! Bu mümkün müydü? Lizzie'yi ilk kez gördüğüm anı hatırlıyordum. Alice'in teyzesi olarak tanıtılmıştı ve kan bağından kaynaklanan benzerliği hemen fark etmiştim. Aynı yüz hatlarına, kopkoyu saçlara ve kahverengi gözlere sahiptiler ve daha yaşlı olmasına rağmen Lizzie de Alice kadar güzeldi. Fakat pek çok yönden daha farklıydı. Konuşurken dudaklarını büküp duruyordu ve gözlerinin içine hemen hiç bakmıyordu.</p>

  <p>"Bu doğru değil. Bu olamaz!"</p>

  <p>"Ah, ama öyle Tom. Her zamanki gibi ustanın içgüdüleri doğru çıktı. Alice'den her zaman şüphe etmişti ve hatta bu kez senin duyguların ve Arkwright'ın müdahalesi olmasa onu annesinin yanındaki bir çukura bağlayacaktı. Ancak hiçbir şeyi planlayıp hesaplamadan yapmam. Bu yüzden Amelia'nın ruhunu serbest bırakma ricanı kabul ettim. William Arkwright ne kadar da minnettar oldu! Ne kadar işe yaradı. Nasıl da ikna edici konuştu! Ve şimdi Alice en sonunda özgür, John Gregory'nin etkisi ve dikkatinden uzak bir şekilde bir lider olarak klanları sonsuza dek birleştirebileceği Pendle'a dönüyor."</p>

  <p>Uzun bir süre konuşmadım ve midemin bulanmaya başladığını hissettim, düşme hissi iyice arttı. Fakat sonra aniden aklıma kendimi daha iyi hissetmemi sağlayan bir düşünce geldi. "Eğer o senin kızınsa," dedim, "nasıl oldu da Karanlık'a karşı canla başla mücadele etti? Pendle'daki cadı klanlarının seni geçitten geçirerek bu dünyaya getirmelerine engel olmak için nasıl oldu da hayatını riske atarak çabaladı?"</p>

  <p>"Bunun yanıtı çok kolay Tom. Hepsini senin için yaptı. Onun için önemli olan tek şey sendin ve bu sayede cadılık eğitiminde öğrendiği pek çok şeyi bir kenara bırakarak senin istediğin kişi oldu. Elbette ki bu eğitimi tamamen bırakabilmesi mümkün değil. Ne de olsa bu kanı taşıyor, öyle değil mi? İnsanı şekillendiren ailesidir. İnsana kanını canını verdikten sonra ruhunu da inançlarına göre bir kalıba sokar. Bunu daha önce duymuşsundur? Fakat işler artık farklı. Onun umudu kalmadı. John Gregory onu kovmadan önceki geceye kadar Alice gerçekten kim olduğunu bilmiyordu. Zamanı gelinceye dek bunu ondan sakladık.</p>

  <p>O gece Grimalkin'le iletişime geçmeye çalıştı. Seni kurtarmak için yaptıklarından ötürü ona teşekkür etmek istedi. Gece yarısı olduğunda durgun bir su birikintisi kullandı. Fakat ona geri bakan yüz benimkiydi. Ve yanı başında belirip kızım olduğunu açıkladım. Bunu hiç hoş karşılamadığını söylemeliyim. Dehşet, çaresizlik ve sonra rıza. Verdiği tepkiler bu sıradaydı. Bunların hepsini daha önce gördüm. Gerçek kimliği buyken Alice'in artık senin arkadaşın olmaya devam etme umudu yok. Chipenden'daki hayatı sona erdi ve bunu o da biliyor. Artık senin yanında yer alamaz. Tabii ben araya girmeye karar verip bunu mümkün kılmadığım sürece. Her şey zamanla değişir, fakat bazı şeyler helezon çizerek ilerler, yani aynı noktaya dönsek bile farklı bir seviyede oluruz."</p>

  <p>Ona baktım ve göz göze geldik. Sonra ağzımdan çıkan kelimeleri dikkatlice seçerek ona karşılık verdim. "Aynı nokta ama farklı seviye mi? Senin için bu yalnızca daha derinlere doğru olabilir. Karanlık'a doğru."</p>

  <p>"Bu o kadar kötü mü? Ben bu dünyanın hâkimiyim. Bu dünya bana ait. Sen de burayı herkes için daha iyi bir yer haline getirmek üzere benimle çalışabilirsin. Ve Alice de bizimle olur. Üçümüz birlikte."</p>

  <p>"Hayır," dedim zorlanarak da olsa ayağa kalkıp basamaklara doğru dönerek. "Ben Aydınlık'a hizmet ediyorum."</p>

  <p>"Dur!" diye emretti, sesi sert ve öfke doluydu. "Daha bitirmedik!"</p>

  <p>Fakat bacaklarımın demirdenmiş gibi ağırlaşmasına ve düşme hissinin neden olduğu dengesizliğime rağmen önce bir adım ve hemen ardından bir adım daha atmayı başardım. Basamaklardan yukarı çıkarken görünmeyen güçlerin beni aşağı çekmeye çalıştıklarını hissediyordum, ancak yine de yoluma devam ettim. Gözlerim mavnanın ötesini görebildiğinde dehşete kapıldım. Çünkü ötede bırakın kanalın kıyısını hiçbir şey yoktu. Simsiyah bir boşluğa; hiçliğin tam kalbine bakıyordum. Ama bir adım daha attım ve sonra bir adım daha, ta ki tanıdığım dünya gözlerimin önünde belirinceye kadar. Ve patikaya atladım.</p>

  <p>Çantamla asamı alıp az önce ilerlemekte olduğum yöne doğru yürümeye devam ettim. Dönüp arkama bakmadım, ancak o kara mavnanın artık orada olmadığını hissediyordum. Sis dağılmıştı ve gökyüzü yıldızlarla ışıl ışıl parlıyordu. Aklım başımda değildi ve hiçbir şey düşünemez halde yürüdüm, yürüdüm, yürüdüm...</p>

  <p>&nbsp;</p>
</body>
</html>
