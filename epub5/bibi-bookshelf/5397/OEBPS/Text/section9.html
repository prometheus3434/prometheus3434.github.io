<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xmlns:epub="http://www.idpf.org/2007/ops">
<head>
  <title>Vegan Tutsak</title>
  <link href="../Styles/stylesheet.css" rel="stylesheet" type="text/css" />
</head>

<body>
  <p class="p2"><span class="sz"> </span></p>

  <p class="p3"><span class="sz"><span class="s1"><b>4 - Politikayla içli dışlı olmanın öyküsünü dinleyelim biraz da. Bilhassa, senin kişiliğine ve benliğine politikanın nasıl yansıdığını merak ediyorum. Adım adım gidelim. Marksçılıkla haşır neşir olduğun günleri anlatır mısın?</b></span></span></p>

  <p class="p2"><span class="sz"> </span></p>

  <p class="p3"><span class="sz"><span class="s1">Önceki sorulara vermiş olduğum yanıtlardan da anlaşılacağı üzere, politika ile içli dışlı olmamın temelinde toplumsal sınıflaşma, farklılaşma etkili olmuştur. Yaşamakta olduğumuz sosyal mekanlar, yoksul halk kitlelerinin yaşamlarını sürdürdükleri alanlardı. Gecekondu semtleriydi. Bu sosyal mekanlarda halkın yoksulluğu, eşitsizlik, sınıfsal farklılaşmalar tüm çıplaklığıyla kendini ortaya koymaktaydı. İçinde yer alıp yaşadığımız bu toplumsal ortam içerisinde zaten kendiliğinden bir ezilmişlik, sömürülme bilinci oluşuyor. Bu bilinç, yaşamın canlı-somut verili ilişkilerinden açığa çıkıyor. Kapitalist sistemin ürünü olan sosyal eşitsizlik, sosyal sömürü, toplumsal yoksullaşma nedeniyle kendiliğinden politik bir alternatif bilinç oluşuyor. Bu saf, temiz eşitlik-özgürlük bilinci giderek iktidar-sistem-devlet karşıtlığına doğru alışkanlık içeriyor.</span></span></p>

  <p class="p2"><span class="sz"> </span></p>

  <p class="p3"><span class="sz"><span class="s1">1971 yıllarında ortaokulda okurken, Deniz ve Mahir’lerin kapitalist sisteme, devlet otoritesine karşı çıkışlarına politik ilgiyi, sempatiyi artırmış oldu. Sömürgen sisteme, devletin otorite, tahakkümcü oluşumuna karşı bu radikal çıkış yoksul halk kitlelerinde sempatiyle karşılandı. Ortaokulda okuduğum yıllarda 1971 devrimci direnişini algılamaya, kavramaya çalışmakla birlikte sempati duymaya başladım. Yine 1970’li yıllarda lisede okurken sosyalist örgütlerle tanışmış, karşılaşmış olduk. Bu yıllarda Dev-Genç örgütlülüğü içinde yer alarak anti-faşist mücadele ve direnişlerde yer aldım.</span></span></p>

  <p class="p2"><span class="sz"> </span></p>

  <p class="p3"><span class="sz"><span class="s1">Kapitalist sömürü düzenini koruyan, otoriter-hiyerarşik devletsel örgütlenmenin, 12 Eylül Askeri Darbesi’ni yapacağı yıllara kadar uzanan anti-faşist mücadele içinde yer aldım. Sivil-milis faşist örgütlenmelere ve saldırılara karşı anti-faşist halk savunma birimleri ve anti-faşist mahalle örgütlenmeleri oluşturuldu. Bu oluşumlarda yer alıp mücadeleye katkı sunmuş oldum.</span></span></p>

  <p class="p2"><span class="sz"> </span></p>

  <p class="p3"><span class="sz"><span class="s1">1980 Mart ayında, güvenlik güçleri tarafından aranıyor durumdayken Karadeniz Bölgesi’nde Ordu ilinde güvenlik güçlerince gözaltına alındım. Polis, mahkeme sürecinin ardından tutuklanmış oldum. Ordu E-Tipi Kapalı Cezaevi’ne konuldum. Cezaevi’ndeyken 1980 yılında 12 Eylül’de Askeri Cunta ülkenin politik yönetimine el koymuş oldu. On yıla yakın bir süre Askeri Konsey’in otoriter-total uygulamalarıyla ülke yönetildi. Demokratik kurumlar topyekün ortadan kaldırıldı. Yoğun bir ekonomik sömürü ve talanın yanı sıra siyasal-demokratik hak ve özgürlükler tümüyle yok edildi. Cezaevleri muhaliflerle tıka basa dolduruldu. Hemen hemen ülkenin her yerinde özel işkenceli sorgulama yerleri oluşturuldu.</span></span></p>

  <p class="p2"><span class="sz"> </span></p>

  <p class="p3"><span class="sz"><span class="s1">Darbe süreciyle birlikte cezaevlerinde de baskılar, işkenceler, ölüm olayları yaşanmaya başladı. Yaklaşık 10 yıl süren bu darbe sürecinde, muhalif tutsaklar, devletin zulmü, baskısı, işkencesiyle karşı karşıya kaldılar. On yıl süren darbe süreci boyunca, devrimci-muhalif tutsaklar darbeci devlet otoritesinin baskılarına, işkencelerine, zulüm politikalarına karşı aktif direnişler, mücadeleler oluşturarak insani kimliklerini korumaya çalıştılar.</span></span></p>

  <p class="p2"><span class="sz"> </span></p>

  <p class="p3"><span class="sz"><span class="s1">Politikanın benim kişiliğime, benliğime olan yansıması nasıl oldu sorusuna yanıt vermeye çalışacak olursam; ben politik mücadeleyi ve örgütlenmeyi, eşitsizliğin, sömürünün, köleleştirilmenin insan ilişkilerinden arındırılması için bir araç, yol, yöntem olarak algılanması gerektiğini düşünmekteyim. Özgürleşme edimi olarak algılamaktayım. Özgürleşme mücadelesinin, iktidarlaşma-devletleşme mücadelesi olmadığını belirtmek istiyorum. Kapitalist sömürü ilişkilerine ve onun oluşturduğu iktidarsal politik oluşumlara karşı çıkarken, aynı nitelikte başka bir iktidar-devlet-sömürü sistemini oluşturmamak gerektiğini düşünmekteyim.</span></span></p>

  <p class="p2"><span class="sz"> </span></p>

  <p class="p3"><span class="sz"><span class="s1">Marksist düşünce, politika ve felsefe ile haşır neşir olurken de; yukarıda ifade etmeye çalıştığım duygu ve düşüncelerle hareket etmeye çalışmışımdır. Her türden oluşturulan katı, disiplinci, hiyerarşik, tahakkümcü örgütlenmelere, varoluş biçimlerine pek sıcak bakmıyordum. Daha özgürlükçü, eşitlikçi, hümanist bir eğilim ve tutum içinde olduğumu ifade etmek istiyorum. Marksist Proletarya Diktatörlüğü algısının eşitlik, özgürlük, insanlaşma kültürünü oluşturacağı düşüncesine olumlu bakmadım. Kapitalist ekonomik-politik devletçi sisteme karşı çıkarken, aynı biçim ve içerikte olan çelişik bir tutum olduğunun da o yıllarda farkındaydım.</span></span></p>

  <p class="p2"><span class="sz"> </span></p>

  <p class="p3"><span class="sz"><span class="s1">Kendiliğinden oluşan saf, arı, temiz eşitlik, özgürlük bilinci, sosyalist devrimci örgütlenmelerle karşılaştığımda Marksist Proletarya Diktatörlüğü kuramıyla, algısıyla değişmiş oluyordu. Bu dönüşme-değişim, bilinç olarak özgürleşme, eşitlik algısına yabancılaşmayı da beraberinde getirmiş oldu. Devlet-iktidarlaşma algısının tek tek bireylerdeki yansımasını ele aldığımızda farklılaşmayı, alt-üst ilişkisini (hiyerarşiyi), eşitsizliği, disipliner çalışmayı, otoriteyi, tahakkümü, çıkarcı yaklaşımları oluşturduğu algılanmış olacaktır. İktidarlaşma-devletleşme kavgası, örgüt içi ilişkilerde de aynı benzer niteliksel olguların oluşmasını sağlamış olacaktır. Bu ilişki ve varoluş biçimi beraberinde eşitsizliği, tahakkümü, otoriter bir hayat tarzının oluşmasını sağlamaktadır.</span></span></p>

  <p class="p2"><span class="sz"> </span></p>

  <p class="p3"><span class="sz"><span class="s1">Sosyalizmin bir devlet ve ekonomik sistem olarak, eşitliği, özgürleşmeyi, paylaşmayı, insanlaşmayı sağlamadığı gerçekliği açığa çıktıktan sonrasında Proletarya Diktatörlüğü algısı genel düzeyde sorgulanmaya, eleştirilmeye başlandı. Sorgulanır kılındığı, eleştirildiği aşamadan sonra da tekrardan ‘özgürleşme’, ‘eşitlik’ bilinci belirgin olarak oluşmaya başlamıştır.</span></span></p>

  <p class="p2"><span class="sz"> </span></p>

  <p class="p3"><span class="sz"><span class="s1">90’lı yıllarda dünya genelinde sosyalist devlet-toplum yapıları kriz içine girip kitlesel halk ayaklanmalarıyla buluştu. Halk kitleleri kurulu sosyalist devlet oluşumlarına karşı hoşnutsuzluklarını kitlesel ayaklanmalarla ortaya koymuş oldular. Bulgaristan, Romanya, Arnavutluk, Rusya, Çin, Yugoslavya, Macaristan, Kamboçya vb… Eski sosyalist devletçi ekonomik sistemlerin çöküşü, sistemden hoşnut olmayan geniş kitlelerin isyanları sonucunda politik-ekonomik buhranlar yaşanır olmasına neden oldu. Bu değişim, dönüşümlerin ardından sosyalizm algısı ve sosyalist kuram daha ciddi düzeyde sorgulanmaya ve eleştirilmeye başlanmıştır. Bu sorgulayış ve eleştirel yaklaşımlar beraberinde devlet-iktidar olgusunun irdelenmesini, tanımlamanın içeriğinin daha özgürlükçü, eşitlikçi, bağlamda ele alınmasını sağlamıştır. Ve giderek Anarşizmin özgürlükçü, eşitlikçi, paylaşımcı özünün geniş kitleler tarafından benimsenir olmasını sağlamıştır.</span></span></p>

  <p class="p2"><span class="sz"> </span></p>

  <p class="p3"><span class="sz"><span class="s1">Cezaevine girmiş olduğum 1992 yıllarında ise, örgütten kopmuş oldum. Bu kopma-ayrılma durumuyla birlikte zaman içerisinde anarşist kurama ilişkin araştırma-incelemelerim daha da belirginleşti ve yoğunluk kazandı. Anarşist kuramcıların, düşünürlerin yazmış oldukları kitapları okuma daha yoğunlaştı. Anarşizmin devlet-iktidar algısı ve tanımı belirginleşip bilince dönüştü. Yine anarşizmin eşitlik, özgürlük algısı da belirginleşip bilinç haline dönüştü. Anarşizmin kuramsal tezlerine olan ilgim içeride bulunduğum 21 yıl boyunca kesintisiz devam etmiş oldu. Klasik anarşizm algısı, 20. yüzyıl sonlarına doğru ve 21. yüzyıla girişimizle birlikte güncel hale gelip kendini yenilemiş, geliştirmiş oldu. Kendini güncelleyen anarşizm, günümüz koşullarında kapitalizmin oluşturduğu-üretmiş olduğu sorunlara yaklaşımlarıyla daha da modern biçimler almıştır: Eko anarşizm, veg-anarşizm, anti-militarizm, feminist anarşizm, anarşist vicdani-total ret hareketi gibi…</span></span></p>

  <p class="p2"><span class="sz"> </span></p>

  <p class="p3"><span class="sz"><span class="s1">1992 yılında tutuklanıp cezaevine giriş yaptığımız bu tarihten başlayıp günümüze kadar sarkan yıllar boyunca (toplam 21 yıl oluyor) düşünsel, fikirsel bağlamda anarşizme yönelmemin süreci böyle bir köklü değişimi, dönüşümü sağlamıştır. Bu kuramsal, davranışsal, edimsel, zihinsel, kültürel ve varoluşsal başkalaşımı olumluyorum, önemsiyorum, anlamlı, değerli bulmaktayım. Eskinin tutucu-geleneksel, hiyerarşik, iktidarsal güç ilişkilerinden, otoriter yaklaşımlardan, cinsiyetçi, homofobik yaklaşımlardan arınarak eşitlik, özgürlük, paylaşma bilincine ulaşmış olmanın mutluluğunu, sevincini tüm ruhumda, benliğimde hissedebilmek insana güzel bir duygu vermektedir.</span></span></p>

  <p class="p2"><span class="sz"> </span></p>
</body>
</html>
