<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xmlns:epub="http://www.idpf.org/2007/ops">
<head>
  <title>Vegan Tutsak</title>
  <link href="../Styles/stylesheet.css" rel="stylesheet" type="text/css" />
</head>

<body>
  <p class="p2"><span class="sz"> </span></p>

  <p class="p3"><span class="sz"><span class="s1"><b>5- Cezaevine girmene neden olan olaydan söz edelim biraz.</b></span></span></p>

  <p class="p2"><span class="sz"> </span></p>

  <p class="p3"><span class="sz"><span class="s1">1980 Mart ayında politik nedenlerle gözaltına alındım, tutuklandım. Cezaevine konuldum. Devrimci Sol'un politik çizgisi doğrultusunda eylemlerden yargılandım. 26 yıl hapis cezası aldım. 1989'un sonlarına doğru tahliye edildim. Yaklaşık olarak 10 yıl kadar cezaevinde kalmış oldum.<span class="Apple-converted-space"> </span></span></span></p>

  <p class="p2"><span class="sz"> </span></p>

  <p class="p3"><span class="sz"><span class="s1">1989 yılı Eylül ayında cezaevinden çıktıktan sonra tekrardan politik mücadele içinde yer aldım. 1990 yılı Ocak ayında gözaltına alındım, tutuklanıp, cezaevine konuldum. Tutuklanıp, cezaevine konulmama neden olan izinsiz bildiri dağıtma eylemiyle birlikte, örgüt üyeliği suçuydu. Bu suç nedeniyle 1 yıl kadar yatmış oldum. Ceza sürerken Ankara-Haymana Cezaevinden firar etmiş oldum.</span></span></p>

  <p class="p2"><span class="sz"> </span></p>

  <p class="p3"><span class="sz"><span class="s1">1990 sonunda cezaevinden firar ettikten sonra tekrardan politik faaliyetler içinde yer almış oldum. Karadeniz Bölgesi'nde gerilla faaliyeti içerisinde bulunurken, güvenlik güçlerinin operasyonları sırasında gözaltına alınmış olduk. Sorgu - mahkeme sürecinin ardından 1992 yılı Eylül ayında tutuklanıp, cezaevine konulduk. Yargılama sonucu 146/1. maddeden (Anayasal düzeni silahla değiştirmek suçu) müebbet hapis cezası aldık. Yerel mahkemenin vermiş olduğu müebbet hapis cezası Yargıtay'da onanmış oldu.</span></span></p>

  <p class="p2"><span class="sz"> </span></p>

  <p class="p3"><span class="sz"><span class="s1">Karadeniz Bölgesi'nde gerilla faaliyeti başlatıldı. Bölgede faaliyet içerisinde bulunurken, üç kişilik bir grup gerilla kaçmak durumunda kalıyor. Bu kişiler hakkında örgüt karar aldı ve ölüm cezaları verildi. Kaçan üç gerilladan bir tanesi İstanbul'da örgütle tekrar ilişkiye giriyor. Kırsal kesimde faaliyet yürüten gerilla örgütlenmesi içindeki sorunları olduğu gibi merkezi yöneticilerine aktarmış oluyor. Bu nedenle kaçmak durumunda kaldığını söylüyor.<span class="Apple-converted-space"> </span> Yaşanan sorunları rapor biçiminde örgütün üst merkezlerine aktaramama olanağı ve hakkı sağlanamadığı için kaçmak durumunda kaldıklarını belirtmiş oluyor. Örgütün merkezi sorumluları da bu kaçan gerillayı ikna edip, tekrar kırsal alana - gerillaya gönderiyorlar. Bu arkadaş tekrardan kırsal alana ve bizim gerilla birliğimize katılmış oldu. İlk etapta bizler geri gönderilen arkadaşın cezalandırılmayacağını düşünüyorduk. Fakat durum hiç de öyle olmadı. Bir süre sonra, gerilla birliğinin komutanları beni çağırıp, konuşmuş oldular. Yaptıkları konuşmanın içeriği; geri dönen gerillanın kaçarak suç işlediği ve ölüm cezası ile yargılanıp, infaz edileceğini söylediler. Bu infaz eylemini gerçekleştirmeyi de benim yapmamı istemekteydiler. Ben ilk etapta gurubun sorumlusunun bu önerisini reddetmiş oldum. Kendisine güven duymadığımı ve bu infazı yapmayacağımı belirtmiş oldum.<span class="Apple-converted-space"> </span> Bu redci tavrımın ardından gurup sorumlusu kişi, cebinden küçük bir not çıkarıp, bana uzatmış oldu, okumamı istedi. Notu alıp, okumuş oldum. Bana vermiş olduğu küçük notta; örgütün merkezi kararıyla kaçan ve geri gönderilen gerillaya ölüm cezası verildiği ve cezasının onaylandığı; bu cezanın da geciktirmeden yapılması talimatı verilmekteydi.<span class="Apple-converted-space"> </span></span></span></p>

  <p class="p2"><span class="sz"> </span></p>

  <p class="p3"><span class="sz"><span class="s1">Örgütün merkez komitesi geri dönüş yapan gerillanın ölüm cezasını onaylamış ve infazın gerçekleştirilmesi için de küçük bir notla haber iletmişlerdi. Haberi geri dönen gerilla ile birlikte guruba yeni katılan gerilla adaylarıyla birlikte iletmişler. (Daha doğrusu notu iletmişler) Kaçan gerillayı ise ikna etmişler, gurupta yaşanan sorunların tümüyle çözüleceği teminatı vermişler. Kaçan gerilla bu söz-talimat üzerine tekrar kırsala geri dönmüş oldu. Diğer iki gerilla ne örgütle ilişki kuruyorlar, ne de geri dönüyorlar.</span></span></p>

  <p class="p2"><span class="sz"> </span></p>

  <p class="p3"><span class="sz"><span class="s1">Örgüt merkezinin talimatları doğrultusunda, usulen ve göstermelik olarak biçimsel bir yargılama yapılması için hazırlık yapıldı. Biçimsel oluşturulan mahkemenin Savcısı, kaçan gerilla (sanık) ile ilgili iddianameyi kısaca okumuş oldu; idam cezası ile cezalandırılmasını istedi. Biçimsel mahkemenin üyeleri de iddianamedeki suçları yerinde buldu ve ölüm cezası kararı alındı. Bu mahkeme kararının ardından verilen cezanın infazının bekletilmeden yapılması için çalışmalar yapıldı.</span></span></p>

  <p class="p2"><span class="sz"> </span></p>

  <p class="p3"><span class="sz"><span class="s1">Kaçan gerillayı (sanığı) savunacak ne bir avukat, ne bir kişi guruptan çıkmadı. Daha doğrusu itaat ve korku nedeniyle sanığı koruyan, savunan kimse çıkmadı. Böyle bir insanın çıkmış olması da mümkün değildi. Böyle bir tutum sergileyen kişinin başına bir yığın olumsuz haller gelebilirdi. Korku nedeniyle insanlar sinik, bastırılmış ve itaat eden bir davranış içerisindeydiler. Alınan kararları sorgulama, eleştirme, karşı çıkma gibi bir muhalif tavır sergilemek mümkün değildi.<span class="Apple-converted-space"> </span></span></span></p>

  <p class="p2"><span class="sz"> </span></p>

  <p class="p3"><span class="sz"><span class="s1">Kaçan gerillanın infazı yapılmadan önce kendisine son bir isteğinin olup, olmadığı soruldu. Sanırsam sigara kullanmıyordu. Bu ölüm kararına şaşırmıştı ve kandırılmış durumdaydı. Bu ruh haliyle sigarasını iç çekerek içmiş oldu. Fakat, sakinliğinden, haklılığından, direngenliğinden hiçbir şey yitirmeden sigarasını içip, bitirmiş oldu. Yüzünde korkunun hiçbir izi yoktu. Fakat, aldatılmışlığın, kandırılmanın derin etkisini hissetmiş oldum yüz çehresinde. Yoldaşları tarafından kandırılmak ve ölüme yollanmak onu derinden yaralamış ve sigara içmediği halde bir sigara içmek isteğinin oluşması bu ruh haliyle bağlantılı bir durumdu.</span></span></p>

  <p class="p2"><span class="sz"> </span></p>

  <p class="p3"><span class="sz"><span class="s1">Ölüm kararı onaylanmış gerillanın ölmeden önce olan isteği de böylece gerçekleştirildi. Gurup komutanları infazın gerçekleştirilmesi için beni seçmiş oldular. Bu karara önce karşı çıkmama rağmen, merkezin notunu okuduktan sonra kabullenmek durumunda kalmış oldum. Maalesef bana da pis bir görev, cellatlık görevi verilmiş olundu. Böyle bir kabullenmemin o zaman ve koşullarda diğerlerinden pek farkımın olmadığının bir belirtisi olduğunu düşünüyorum. Evet farklı birçok yanım vardı. Fakat şu haksız, adil ve insani olmayan duruma karşı çıkacak bilinç, irade ve cesaret henüz oluşmamıştı. Ve merkezin kararına itaat edip, verilen görevi örgüt için gerçekleştirmiş oldum. Sonraki yaşamımda vicdanen hep rahatsızlık duyduğumu ve pişmanlık hissiyle yaşadığımı da belirtmek istiyorum.</span></span></p>

  <p class="p2"><span class="sz"> </span></p>

  <p class="p3"><span class="sz"><span class="s1">Elime 14'lü tabir edilen bir tabanca tutturuldu. Bu tür silahları örgüt komutanları taşıyordu. Sanık dizleri üzerine oturtuldu, çöktürüldü. Bu esnada yargılanan gerilla son anlarını yaşamakta olduğunun bilinci içerisinde “Yaşasın sosyalizm” sloganını haykırmış oldu. Daha sonra, hemen ardından dizilmiş halde bulunan gerillalara seslenerek; “Hepinize devrimci mücedelenizde başarılar diliyorum” demiş oldu. Bu davranış gerillanın tavrında direnişin, tutarlılığın dışa vurumuydu. Bir haklılığın ifadesiydi. Ölüme giderken bile haklılığından geri adım atmamanın tavrıydı.</span></span></p>

  <p class="p2"><span class="sz"> </span></p>

  <p class="p3"><span class="sz"><span class="s1">Bu seslenişini yaptıktan sonra,<span class="Apple-converted-space"> </span> diz çökmüş gerilla kafasını yavaşça arkaya çevirip, bana baktı. Göz göze gelmiş olduk. Bakışları üzgün olduğunun ve “niye sen?” dercesine anlamlı bakışların ifadesi olduğunu hala anımsıyor gibiyim. Ve tekrardan kafasını öne çevirmiş oldu. “Hadi bekleme, görevini yap” der gibiydi. Elimde duran tabancayı kafasına doğru doğrulttum ve bir el tetiğe bastım. Tabancanın patlayan sesiyle gerillanın bedeni de yan tarafa düşmüş oldu. O anda beynim ve bedenim uyuşmuş haldeydi ve bu ölüme doğallığında tepki gösteriyordu ruhum. Gönüllü yapılmayan bu öldürme eylemine ruhum, bedenim<span class="Apple-converted-space"> </span> bu biçimde tepki vermekteydi. Hatta beynimdeki, bedenimdeki bu uyuşukluk günlerce devam etmiş oldu. İnsanların robotlaşması hali içerisinde, bu kıyımlarda kullanılmanın acısını sonraki yaşamlarımda hep benliğimde, ruhumda hissetmiş oldum. İktidarlaşma, devletleşme algısının, ruhunun, psikolojisinin insanları ne hallere düşürmekte olduğunu kitaplardan okumanın yanısıra, canlı yaşanmışlıklarıyla da öğrenmiş, gözlemlemiş oldum.</span></span></p>

  <p class="p2"><span class="sz"> </span></p>

  <p class="p3"><span class="sz"><span class="s1">İnfaz gerçekleştirilirken, gerilla gurubu hep bir ağızdan “Kahrolsun Hainler” diye slogan atarak, yanlışlıklarının, işledikleri cinayetlerin üstünü örtmeye çalışıyorlardı. Oysa her bir infaz tahakkümü, otoriteyi, korkuyu, sinmeyi ve insani değerlerin yok olmasını üretiyor, pekiştiriyor. Eleştiriyi, irdelemeyi, sorgulamayı, özgürlüğü, eşitliği tümüyle ortadan kaldırmış oluyor.</span></span></p>

  <p class="p2"><span class="sz"> </span></p>

  <p class="p3"><span class="sz"><span class="s1">Oysa içimizde, gurubumuzda, ruhu, yüreği, düşünceleri temiz olan kişinin infaz edilen gerilla olduğunu bilmekteydim. Gurubun en aktif, en enerjik, en güçlü insanıydı. Hem yaşı, hem fiziği, hem psikolojisi sağlam olan, ruhu ve bilinci tertemiz bir insandı. Gerilla birliği komutanlarının keyfi, otoriter, tahakkümcü, baskıcı yaklaşımlarına karşı çıkan, eleştiren, sorgulayabilen, cesaretli, dirençli, gerçek bir devrimciydi. Komutanları çekinmeden eleştirebilen bir insandı. Gurup yöneticilerinin keyfi, otoriter, baskıcı yaklaşımlarını eleştiren raporlar hazırlayıp, bu raporları örgütün merkezine iletilmesini talep ederdi. Gurup komutanı ise, kızgın davranır, öfkelenir, yazılan raporu gözü önünde yırtıp, atardı. Bu zihniyetlerin ve yaklaşımların kapitalist sömürü düzeninin bir yansıması, ürünü olduğunu belirtmek istiyorum.<span class="Apple-converted-space"> </span></span></span></p>

  <p class="p2"><span class="sz"> </span></p>

  <p class="p3"><span class="sz"><span class="s1">Gurup sorumlusu sürekli olarak bu tarz yaklaşımları yineleyip, tekrarlamış olduğundan, gurup üyelerini olumsuz etkilemiş oluyorlardı. Hiyerarşik üstünlük, ayrıcalık ve bu psikolojiyle kendini üstün görebilen gurup sorumluları, alt basamaklardaki gerillalara karşı daha aşağılayıcı<span class="Apple-converted-space"> </span> biçimde yaklaşmaktaydılar. Özgürlükçü, eşitlikçi, paylaşımcı bir algı olmadığından ilişkilerde bu tarz farklılaşma, ayrıcalık, yabancılaşma yaşanıyordu. Bu ilişki biçimi de gurup üyelerinin birbiriyle olan ilişkilerini zedelemiş, yıpratmış oluyordu.<span class="Apple-converted-space"> </span></span></span></p>

  <p class="p2"><span class="sz"> </span></p>

  <p class="p3"><span class="sz"><span class="s1">Gurup sorumluları, bu paylaşımları davranış biçimi olarak sürdürdüklerinden, olumsuz biçimde etkilenen 3 arkadaş guruptan kaçmış oldular. Otoriter, tahakkümcü, hiyerarşik, baskıcı ilişkilere daha fazla dayanamadıklarından kurtuluşu kaçmakta buldular. Bu kaçan üç arkadaş Laz kökenliydi. Bu kaçan üç arkadaştan bir tanesi İstanbul'a gidip örgüt sorumlusuyla görüşüyor. Kırsal alandaki gerilla yapılanmasında yaşanılan sorunları olduğu gibi üst birimlere aktarmış oluyor. Üst merkezi yöneticiler de, anlatılan sorunları gidermiş olacağız diyerek, guruptan kaçan gerillayı ikna edip, tekrar eski gerilla birimine gönderiyorlar. Yollamalarının nedeni ise; bu kaçan gerillanın ölüm cezası örgüt merkezince onaylanmış olmasıdır. İnfazı kırsal alanda daha kolayca gerçekleştirmekle birlikte, örgüt otoritesini pekiştirmek, kaçmak isteyenlere gözdağı, korku vermek<span class="Apple-converted-space"> </span> ve itaatı sağlamayı amaçlamaktadır. Bu amaçla kaçan gerilla kandırılarak,<span class="Apple-converted-space"> </span> kırsal alandaki eski birliğine yollanmıştır. Yukarıda infazı gerçekleştirilen gerilla bu kaçan gerilladır. Diğer kaçan iki gerilla ne örgütle ilişkiye giriyor. Ne de dönüyor. Tüm bağlarını ilişkilerini koparmış oluyorlar.</span></span></p>

  <p class="p2"><span class="sz"> </span></p>

  <p class="p3"><span class="sz"><span class="s1">Bu infaz olayı yaşandıktan sonra gerilla gurubundan bir gerilla daha firar etmiş oluyor. İfade etmiş olduğum gibi gerçekleştirilen bu infazlar korkuyu üretiyor. Öldürülme korkusu eleştiriyi, sorgulamayı ortadan kaldırıyor. Örgütün merkezi kurumlarına, yöneticilerine, sorgusuz sualsiz itaati, bağlanmayı oluşturuyor. Otoriteye olan itaat tahakkümü, katı disiplinci hiyerarşik yapıları yaratıyor. Bu ilişki ast, üst ilişkisi, emir veren, emir alan gibi farklı ayrıcalıklı ilişki biçimlerini oluşturuyor. Özgür olmayan, eşit olmayan bu ilişki biçimleri örgüt yapısında sosyal kastlaşmayı, farklılaşmayı yaratmış oluyor. Ortaya ayrıcalıklı, imtiyazlı insan gurupları çıkıyor ve ötekiler üzerinde egemenlik, hegemonya, tahakküm kurmuş oluyorlar. Bu tarz örgütlenme ve varoluş biçimi özgürleşme, eşitlik, insanlaşma edimine, çabalarına aykırı, yabancı olan ilişki biçimleri olduğunu düşünmekteyim.</span></span></p>

  <p class="p2"><span class="sz"> </span></p>

  <p class="p3"><span class="sz"><span class="s1">Guruptaki gerillaların çoğu korkuya dayanan bir itaat içerisindeydiler. Bizim guruptaki kaçan gerillanın, korkmaması, itaat etmemesi, eleştirici, sorgulayıcı tutumu gerilla gurup yöneticilerini hep kızdırmış, öfkelendirmiştir.<span class="Apple-converted-space"> </span></span></span></p>

  <p class="p2"><span class="sz"> </span></p>

  <p class="p3"><span class="sz"><span class="s1">Ölüm infaz anında dahi pişmanlık göstermeyen, aman dilemeyen, en ufak bir zayıflık belirtisi içinde olmayan bu arkadaşımızın tavrı gerilla komutanlarını kızdırmış, öfkelendirmiş oldu. Bir tanesinin “Ne inat bir adammış bu yahu” dediğini açık seçik duymuş oldum.</span></span></p>

  <p class="p2"><span class="sz"> </span></p>

  <p class="p3"><span class="sz"><span class="s1">Bu olayla bağlantılı bir başka yaşanan durumu daha anlatmak istiyorum. Gerilla birliğinden üç arkadaş kaçtıktan sonra, grup komutanı onları yakalayıp, getirmek için beni görevlendirmiş oldu. Zaten kaçanlarla birlikte sayımız 6 kişiydi. Üç kişi kaçınca sayımızı üçe indi. Grup sorumlusu olan kişi “Bizim burada kalmamız gerekiyor. Onların peşine sadece sen düş. Yakalayabilirsen geri getirirsin. Gelmek istemezler ise hepsini öldür.” dedi. Bu söylem ve talimat kafamda pek çok düşüncenin, fikrin oluşmasını sağladı. Yıllarca birlikte olup, yan yana olduğun arkadaşlarına en ufak bir ayrımda kurşun sıkmak, öldürmek çok acı bir şey. Bu ana kadar adam öldürmeyen, isteyerek canlılara zarar vermeyen bir kişiyi, hiyerarşik emir-komuta ilişkisi içerisinde, katilliğe yöneltilmesi, robotlaştırılması eşitlik, özgürlük, insanlaşma edimiyle tezat bir durumdur. İktidarlaşmanın – devletleştirme zihniyetinin bireyleri-insanları otoriter, tahakkümcü, hiyerarşik, şiddet-saldırganlık üreten davranış biçimlerine yönelttiği açık, seçik bir olgudur. Bu varoluşsal ilişki biçimlerini eşitlikçi, özgürlükçü, insancıl bir yaşama kültürü olarak yorumlayamayız. Bu varoluşsal ilişki biçimi, kapitalizmin sömürgen, şiddet üreten bir varyasyonundan başka hiçbir anlam içermediğini ifade etmek istiyorum.</span></span></p>

  <p class="p2"><span class="sz"> </span></p>

  <p class="p3"><span class="sz"><span class="s1">Yaşanan bu infaz olayının ardından örgüt merkezi, guruptaki gerillalardan tek tek yaşanan tüm ilişkilere, olaylara ilişkin olarak rapor yazıp, iletmelerini istemiş oldu. Birkaç yıllık süreci anlatan, eleştirel içerikli bir rapor yazıp, gerçek isim ve soy isimlerimizle birlikte örgüt merkezine göndermiş olduk.</span></span></p>

  <p class="p2"><span class="sz"> </span></p>

  <p class="p3"><span class="sz"><span class="s1">Daha sonrasında, örgütün merkezi talimatıyla gerilla gurubu üç ayrı guruba ayrıştırılıp, ayrı ayrı bölgelere gönderildi. Bizlerde 5 kişilik gerilla gurubu olarak Karadeniz bölgesine gönderildik.<span class="Apple-converted-space"> </span></span></span></p>

  <p class="p2"><span class="sz"> </span></p>

  <p class="p3"><span class="sz"><span class="s1">Karadeniz Bölgesine doğru yol alırken (1992 Ağustos ayları olmalı), yine bu tarihlerde örgütün İstanbul'da konumlanan merkezine operasyon yapıldığı ve tüm dökümanlara el konulduğu haberini cezaevine girdiğimizde biriktirilen gazete arşivlerinden okumuş olduk. Bu arşiv haberlerinde bizim göndermiş olduğumuz ve altlarında gerçek isim ve soy isimlerimizin olduğu raporların hepsinin polisin eline geçmiş olduğu da yazıyordu. Bu raporlarda infaz edilen gerillanın öldürülmesi eylemi açığa çıkmış oldu. Yine o tarihlerdeki gazete haber arşivinde okuduğum diğer bir bölümde ise “Öldürülen örgüt üyesinin cesedine ulaşılmadı” yazısı bulunuyordu.</span></span></p>

  <p class="p2"><span class="sz"> </span></p>

  <p class="p3"><span class="sz"><span class="s1">Polisin, örgüt merkezine yazdığımız raporları ele geçirmesiyle birlikte, beş kişilik gerilla grubumuzun Karadeniz Bölgesi, Ordu - Aybastı alanına doğru yol alacağımızı öğrenmiş oldu. Ele geçirilen bu bilgiler doğrultusunda güvenlik güçleri bizim alana gelmemizi bekliyorlarmış. Bu kırsal coğrafyada, yaylalık alanlarda, köylerde sistematik operasyonlar yapıyorlarmış.</span></span></p>

  <p class="p2"><span class="sz"> </span></p>

  <p class="p3"><span class="sz"><span class="s1">Bizim yaşanan durumlardan, olaylardan, operasyonlardan haberimiz olmadığından herhangi bir önlem almadan gideceğimiz bölgeye ulaştık. Yaylalık bir alana vardığımızda bardaktan boşanırcasına yağmur yağmış oldu ve yayla evlerinden bir tanesine sığınmış olduk. Yağmur dinene kadar bu yayla evlerinde kaldık. Ayrılırken ise güvenlik güçlerinin evi çevirmiş olması nedeniyle pusuya düşürüldük. Evden adımımızı attığımız anda özel timlerin silahlarının mekanizma sesleriyle namluların üzerimize çevrildiğini görmüş olduk. Guruptan bir arkadaşla ben bu şekilde yakalanmış olduk.<span class="Apple-converted-space"> </span></span></span></p>

  <p class="p2"><span class="sz"> </span></p>

  <p class="p3"><span class="sz"><span class="s1">Yakalandığımızda üzerimizde silahlarımız yoktu. Daha sonra yapılan operasyonlarda da guruptan iki arkadaş daha yakalanmış oldu. Onları da Aybastı Jandarma Karakolu'nun hücrelerine getirmiş oldular. Özel tim gurubu, bir gerillanın kaçtığını yakalanamadığını söylemekteydi. Bir gün aradan sonra bu kaçan gerillanın da bir köy evinde yapılan operasyonlarda yakalanıp, sorgu merkezine getirildiğini konuşmalardan duymuş, anlamış olduk.</span></span></p>

  <p class="p2"><span class="sz"> </span></p>

  <p class="p3"><span class="sz"><span class="s1">Ordu Emniyet Müdürlüğü – Terörle Mücadele Şubesinde sorgulandıktan sonra Ordu Kapalı Cezaevine konulduk. Mahkeme süreci yaklaşık olarak 4 yıl sürmüş oldu. İnfaz edilen gerilla nedeniyle müebbet hapis cezası almış olduk. Yargıtay, Kayseri Devlet Güvenlik Mahkemesi'nin vermiş olduğu cezayı onaylamış oldu.</span></span></p>

  <p class="p2"><span class="sz"> </span></p>
</body>
</html>
