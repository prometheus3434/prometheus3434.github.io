<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xmlns:epub="http://www.idpf.org/2007/ops">
<head>
  <title>Vegan Tutsak</title>
  <link href="../Styles/stylesheet.css" rel="stylesheet" type="text/css" />
</head>

<body>
  <p class="p2"><span class="sz"> </span></p>

  <p class="p3"><span class="sz"><span class="s1"><b>14 – Şiddetten arınmış, şiddetsiz düşünceye olan gönül bağının başlıca nedenleri kişisel politik geçmişin mi? Fikri olarak, şiddetsiz düşünceyle flörtün nasıl gelişti?</b></span></span></p>

  <p class="p2"><span class="sz"> </span></p>

  <p class="p3"><span class="sz"><span class="s1">Tabii ki sadece kişisel politik geçmişim değildir. Evet bir anlamıyla öyledir. Fakat bu olguları birbirinden kopuk ele alamıyoruz. Birbirini bütünleyen, tamamlayan olgular. Bu anlamıyla kişisel politik geçmişimi, sosyalist ideolojiden kopuk ele almıyorum.</span></span></p>

  <p class="p2"><span class="sz"> </span></p>

  <p class="p3"><span class="sz"><span class="s1">Kişisel politik geçmişim şiddeti kutsayan, öven, benimseyen bir mücadele algısına, kavrayışına sahipti. Silahlı mücadele ile iktidarın değiştirileceğine dair politik - askeri örgütlenmeyi ve çalışmaları benimsemekteydi. Bu algı, şiddete dayalı silahlı eylemlerle iktidarın ele geçirileceğini savunmaktaydı. Bu algı ve zihniyet içerisinde, epeyce bir süre şiddet içerikli iktidarlaşma kavgası, mücadelesi içinde yer almış oldum. İktidarlaşma, devletleşme, güç oluşturma kavgası, mücadelesi ölmeye, öldürmeye odaklı bir savaş olgusunu içeriyor. Düşman gördüğün karşı tarafı sürekli takip edip, onu en zayıf anında pusuya düşürüp, ona zarar verme, onu yok etme ve ona üstünlük olacak bir güç için çabalamaya dayanıyor. Bu çaba, mücadele yaşatmaya yönelik olmuyor. Öldürmeye ve ölmeye odaklanmış bir savaş gerçekliğini içeriyor. Politik - askeri iktidarlaşma kavgasında, ilişkiler hiyerarşik ilişkilere dayanıyor. Emir alıyorsun, itaat ediyorsun, öldürüyorsun, ölüyorsun. İlişkilerin niteliği özgür - eşit ilişki değil, itaate dayalı, alt-üst ilişkisi. Yani burjuva örgütsel ilişkilerin benzeri yaşanıyor. İktidarlaşma, devletleşme kavgası, insanı insanlığından çıkarıyor, kendine yabancılaştırıcı olumsuz bir etki sağlamış oluyor.</span></span></p>

  <p class="p2"><span class="sz"> </span></p>

  <p class="p3"><span class="sz"><span class="s1">Daha üst bölümlerde anlatmaya çalışmış olduğum gibi; pek çok olgu bir araya gelip değişimin dönüşümün öznel ve nesnel koşullarını bir araya getirmiş olduğunda pek çok gerçekliğin farkına varıp, bu kuram, düşünce, davranış biçimlerinden kaygı, şüphe duymaya başlıyorsun. O andan itibaren derinlikli, felsefi, düşünsel, etik sorgulama başlanmış oluyor. Sorunların, çelişkilerin, tutarsızlıkların kaynak noktalarına ulaşmaya çabalıyorsun. Kapanın içinde o anda bir pırıltı, bir ışık oluşuyor. Ve parıldayan ışıkla birlikte seni aydınlatabilen gerçek düşünsel sorunların kaynağına ulaşmış olabiliyorsun.<span class="Apple-converted-space"> </span></span></span></p>

  <p class="p2"><span class="sz"> </span></p>

  <p class="p3"><span class="sz"><span class="s1">Birkaç yıl dağda faaliyet sürdürdük. Hiçbir silahlı eylem yapmadık. Sadece gurup içindeki bir örgüt üyesinin disipline uymaması nedeniyle infaz eylemi yapıldı. Yani kendimize yönelik disiplini, otoriteyi sağlamak için bir gözdağı, korku, itaati sağlamak için bu ölüm - öldürme girişimi gerçekleştirildi. İktidarlaşma - devletleşme zihniyeti, kendi otoritesini, disiplinini öldürerek, yok ederek oluşturmaktaydı. Öldürülme korkusu da otoriteye olan itaati oluşturup pekiştiriyordu. Bu ilişkilerde şiddet belirleyici rol oynuyordu. Şiddet tüm insan ilişkilerini yönlendiriyordu.<span class="Apple-converted-space"> </span></span></span></p>

  <p class="p2"><span class="sz"> </span></p>

  <p class="p3"><span class="sz"><span class="s1">Hiçbir silahlı eylem yapamadık. Yaptığımız iş sadece köylere girip köylülerden yiyecek almaktı. Bu süreklilik haline dönüştü. Bu nedenle köylüler bizden bıkmış oldu. Başlarına bela olmuş olmamız gibi bir durumumuz vardı. Zorunlu kaldıklarından dolayı yiyeceklerini bizimle paylaşıyorlardı. Bu paylaşma gönüllülüğe dayanan bir ilişki değildi. Silahların gücü, etkisi ve zoru köylüleri korkutuyor, ister istemez bu korkunun etkisiyle köylüler yiyeceklerini bizlerle paylaşmış oluyordu. Şiddet, zor, korku içeren bu ilişkinin niteliği iktidarsal - devletçi bir zihniyetin insan ilişkilerine yansıyan bir başka boyutuydu.</span></span></p>

  <p class="p2"><span class="sz"> </span></p>

  <p class="p3"><span class="sz"><span class="s1">Köylülerin korku içeren ruh halini gözlemleyebiliyordum. Bunun nedeni bizlerdik. Şiddet araç gereçlerine sahiptik. Canlıların ölümüne neden olan silahlara sahiptik. Ve iktidarlaşmak, güç-otorite oluşturmak amacıyla şiddet içeren eylemlilik içerisinde bulunuyorduk. Ölmeye, öldürmeye dayanan bu eylemlilik hali insanları korkutuyor, baskılıyor, sindiriyordu. Otorite, güç bizdik. Köylüleri istediğimiz gibi itaate zorlayabiliyorduk. İhtiyaçlarımızı onları kullanarak temin edebiliyorduk. Kendi çıkarlarımız için köylüleri araçsallaştırıyorduk. Köylüler de bu isteklerimizi zarar görmemek için, korku duygusuyla zoraki yapmış oluyorlardı.</span></span></p>

  <p class="p2"><span class="sz"> </span></p>

  <p class="p3"><span class="sz"><span class="s1">Şiddet içeren ilişki ve mücadele biçimleri aynı zamanda sömürgen edimleri, ilişkileri içerir. Birinin olduğu ilişkilerde öteki de mutlaka bulunur. Bu iki olgu; şiddet ve sömürgenlik birbirini üreten ve tamamlayan olgular, edimlerdir.</span></span></p>

  <p class="p2"><span class="sz"> </span></p>

  <p class="p3"><span class="sz"><span class="s1">Tüm silah, zor, şiddet araç gereçlerine sahip politik - askeri örgütlenmelerin ilişki biçimi bu nitelikte sömürü içerir. Şiddet ve sömürü birbirini üretir, besler. Bu ilişki biçimi, iktidarsal - devletçi zihniyet ve ruh taşır.</span></span></p>

  <p class="p2"><span class="sz"> </span></p>

  <p class="p3"><span class="sz"><span class="s1">İktidar - devlet örgütlenmesi; zor, şiddet, tahakküm, disiplin üretir. Sadece bu olguları üretmez. Sömürgenlik edimini de insan ilişkilerine egemen kılar. İnsanları kendi çıkarları için kullanır, araçsallaştırır, köleleştirir. İtaat etmeyenlere, karşı çıkanlara şiddet uygular. Nihayetinde öldürür.</span></span></p>

  <p class="p2"><span class="sz"> </span></p>

  <p class="p3"><span class="sz"><span class="s1">Kapitalist, sosyalist devletsel ve iktidarsal örgütlenmeler de içeriksel ve niteliksel olarak aynı özü taşırlar. Bu toplumsal sistemler sınırlı toplumlardan oluşur. Devletin varlığı zaten sınırlı toplumların varlığıyla bağlantılıdır. Devletsel ve iktidarsal örgütlenmeler, topluma yabancılaşmış politik ve yönetimsel organlar, kurumlardır. Bu yönetsel iktidar organlarının, topluma yabancılaşmalarının nedenleri; sömürgen ilişkileri topluma-insan ilişkilerine egemen kılarlar. Disiplini ve itaati, şiddet araç gereçleriyle sağlamış olurlar. Devletin yegane var olma nedeni; zoru, şiddeti üretmek ve sömürmek amaçlıdır.<span class="Apple-converted-space"> </span></span></span></p>

  <p class="p2"><span class="sz"> </span></p>

  <p class="p3"><span class="sz"><span class="s1">Kısacası, devlet demek; ölüm demek, şiddet demek, zor demek, tahakküm ve sömürü demektir.<span class="Apple-converted-space"> </span></span></span></p>

  <p class="p2"><span class="sz"> </span></p>

  <p class="p3"><span class="sz"><span class="s1">Bu tanımlamalardan hareketle, kapitalist sömürü sistemine karşı mücadele içine girip, eşitlik-özgürlük mücadelesi amaçlanırken, niye bir başka iktidarsal-devletçi zihniyet içeren sosyalist ilişkiler içerisinde yer almış olalım? Bu durumun, eşitlik - özgürlük mücadelesi bağlamında bir yanılsama olduğunu düşünüyorum. Bu yanılsamadan bir an evvel kurtulma duygusu ve düşüncesi oluşuvermiş oldu. Bir iktidarsal, devletçi sömürgen sistemden kurtulma çabası içerisindeyken (kapitalizm), diğer iktidarsal devletçi, sömürgen sistem olan (sosyalist) politik - askeri örgütlenmeler içerisinde yer almak mantıksal bağlamda, eşitlik - özgürlük mücadelesi bağlamında doğru bir tavır, tutum olmayacaktır. Öyle ise, en doğru tavır; sosyalist iktidarlaşma - devletleşme örgütlenmelerine, çalışmalarına bulaşmamaktır. Bu ilişkilerden de kopmaktır. Söz konusu bu iktidarsal-devletçi örgütlenmelere bulaşmamak, mesafeli duruş belirlemek en doğru özgürlükçü, eşitlikçi tutum olacaktır. Ben de bu yanılsamadan kurtulup bu kopuşu sağlamış oldum.</span></span></p>

  <p class="p2"><span class="sz"> </span></p>

  <p class="p3"><span class="sz"><span class="s1">Kapitalizm ve sosyalizm, birbirinin benzeri olan iki ayrı devletsel, iktidarsal örgütlenme ve varoluş biçimleridir. Her iki iktidarsal sistem de; şiddet ve sömürgenlik içerir. Şiddetin, sömürgenliğin egemen olduğu devletçi örgütlenmelerde eşitlik-özgürlük ilişkisi, kültürü olamaz. Olsa olsa; ayrımcılık, ayrıcalık, sınıflaşma, sömürü, şiddet, kölelik ilişkisi egemen olur. Totaliter, otoriter ilişki biçimleri insan ilişkilerine egemendir. O halde, en hızlı bir biçimde bu ilişkilerden kopmamız, arınmamız gerekmekteydi.<span class="Apple-converted-space"> </span></span></span></p>

  <p class="p2"><span class="sz"> </span></p>

  <p class="p3"><span class="sz"><span class="s1">Şiddetten arınma ve şiddetsiz düşünceye olan gönül bağım işte bu zihinsel, düşünsel sorgulamalarla, irdelemelerle ortaya çıkmış oldu.</span></span></p>

  <p class="p2"><span class="sz"> </span></p>

  <p class="p3"><span class="sz"><span class="s1">Anarşizm felsefesi, iktidarsızlık, devletsizlik içermesiyle şiddetsiz, sömürüsüz ilişkileri ve varoluş biçimini önemser. Düşünsel sorgulayış beni, anarşizme yönlendirmekle birlikte, şiddetsizliğe de yönlendirmiş oldu. Bu anlamıyla ben, anarşizmi şiddetsizlikten, sömürüsüz bir yaşamdan ayrı ele alıp değerlendirme ve tanımlama yapamayacağımızı düşünmekteyim.<span class="Apple-converted-space"> </span></span></span></p>

  <p class="p2"><span class="sz"> </span></p>

  <p class="p3"><span class="sz"><span class="s1">Vegan yaşama biçimine yönelirken de yine aynı duygular, düşünceler zihnimde oluşuverdi; hayvanların öldürülmesi şiddet edimidir. Hayvanların besin maddesi olarak algılanıp öldürülmesi şiddet edimidir, cinayettir. İnsan öldürmekten hiçbir farkı yoktur. Hayvanların ürünlerine (yumurta, süt, bal, v.b.) el konulması sömürgenlik edimidir. Bu nedenle hayvanlara zor, şiddet, tahakküm uygulanıyor, köleleştiriliyor. Kapitalist, sosyalist sanayi şirketleri, hayvanlar üzerinde üretmiş oldukları ürünlerini denemektedirler. Kobay-denek olarak kullanılan hayvanlar, şiddet-zulüm, işkence görmektedirler. Bu uygulamalar, hayvan hakları ve özgürleşmesi bağlamında etik davranışlar değildir.<span class="Apple-converted-space"> </span></span></span></p>

  <p class="p2"><span class="sz"> </span></p>

  <p class="p3"><span class="sz"><span class="s1">Yine kapitalist ve sosyalist sistemlerde, ticari amaçlı hayvan çiftlikleri kurulmuştur. Bu çiftliklerde hayvanlar çok olumsuz koşullarda, yapay olarak çoğaltılıp eti ve ürünleri için beslenmektedir. Sömürgen bir ruh ve zihniyetle kurulan ticari amaçlı bu hayvan çiftliklerinde, hayvanlar etleri için katledilmekte, hayvanlara her türlü zulüm, işkence, tahakküm uygulanmaktadır. Bu uygulamalar vahşet düzeyine ulaşmıştır.</span></span></p>

  <p class="p3"><span class="sz"><span class="s1">Hayvanlar da bizim gibi canlıdır. Biz insan türünden farklı olmaları, onları katletmek, zulüm, işkence uygulamak, sömürmek, köleleştirmek anlamına gelmemelidir. Hayvan türü, insan türü ile evrimsel akrabalık ilişkisi içerisinde olmaları haliyle de biyolojik, ruhsal benzerliklerimiz söz konusudur. Aynı davranışsal özelliklere sahibiz türler olarak. Bu evrimsel, biyolojik, psikolojik gerçekliğe rağmen hayvan türüne yönelik uygulanan şiddete, sömürüye son verilmesi duyguları, düşünceleri oluştu. Bu duygular, düşünceler nedeniyle hayvanlara yönelik şiddet ve sömürgenlik edimlerinden arınma çabası ve mücadelesine yöneldim.</span></span></p>

  <p class="p2"><span class="sz"> </span></p>

  <p class="p3"><span class="sz"><span class="s1">Sadece insan türüne uygulanan şiddet ve sömürgenliğe tepki gösterip, hayvan türüne uygulanan şiddet ve sömürgenliğe duyarsız kalmak, eşitlik, özgürlük bağlamında bir eksikliktir, yetersizliktir, tutarsızlıktır. Empatik bir biçimde düşündüğümüzde, türcü bir ayrımcılık tavrıyla eşitlik, özgürlük algımız da yok olmaktadır. Bu tutarsız-yetersiz tavrı aşabilmek ve türler arasında ayrımcılığa son vermek bağlamında hayvan özgürleşmesini ve hayvan haklarını kabullenmemiz ve mücadele etmemiz gerekiyor.</span></span></p>

  <p class="p2"><span class="sz"> </span></p>

  <p class="p3"><span class="sz"><span class="s1">Şiddet ve sömürgenlik edimlerinden arınabildiğimizde eşitlikçi, özgürlükçü bireyler ve insanlar olabileceğimizi düşünüyorum. Bu mantıksal, felsefi sorgulayış beni vegan yaşama, şiddetsiz yaşama yönlendirmiş oldu. Fikri olarak şiddetsiz düşünceyle flörtüm, gönül bağım bu duygular ve düşüncelerle oluşuverdi.</span></span></p>

  <p class="p2"><span class="sz"> </span></p>
</body>
</html>
