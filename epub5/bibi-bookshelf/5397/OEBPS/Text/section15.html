<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xmlns:epub="http://www.idpf.org/2007/ops">
<head>
  <title>Vegan Tutsak</title>
  <link href="../Styles/stylesheet.css" rel="stylesheet" type="text/css" />
</head>

<body>
  <p class="p2"><span class="sz"> </span></p>

  <p class="p3"><span class="sz"><span class="s1"><b>10 - Mektuplarını okurken, kimi zaman bir tür iç barışı yakaladığını görüyorum. Bu konuda neler düşünüyorsun?</b></span></span></p>

  <p class="p2"><span class="sz"> </span></p>

  <p class="p3"><span class="sz"><span class="s1">İnsanın - bireyin, hayata ve ilişkilere bakışında tutarlı, netleşmiş bir düşünce, fikir, bakış açısı, duruş oluşabildiğinde kendini ruhen daha iyi hissetmiş oluyor. Tabii ki bu bakış açısı, hayat felsefesi, duruş, şiddet edimlerinden, sömürgen eğilimlerden arınmışlığı, içeriyorsa, eşitliği, özgür ilişkileri önemsiyorsa, benimsiyorsa zaten birey – insan kendindeki o iç huzuru, iç barışı oluşturmuş oluyor. Hem kendine hem de başka canlılara zarar vermeyen, sömürmeyen insan iç huzuru ve iç barışı kazanmış demektir. Kendi bünyesinde, ruhunda oluşmuş olan bu iç huzur, iç barış insanın-bireyin hem kendisine karşı, hem de öteki canlılara karşı daha yapıcı, barışık, iyimser, hoşgörülü olabilmesini sağlamış oluyor. Zaten başka türlü de mutlu, özgür, barışık, eşit ilişkiler içeren bir hayat, kültür oluşturamayız diye düşünüyorum.</span></span></p>

  <p class="p2"><span class="sz"> </span></p>

  <p class="p3"><span class="sz"><span class="s1">Bence önce kendi içimizdeki o iç huzuru, iç barışı, içsel dönüşümü, değişimi, içsel arınmayı sağlayabilmemiz gerekiyor. Kendimizdeki bu dönüşümü sağlayamazsak, çevremizdeki canlılarla olan dış huzuru, dış barışı, dışsal arınmayı, eşit, özgür ilişkileri oluşturabilmeyi sağlayamayacağımızı düşünmekteyim. Biri olmadan diğeri maalesef gerçekleşemiyor. İç ve dış barışın oluşması birbirleriyle bağlantılı bir durum, olgu olduğunu algılamaktayım.</span></span></p>

  <p class="p2"><span class="sz"> </span></p>

  <p class="p3"><span class="sz"><span class="s1">Bu anlamıyla kendimi değerlendirmiş olduğumda, az da olsa kendimdeki o iç huzuru, iç barışı, iç arınmayı oluşturma çabası içerisinde olduğumu ve birazcık da olsa yol alabildiğimi düşünmekteyim. Yolun başlarında bulunuyoruz. Yolculuk alabildiğine uzun, yorucu. Bir o kadar da, insanı mutlu ve özgür kılıyor, değiştiriyor, dönüştürüyor. Bu evrimsel dönüşümün sınırı olmadığını düşünüyorum. Sınırı olmayan bir şey. Durağan olmayan bir şey. Yaşamın her anında insanda-bireyde olumlu ya da olumsuz anlamda değişimler yaşanmış oluyor.</span></span></p>

  <p class="p2"><span class="sz"> </span></p>

  <p class="p3"><span class="sz"><span class="s1">Uzun yıllar hapishanede, bir tutsak olarak yaşamımı sürdürmüş olsam da, kendimdeki şiddet edimlerinden, sömürgen ilişkilerden arınmışlık çabalarımın epeyce yol aldığını, belli bir değişim-dönüşümün sağlandığını düşünmekteyim. Hayata, ilişkilere, kendime, geçmişte yaşanılanlara eleştirel ve de özeleştirisel yaklaşmam insani bağlamda belli bir olgunlaşma, değişim, dönüşümün yaşanmakta olduğunun ifadesi olarak değerlendirebiliriz.</span></span></p>

  <p class="p2"><span class="sz"> </span></p>

  <p class="p3"><span class="sz"><span class="s1">İnsan şiddet edimlerinden, sömürgenlik ilişkilerinden arınabildiği oranda insani olgunlaşma, özgür, eşit bir ruh ve davranışın oluşmuşluğunu, paylaşımcı, yardımlaşmacı bir ilişki ve kültürün oluşup, olgunlaşabildiğini hissedebiliyor. Zaten insandaki - bireydeki bu değişim, dönüşüm yine insanda - bireyde o iç huzuru, o iç barışı olgunlaştırıp büyütüyor. İnsandaki - bireydeki oluşan, büyüyen bu iç huzur, iç barış ve iç arınma canlılarla olan dış ilişkilerine o oranda yansımış oluyor. Karşılıklı etkileşim birbirini olgunlaştırarak, büyüterek devingenlik içerisinde yol almış oluyor.</span></span></p>

  <p class="p2"><span class="sz"> </span></p>
</body>
</html>
