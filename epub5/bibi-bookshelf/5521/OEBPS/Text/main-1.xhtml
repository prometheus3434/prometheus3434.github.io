<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title></title>
  <link href="../Styles/main.css" rel="stylesheet" type="text/css" />
</head>

<body>
  <p>Öğretmen ciddileşir. Derin bir ciddiyet içinde karşılık verir.</p>

  <p><span style="font-style:italic;">Öğretmen:</span> Hiç kuşkunuz olmasın, Madam, kesinlikle... Gerçekten, hiç kuşkunuz olmasın...</p>

  <p>Anne etkilenir. Baba durumun farkında değildir.</p>

  <p><span style="font-style:italic;">Anne,</span> alçak sesle: Çok naziksiniz, Mösyö, gerçekten...</p>

  <p>Zaman geçer. Anne ve öğretmen, ikisi de heyecanlıdırlar. Öğretmen, annenin, içten sözlerini kavradığını anlamıştır.</p>

  <p>Gene zaman geçer. Hiç kimse hareket etmez. Sonra baba konuşur.</p>

  <p><span style="font-style:italic;">Baba:</span> Artık bize ihtiyacınız yok Mösyö...</p>

  <p><span style="font-style:italic;">Öğretmen,</span> emin değildir, heyecan hakimdir ortama gene: Hayır Mösyö, hayır... Yani... Hayır.</p>

  <p>Zaman geçer.</p>

  <p>Ve sonra öğretmen gene Alain Souchon'un <span style="font-style:italic;">Allo maman bobo</span>'sunu söylemeye başlar.</p>

  <p>Ve anne baba onu dinlemeye başlarlar, ilk kez dinlediklerinde nasıl keyiflendilerse gene öyle keyiflenirler.</p>

  <p>Ve sonra öğretmen şarkısını bitirir, ana babayı unutur. Ve yeniden uyuklamaya başlar.</p>

  <p>Baba ve anne uyuyan öğretmene bakarken gülümserler... uyuyan bir çocuktur sanki karşılarındaki.</p>

  <p>Anne baba öğretmeni uyandırmamak için gürültü yapmadan kalkarlar.</p>

  <p>Ve sınıftan çıkarlar, boş bahçeden geçerler.</p>

  <p>Ama bu kez mutlu bir halde kent merkezine doğru yönelirler.</p>

  <p>Mutfak</p>

  <p>Öğleden sonra.</p>

  <p>Baba ve Jeanne sokağa bakan bir banka oturmuşlardır.</p>

  <p>Babanın içinde bir bozgun olduğu gözlenmektedir. <span style="font-style:italic;">Baba:</span> Ernesto bir daha okula gitmeyecek... Biliyorsun...</p>

  <p>Jeanne bir şey söylemez.</p>

  <p><span style="font-style:italic;">Baba:</span> Bir kez, sonra bitti. Öğretmen böyle iyidir, diyor...</p>

  <p>Jeanne babasına bakmaz.</p>

  <p><span style="font-style:italic;">Baba:</span> Sana söylemek istiyordum...</p>

  <p>Jeanne, işitmez, hareket etmez.</p>

  <p>Baba sessiz sessiz ağlar.</p>

  <p><span style="font-style:italic;">Baba:</span> Yıkıldım, ölecek gibiyim...</p>

  <p>Jeanne işitmez, hareket etmez.</p>

  <p><span style="font-style:italic;">Baba:</span> Sormak istiyordum... sana... sen de okula gitmiyorsun artık...</p>

  <p><span style="font-style:italic;">Jeanne:</span> Hayır, biliyorsun bunu, niye soruyorsun? <span style="font-style:italic;">Baba:</span> Söylemen için.</p>

  <p>Baba şefkatli. İhtiyatlı.</p>

  <p><span style="font-style:italic;">Baba:</span> Bir gün böyle olacağından kuşkulanıyordum.</p>

  <p>Sessizlik.</p>

  <p><span style="font-style:italic;">Jeanne:</span> Ne?</p>

  <p><span style="font-style:italic;">Baba:</span> Bozgun.</p>

  <p><span style="font-style:italic;">Jeanne</span> bağırır: Fena değil sonuç olarak.</p>

  <p>Sessizlik.</p>

  <p>Baba duymamış gibi yapar,</p>

  <p><span style="font-style:italic;">Baba:</span> Ernesto'dan sıkılıyordun... değil mi...</p>

  <p>Jeanne cevap vermez. Baba yakınmalarını sürdürür.</p>

  <p><span style="font-style:italic;">Baba:</span> Onu tanıdığınızda, hiç sıkılmazsınız... Ne sevimlidir bu çocuk...</p>

  <p>Jeanne ağlamasını seyreder onun. Kendisi ağlamaz.</p>

  <p><span style="font-style:italic;">Baba:</span> Sen kaç numarasın?</p>

  <p><span style="font-style:italic;">Jeanne:</span> Ben Jeanne'ım.</p>

  <p><span style="font-style:italic;">Baba:</span> ...Üç numara...</p>

  <p><span style="font-style:italic;">Jeanne:</span> Hayır, iki mumara. Ernesto'yla aynı yaştayım.</p>

  <p><span style="font-style:italic;">Baba:</span> Nasıl bıraktın okulu?</p>

  <p><span style="font-style:italic;">Jeanne:</span> Kalktım ve sınıftan çıktım. Sonra yavaş yavaş bahçeyi geçtim. Okul müdiresi orada çevreyi gözetliyordu, beni gördü, gülümsedi, hiçbir şey söylemedi. Bahçeden çıktım. Koştum.</p>

  <p><span style="font-style:italic;">Baba:</span> İnanılır gibi değil...</p>

  <p>Sessizlik.</p>

  <p>Jeanne dışarıya bakar. Ernesto mutfağın önünden geçer.</p>

  <p><span style="font-style:italic;">Jeanne:</span> İşte ünlü kardeşimiz geçiyor.</p>

  <p>Sessizlik. Jean geçmekte olan Ernesto'ya bakar. Baba Jeanne'a bakar. O sırada, baba birdenbire korkuya kapılır.</p>

  <p>Burada olduğuna göre beni arıyor Ernesto, der Jeanne. Yatak odasına gidiyor. Bak... Geri döner. Yarı yoldan döner...</p>

  <p>Bahçeyi ters yönde katedecektir... Daha sonra bodrum katındaki o mekâna gidecektir.</p>

  <p>Oraya gidiyor, bak, der Jeanne.</p>

  <p>Baba hiç hareket etmez. Kızına bakar, sadece kızına bakar. Tanıdığı bu yüzde şimdi gizemli, dayanılmaz bir parıltı vardır, gözlerini kardeşine çevirmiştir.</p>

  <p>Bodrum katından sonra, der Jeanne, yollara bakacak, otabana kadar gidecektir. Beni buluncaya kadar... gerekirse, bütün gece beni arayacak...</p>

  <p>Sessizlik. Jeanne susar. Uyanmıştır sanki.</p>

  <p><span style="font-style:italic;">Jeanne:</span> Annemiz nerede?</p>

  <p><span style="font-style:italic;">Baba:</span> Bilmiyorum. Bilmiyorum.</p>

  <p><span style="font-style:italic;">Jeanne:</span> Öğretmene gidildiğinden beri.</p>

  <p><span style="font-style:italic;">Baba,</span> duraksar: O zamandan beri hiçbir şey bilmek istemiyor artık. Ernesto'nun günün birinde bizi terkedeceğini söylüyor. Ölmeyi tercih ederim, diyor.</p>

  <p>Baba ağlar.</p>

  <p><span style="font-style:italic;">Baba:</span> Sen ne düşünüyorsun?</p>

  <p><span style="font-style:italic;">Jeanne:</span> Onun gibi düşünüyorum. Ernesto başka türlü davranamaz.</p>

  <p>Sessizlik. Baba ağlar. Jeanne bodrum katındaki o yerden çıktıktan sonra Ernesto'nun geçeceği yola bakar.</p>

  <p><span style="font-style:italic;">Baba:</span> Sana söz etti mi?</p>

  <p><span style="font-style:italic;">Jeanne:</span> Hayır. Bilmiyor.</p>

  <p><span style="font-style:italic;">Baba:</span> Sen ne düşündüğünü biliyor musun?</p>

  <p><span style="font-style:italic;">Jeanne:</span> Evet bırakacak bizi Ernesto. Her şeyi terkedecek.</p>

  <p>Baba gözlerini çocuğundan kaçırır.</p>

  <p><span style="font-style:italic;">Baba:</span> Seni terketmeyecek, seni bıraksa da terketmez...</p>

  <p><span style="font-style:italic;">Jeanne:</span> Bilmiyorum. Bazı şeyler vardır ki insan nasıl anlatacağını bilemez. Sessizlik.</p>

  <p><span style="font-style:italic;">Baba:</span> Sen de kayıpsın!</p>

  <p>Jeanne birdenbire hem gülmeye hem ağlamaya başlar. Ve bir çığlık atar.</p>

  <p><span style="font-style:italic;">Jeanne,</span> çığlık atar: Sen hiçbir şey anlamıyorsun galiba! Ben, mutluluk bu... korkunç bir şey... korkunç bir mutluluk.</p>

  <p>Baba tuhaf bir inilti çıkarır.</p>

  <p><span style="font-style:italic;">Baba:</span> Ölsen bile... onunla birlikte gitmekten... He?</p>

  <p><span style="font-style:italic;">Jeanne:</span> Ölsem bile... mutluluk bu.</p>

  <p>Baba daha fazla şey işitmemek için şaşkın bir halde kaçar. Bu arada Jeanne mutluluktan hıçkırıklara boğulur ve Ernesto, diye fısıldar.</p>

  <p>Jeanne ve Ernesto'nun mutluluğunun çevresinde bir düzensizlik çöker ailenin üstüne. Baba, anneden ve çocuklardan kaçar. Kent merkezindeki kafelerde ağlar. Ağlamak için bodrum katındaki yere sığındığı da olur. Ayrıca kimi zaman da otobanın kenarındaki ağaçlık yerlerin, çalılıkların dibinde ağlar.</p>

  <p>Jeanne orada arayıp bulur onu. Ağlarken uyumuştur baba.</p>

  <p>Jeanne sessizce karşısına oturur ve baba uyanır. Baba biraz utanmıştır ve sonra Jeanne'dan özür diler. Gençliklerinde, kimi zaman annesi yüzünden acı çektiği kadar acı çektiğini söyler. Aynı zamanda çektiği bu acıyı önemsememelerini, zamanında annenin verdiği acı gibi bu acının da geçip gideceğini söyler.</p>

  <p>Baba kent merkezine gitmek zorunda kalmıştır, biraz sarhoştur. Jeanne'a bakar, Jeanne o korkunç mutluluğunu kendisine itiraf ettiğinde nasıl baktıysa öyle bakar ona. Ona bakarken ölecektir sanki... Bakarken onda hiç kimsenin göremeyeceği şeyleri görür, kendisinin bilemeyeceği çocukluk günlerinin muhteşem, ürkütücü hüznü.</p>

  <p>Annen gibi vahşisin, anne gibi, der baba.</p>

  <p>Jeanne gülümser.</p>

  <p>Rüzgâr dinmiştir. Arabalar geçer, otobanda daha az araba vardır. Yol kenarındaki lambaların ışığı, siyah betondan oluşan düzlüğe vurur, Jeanne oraya doğru bakar.</p>

  <p>Ve sonra baba gözlerini kapatır ve alçak sesle bir kadının adını telaffuz eder: -Hanka Lisovskaya.</p>

  <p>Jeanne da kafasını kaldırmıştır ve babası aracılığıyla ortaya çıkan bu meçhul insan dehşete düşürmüştür kendisini. Elini onun elinden çekmiştir. Baba hiç kımıldamamıştır. Devam eder:</p>

  <p>-Hanka Lisovskaya gibi güzelsin. Onun gibi vahşisin.</p>

  <p>Jeanne haykırır:</p>

  <p>-Kim bu?</p>

  <p>-Yirmi yaşındaki annen.</p>

  <p>Jeanne ilk kez annesinin adını telaffuz etmiş ve bir yaşam tutkusuyla babasıyla birlikte ağlamıştır.</p>

  <p>Mutfak. Dışarıda kiraz ağacı. Ernesto pencerededir. Yaz ortasında değişmez bir ışık ortamı egemendir. Anne dışarı bakar. Ernesto annenin karşısına geçer. Önüne oturur.</p>

  <p><span style="font-style:italic;">Anne:</span> Öğretmen geldi. Seninle konuşmak istediğini söyledi.</p>

  <p>Ernesto cevap vermez.</p>

  <p><span style="font-style:italic;">Anne:</span> Düşündüğünü söyledi... Senin söylediklerinin bir anlamı yokmuş.</p>

  <p><span style="font-style:italic;">Ernesto:</span> Ne söylüyorum ben? Hiçbir şey söylemiyorum...</p>

  <p><span style="font-style:italic;">Anne:</span> Bugün huysuzluğun üstünde Ernesto.</p>

  <p><span style="font-style:italic;">Ernesto:</span> Biraz.</p>

  <p><span style="font-style:italic;">Anne:</span> Gene Tanrı yüzünden mi?</p>

  <p><span style="font-style:italic;">Ernesto:</span> Öyle.</p>

  <p>Sessizlik.</p>

  <p><span style="font-style:italic;">Anne:</span> Öğretmen diyor ki bütün çocuklar okuldan ayrılırsa piliyi pırtıyı toplayıp gitmesinden başka çare yokmuş.</p>

  <p><span style="font-style:italic;">Ernesto:</span> Bütün çocuklar ayrılmadı okuldan. Okuldan ayrılan benim.</p>

  <p><span style="font-style:italic;">Anne:</span> Bana da kızgınsın, Vladimir.</p>

  <p><span style="font-style:italic;">Ernesto:</span> Evet, sana da.</p>

  <p>Sessizlik. Ernesto'nun gizemli sessizliği.</p>

  <p><span style="font-style:italic;">Ernesto:</span> Senin için söylemiyorum bunu. İstediğin kadar canımı sıkabilirsin, istediğin kadar anlayışısız davranabilirsin (sessizlik). Öylesine söylüyorum bunları.</p>

  <p>Sessizlik.</p>

  <p><span style="font-style:italic;">Anne:</span> Beni niçin bu kadar seviyorsun Ernesto, sıkıcı bir şey bu.</p>

  <p>Sessizlik. Birbirlerine bakarlar.</p>

  <p><span style="font-style:italic;">Ernesto:</span> Tam anlamıyla bilmiyorum. Belki çok iyi tanıyorum seni... Hiç kimseyle karşılaştıransam seni. Herkesten çok daha fazlasın, çok daha iyisin.</p>

  <p><span style="font-style:italic;">Anne:</span> Jeanne'dan da fazla.</p>

  <p><span style="font-style:italic;">Ernesto:</span> Aynı. Sen söylemeden önce bilmiyordum bunu.</p>

  <p><span style="font-style:italic;">Anne:</span> Sütten çıkmış ak kaşık değilim Ernesto, yanılıyor olabilirsin.</p>

  <p><span style="font-style:italic;">Ernesto:</span> Onu da biliyorum. Kötüsün aynı zamanda.</p>

  <p><span style="font-style:italic;">Anne:</span> Evet onu da söylemem gerek. Ahlaki değerlere hiçbir zaman aldırmadım. Biliyor muydun...? Benim istediğim maddi değerler...</p>

  <p>Ernesto ve annesinin ağlamayla karışık gülmeleri.</p>

  <p><span style="font-style:italic;">Ernesto:</span> İyi bir bisiklet? Bu mu istediğin?</p>

  <p><span style="font-style:italic;">Anne:</span> Evet. İyi bir bisiklet ve sonra her şey yoluna girer. İyi bir buzdolabı, iyi bir ısıtma aleti. Ve para. Ama hiçbir şeyim yok. Hayatımda pozitif olarak bir sen varsın, Ernesto.</p>

  <p><span style="font-style:italic;">Ernesto:</span> Eskiden, büyüyünce, senin için bütün bu maddi şeyleri bulabileceğimi sanıyordum. Şimdi böyle düşünmüyorum artık. Ana babanın seviyesine ulaşmak zor.</p>

  <p>Sessizlik.</p>

  <p><span style="font-style:italic;">Anne:</span> Hayat beni fazla ilgilendirmiyor... Hiçbir zaman gerçek anlamda ilgilenmedim hayatla... Bunu da biliyor muydun Ernesto?</p>

  <p><span style="font-style:italic;">Ernesto:</span> Seninle ilgili olarak her zaman bu tür şeyleri biliyordum, evet...</p>

  <p>Sessizlik.</p>

  <p><span style="font-style:italic;">Ernesto:</span> Çok üzülüyorum anne. Onlara bir şeyler verebilecek duruma geldiğimizde çok yaşlı oluyor ana baba... hiçbir şey umurlarında olmuyor... Hep gecikmiş ilişkiler... Hep söylemek isterdim anne, aramızdaki farkı kapatmak için mahsus çok çabuk büyüdüm, hiçbir işe yaramadı...</p>

  <p>Anne bu çılgın çocuğa, Ernesto'ya bakar.</p>

  <p><span style="font-style:italic;">Anne:</span> Gerçekten dev gibisin Emestino...</p>

  <p><span style="font-style:italic;">Ernesto:</span> Eğer istersem kırk yıldır felsefe yapan bir çocuk sanıyorlar beni. İstersem böyle kazanabilirim hayatımı. Herhangi bir başarısızlıktan korkmak gereksiz.</p>

  <p><span style="font-style:italic;">Anne:</span> Öyle mi diyorsun...</p>

  <p><span style="font-style:italic;">Ernesto:</span> Evet.</p>

  <p>Sessizlik. Ernesto gözlerini annesinin gözlerinden kaçırır.</p>

  <p><span style="font-style:italic;">Ernesto:</span> Nerede bu kardeşlerim benim?</p>

  <p><span style="font-style:italic;">Anne:</span> Sirke gittiler. Zavallılar.</p>

  <p><span style="font-style:italic;">Ernesto:</span> Doğru ya.</p>

  <p><span style="font-style:italic;">Anne:</span> Evet.</p>

  <p>Sessizlik.</p>

  <p><span style="font-style:italic;">Anne:</span> Unutmuş muydun?</p>

  <p><span style="font-style:italic;">Ernesto:</span> Biraz.</p>

  <p><span style="font-style:italic;">Anne:</span> Sen niye gitmedin sirke?</p>

  <p><span style="font-style:italic;">Ernesto:</span> Çünkü sirk hiç ilgilendirmedi beni anne... Bunu sana sonunda söylemem gerekiyordu...</p>

  <p><span style="font-style:italic;">Anne:</span> Evet aslanları gördüğünde huzursuzlanıyordun, sinirleniyordun.</p>

  <p><span style="font-style:italic;">Ernesto:</span> Doğrudur...</p>

  <p><span style="font-style:italic;">Anne:</span> Şu anda neyle meşgulsün Emestino?</p>

  <p><span style="font-style:italic;">Ernesto:</span> Kimya, anne.</p>

  <p>Anne çocuğa bakar, şaşırmıştır birden.</p>

  <p><span style="font-style:italic;">Anne:</span> Kimya... Kimyadan anlıyor musun şimdi yani?</p>

  <p><span style="font-style:italic;">Ernesto:</span> Önce biraz bir şey anlıyorsun... bir şeyler... ve sonra hepsini anlıyorsun. Önce yavaş gidiyor ve sonra günün birinde her şeyi anlıyorsun. Birdenbire... yıldıran gibi.</p>

  <p>Sessizlik.</p>

  <p><span style="font-style:italic;">Anne,</span> düşünür: Okulu bırakalı ne kadar oldu Ernesto...?</p>

  <p><span style="font-style:italic;">Ernesto:</span> Üç ay. Ne yapıyorum biliyor musun anne, açılış zamanında okullara gidiyorum, anlatılanları dinliyorum, sonra öğreniyorum. Bu kadar işte.</p>

  <p><span style="font-style:italic;">Anne:</span> Yapma... yapma Ernesto... yok yahu...</p>

  <p><span style="font-style:italic;">Ernesto:</span> Böyle çok rahat oluyor. Daha çabuk öğreniliyor. Bütün bir yılda öğreneceğini bir derste öğreniyorsun. Yürüyor... Mesele yapma anne.</p>

  <p>Anne şaşırır.</p>

  <p><span style="font-style:italic;">Anne,</span> alçak sesle: Yani belediye okulunun bütün sınıflarını üç ayda tamamlamış oluyorsun sen Ernesto!</p>

  <p><span style="font-style:italic;">Ernesto:</span> Evet anne. Şimdi Paris'e gidip üniversitelere takılmam gerekiyor... Bu işin mantığı bu.</p>

  <p>Ve anne ağlamaya başlar.</p>

  <p><span style="font-style:italic;">Anne:</span> Biraz seyredeyim seni Ernesto.</p>

  <p><span style="font-style:italic;">Ernesto,</span> bağırır: Ağlama anne, yalvarırım ağlama.</p>

  <p><span style="font-style:italic;">Anne:</span> Ağlamıyorum, tamam...</p>

  <p><span style="font-style:italic;">Ernesto:</span> Vladimir'i düşünme, bırak Vladimir'i, Anne.</p>

  <p><span style="font-style:italic;">Anne:</span> Evet. Düşünmeye gerek yok artık.</p>

  <p>Sessizlik.</p>

  <p>Birbirlerinin yüzüne bakmazlar artık. Yere bakarlar. Sonra Ernesto banktan kalkar.</p>

  <p><span style="font-style:italic;">Ernesto,</span> bir süre sonra:... İyi, sanırım kardeşlerimi bulmam gerekiyor şimdi. Yumurcakları eve getirmek zor. Elinizden kaçıyorlar... Küçük balıklar gibi bunlar...</p>

  <p>Ernesto çıkar.</p>

  <p>Anne yalnız kalmıştır. Şaşkındır, endişelidir, ağlar. Sonra bağırıp çağırır. Ernesto'yu çağırır.</p>

  <p>Ernesto gelir ve sessiz sessiz ağlayan annesine bakar. Sonra şöyle der ona:</p>

  <p><span style="font-style:italic;">Ernesto:</span> Sana şunu söylemek istiyordum ki anne... ben de korkuyorum...</p>

  <p><span style="font-style:italic;">Anne,</span> bağırır: Hayır, hayır... yapma Ernesto... yapma... Özellikle senin korkmaman gerek...</p>

  <p>Erkek kardeşler ve kız kardeşler küçükken Ernesto şöyle derdi onlara: Otobana çıkarsanız, bir kez bile olsa, annem öldürür beni.</p>

  <p>Gerçekten de hiç çıkmamışlardı otobana.</p>

  <p>O yıl, Jeanne'ın ve Ernesto'nun yılında, hayran oldukları büyüklerinin uzaklaşmalarının verdiği acı biraz dindiğinde, birkaç ay boyunca, o otoban tarafına gitmeye devam etmişlerdi, yolun hep aynı sakin tarafına, oturdukları yerin tarafına gitmişlerdi. Vitry-sur-Seine.</p>

  <p>Ama en büyükleri, Jeanne ve Ernesto'dan sonra onlara göz kulak olanlar hiçbir zaman gitmedikleri ve adını bile bilmedikleri Seine'in öbür tarafındaki bu öteki kente bakmaya başlamışlardı.</p>

  <p>Ve sonra, günün birinde, o yaz erkek kardeşler ve kız kardeşler otobanı bırakmışlardı. Çocukluklarının büyük boşluğu, bu siyah betondan oluşan düzlüğü günün birinde Vitry'nin bütün çocukları bırakmıştı. Çünkü bu yasak otobanın verdiği korku çok uzun sürmüştü ve Vitryli bütün çocukların bekledikleri şey hiçbir zaman gerçekleşmemişti -çocuklar umutsuzluk içinde çocukluklarının siyah beton asfaltının çökeceğini sanıyorlardı.</p>

  <p>Çocuklar şimdi Vitry tepelerinde, Berlioz ve Dahiler, Bizet ve Offenbach, Mozart, Schubert ve Messager sokaklarında, evlerin bahçelerinde, villalar arasındaki dar yollarda ya da eski otobanın etrafındaki bayırların çalılıklarında macera arıyorlardı, korku arıyorlardı... gece karanlığındaki Vitry'de ya da aydınlık Vitry'de ve sıcaktan boşalmış, hareketsiz, sakinleri gitmiş, yanmış kitap okumalarından, hiçbir zaman karanlık çökmeyen Kudüs'ün krallarının bahçelerinden çıkmış</p>

  <p>Vitry'de birbirlerini kaybetme korkusu uzaklarda kalmıştı.</p>

  <p>Baba ve anne mutfaktadır. Yalnızdırlar. Işık daha zayıftır. Bir Mayıs günü sonunun ışığı.</p>

  <p><span style="font-style:italic;">Anne:</span> ...Çok şaşırtıyor beni, Emilio... (sessizlik). Şimdi ne yapıyor biliyor musun... Kimya... Tek başına... Kimya okuyor ve kimyadan anlıyor...</p>

  <p><span style="font-style:italic;">Baba:</span> Dinliyor ve anlıyor. Ben onu duvarların arkasında gördüm... Victor Hugo lisesinde... Dersin konusu eterdi... (C<sub>2</sub>H<sub>5</sub>)<sub>2</sub>0... dinliyordu. Görmemişti beni. Yabana biri gibiydi.</p>

  <p><span style="font-style:italic;">Anne:</span> Yabana biri...</p>

  <p><span style="font-style:italic;">Baba:</span> Evet.</p>

  <p>Sessizlik.</p>

  <p><span style="font-style:italic;">Anne:</span> Enrico, sana söylemek istemiyordum ama liseler de bitti... İki hafta içinde bitecek... Şimdi üniversiteler... Paris'e, üniversitelere gidecek...</p>

  <p>İkisi de bir şey söylemez. Korkarlar. Korkularını söylemezler. Korkuları ürkütür onları.</p>

  <p><span style="font-style:italic;">Baba:</span> Ne yapmak istiyor bu çocuk böyle... bu küçük... Artık ağlamanın bir anlamı yok Ginetta... Ölsün daha iyi, böyle düşünmek gerekiyor...</p>

  <p>Uzun bir süre konuşmazlar. Sonra ilk konuşan anne olur.</p>

  <p><span style="font-style:italic;">Anne,</span> usulca: Sana söylemek istiyordum Emilio... Ben sadece ağlamak için ağlamam, Emilio. Benim de içim dolu... çok rahatsızım... akıl çok uzaktı bize ve işte yarattık onu nihayet.</p>

  <p><span style="font-style:italic;">Baba:</span> Ben ötekileri de düşünüyorum... Bütün küçük çocukları... bu tür küçük çocukları...</p>

  <p>Sessizlik.</p>

  <p><span style="font-style:italic;">Anne,</span> yatıştırıcı bir tavırla: Onların durumunda ağlayacak bir şey yok Emilio... Bilinmez, daha çok küçük onlar... ama muhtemelen dışarı gitmeyecekler... burada kalacaklar, Vitry'de... bu çocuklar... mesele değil yani bu...</p>

  <p>Sessizlik.</p>

  <p><span style="font-style:italic;">Baba:</span> Demek istiyorsun ki Ernesto gidecek...</p>

  <p><span style="font-style:italic;">Anne:</span> Biliyorsun bunu.</p>

  <p><span style="font-style:italic;">Baba:</span> Fransa'dan uzaklara.</p>

  <p><span style="font-style:italic;">Anne:</span> Nereye olursa. Bunu da biliyorsun Emilio.</p>

  <p><span style="font-style:italic;">Baba:</span> Bu bilgi yüzünden.</p>

  <p>Sessizlik.</p>

  <p><span style="font-style:italic;">Anne:</span> Bu bilgi zorunlu olabilir, mümkündür bu.</p>

  <p><span style="font-style:italic;">Baba:</span> Sus Emilio.</p>

  <p>Sessizlik.</p>

  <p><span style="font-style:italic;">Anne:</span> Küçük de gidecek.</p>

  <p><span style="font-style:italic;">Baba:</span> Gitme niyetleri var onun da... Küçük... dayanılmaz bu... onu burada görememek... imkânsız, korkunç, korkunç bir şey...</p>

  <p>Anne duraksar ve konuşur.</p>

  <p><span style="font-style:italic;">Anne:</span> Sadece bu kadar değil Emilio, biliyorsun bunu.</p>

  <p>Baba bildiğini söyler.</p>

  <p>Gene göz yaşlan. Gene ağlar baba. Anne acısını almak için elini tutar babanın.</p>

  <p><span style="font-style:italic;">Anne:</span> Benim için çok büyük bir mutluluk Emilio.</p>

  <p>Sessizlik. Babanın artık bildiği tek şey ağlamaktır.</p>

  <p>Anne Emilio'yu kollarına alır. Yüzünü çevirir ondan</p>

  <p><span style="font-style:italic;">Anne:</span> Dinle Emilio... eğer küçük, Ernesto tarafından engellenirse, intihar eder.</p>

  <p>Sessizlik. Sonra baba inleyerek sorar:</p>

  <p><span style="font-style:italic;">Baba:</span> Nereden bilebiliyorsun böyle bir şeyi?</p>

  <p><span style="font-style:italic;">Anne:</span> Çünkü sen beni engelleseydin, ben de aynı şeyi yapardım.</p>

  <p>Sarılırlar birbirlerine.</p>

  <p><span style="font-style:italic;">Baba:</span> Ne zor Emilio, ne zor...</p>

  <p><span style="font-style:italic;">Anne:</span> Bir şey yapamayız artık Emilio. Çocuklar günün birinde giderler ve yas gelir.</p>

  <p>Sessizlik.</p>

  <p><span style="font-style:italic;">Anne:</span> Sana bir itirafta bulunacağım Enrico... Çocuklar daha çok küçükken... bazen olan terketmek istedim, hiç söylemedim sana bunu.</p>

  <p><span style="font-style:italic;">Baba:</span> Bazen şüphelendiğim oldu.</p>

  <p><span style="font-style:italic;">Anne:</span> Sizi bırakmak istiyordum. Bir daha dönmeyecektim.</p>

  <p><span style="font-style:italic;">Baba:</span> Sen her zaman hayattan çok şey bekledin Ginetta.</p>

  <p><span style="font-style:italic;">Anne:</span> Mesele bu değildi Emilio. Ne olduğunu bilmiyordum.</p>

  <p>Sessizlik.</p>

  <p><span style="font-style:italic;">Anne:</span> Şimdi bile bilmiyorum.</p>

  <p>Ernesto ve Jeanne erkek ve kız kardeşlerini yonca tarlasında bıraktılar. Yolun üstünde, evin önündedirler. Mutfak pencerelerinin arkasından baba ve anne onlara bakıyorlar. Konuşmalarını işitmiyorlar.</p>

  <p><span style="font-style:italic;">Jeanne:</span> Öğretmen, Milli Eğitim bakanlığına haber verdi. Bakan belediye başkanım çağırdı. Paris'ten başka biri daha vardı. Konuştular. Seni Amerika'da bir yüksek matematik okuluna gönderme konusunda anlaştılar. Daha sonra öğretmen olman için.</p>

  <p>Sessizlik,</p>

  <p><span style="font-style:italic;">Ernesto:</span> Mutfakta kim vardı?</p>

  <p><span style="font-style:italic;">Jeanne:</span> Annem ve ben. Babam yoktu.</p>

  <p>Sessizlik.</p>

  <p><span style="font-style:italic;">Ernesto:</span> Hiçbir şey söylemedi mi?</p>

  <p><span style="font-style:italic;">Jeanne:</span> Söylemedi. Babam hep aynıdır. Ne söyleyeceklerdi?</p>

  <p>Sessizlik.</p>

  <p>Jeanne'a göre bu olaydan erkek ve kız kardeşlere söz etmemek gerekiyor.</p>

  <p>Hava aydınlık henüz. Jeanne ve Ernesto erkek ve kız kardeşlerinin yanma gitmeyecekler. Nedenini sormuyorlar kendilerine. Hiçbir şeyi sorgulamıyorlar artık. Önceleri, öğrenmeden önce, kimi zaman Tanrıdan söz ediyorlardı. Şimdi hayır. Bu Tanrıdan söz etmeme olgusu Jeanne'dan geliyor, sessizlik artık çok doğrudan geliyor ve tehlike oluşturuyor. Bununla birlikte onlar gece gündüz birlikte olma ihtiyacına direnemiyorlar. Ernesto Jeanne'ın karşısında yalnız duruyor. Ve Jeanne şimdi acımısızca susan biri olmuştur, korkutan biri.</p>

  <p>Sessizlik içinde bildikleri henüz uzakta ama kaçınılmaz gibi gözüken bir olaya doğru gittikleridir. Bir çeşit son, ölüm. Belki de paylaşamayacakları...</p>

  <p>O akşam tepeleri terkettiler ve otobana götüren büyük yokuşu çıktılar. Güneş batarken döndüler. Onlar bodrum katındaki yere doğru yoldan geçerlerken baba ve anne de yoldan geçerler. Sokak kıyafetleri içindedirler. Anne küçük mavi başlığını, baba, trende bulduğu İngiliz kasketini takmıştır. Ernesto ve Jeanne'ın yanından geçerlerken bakmazlar onlara, görmemiş gibi davranırlar. Kol koladırlar, hızlı yürürler, bodrum katma doğru çığlıklar duyacaklarından emindirler. Bodrum katındaki yerin önünden geçerler. Erkek ve kız kardeşlerin çığlıkları ve bağırmaları kendilerine ulaştığında geçmişlerdir bodrum katım.</p>

  <p>Ernesto ve Jeanne bodrum katında erkek ve kız kardeşlerin yanındadırlar. Gördüğünüz gibi buradaydık, diye bağırır Ernesto, küçük aptallar.</p>

  <p>Eskiden Ernesto ve Jeanne anne babaları kent merkezine gittiklerinde erkek ve kız kardeşleriyle birlikte ağlarlardı.</p>

  <p>Şimdi Jeanne ve Ernesto erkek ve kız kardeşleriyle birlikte ağlamıyorlar artık. Bir gün bitmiştir bu.</p>

  <p>Erkek ve kız kardeşler git gide daha sık ağlamaktadırlar ama sessiz sessiz... Artık hiçbir şeyden yakınmıyorlar. Bodrum katındaki o mekândan pek fazla çıkmıyorlar, tehlikelerden ve başlarına bir sıkıntı gelmesinden korkuyorlar sanki. Ama kendilerini tehdit eden bu yaşam engelinin nedenleri konusunda kesinlikle bir şey söylemiyorlar. Bodrum katmda git gide daha sık yatmaya başlamışlardır. Jeanne onları bulup, tek tek yatak odasına götürüp uyutmak zorundadır.</p>

  <p>Erkek ve kız kardeşler kimi zaman uykuda birbirlerine yapışmış hayvanlara benzerler, saçlarıyla kumral bir renge bürünürler, küçük ayakları kütlelerin altından çıkar. Kimi zaman bir köşeye atılmış küçük çocuklar gibi dağınıktırlar. Kimi zaman sanki yüz yaşındadırlar, nasıl yaşandığı, nasıl oynandığı, nasıl gülündüğü konusunda hiçbir şey bilmezler sanki. Her gün o bodrum katından biraz daha uzaklaştıklarında Jeanne ve Ernesto'ya çok bakarlar. Sessiz sessiz ağlarlar. Ağlamaları konusunda hiçbir şey söylemezler, hiçbir şey: bir şey yok, geçer.</p>

  <p>Öğretmen bodrum katında Ernesto'yu görmeye gitmiştir.</p>

  <p>Öğretmen muhteşem ilkbahardan söz eder. Sonra başka şeyden söz eder.</p>

  <p><span style="font-style:italic;">Öğretmen:</span> Okula gelmeyecek misiniz artık Mösyö Ernesto?</p>

  <p>Ernesto ne cevap vereceğini bilemez.</p>

  <p><span style="font-style:italic;">Ernesto:</span> Yani... Okul, modası geçmiş bir şey biraz Mösyö...</p>

  <p>Sessizlik.</p>

  <p><span style="font-style:italic;">Öğretmen:</span> Biliyorum, Mösyö Ernesto. Sizi görür görmez anladım bunu... Özür dilerim, Mösyö Ernesto. Ama okumak ve yazmak, Mösyö Ernesto... Okuma konusunda çok ilerisiniz... çok titizsiniz. Sizin tek sorununuz... gerekli bilgilerin verilmesi.</p>

  <p>Öğretmen ürkektir, Ernesto'ya gülümser.</p>

  <p><span style="font-style:italic;">Ernesto:</span> Özür dilerim Mösyö ama... hayır... çünkü okumak... bilmeden... biliyordum zaten... önceden... anlıyor musunuz...</p>

  <p><span style="font-style:italic;">Öğretmen:</span> Nasıl... Size rahatsızlık vermek istemezdim...</p>

  <p><span style="font-style:italic;">Ernesto:</span> İşte kitabı açtım ve sonra okudum... Hatırlamıyor musunuz Mösyö? Yanmış kitabı...? Yanılıp yanılmadığımı anlamanız için...?</p>

  <p><span style="font-style:italic;">Öğretmen:</span> Evet... evet... bir kralın öyküsü değil mi...?</p>

  <p><span style="font-style:italic;">Ernesto:</span> Evet... öyle... okumayı bildiğimi böyle anladım...</p>

  <p>Sessizlik.</p>

  <p><span style="font-style:italic;">Öğretmen:</span> Yahudi. Yahudi bir kral.</p>

  <p><span style="font-style:italic;">Ernesto:</span> Yahudi...?</p>

  <p><span style="font-style:italic;">Öğretmen:</span> Evet.</p>

  <p>Sessizlik.</p>

  <p><span style="font-style:italic;">Öğretmen:</span> ...Evet... "Her şey boş ve rüzgârın peşinden koşma..."</p>

  <p><span style="font-style:italic;">Ernesto:</span> Evet.</p>

  <p><span style="font-style:italic;">Öğretmen:</span> Niçin rüzgâr Mösyö Ernesto?</p>

  <p><span style="font-style:italic;">Ernesto:</span> Rüzgâr, yaşam, Mösyö, aynı sözcük.</p>

  <p><span style="font-style:italic;">Öğretmen:</span> Doğru. Her yerde değil mi?</p>

  <p><span style="font-style:italic;">Ernesto:</span> Evet.</p>

  <p>Öğretmen uzun süre hiç konuşmaz. Ernesto'ya bakar. Ernesto ve Jeanne'ı dayanılmaz bir biçimde, çok sevmeye başlamıştır.</p>

  <p><span style="font-style:italic;">Öğretmen:</span> Ya yazmak Mösyö Ernesto?</p>

  <p><span style="font-style:italic;">Ernesto:</span> Aym şekilde oldu Mösyö. Elime bir kalem aldım ve sonra yazdım. Mösyö, nasıl izah ediyorsunuz bunu?</p>

  <p>Sessizlik.</p>

  <p><span style="font-style:italic;">Öğretmen:</span> İzah edilemez. Dolayısıyla izah etmiyorum. Ya siz, siz nasıl açıklıyorsunuz Mösyö Ernesto?</p>

  <p><span style="font-style:italic;">Ernesto:</span> Beni ilgilendirmiyor Mösyö.</p>

  <p><span style="font-style:italic;">Öğretmen:</span> Doğru.</p>

  <p>Sessizlik. İkisi de güler.</p>

  <p>Kimi zaman olduğu gibi uzun süre konuşmazlar. Ve sonra öğretmen konuşmaya başlar.</p>

  <p><span style="font-style:italic;">Öğretmen:</span> İlk yazdığınız sözcükler hangileriydi?</p>

  <p>Sessizlik. Ernesto duraksar.</p>

  <p><span style="font-style:italic;">Ernesto:</span> Kız kardeşim içindi.</p>

  <p>Sessizlik.</p>

  <p><span style="font-style:italic;">Ernesto:</span> Onu sevdiğimi yazıyordum.</p>

  <p>Ernesto çok alçak sesle konuşur, öğretmeni görmez, sanki yalnızdır.</p>

  <p><span style="font-style:italic;">Öğretmen,</span> duraksar ve konuşur: Ama kız kardeşiniz... o zaman... onun okumayı da yazmayı da bilmediği kabul ediliyordu...</p>

  <p><span style="font-style:italic;">Ernesto:</span> Kâğıda ne yazdığımı biliyordu.</p>

  <p><span style="font-style:italic;">Öğretmen:</span> Nasıl mümkün olabilir bu?</p>

  <p><span style="font-style:italic;">Ernesto:</span> Kentteki başka insanlara göstermiştir belki. Ben öyle olmadığını sanıyorum, bence ben nasıl yazdıysam o da öyle okudu, bilmeden okumuş olabilir... anlıyor musunuz...</p>

  <p><span style="font-style:italic;">Öğretmen</span> duraksar ve gene konuşur: Haklısınız Mösyö Ernesto. O dönemde Jeanne okumayı öğrenmişti. Sessizlik. Öğretmen tekrar başlar. Biraz daha yüksek sesle.</p>

  <p><span style="font-style:italic;">Öğretmen:</span> Jeanne, okumayı biliyordu, Mösyö Ernesto, sizin gibi, okumayı öğrenmeden önce... Jeanne... siz, Mösyö Ernesto... Siz. Aynı köken.</p>

  <p>Ernesto cevap vermez.</p>

  <p>Öğretmen, eğer Ernesto giderse, Jeanne'ın öğrenimini sürdürmesi için uğraşacağını söyler.</p>

  <p>Ernesto öğretmene cevap vermez. Delilik adım adım yaklaşıyormuş gibi dalgınlaşır.</p>

  <p><span style="font-style:italic;">Öğretmen:</span> Pardon Mösyö Ernesto... Siz o mektupta ne diyordunuz ona... onu inanamayacağı kadar çok sevdiğinizi mi?... başka bir biçimde sevdiğinizi mi?</p>

  <p><span style="font-style:italic;">Ernesto:</span> Evet. Onu aşkla sevdiğimi. Kendisini aşkla sevdiğimi söylüyordum.</p>

  <p><span style="font-style:italic;">Öğretmen</span> çok alçak sesle konuşur: Biliyordum bunu, (duraksar, gülümser, çok heyecanlıdır). Sadece sizin ağzınızdan bu sözcüğü duymak istiyordum.</p>

  <p>Ernesto susar. Şaşırmıştır çünkü hiç kimseye Jeanne'dan söz etmemiştir, annesine de, hatta Jeanne'ın kendisine bile.</p>

  <p>Ernesto lafı annesine getirir. Annesine okumayı, tanıştıklarında babasının öğrettiğini ama daha önce belediyede çalışırken ders aldığını söyler. Kolay öğrenmiştir. Babanın verdiği derslerden sonra çok kısa sürede kitap okumaya başlamıştır.</p>

  <p>Gene uzun süre sessiz kalırlar, sonra öğretmen annesiyle görüşmesini anlatır.</p>

  <p><span style="font-style:italic;">Öğretmen:</span> Annenize gittim Mösyö Ernesto... Anneniz korkuyor Mösyö Ernesto... biliyor muydunuz bunu?</p>

  <p>Ernesto birdenbire endişelenir.</p>

  <p><span style="font-style:italic;">Ernesto:</span> Kendisi mi söyledi bunu?</p>

  <p><span style="font-style:italic;">Öğretmen:</span> Hayır... babanız... Telefon etti bana... Size göre neden korkuyor anneniz Mösyö Ernesto?</p>

  <p><span style="font-style:italic;">Ernesto:</span> Benim korkumdan sanıyorum Mösyö.</p>

  <p>Sessizlik. Ernesto annesine doğru, çok uzaklara gider. Onu daha iyi görmek için gözlerini kapatır.</p>

  <p><span style="font-style:italic;">Ernesto:</span> Sanıyorum benim korkumdan korkuyor. Ben de korkuyorum. İkimizde de aynı korku var sanıyorum, onda da bende de aynı korku.</p>

  <p>Sessizlik.</p>

  <p><span style="font-style:italic;">Ernesto:</span> Ben düşünüyordum ki çıkılacak boşluğu kimyada bulacaktım, dışarıyı, havayı yeniden bulacaktım. Anlıyor musunuz Mösyö. Ama hayır. Annem korktuğumu anlıyor. O da cahilliğiyle birlikte aynı korkuyu taşıyor benimle.</p>

  <p>Sessizlik.</p>

  <p>Öğretmen duraksar ve sonra karar verir.</p>

  <p><span style="font-style:italic;">Öğretmen:</span> Yanmış kitap konusunda... Söyleyin bana Ernesto...</p>

  <p>Ernesto nasıl söyleyeceğini düşünür: Bu kitapla... tam olarak... yani bilgi yüz değiştiriyor sanki, Mösyö... Kitabın bu tür aydınlığına girince büyüleniyor insan... (Ernesto gülümser). Affedersiniz... ifade etmesi zor... Burada sözcükler biçim değil anlam... işlev değiştiriyor... Anlıyor musunuz kendi anlamları yok, bilinmeyen, hiç okunmamış, işitilmemiş... biçimi hiç görülmemiş ama hissedilen, kavranabilen başka sözcüklere gönderme yapıyorlar... kendi içinde... ya da evrende... boş mekân... ne bileyim ben...</p>

  <p>Susarlar. Ve sonra Ernesto tekrar annesine döner ve güler. Ve şöyle der.</p>

  <p><span style="font-style:italic;">Ernesto:</span> Biliyor musunuz, hiçbir şey öğrenmemiş olan gene de korkuyu hissediyor, bundan bir şeyler çıkarmak gerekir...</p>

  <p>Öğretmen o akşam, bodmm katındaki o yerde kalır Ernesto'yla birlikte, karanlık çökünceye kadar... ortalık serinleninceye ve çocuklar gelinceye kadar... O zaman Ernesto öğretmene kibarca gitmesi gerektiğini söyler.</p>

  <p>Öğretmen orada biraz daha kalmak istediği için özür dilemez. Ernesto'nun söylediğini iyi anlamamıştır belki. Yeniden konuşmaya başlar. Mutsuz olduğunu, yaptığı işe artık inanmadığını, böyle bir dönem yaşadığını, artık hiçbir şeye inanmadığını söyler. Kendisini sadece onların, Ernesto ve Jeanne'ın, erkek ve kız kardeşlerin arkadaşıklarının ayakta tuttuğunu söyler.</p>

  <p>Ortalık iyice kararmıştır. Anne baba dönmemiştir. Erkek kardeşler ve kız kardeşler ağlarlar ama Jeanne yatak odasının ışığını söndürür ve sonunda uyurlar.</p>

  <p>Ernesto'nun yatağı yatak odasının kapısının önündedir. Ernesto güneş doğar doğmaz, öğretmenin verdiği kitapları, erkek ve kız kardeşlerini rahatsız etmeden orada okuyabilir.</p>

  <p>Jeanne'ın yatağı da orada, onun yatağının yanındadır, aynı gece ışıklandırması içindedir. Henüz çok küçükken annesi istemişti bunu-Vitry dispanserine gidildikten sonra. Kaçabilirdi, yangm çıkarabilirdi.</p>

  <p>O gece Ernesto Jeanne'ın bedenine, ılık dudaklarına, göz kapaklarına doğru yaklaşır. Uzun uzun seyreder onu. Yatağına döndüğünde karanlıkta sesler, duyar... sarhoşların ve gençlerin şarkıları ve gülmeleri, 7-nolu devlet kara yolunda polis araçlarının anonsları, gürültü patırtısı. Zaman zaman da sessizlik karanlığın içinden gelen bu sesleri yutmaktadır. Vitry'nin sessizliği her zaman vadiden ve ırmak tarafından gelir. Trenler katleder bu sessizliği, sesler uzun süre kesilmez ve sonra sessizlik denizden gelen bir gürültü gibi tekrar hakim olur. Ernesto kent merkezinde kaybolmuş ana babasını unutmuştur. Gece Jeanne'ın gecesi olmuştur.</p>

  <p>Ana baba sabahın ikisinde dönmüştür. Anne <span style="font-style:italic;">La Neva'yı</span> söylemektedir. Çok meşhur bir şarkıdır bu... <span style="font-style:italic;">La Neva,</span> çok güzel, sözleri olmayan... Jeanne <span style="font-style:italic;">La Nevayı</span> duyunca uyanmıştır, anne ve babasının Vitry kent merkezinden dönerken söyledikleri bu şarkıyı çocukluğundan beri bilir. Vitry kent merkezine doğru giden yol boyundaki villalarda yaşayan insanların çoğu sözleri olmayan bu <span style="font-style:italic;">La Nevayı</span> bilir... nerede dinlemiş olduklarını bilmezler... televizyonda mı dinlemişlerdir yoksa Vitry sokaklarında göçmen çocuklar söylerken mi işitmişlerdir, çıkaramazlar bir türlü... Ama göçmen olmayan birçok çocuk da söylerdi <span style="font-style:italic;">La Nevayı.</span> Ve bu şarkının kökenini bilebilmek bir türlü mümkün olmuyordu.</p>

  <p>Annenin, gecenin karanlığından gelen şahane sesini Ernesto da duymuştu. Hiçbir sözü olmayan bu ses bir aşkın çok yoğun öyküsünü anlatır... âşıkların aşkı ve de çocuklarının bedeninin güzelliği... o sessiz Jeanne da karanlık yatak odasında <span style="font-style:italic;">La Neva'</span> yı dinler. Ve annenin <span style="font-style:italic;">La Neva</span>'sı da yaşamın ne kadar zor ve acımasız olduğunu, bu insanların, ana babaların ne kadar yüce ve saf olduklarını ve de bunun farkında olmadıklarını anlatır. Ve de çocukların bunu bildiklerini anlatır.</p>

  <p>Annenin sesiyle birlikte gece vahşi, dehşetli bir mutlulukla ağırlaşmıştı. Ve Ernesto ansızın bu mutluluğu bir daha asla bulamayacağını anlamıştı.</p>

  <p>O gece Ernesto Vitry'den ayrılmasının artık kaçınılmaz olduğunu anlamıştı.</p>

  <p>Gene o gece Jeanne Ernesto'nun yatağına gitmiş, kardeşinin koynuna girmişti. Onun uyanmasını beklemişti. O gece birbirlerinin olmuşlardı. Kımıltısız. Öpüşmeden. Tek kelime etmeden.</p>

  <p>İlkbahar yayılmaktadır, yavaş ve ağır, neredeyse sıcak. Bir başka akşam.</p>

  <p>Öğretmen bodrum katın önündedir. İçeri doğru bakar. Erkek ve kız kardeşleriyle birlikte Ernesto ve Jeanne vardır içeride. Ernesto yüksek sesle, ağır ağır, açık seçik bir biçimde yanmış kitabm okunmayan bölümlerini okumaktadır.</p>

  <p>Erkek kardeşler ve kız kardeşler onu dinlerken kendilerinden geçmişlerdir.</p>

  <p>Anne baba yoktur orada. Öğretmenin, Vitry'deki o mahallenin tüm sakinleri gibi ana babanın da kent merkezi tutkusunu bilmesi gerekir. Ama o ana babayı çocuklarından ayırmamaya başlamıştır artık.</p>

  <p>Öğretmen akşam Ernesto'yu görmeye gelir. Erkek ve kız kardeşlere çiklet getirir. Ana baba yoktur her zamanki gibi, birliktedirler ve çocukların bulunduğu yerden başka bir yerdedirler. Öğretmen neyi görmeye geldiğini pek anlayamamıştır. Artık anlamaya çalışmadığı şeyin üstüne doğru gitmektedir. Yeni bir ülkeye doğru gider gibi bu insanlara doğru gidecektir... dayanılınız bir çekiciliği vardır bu topluluğun, Vitry'nin geri kalan bölümünden soyutlanmış, sadece bu insanlardan, erkek ve kız kardeşlerden ve onları koruyan büyüklerden oluşan bir topluluk...</p>

  <p>Öğretmen bu aileyi tanımadan önce çocuklara bu kadar bağlanılabileceğini, onlar için deli olunabileceğini bilmediğini söyler.</p>

  <p>Jeanne'dan sonraki kız kardeş Suzanna'ydı. Suzanna'dan sonra Giorgio. Giorgio'dan sonra Paolo vardı. Ve sonra Hortensia. Ve sonra beş yaşındaki Marco.</p>

  <p>Öğretmen öğleden sonra serbest kalınca erkek ve kız kardeşlere okuma yazma öğretme amacıyla bodrum katındaki o yere gelir. Ernesto Paris'te üniversitelere devam ederken Jeanne da gelir öğretmenin derslerini izlemeye.</p>

  <p>Ernesto öğretmenin derslerinden haberlidir. Bunu bildiğini, günün birinde bunun gerçekleşeceğini bildiğini söyler. Günün birinde erkek ve kız kardeşlerinin okuma yazma öğreneceklerini uzun zamandır bilmektedir. Öğretmen sık sık Giovanna'ya -Jeanne'a böyle hitap eder- ve Ernesto'ya küçük erkek ve kız kardeşlerinden söz eder.</p>

  <p>Öğretmen erkek ve kız kardeşlerle ilgili olarak ne söylerse söylesin Giovanna ve Ernesto çok gülüyorlar. Erkek ve kız kardeşlerin başlarına gelebilecek iyi olsun, kötü olsun, her şeye gülüyorlar.</p>

  <p>Öğretmene göre en çabuk öğrenenler Suzanna ve Paolo'dur. En çok düşkün olduğu da en küçükler Hortensia ve Marco'dur. Bu ikisi, ders sırasında onun yanına gidip uyuyorlar... Giovanna ve Ernesto'yu ve de ötekileri kaybettikleri gibi onu da kesinlikle kaybetmek istemediklerinden...</p>

  <p>Bodrum katının kapısında hiç kımıldamadan kralın öyküsünü dinleyen öğretmen var. Ernesto'nun sesi çok ağır, çok belirgindir.</p>

  <p>-Ben, Davud'un oğlu ve Kudüs kralı, der Ernesto.</p>

  <p>-Dünyada olup biten her şeyi tam olarak anlamaya çalıştım.</p>

  <p>-Bu, Tanrının insan için mümkün kıldığı zor bir araştırmadır.</p>

  <p>-Ben yaptım bu araştırmayı.</p>

  <p>Ernesto'nun sesi kimi zaman çocuk sesi gibidir.</p>

  <p>-Güneşin altında olup bitmiş her şeyi gördüm, der gene Ernesto.</p>

  <p>-Gördüm.</p>

  <p>-Her şeyin boş olduğunu ve rüzgârın peşinde koşmak olduğunu gördüm.</p>

  <p>-Eğilmiş olanın doğrulamayacağını gördüm.</p>

  <p>-Olmayan bir şeyin sayılamayacağını gördüm.</p>

  <p>Ernesto soluklanır.</p>

  <p>-Şöyle düşündüm: akıllılıkta bütün İsrail krallarını geride bıraktım.</p>

  <p>-Çok fazla bilgeliğe ve ağırbaşlılığa tanık oldum.</p>

  <p>-Aynı zamanda aptallığı ve çılgınlığı da iyi görmeye ve iyi anlamaya çalıştım.</p>

  <p>-Ve anladım ki o da boştur. Rüzgârından peşinden koşmaktır.</p>

  <p>Ernesto acı çekiyormuş gibi gözlerini kapar.</p>

  <p>Öğretmen bodrum katına doğru ilerler, Jeanne'ın orada olduğunu, Ernesto'nun karşısında yere uzanmış olduğunu görür.</p>

  <p>Öğretmen, onların kendisi tarafından görüldüklerinin farkında olmadan birbirlerine baktıklarını görür.</p>

  <p>Kaçar oradan, heyecandan ağlar, bilmemeye ve de öğrenmemeye daha fazla katlanamaz.</p>

  <p>Öğretmen geri dönmüştür. Bir kez daha dışarıda Ernesto'yu bekler, bodrum katındaki o yere girmez.</p>

  <p>Şarkı söyleyen ses, Jeanne'ın sesidir. Pınarın berraklığında dinlendim... Su o kadar berraktı ki yıkandım içinde... Seni uzun zamandır seviyorum, seni hiç unutmayacağım...</p>

  <p>Öğretmen Jeanne'ın sesinden çok etkilenmiş, alt üst olmuştur.</p>

  <p>Ernesto bodrum katındaki o yerin kapısının önüne gelmiştir ve öğretmene gülümser. Öğretmenin ağladığını farketmez.</p>

  <p><span style="font-style:italic;">Öğretmen:</span> Özür dilerim, Mösyö Ernesto... engel olamadım kendime, bir kez daha geldim... akşam olunca... Vitry'de kimseyi bulamıyorum, ıssız bir çöle dönüyor benim için, sizden başka kimsem yok.</p>

  <p><span style="font-style:italic;">Ernesto:</span> Ama Mösyö, niçin gelmeyecekmişsiniz yani.</p>

  <p>Ernesto öğretmene yaklaşır. Öğretmen ona bakarken çok mutludur.</p>

  <p><span style="font-style:italic;">Ernesto:</span> Ben de size şunu söylemek istiyordum, bilgilenmenin son günlerindeyim Mösyö.</p>

  <p><span style="font-style:italic;">Öğretmen:</span> Ne diyorsunuz siz Mösyö Ernesto... neredesiniz...?</p>

  <p><span style="font-style:italic;">Ernesto:</span> Alman felsefesinde. Onu söylemek istiyordum size...</p>

  <p>Öğretmen Ernesto'nun sözlerini çok alçak sesle tekrar eder.</p>

  <p><span style="font-style:italic;">Öğretmen:</span> Alman felsefesinde...</p>

  <p><span style="font-style:italic;">Ernesto:</span> Evet, yakında tamamlıyorum..</p>

  <p>Öğretmen elleriyle yüzünü gizler, bağırır.</p>

  <p><span style="font-style:italic;">Öğretmen:</span> Suçluyum ben, Mösyö Ernesto... Delirdiniz siz.</p>

  <p>Ernesto öğretmene gülümser.</p>

  <p><span style="font-style:italic;">Öğretmen:</span> Sonra... sonra ne olacak, arkası gelmeyecek mi...?</p>

  <p><span style="font-style:italic;">Ernesto:</span> Öyle galiba... Benim için... Ben kendimden söz ediyorum... Benim için artık bir şey yok... hiç... sadece matematiksel tümdengelim... mekanik, bilinçdışı...</p>

  <p><span style="font-style:italic;">Öğretmen,</span> hafif bir çığlık atar: Hiç... Çevrim tamamlanıyor... dünyanın bu tarafında...</p>

  <p>Ernesto gülümser.</p>

  <p><span style="font-style:italic;">Ernesto:</span> Ya da açılıyor... İstediğiniz gibi, siz çok iyi bilirsiniz Mösyö.</p>

  <p><span style="font-style:italic;">Öğretmen:</span> Hayır, bilmiyorum, hiçbir şey bilmiyorum... Size göre geriye ne kalıyor Mösyö Ernesto...</p>

  <p><span style="font-style:italic;">Ernesto:</span> Birdenbire, anlaşılmaz bir şekilde... müzik... sözgelimi...</p>

  <p>Ernesto çok tatlı bir şekilde bakar öğretmene, gülümser.</p>

  <p>Öğretmen de gülümser.</p>

  <p>Mutfak. Bir gazeteci gelmiştir, mutfakta Jeanne'la birliktedir. Fi-Fi litteraire'den geldiğim söylemektedir. Jeanne bu yayın organını bilmez. Adı güldürür onu.</p>

  <p><span style="font-style:italic;">Gazeteci:</span> Dışişleri bakanlığı bizimle temasa geçti... Siz Ernesto'nun kızkardeşi misiniz bayan? Jeanne... değil mi?</p>

  <p>Jeanne, evet, diye cevap verir.</p>

  <p><span style="font-style:italic;">Gazeteci:</span> Affedersiniz biraz şaşkın durumdayım... O kadar... çekicisiniz ki...</p>

  <p>Jeanne güler. Onu güldüren gene derginin adıdır.</p>

  <p><span style="font-style:italic;">Jeanne:</span> Neydi derginizin adı? Ri-Ri litteraire mi?</p>

  <p>Gazeteci güler.</p>

  <p><span style="font-style:italic;">Gazeteci:</span> Hayır, Fi-Fi.</p>

  <p><span style="font-style:italic;">Jeanne:</span> Çocuk dergisi.</p>

  <p><span style="font-style:italic;">Gazeteci,</span> surat asar: Hemen hemen... (kısa bir sessizlik). Düşüncelerinizi öğrenmek için geldim... kardeşinizle ilgili olarak... Kardeşinizin aklına nereden geliyor bu tür şeyler? Bir fikriniz var mı bu konuda?</p>

  <p><span style="font-style:italic;">Jeanne</span> gülümser: Hayır.</p>

  <p><span style="font-style:italic;">Gazeteci:</span> Bakın... bütün bunlar yalan dolan mı, bir takım numaralar mı acaba... diye düşünüyorum.</p>

  <p><span style="font-style:italic;">Jeanne:</span> Ben sizin söylediklerinizden bir şey anlamıyorum. Kardeşime sormanız gerekir...</p>

  <p><span style="font-style:italic;">Gazeteci:</span> Cesaret edemiyorum.</p>

  <p>Jeanne Fi-Fi'den gelen gazeteciye kibarca gülümser.</p>

  <p><span style="font-style:italic;">Gazeteci:</span> Affedersiniz... İnsan yanılabilir... İsyan edebilir... adaletsizliğin... olayların akışı içinde... anlaşılmasıyla... bir tür sosyal olgu olarak...</p>

  <p><span style="font-style:italic;">Jeanne:</span> Bu söylediğiniz şeylerin kardeşimi ilgilendireceğini sanmıyorum.</p>

  <p><span style="font-style:italic;">Gazeteci:</span> Affedersiniz... Ama... gene de, her şeye rağmen konuşmak gerekir... siz bu toplumla birlikte, hem çarklarını... işleyişini ifşa ederek birlikte yaşayabilir miydiniz?</p>

  <p>Jeanne güzeldir. Çekingen değildir. Gülmeyi de ağlamayı da sever. Aynı zamanda da incedir. Annesinin deyişiyle amber gibi... Her zamanki gibi kibarca konuşur:</p>

  <p><span style="font-style:italic;">Jeanne:</span> Bunun için geldiyseniz, beklemenize gerek yok, bu konuda bir bilgi yok burada:</p>

  <p>Gazeteci Jeanne'ın alaylarını çok iyi karşılar, kabullenir. Birlikte gülmeye başlarlar, ikisi.</p>

  <p><span style="font-style:italic;">Gazeteci:</span> Siz sosyoloji okudunuz mu?</p>

  <p><span style="font-style:italic;">Jeanne:</span> Fazla değil... Ernesto da... ama o benden daha uzun süre okudu.</p>

  <p>Gazeteci şaşırır.</p>

  <p><span style="font-style:italic;">Gazeteci:</span> Söyler misiniz lütfen... Kaç yaşındasınız siz?</p>

  <p><span style="font-style:italic;">Jeanne:</span> On yaşında, yakında on birime giriyorum, Ernesto benden bir yaş büyük.</p>

  <p>Gazeteci ona bakar ve çok güler.</p>

  <p><span style="font-style:italic;">Gazeteci:</span> Söyler misiniz bana... Rakamlar konusunda sizin ailenizde yürümeyen bir şey var. On bir yaş, ben, hayır, diyorum. Zaten kentte kimse inanmıyor buna. Zaten kimseye aldırış ettiğiniz yok sizin, hepsi bu.</p>

  <p>Jeanne cevap vermez. Fi-Fi litteraire'den gelen gazetecinin güldüğünü görünce güler.</p>

  <p><span style="font-style:italic;">Gazeteci:</span> Affedersiniz... ama... bütün bunlarla... niye ilgileniyorsunuz siz...</p>

  <p><span style="font-style:italic;">Jeanne: Zor...</span></p>

  <p><span style="font-style:italic;">Gazeteci:</span> Zor... nasıl...?</p>

  <p><span style="font-style:italic;">Jeanne</span> açık seçik, kesin bir ifadeyle: Anlatması zor. Anlaması da zor...</p>

  <p>Sessizlik. Gazeteci uzun uzun Jeanne'a bakar.</p>

  <p><span style="font-style:italic;">Gazeteci:</span> ...Sen de mi okuldan ayrıldın...?</p>

  <p><span style="font-style:italic;">Jeanne:</span> Tabii. Ernesto'dan daha az sürdü benimkisi. Dört gün. O on gün. Fena sayılmaz. Ernesto'nun çok gerisinde kalmadım. Popol'deydik. "Baba Popol'ü cezalandırır". Biliyor musun? Ve Madam Chevalier'de.</p>

  <p><span style="font-style:italic;">Gazeteci:</span> ...Beni dinle... Bir yazı yazmam gerekiyor... her halükarda... yani... Ne istersen onu söyle... Yetti artık bu Fi-Fi litteraire de...</p>

  <p><span style="font-style:italic;">Jeanne:</span> "Baba Popol'ü cezalandırır"ı mı istiyorsun yoksa "Anne küçük şatosunu modernleştiriyor"u mu? Gerçek versiyonlarını biliyorum.</p>

  <p><span style="font-style:italic;">Gazeteci:</span> "Baba Popol'ü cezalandırır" olsun.</p>

  <p><span style="font-style:italic;">Jeanne:</span> Beni iyi dinle... çok dikkatli olmalısın yoksa anlayamazsın.</p>

  <p>"Baba Popol'ü niçin cezalandırıyor peki?"</p>

  <p>Baba Popol'ü cezalandırmış değil kesinlikle. Öğretmen uyduruyor bunu... Baba Popol'ü cezalandırır, diye bir şey. Öğretmenin, Baba Popol'ü cezalandırdı, diyebilmesi için. Ama Popol'ü asla cezalandırmadı, asla."</p>

  <p>Sonunu bilmiyorum, der Jeanne.</p>

  <p>Gazeteci, sonunda Jeanne'ın söylediklerini not eder. Alçak sesle okurken bir yandan da yazar: Po, Pol. Deli gibi gülmeye başlar.</p>

  <p><span style="font-style:italic;">Gazeteci:</span> Biraz kısa bu... Anlatacağın başka bir şey yok mu...</p>

  <p><span style="font-style:italic;">Jeanne:</span> "Madam Chevalier" var.</p>

  <p><span style="font-style:italic;">Gazeteci:</span> Haydi "Madam Chevalier" ...Anlat.</p>

  <p><span style="font-style:italic;">Jeanne:</span> Şöyle... "Madam Chevalier'nin küçük bir köpeği var adı Riri Madam Chevalier bir sabah Riri'ye pazara gideceklerini söyler hava güzeldir çok memnumdur Madam Duverger'ye rastlar kızınız nasıl diye sorar sonra Madam Stanley'e rastlar sonra kapıcıya ve her seferinde havanın ne kadar güzel olduğunu söyler ve ansızın erikleri görür ve az daha pazara erik almak için geldiğimi unutuyordum ne kadar dalgınım Allalım der ve sen de Riri hiçbir şey söylemiyorsun ama Riri surat asar çünkü hiçbir meyveyi sevmez ve Madam Chevalier çok iyi bilir bunu ama umursamaz pazarcıya eriğin kilosunun kaça olduğunu sorar pazara üç frank der ve aman ne kadar pahalı der ve on kilo alır.</p>

  <p>Soru: Madam Chevalier on kilo erik için ne kadar ödedi?"</p>

  <p>Gazeteci gülmekten patlar ve Jeanne da güler onunla birlikte.</p>

  <p><span style="font-style:italic;">Jeanne,</span> gülerek:... bütün bildiğim bu...</p>

  <p><span style="font-style:italic;">Gazeteci:</span> Bizim lanet meslekte her gün böyle gülmek mümkün olmaz kasinlikle. Özellikle dünyanın geri kalan bölümü konusunda yüz yıl geride olan Fi-Fi litteraire'de...</p>

  <p>Gazeteci Jeanne'a bakar.</p>

  <p><span style="font-style:italic;">Gazeteci:</span> Paris'e gittiğin oluyor mu.</p>

  <p>Jeanne, hayır, der, hiç gitmem.</p>

  <p>Gazeteci gene bakar Jeanne'a.</p>

  <p><span style="font-style:italic;">Gazeteci:</span> Sevgilin var mı...</p>

  <p>Jeanne gülümser</p>

  <p><span style="font-style:italic;">Jeanne:</span> Evet.</p>

  <p><span style="font-style:italic;">Gazeteci:</span> Gerçekten on bir yaşında mısın? <span style="font-style:italic;">Jeanne:</span> Evet.</p>

  <p>Yaz, birdenbire bastırmıştır. Uyanır uyanmaz, kımıltısız, hüzünlü bir biçimde ortaya çıkmıştır. Gökyüzünün rengi kötü bir mavidir, bunaltıcı bir sıcak vardır.</p>

  <p>Bir sabah, vakit çok erkendi henüz, belki yedi, bütün Vitry'yi insanı sağır eden bir gürültü istila etti. Gürültü Seine vadisi tepelerinden gelmiştir.</p>

  <p>Baba günün birinde böyle bir şey olabileceğini söylemiştir ve işte vakti gelmiş ve olmuştur. Söz ettiği olay sıcaktır muhtemelen.</p>

  <p>Bu olayın olmasından önceki günlerde 7 nolu devlet karayolundan gelen beton makineleri, alman ekskavatörleri, yükleyiciler, buldozerler görülmüştür. Arkasından elektrikçi grupları gelmişti. Ve sonra da Kuzey Afrika'dan, Yugoslavya'dan, Türkiye'den işçilerle dolu otobüsler gelmişti.</p>

  <p>Ve sonra, birdenbire sessizlik çökmüştü. Neredeyse gün boyunca Vitry'ye ne malzeme ne de personel gelmişti. Sadece akşama doğru. Hava neredeyse kararmışken, yeni bir araç, demirden yapılmış bir tür bina, bir tank, meçhul bir güç 7 numaralı karayolundan gelmiş ve ağır ağır ırmağa doğru inmişti. Öteki sanayi makinelerinin geldiği ülkeden değil başka bir ülkeden gelmişti bu.</p>

  <p>Eski otobanın sökülmesi sabah geç saatlerde başlamıştı. Öldürülmesi, demişti baba.</p>

  <p>Vitry'de neler olduğunu henüz kimse bilmese de boğuk darbelerle, dövme sesleriyle birlikte herkes bunun siyah betondan, eski otobanın kesin biçimde sökülmesi çalışmaları olduğunu anlamıştı.</p>

  <p>İlk günün akşamında belediye başkanı Vitry halkına hitap etmişti. Kentteki atılmalardan, kentin yakın bir gelecekte başka kentlerle yarışabilecek düzeye geleceğinden söz etmişti. Yeni sanayi bölgesinin alanının genişletilmesi amacıyla demir yollarının yerleri değiştirilecekti. Dolayısıyla kent de Seine kıyısındaki gecekondulardan, bölgenin çalışkan insanlarının utana olan pis içkili yerlerden, kerhanelerden kurtulacaktı.</p>

  <p>Çok sayıda sosyal konut inşa edileceğini bildirmişti -yirmi yıldır programlanan ucuz toplu konutlar.</p>

  <p>Bu son haber babayı ve anneyi ve Ernesto ve Jeanne'ı ve erkek kardeşleri ve kız kardeşleri yıkmıştı.</p>

  <p>Haftalar ve haftalar boyunca eski otobanın yolaçtığı koma durumu Vitry tepelerini, limana inen küçük sokaklardaki kırılgan yapıları sarsmış, kuşları, köpekleri, çocukları etkilemişti.</p>

  <p>Sonra sessizlik çökmüştü ortalığa.</p>

  <p>Yeni, hiçbir yankısı olmayan bir sessizlik gelmişti. Denizin sesi ırmak kıyılarından kovulmuş yabancı insanlarla birlikte kaybolmuştu.</p>

  <p>Öteki akşamlar gibi bir akşam vaktinde, Ernesto Paris'ten döndüğünde evin önündeki bahçede söğüt dalından yapılmış iki koltuk vardır. Koltuklar kiraz ağacının öbür tarafında bahçeyi çevreleyen nadasa bırakılmış bahçenin önüne konmuştur. O vaziyette, yan yana, sokağa dönük olarak unutulmuştur sanki bu koltuklar, geçen insanlara, bisikletlere, zamana hizmet etmeye hazırdırlar sanki... Bunlar eski park, teras koltuklarıdır, satın alındıklarında çok sağlam, çok ilginç ve çok pahalıydılar hiç kuşkusuz. Söğüt cilalanmış gibi parlamaktadır, koltuklar belki orada unutulmadan önce temizlenmiştir ya da kim bilir evin önüne konmadan önce...</p>

  <p>Ailenin tarihinde bu bahçede buna benzer bir olay olmamışür hiç.</p>

  <p>Bununla birlikte bu koltuklar hâlâ oradadırlar ve gerçekdışı kadar gerçektirler, Ernesto evden de bodrum katından da, yatak odasından da hiç ses gelmediğini farkeder hatta bütün Vitry'den hiçbir ses gelmediğini sanır.</p>

  <p>Bağırır.</p>

  <p>Birden bire dehşete düşer. Ve Ernesto farkında olmadan bağırır.</p>

  <p>Jeanne koşarak gelir, Ernesto'ya doğru gider, korku içindedir. Ne olduğunu sorar Ernesto'ya. Ernesto önce ne söyleyeceğini bilemez. Sonra şöyle der:</p>

  <p>Hepinizi bin yıl önce ölmüş gördüm.</p>

  <p>Erkek ve kız kardeşler çığlığı duymuşlardır. Bodrumdaki yerden koşarak gelirler. Onlar da çok korkmuşlardır.</p>

  <p>Koltuklardan korktum, der Ernesto.</p>

  <p>Ağlar. Erkek kardeşler ve kız kardeşler Ernesto'nun biraz çılgın olduğunu bilirler. Ve mevzuyu değiştirirler. Babanın bu koltukları Seine ve otoban arasındaki terkedilmiş gecekonduların çöplüklerinde bulduğunu söylerler. Baba bunları anneye vermek istemiş, yaz akşamları bahçede, onların, annenin ve kendisinin oturması için... ama anne istememişti. O zaman onlar da öfke içinde kent merkezine doğru gitmişlerdi.</p>

  <p>Büyük erkek kardeşler bunları, kullanmak amacıyla bodruma koyacaklarını söylediler... aynı zamanda öğretmenin ve Jeanne'ın ve de Ernesto'nun da kullanması için...</p>

  <p>Ernesto'ya göre bu koltuklar çalınmış olmalıydı çok uzun zaman önce ve sonra atılmıştı ve sonra gene çalınmıştı ve böyle devam etmişti bu ve onları bodrumda muhafaza etmekle iyi yapıyorlardı.</p>

  <p>Jeanne koltuklardan birine bir hanımefendi gibi oturmuştu ve öteki koltuğa da küçük erkek ve kız kardeşlerden ikisi oturmuştu. Koltukları olduğu için çok mutluydular.</p>

  <p>Mutfak kapalı. Boş.</p>

  <p>Ernesto annesinin odaya kapandığını bilir. Onunla konuşuyor Ernesto.</p>

  <p><span style="font-style:italic;">Ernesto:</span> Neyin var?</p>

  <p>Anne uyuyan biri gibi, alçak sesle konuşur.</p>

  <p><span style="font-style:italic;">Anne:</span> Hiçbir şeyim yok... biraz yorgunum.</p>

  <p><span style="font-style:italic;">Ernesto:</span> Karamsarsın...</p>

  <p><span style="font-style:italic;">Anne:</span> Benim tercihim, anlıyor musun... Benim tercihim kimi zaman...</p>

  <p>Uzun süren bir sessizlik.</p>

  <p><span style="font-style:italic;">Anne:</span> Paris'ten mi geliyorsun Ernesto?</p>

  <p><span style="font-style:italic;">Ernesto:</span> Evet, (sessizlik). Babam nerede?</p>

  <p><span style="font-style:italic;">Anne:</span> Otobanda, bakmaya gitti.</p>

  <p>Sessizlik. Sen neler yapıyorsun Ernesto?</p>

  <p>Ernesto duraksar ve sonra konuşur.</p>

  <p><span style="font-style:italic;">Ernesto,</span> gülerek: Biraz her yerde... Biraz felsefe... Biraz matematik... biraz şey... biraz ondan biraz bundan...</p>

  <p><span style="font-style:italic;">Anne:</span> Ya kimya? Kimyayı bırakmadın mı?</p>

  <p><span style="font-style:italic;">Ernesto:</span> Hayır. Bitti. Tamam.</p>

  <p><span style="font-style:italic;">Anne:</span> Gelecek, kimya değil mi?</p>

  <p><span style="font-style:italic;">Ernesto:</span> Hayır.</p>

  <p><span style="font-style:italic;">Anne:</span> Hayır (sessizlik). Gelecek nedir?</p>

  <p><span style="font-style:italic;">Ernesto:</span> Yarındır.</p>

  <p>Sessizlik. Ernesto'nun sesinde hafif bir endişe vardır.</p>

  <p><span style="font-style:italic;">Ernesto:</span> Anne... neyin var senin?</p>

  <p>Sessizlik.</p>

  <p><span style="font-style:italic;">Anne:</span> Hiç. Düşünüyorum, görüyorsun, biraz şunu, biraz bunu... senin gibi...</p>

  <p><span style="font-style:italic;">Ernesto:</span> Seni görür gibiyim... Ellerine bakıyorsun...</p>

  <p><span style="font-style:italic;">Anne:</span> Doğru... Sık sık ellerime bakıyorum akşamları... Tam bu saatleri seviyorum gece olmadan önceki saatler...</p>

  <p>Sessizlik.</p>

  <p><span style="font-style:italic;">Ernesto:</span> Sen orada rahat mısm.</p>

  <p><span style="font-style:italic;">Anne:</span> Evet... Kendimi düşünüyorum ama her gün değil, anlıyor musun ama prensip olarak... (sessizlik) Ernesto geçen akşam söylediklerin çok öğretici oldu benim için, bir anlamı olmaması... Çok iyi geldi bana... keder daha tatlı, daha hoş... ve yalnızlık da sanki daha doğal...</p>

  <p>Sessizlik.</p>

  <p>Anne odadan çıkar. Ernesto'nun yanma oturur. Ona bakar.</p>

  <p><span style="font-style:italic;">Anne:</span> Ernesto... Sana şunu söylemek istiyordum... Bazen, öyle sanıyorum ki seni ötekilere tercih ediyorum ve bana acı veriyor bu.</p>

  <p><span style="font-style:italic;">Ernesto,</span> bağırır: Ne diyorsun sen?</p>

  <p><span style="font-style:italic;">Anne:</span> Üstünde durma Ernesto, unut gitsin.</p>

  <p><span style="font-style:italic;">Ernesto:</span> Yorgunluk... Önemi yok.</p>

  <p><span style="font-style:italic;">Anne:</span> Doğru... Önemi yok, (sessizlik). Ernesto... Okul meselesine gelirsek Ernesto, hayatm boyunca izleyecek seni bu... Okulu bırakmak kötü bir dosyadır.</p>

  <p><span style="font-style:italic;">Ernesto:</span> Hayır.</p>

  <p><span style="font-style:italic;">Anne:</span> Öyle mi diyorsun?</p>

  <p><span style="font-style:italic;">Ernesto:</span> Eminim (sessizlik). Bütün bunlar geride kaldı arük.</p>

  <p><span style="font-style:italic;">Anne:</span> Muslukçuluk yapamaz mısın, o kadar bilgiyle... Olacak şey değil (Ernesto cevap vermez). Ne yapmak istiyorsun sen?</p>

  <p><span style="font-style:italic;">Ernesto:</span> Hiç</p>

  <p><span style="font-style:italic;">Anne:</span> Böyle gitmez Ernesto, hiç, hiç kimse...</p>

  <p>Sessizlik. Sonra anne bağırır.</p>

  <p><span style="font-style:italic;">Anne:</span> Ernesto yemin et bana... istediğin şey... şey değil mi... yemin et Ernesto...</p>

  <p><span style="font-style:italic;">Ernesto:</span> Yemin ediyorum anne... Kesin, belli bir şey istemiyorum... daha korkuncu... Hiçbir şey istemiyorum. Anlıyor musun bunu.</p>

  <p>Sessizlik.</p>

  <p><span style="font-style:italic;">Anne:</span> Yalan söylüyorsun, Ernesto.</p>

  <p>Sessizlik.</p>

  <p><span style="font-style:italic;">Ernesto</span>: Evet. Sadece Jeanne'la birlikte, bir şey istemiyorum.</p>

  <p><span style="font-style:italic;">Anne:</span> Onunla birlikte, her şeyi istiyorsun.</p>

  <p>Ernesto cevap vermez.</p>

  <p><span style="font-style:italic;">Anne:</span> Onunla birlikte ölmek istiyorsun.</p>

  <p>Sessizlik.</p>

  <p><span style="font-style:italic;">Anne:</span> Cevap vermek istemiyorsan, verme Ernesto.</p>

  <p><span style="font-style:italic;">Ernesto:</span> Bir gün, evet, istedik.</p>

  <p>Sessizlik. Ağırlık.</p>

  <p><span style="font-style:italic;">Ernesto:</span> Ve sonra bir gün istemedik.</p>

  <p>Sessizlik. Anne bağırmamak için zor tutar kendini, elleri titrer.</p>

  <p><span style="font-style:italic;">Anne:</span> Nasıl bir günde, hangi günde istediniz?</p>

  <p>Ernesto annesine bakmaz.</p>

  <p><span style="font-style:italic;">Ernesto:</span> Ertesi günü... o yolcuyla birlikte Sibirya trenini anlatmıştın... ondan sonraki gece...</p>

  <p>Anne mırıldanarak Tanrıya yakarır, Tanrıdan yardım ister.</p>

  <p><span style="font-style:italic;">Anne:</span> Biraz daha anlat Ernesto...</p>

  <p><span style="font-style:italic;">Ernesto:</span> Direnmedi... hiçbir şey düşünmüyorduk... Sonra sadece Jeanne'ı istedim... ölümü istemiyorduk artık.</p>

  <p>Anne korkudan taş kesmiş gibi beklemeye devam eder.</p>

  <p>Ernesto duraksar ve sonra gerçeği söyler.</p>

  <p><span style="font-style:italic;">Ernesto:</span> Jeanne açısından bilemiyorum... Sormadım ona. Sanıyorum... o da benim gibiydi... ama emin değilim... Jeanne söz konusu olunca zordur.</p>

  <p><span style="font-style:italic;">Anne:</span> İmkânsız, doğrudur... Jeanne'a dikket etmek gerekir.</p>

  <p><span style="font-style:italic;">Ernesto:</span> Evet.</p>

  <p>Anne ağlamadan titrer. Bakışlarında acı ve gurur vardır. Jeanne odur, annedir.</p>

  <p><span style="font-style:italic;">Ernesto:</span> Sana bunları söylememem gerekirdi.</p>

  <p><span style="font-style:italic;">Anne:</span> Hayır, söylememen gerekmezdi. Benim sormamam gerekirdi.</p>

  <p>Sessizlik.</p>

  <p><span style="font-style:italic;">Anne:</span> Şimdi beni yalnız bırak Ernesto.</p>

  <p><span style="font-style:italic;">Ernesto:</span> Evet.</p>

  <p>Ernesto orada kalır. Bekler. Ve anne konuşmaya devam eder.</p>

  <p><span style="font-style:italic;">Anne:</span> Jeanne, ölmek istiyor, eskiden beri... küçükken bilmiyorduk.</p>

  <p><span style="font-style:italic;">Ernesto:</span> Bilmiyor bunu, ben uydurdum. Hiçbir şey bilmiyor.</p>

  <p><span style="font-style:italic;">Anne:</span> Hayır, biliyor.</p>

  <p>Vitry tepelerinde alacakaranlık. Annesi ve Ernesto arasındaki konuşma gibi bir şeyler duyuluyor. Jeanne mutfak merdivenlerinin altında dinliyor. Sesler boş bahçeye ulaşıyor, tepelere iyice gömülüyor, kalpleri delip geçiyor.</p>

  <p><span style="font-style:italic;">Anne:</span> Bu okumaların umutlandırdı mı seni Ernesto?</p>

  <p>Annenin sesi çok ağırdır, nefret uyandıran bir şefkat vardır içinde.</p>

  <p><span style="font-style:italic;">Ernesto:</span> Çok umutlandırdı.</p>

  <p>Ernesto'nun sesi de daha boğuk, daha ağırdır sanki.</p>

  <p>Annenin sessizliği.</p>

  <p><span style="font-style:italic;">Anne:</span> Şimdi umutsuzsun öyle mi Ernesto.</p>

  <p><span style="font-style:italic;">Ernesto:</span> Umudum yok artık.</p>

  <p>Sessizlik.</p>

  <p><span style="font-style:italic;">Anne:</span> Hiç mi umudun yok? Ernesto yemin et, hiç mi...</p>

  <p>Nihayet teslim olan Ernesto duraksayarak</p>

  <p><span style="font-style:italic;">Ernesto:</span> Hiç. Yemin ederim.</p>

  <p>Jeanne ve Ernesto için olayların, günlerin süresi, biçimi, anlamı aynı değildir artık. Erkek kardeşlerin ve kız kardeşlerin sevgisi önemini yitirmiştir. Ana babanın sevgisi de eski gücünü yitirmiştir hiç kuşkusuz. Vitry'nin şahane tepeleri şimdiki zaman içinde değillerdir artık. Aşıkların geçmişine gitmiştir bu tepeler.</p>

  <p>Bu değişiklikleri Jeanne ve Ernesto zar zor hissedebilmişlerdir. Çok bulanık, hiçbir zaman dile getirilmemiş, kendiliğinden ve son derece doğal bir biçimde ortaya çıkmış, son derece tutarlı, tam bir gelişme olduğu söylenebilecek değişikliklerdir söz konusu olan.</p>

  <p>Bu gelişmelerle ilgili olarak hiçbir şey söylenmemiştir, Jeanne ve Ernesto arasında bile kesinlikle bir konuşma geçmemiştir bu konuda ve belki de başka yerlerde de söz edilmemiştir bundan,., kimi zaman Jeanne ve Ernesto'nun aydınlık bakışlarının geçtiği ana babanın odasında bile... Akşam, yemekte, annenin gözlerinin başka türlü yeşil ve sarı ışığında doğmakta olan bu mutluluk mutlu bir acı gibi okunur evet ama aynı zamanda da boş bir acı gibi... bu duygunun içinde sanki açıklanamaz bir şeyler vardır... orada durmak gibi... boşlukta kalmış gibi...</p>

  <p>Başka bir akşam. Bu mırıltılar Jeanne ve Ernesto'nun sesidir. Yattıkları açık koridordan gelir.</p>

  <p><span style="font-style:italic;">Jeanne:</span> Tanrının var olmadığını bilemiyoruz.</p>

  <p>Jeanne ve Ernesto'nun sesleri çok tatlıdır, benzerler.</p>

  <p><span style="font-style:italic;">Ernesto:</span> Hayır. Sadece söyleniyor ama bilinmiyor. Ne kadar yok, sen de bilmiyorsun bunu.</p>

  <p><span style="font-style:italic;">Jeanne:</span> Var olduğunu söyler gibi yok, diyorsun.</p>

  <p>Sessizlik.</p>

  <p><span style="font-style:italic;">Ernesto:</span> Ne dedin? Var olduğunu söyler gibi mi dedin...</p>

  <p><span style="font-style:italic;">Jeanne:</span> Evet.</p>

  <p>Sessizlik.</p>

  <p><span style="font-style:italic;">Ernesto:</span> Hayır.</p>

  <p>Jeanne: Tanrının olmadığını söyledin, bir keresinde de Tanrı var, dedin.</p>

  <p>Sessizlik.</p>

  <p><span style="font-style:italic;">Jeanne:</span> Olmaması mümkünse, o zaman olması da mümkündür.</p>

  <p><span style="font-style:italic;">Ernesto:</span> Hayır.</p>

  <p><span style="font-style:italic;">Jeanne:</span> Yoksa eğer nasıl var olabilir.</p>

  <p><span style="font-style:italic;">Ernesto:</span> Dünyanın her yerinde olduğu gibi, senin için de benim için de olduğu gibi. Daha çok ya da daha az sorunu değildir bu; veya vardır ya da yoktur sorunu değildir, ne olduğu bilinmeyen bir sorun.</p>

  <p>Sessizlik.</p>

  <p><span style="font-style:italic;">Jeanne:</span> Neyin var Ernesto?</p>

  <p><span style="font-style:italic;">Ernesto:</span> Korku. Hep aynı kalan bir korku değil, büyüyor... Delirtiyor...</p>

  <p><span style="font-style:italic;">Jeanne:</span> Acı veriyor...</p>

  <p><span style="font-style:italic;">Ernesto:</span> Hayır.</p>

  <p>Ernesto ellerini kız kardeşinin yüzüne koyar.</p>

  <p><span style="font-style:italic;">Ernesto:</span> Ağlama. Sakın ağlama.</p>

  <p>Jeanne: Yok.</p>

  <p>Ernesto ellerini kızkardeşinin yüzünden çeker. Kendi yüzünü kapatır elleriyle.</p>

  <p><span style="font-style:italic;">Jeanne:</span> Sen ve ben birlikte ölmeyeceğiz artık.</p>

  <p><span style="font-style:italic;">Ernesto:</span> Hayır, artık birlikte ölmeyeceğiz. Biliyordun bunu.</p>

  <p><span style="font-style:italic;">Jeanne:</span> Evet.</p>

  <p><span style="font-style:italic;">Ernesto:</span> Nereden biliyordun?</p>

  <p><span style="font-style:italic;">Jeanne:</span> Kralın hikâyesinden.</p>

  <p>Sessizlik. Jeanne ve Ernesto konuşmazlar. Ev sessizdir. Çok aydınlık bir gecedir, mevsim yaz'dır, yaz geceleri başlamaktadır.</p>

  <p><span style="font-style:italic;">Jeanne:</span> Sen gidince Ernesto, ben de seninle gelmezsem eğer, ölmeni tercih ederim.</p>

  <p><span style="font-style:italic;">Ernesto:</span> Sen ve ben ayrı olunca, ölmüş gibi olacağız. Aynı şey.</p>

  <p>Sessizlik.</p>

  <p><span style="font-style:italic;">Jeanne:</span> Bensiz gideceksin Ernesto... söyle bunu.</p>

  <p><span style="font-style:italic;">Ernesto:</span> Evet sensiz gideceğim.</p>

  <p>Sessizlik.</p>

  <p><span style="font-style:italic;">Jeanne:</span> Sen mutlu olmak istemiyorsun, Ernesto.</p>

  <p><span style="font-style:italic;">Ernesto:</span> İstemiyorum. Doğru, (yüksek sesle) İstemiyorum.</p>

  <p><span style="font-style:italic;">Jeanne:</span> Ben de Ernesto.</p>

  <p>Sessizlik.</p>

  <p><span style="font-style:italic;">Jeanne:</span> Belki de ölmüşüzdür Ernesto, ha?</p>

  <p><span style="font-style:italic;">Ernesto:</span> Belki de öldük. Evet.</p>

  <p>Sessizlik.</p>

  <p><span style="font-style:italic;">Jeanne:</span> Bana şarkı söyle, Ernesto.</p>

  <p><span style="font-style:italic;">Ernesto,</span> şarkı söyler: Seni uzun zamandır seviyorum, seni hiç unutmayacağım.</p>

  <p><span style="font-style:italic;">Jeanne:</span> Şarkının bu yeri beni her zaman ağlatmıştır.</p>

  <p>Ernesto keser şarkıyı. Alçak sesle, hiç, der.</p>

  <p><span style="font-style:italic;">Jeanne:</span> Şarkı söyleme, sözleri tekrar et, Ernesto.</p>

  <p>Seni uzun zamandır seviyorum, der Ernesto. Seni hiç unutmayacağım.</p>

  <p><span style="font-style:italic;">Jeanne:</span> Bir daha söyle Ernesto.</p>

  <p>Ernesto sözcükleri yineler. Jeanne her sözcüğe iyice kulak verir.</p>

  <p><span style="font-style:italic;">Ernesto:</span> En tepedeki dalda bir bülbül şakıyordu, keyfin yerindeyse eğer şakı bülbül şakı.</p>

  <p>Jeanne ve Ernesto yaşlı gözlerle birbirlerine bakarlar.</p>

  <p>Ernesto Jeanne'ın yüzünü kendi yüzünün yerine koyar. Şarkının sözlerini Jeanne'ın soluğuyla ve gözyaşlarında söyler: Pınarın aydınlığında dolaştım, su o kadar berraktı ki yıkandım içinde.</p>

  <p>Birbirine karışmış soluklarıyla, gözyaşlarıyla konuşur Ernesto. Seni uzun zamandır seviyorum, der Ernesto.</p>

  <p>Bin yıldır.</p>

  <p>Kral var mıydı o zaman, diye sorar Jeanne.</p>

  <p>Evet, vardı, gençti henüz, güçlüydü ve inançlıydı. Sessizlik.</p>

  <p>Bin yıl, diyorsun Ernesto.</p>

  <p>Evet.</p>

  <p>Ernesto bir şey söylemez.</p>

  <p>Ernesto gene şarkı söyler.</p>

  <p>Ernesto şarkıyı keser. Uzun süre yüz yüze kalırlar, hiç hareket etmeden.</p>

  <p>Ölüyüz biz, der Ernesto.</p>

  <p>Jeanne cevap vermez, ölüdür onun gibi.</p>

  <p>Şarkının sözlerini gene söyle, der Jeanne.</p>

  <p><span style="font-style:italic;">Ernesto:</span> Seni uzun zamandır seviyorum, seni hiç unutmayacağım, Hiç.</p>

  <p>Gazeteci eve girer. Anne ve baba evdedir. Ernesto için geldiğini söyler. Fi-Fi litteraire'den geldiğini söyler.</p>

  <p>Gelir mi? diye sorar gazeteci.</p>

  <p>Gelmesi lazım, der baba.</p>

  <p>Sessizlik.</p>

  <p>Gazeteci bu insanlara, anaya, babaya bakar.</p>

  <p><span style="font-style:italic;">Gazeteci:</span> Siz ana babası mısınız?</p>

  <p><span style="font-style:italic;">Baba:</span> Aynen öyle, Mösyö.</p>

  <p>Gazeteci hafifçe eğilerek selamlar onları.</p>

  <p><span style="font-style:italic;">Gazeteci:</span> Memnun oldum... Oğlunuzun nerede olduğunu öğrenebilir miyim?</p>

  <p><span style="font-style:italic;">Baba:</span> Kızkardeşiyle birlikte patates toplamaya gitti, Mösyö.</p>

  <p>Gazeteci nazile bir tavırla gülümser. Bir konuşmayı başlatabilmek için bahane arar.</p>

  <p><span style="font-style:italic;">Gazeteci,</span> muzip bir ifadeyle: patates toplanıyor ha...</p>

  <p><span style="font-style:italic;">Anne:...</span>Hayır... ama tarla sürüldüğünden patatesler toprağın üstüne çıkıyor.</p>

  <p>Evet, evet, anlıyorum, anlıyorum, der gazeteci.</p>

  <p>Baba ve anne gazeteciye kuşkuyla bakmaya başlarlar.</p>

  <p><span style="font-style:italic;">Anne:</span> Ernesto'yu hiç gördünüz mü, Mösyö?</p>

  <p><span style="font-style:italic;">Gazeteci:</span> Hiç görmedim... Dev gibi mi?</p>

  <p><span style="font-style:italic;">Anne:</span> Dev gibi.</p>

  <p><span style="font-style:italic;">Gazeteci:</span> On iki yaşında mı?</p>

  <p><span style="font-style:italic;">Anne,</span> eliyle bir belirsizlik işareti yapar: On iki... yirmi iki, yirmi üç, bence. Emilio'ya sorun.</p>

  <p><span style="font-style:italic;">Gazeteci:</span> Dünya umurunuzda değil sizin galiba?</p>

  <p><span style="font-style:italic;">Baba:</span> Benim için on iki yaş, yirmi yedi yirmi sekiz yaş... anlıyor musunuz delikanlı?</p>

  <p><span style="font-style:italic;">Anne:</span> Biz meselenin ne olduğunu söyleyemeyiz.</p>

  <p><span style="font-style:italic;">Baba:</span> Doğru, söyleyemeyiz.</p>

  <p>Baba enerji dolup taşmaktadır.</p>

  <p><span style="font-style:italic;">Baba:</span> Hem sonra hiç kimse çocuklarımızın yaşını söyleyemez bize, Mösyö.</p>

  <p>Gazeteci ana babanın üslubunu kabullenmeye başlar.</p>

  <p><span style="font-style:italic;">Gazeteci:</span> Özür dilerim...</p>

  <p><span style="font-style:italic;">Anne:</span> Önemli değil.</p>

  <p><span style="font-style:italic;">Gazeteci:</span> Çalışmalarımı ilerletmem gerekiyor... biraz daha fazla şey bilmek istiyorum... Eğer rahatsız etmezsem sizi... Ne iş yaptığınızı sorabilir miyim size?</p>

  <p><span style="font-style:italic;">Baba:</span> Hiçbir iş yapmıyorum, Mösyö. Malullük.</p>

  <p><span style="font-style:italic;">Gazeteci:</span> İzin verirseniz sorabilir miyim Mösyö, hangi organla ilgili?</p>

  <p><span style="font-style:italic;">Baba:</span> İşlev yetersizliği. Bana söyleneni söylüyorum size.</p>

  <p><span style="font-style:italic;">Gazeteci,</span> alçak sesle:... Beynin bir bölgesindeki bir işlevsizliktir bu kesinlikle...</p>

  <p><span style="font-style:italic;">Anne:</span> Ben de sizin gibi düşünüyorum. Bir anza.</p>

  <p><span style="font-style:italic;">Gazeteci,</span> anneye: Sizin için tatsız bir durum, Madam.</p>

  <p><span style="font-style:italic;">Anne:</span> Hayır, söylemem gerekir ki hayır, hayır... (sessizlik). Ya siz Mösyö?</p>

  <p><span style="font-style:italic;">Gazeteci:</span> Ben bir şey söylemiyorum Madam... Teşekkür ederim.</p>

  <p>Üçü birden susarlar. Genel boşluk.</p>

  <p><span style="font-style:italic;">Gazeteci:</span> Gelirlerinizle ilgili bir şeyler söyleyebilir misiniz bana?</p>

  <p><span style="font-style:italic;">Anne:</span> Aylıklarımız, aile yardımlarımız, primlerimiz var. Anlıyor musunuz Mösyö, özel bir durum söz konusu değil, ama idare edebiliyoruz.</p>

  <p>Sessizlik.</p>

  <p>Gazeteci deli gibi gülmeye başlar.</p>

  <p><span style="font-style:italic;">Gazeteci:</span> Ve teşvik primleri de alıyor musunuz Madam?</p>

  <p><span style="font-style:italic;">Anne:</span> İyi anlamam gerekir, hemen kavrayamıyorum... Ne teşviği Mösyö?</p>

  <p><span style="font-style:italic;">Gazeteci:</span> Bilemiyorum... Doğum...</p>

  <p>Üçü de güler.</p>

  <p><span style="font-style:italic;">Gazeteci:</span> Ben sizin kızınızı tanıyorum, biliyor musunuz...</p>

  <p><span style="font-style:italic;">Baba ve anne,</span> birlikte: Aaa siz misiniz o... siz misiniz... komik...</p>

  <p><span style="font-style:italic;">Gazeteci:</span> Evet.</p>

  <p>Dikkatle anneye bakar.</p>

  <p><span style="font-style:italic;">Gazeteci:</span> Jeanne sizin kadar güzel... insan anlatacak kelime bulamıyor... ne kadar güzel bir çocuk...</p>

  <p><span style="font-style:italic;">Baba:</span> Aynı zamanda ince.</p>

  <p><span style="font-style:italic;">Gazeteci,</span> iç geçirir: Geçelim bunu... (sessizlik). Oğlunuzla bütün Fransa ilgileniyor, biliyor musunuz bunu? Vitry'deki öğretmen anlatıyor her yerde onu. Hatta onunla ilgili olarak bir rapor gönderdi Milli Eğitim Bakanlığına. Her yerde onun hikâyesini anlatıyor. Herif bu konuyla kariyer yapıyor.</p>

  <p><span style="font-style:italic;">Anne:</span> Ne hikâyesi? Benim oğlumun hikâyesi falan yok.</p>

  <p><span style="font-style:italic;">Gazeteci:</span> Sözleri, Madam. O ünlü sözleri, bütün Fransa ne demek istediğini öğrenmek istiyor. Bunun için buradayım ben, Madam, bu sırrı açıklığa kavuşturabilmek için.</p>

  <p><span style="font-style:italic;">Anne:</span> Ben bazen anlayabiliyorum. Sonra geçiyor. Bir an geliyor, hiç anlayamıyorum. Ama hiçbir şey...</p>

  <p><span style="font-style:italic;">Baba:</span> Doğru, zaman zaman onun ne söylemek istediğini anlayabiliyor.</p>

  <p><span style="font-style:italic;">Anne:</span> Bu konuşmalar bazen çok üst düzeyde olabiliyor bana göre ve bazen de sıfır. İşte her şeyi öğrendiniz.</p>

  <p>Gazeteci bir açıklama bekler ve gelmez bu açıklama.</p>

  <p>Gazeteci ansızın son derece hoşnut olmuştur.</p>

  <p><span style="font-style:italic;">Gazeteci:</span> Benim size sormak istediğim şuydu... oğlunuzun sıra dışı kişiliğini tam olarak ne zaman anladınız?</p>

  <p>Sessizlik.</p>

  <p>Ana baba birbirlerine bakarlar, gazetecinin memnuniyeti şaşırtmıştır onları.</p>

  <p><span style="font-style:italic;">Anne:</span> Düşünmem gerekiyor Mösyö... Bilemiyorum...</p>

  <p><span style="font-style:italic;">Gazeteci:</span> Küçük bir olay olmuş olabilir mi, Madam... küçücük, çok önemsiz bir olay, Madam, bir ayrıntı... dikkatinizi çeken...</p>

  <p><span style="font-style:italic;">Baba:</span> Makaslar belki... biraz şey de olsa...</p>

  <p><span style="font-style:italic;">Anne:</span> Evet, evet... durun...</p>

  <p>Anne olayı tümüyle hatırlar.</p>

  <p><span style="font-style:italic;">Anne:</span> Evet, evet, üç yaşındayken, bir gün, ağladı, yaygara kopardı: makasımı bulamıyorum, makasımı bulamıyorum... nereye koydun, düşün bir bakalım, dedim. Gene bağırıp çağırdı: Düşünemem, düşünemem. O zaman ben de işte buna diyecek yok dedim. Niçin d üşünemiyorsun? Ve cevabı: Düşünemem çünkü düşünürsem eğer pencereden attım galiba onu.</p>

  <p>Sessizlik. Genel boşluk.</p>

  <p><span style="font-style:italic;">Gazeteci:</span> Özür dilerim Madam, ama... müthiş zeki biri de olsanız, bu olayla çocuğunuzun bir dahi olduğunu nasıl anlayabiliyorsunuz?</p>

  <p>Sessizlik.</p>

  <p><span style="font-style:italic;">Anne:</span> Ansızın söylemiş olduğunuz bu lafları anlamıyorum artık Mösyö. Sıkıcı bir durum yani...</p>

  <p>Gazeteci iç geçirir. Sessizlik. Düşünceler. Sonra gazeteci konuşur. Ana babanın gazeteciye karşı üslubu sertleşmiştir.</p>

  <p><span style="font-style:italic;">Gazeteci:</span> Söylemek istediğim şu ki Madam, bu hikâyenin, bu makas hikâyesinin bir alakası yok konumuzla, genel bilgiden kuşkulanma durumudur bu.</p>

  <p><span style="font-style:italic;">Baba:</span> Karım ve ben, zekâdan yoksun değiliz biz, söylediklerinize dikkat edin Mösyö.</p>

  <p><span style="font-style:italic;">Gazeteci:</span> Özür dilerim Madam, Mösyö, benim söylemek istediğim, bu konuyla ilgili olarak madam zeki olmasaydı da aynı derecede keyif duyacaktı, herhangi bir makas hikâyesiyle... çünkü hikâyeyi anlatan kendi çocuğudur...</p>

  <p>Sessizlik, sonra anne konuşmaya başlar.</p>

  <p><span style="font-style:italic;">Anne:</span> Mösyö, böyle düşünmemek gerekir. Meseleyi anlamış olduğunuzu sanıyordum ben. Beni dinleyin: Ernesto'nun sözlerini kimse anlayamaz, kimse anlayamaz. Sadece ben anlanm. Çünkü ben de açıklayamam bu sözleri...</p>

  <p>Sessizlik. Genel boşluk. Gazetecinin yeniden cesaretini yitirmesi.</p>

  <p><span style="font-style:italic;">Gazeteci:</span> Sizin oğlunuzla ilgili olarak dünyanın geçirgenliğinden söz edilmiştir... Dünyanın geçirgen olduğu ve bilginin, öğretilmemiş de olsa, dünya tarafından salgılanabileceği söylenmiştir... Okulun daha önce inanıldığı kadar önemli olmadığı söylenmiştir... Bilginiz var mı bu konularla ilgili olarak?</p>

  <p><span style="font-style:italic;">Baba:</span> Hayır. Ama sizin bu ifadeleriniz... boş... traş bunlar.</p>

  <p><span style="font-style:italic;">Anne:</span> Benim de bir bilgim yok... Eğer rahatlatacaksa bu sizi Mösyö.</p>

  <p><span style="font-style:italic;">Gazeteci:</span> Ama bu sözler...</p>

  <p><span style="font-style:italic;">Baba,</span> ısrarla: Hangi sözler?</p>

  <p><span style="font-style:italic;">Anne,</span> ısrarla: Hangi sözler yahu?</p>

  <p><span style="font-style:italic;">Baba:</span> Yani Mösyö... Dikkat edin... Deniz kazasına uğrayanlara bakın... aç, susuz, altı hafta dayanabiliyorlar... deniz ortasında... tuzlu su içerek... bin yıldır böyle bir şeyin mümkün olmadığı söyleniyordu, ama denendi ve mümkün olduğu görüldü... Bizim çocuğumuzun sözleri de aynı... belki günün birinde bu sözler çok daha fazla şey...</p>

  <p><span style="font-style:italic;">Gazeteci,</span> kendinden geçer: Söyleyin lütfen, devam mı ediyor diyeceğiz yoksa daha ziyade yeniden başlıyor mu diyeceğiz...</p>

  <p><span style="font-style:italic;">Anne:</span> Evet, Mösyö, yeniden başlayan ne? Memnun değilseniz Mösyö, evinize dönün... gidip yatın.</p>

  <p>Sessizlik. Tekrar genel boşluk.</p>

  <p>Sonra anne pencereden bakar ve Ernesto ve Jeanne'ın geldiklerini söyler.</p>

  <p><span style="font-style:italic;">Anne:</span> İşte bizim sevgili çocuklarımız.</p>

  <p>Ernesto ve Jeanne mutfağa girerler.</p>

  <p>Ernesto'nun elinde küçük bir patates torbası vardır, masaya koyar torbayı. Jeanne'ın elinde bir şey yoktur. Gazeteci ve Jeanne gülümserler.</p>

  <p>Ernesto'nun boyu gazeteciyi şaşırtır.</p>

  <p><span style="font-style:italic;">Gazeteci:</span> Yani on iki yaş...</p>

  <p><span style="font-style:italic;">Anne:</span> Evet...</p>

  <p>Gazeteci Jeanne ve Ernesto'yu selamlar. Ana baba'yla konuşmayı bitirmek ister.</p>

  <p><span style="font-style:italic;">Gazeteci,</span> Ernesto'nun koluna girer, alçak sesle konuşur: Sizinle başbaşa kalabilir miyiz Mösyö Ernesto, sadece bir saat yeter.</p>

  <p><span style="font-style:italic;">Ernesto:</span> Onların da burada olmasını tercih ederim, Mösyö.</p>

  <p><span style="font-style:italic;">Gazeteci:</span> Nasıl isterseniz, Mösyö, ben öylesine söylemiştim...</p>

  <p><span style="font-style:italic;">Ernesto:</span> Sözler konusunda mı.</p>

  <p><span style="font-style:italic;">Gazeteci:</span> Evet.</p>

  <p>Ernesto gülümser.</p>

  <p><span style="font-style:italic;">Ernesto;</span> Bakın, bu sözleri anlayacak birileri varsa, onlardır, annem babam. O kadar iyi anlıyorlar ki bu konuda tek kelime etmiyorlar.</p>

  <p>Sessizlik.</p>

  <p><span style="font-style:italic;">Gazeteci:</span> Ya siz Mösyö Ernesto?</p>

  <p><span style="font-style:italic;">Ernesto:</span> Ben, öyle sanıyorum ki söylemeden önce anladım.</p>

  <p>Sessizlik.</p>

  <p><span style="font-style:italic;">Ernesto:</span> Şimdi... belki anlamıyorum artık.</p>

  <p>Sessizlik.</p>

  <p><span style="font-style:italic;">Gazeteci:</span> Olabilir bu gibi şeyler.</p>

  <p><span style="font-style:italic;">Ernesto:</span> Bakın...</p>

  <p>Sessizlik.</p>

  <p><span style="font-style:italic;">Gazeteci:</span> Evet... Öğreniminizle ilgili olarak durum nedir Mösyö Ernesto?</p>

  <p><span style="font-style:italic;">Ernesto:</span> Yakında bitiyor, Mösyö.</p>

  <p>Gazeteci çok yoğun bir heyecan içindedir.</p>

  <p><span style="font-style:italic;">Gazeteci,</span> kem küm eder: Özür dilerim, Mösyö Ernesto... Bilmiyordum... Ne zaman bitirmeyi düşünüyorsunuz?</p>

  <p><span style="font-style:italic;">Ernesto:</span> Belki birkaç hafta içinde.</p>

  <p>Sessizlik.</p>

  <p><span style="font-style:italic;">Gazeteci:</span> Tamamen.</p>

  <p><span style="font-style:italic;">Ernesto</span> gülümser: Evet.</p>

  <p><span style="font-style:italic;">Gazeteci:</span> Ama... siz... Mösyö Ernesto, siz?</p>

  <p><span style="font-style:italic;">Ernesto:</span> Ben, hiç.</p>

  <p>Gazeteci bir şey söylemez artık. Ernesto'nun samimiyetiyle soluğu kesilmiştir. Ana babanın Üslûbunu bırakır.</p>

  <p><span style="font-style:italic;">Gazeteci:</span> Bilimin sınırları her gün kesinlikle daralmaktadır, en azından söylenen bu...</p>

  <p><span style="font-style:italic;">Ernesto:</span> Hayır. Aynı.</p>

  <p><span style="font-style:italic;">Gazeteci:</span> Mösyö Ernesto insan Tanrıyı aradıkça aynı kalacak, bunu mu söylemek istiyorsunuz?</p>

  <p><span style="font-style:italic;">Ernesto:</span> Evet.</p>

  <p><span style="font-style:italic;">Gazeteci:</span> Yani Tanrı insanlığın en önemli problemi olacak öyle mi?</p>

  <p><span style="font-style:italic;">Ernesto:</span> Evet. İnsanlığın tek düşüncesi bu düşünce yoksunluğu, Tanrı.</p>

  <p><span style="font-style:italic;">Gazeteci:</span> İnsanlığın en önemli sorunu koruma, insanlığı koruma değil midir?</p>

  <p><span style="font-style:italic;">Ernesto:</span> Hayır, sıfır. Hiçbir zaman olmamıştır. Uzun bir süre öyle sanılmıştır ama hiç olmamıştır böyle bir şey.</p>

  <p>Sessizlik.</p>

  <p><span style="font-style:italic;">Gazeteci:</span> Biraz daha anlatın Mösyö Ernesto.</p>

  <p><span style="font-style:italic;">Ernesto:</span> Ne anlatayım Mösyö?</p>

  <p><span style="font-style:italic;">Gazeteci:</span> Ne isterseniz Mösyö Ernesto...</p>

  <p>Sessizlik. Sonra Ernesto konuşmaya başlar.</p>

  <p><span style="font-style:italic;">Ernesto:</span> Biz İtalyan kökenliyiz.</p>

  <p>Ara. Sessizlik.</p>

  <p><span style="font-style:italic;">Gazeteci:</span> Öteki çocuklar okumuyorlar mı?</p>

  <p><span style="font-style:italic;">Ernesto:</span> Hayır. Hiçbiri.</p>

  <p><span style="font-style:italic;">Gazeteci:</span> Hiçbiri... Özür dilerim, Mösyö Ernesto, ama nasıl oluyor da...?</p>

  <p><span style="font-style:italic;">Ernesto:</span> Anlatması çok., çok zor, Mösyö, özür dilerim... Söyleyebileceğim bizim genel olarak şey çocuklar olduğumuz, anlıyor musunuz...</p>

  <p>Gazeteci birdenbire Ernesto'yu anlamaya başlar.</p>

  <p><span style="font-style:italic;">Gazeteci:</span> Bir şeyi farkediyorum... yanlış anlamadıysam belli bir mantık içinde...</p>

  <p><span style="font-style:italic;">Ernesto:</span> Evet Mösyö. Annemin ailesinde on bir çocuk. Babamın ailesinde dokuz çocuk. Biz yedi kardeş. Esas olanı söyledim size.</p>

  <p><span style="font-style:italic;">Gazeteci:</span> Ve sonuç hiç...</p>

  <p><span style="font-style:italic;">Ernesto:</span> Gerçekten son derece gereksiz... hiçbir biçimde gereği yok...</p>

  <p><span style="font-style:italic;">Gazeteci:</span> Hiçbir biçimde gereği yok, yani öyle söyleniyor işte...</p>

  <p><span style="font-style:italic;">Ernesto:</span> Evet.</p>

  <p>Sessizlik.</p>

  <p>Gazeteci Ernesto'yla konuşmayı sürdürmeye çalışır.</p>

  <p><span style="font-style:italic;">Gazeteci:</span> Doğum oranı yüksek... İtalya'da...</p>

  <p><span style="font-style:italic;">Anne:</span> Çok yüksek.</p>

  <p><span style="font-style:italic;">Gazeteci:</span> İtalya'nın neresinden geldiniz?</p>

  <p><span style="font-style:italic;">Baba:</span> Po vadisinden.</p>

  <p><span style="font-style:italic;">Gazeteci,</span> haykırır: Harika bir yer...</p>

  <p><span style="font-style:italic;">Baba:</span> Evet, öyle. Biz Po vadisine daha Napolyon döneminde üzüm toplamaya gidermişiz, ailemiz.</p>

  <p>Ernesto gene kaybolur ortadan.</p>

  <p>Öğretmen gelir. Ernesto'nun bulunduğu yere doğru gitmez. Gazatecinin yanma gider. Konuşmazlar.</p>

  <p>Hepsinden daha uzun bu sessizlik sırasında anne <span style="font-style:italic;">La Neva'yı</span> söylemeye başlar, sözsüz... çok alçak sesle... yalnızken olduğu gibi ya da sadece Emilio'yla birlikteyken ve nedensiz bir mutluluk yaşarlarken ve uzun yaz akşamları yaklaşırken...</p>

  <p>Küçük erkek kardeşler ve kız kardeşler sözsüz <span style="font-style:italic;">La Neva</span>'yı duyar duymaz eve gitmişlerdi. Annelerinin <span style="font-style:italic;">La Neva</span>'sini yüksek sesle söylemediğinde bile duyarlardı.</p>

  <p>Önce girişte kenarda durmuşlardı, sonra sessizce mutfağa girmişlerdi. En küçük iki kardeş annelerinin dizlerinin dibine oturmuştu, büyükler öğretmen ve gazetecinin yanında banklara... Anne <span style="font-style:italic;">La Neva</span>'yı -<i>Gençliğinin Rus Irmak havası</i>- söylediğinde erkek ve kız kardeşler onu dinlemek için eve giderlerdi. Annelerinin, çukurlarda yuvarlanacak kadar sarhoş olsa bile kendilerini kovmayacağını bilirlerdi. Bir şeyler olduğunu biliyorlardı, şenlik gibi bir şey ama nedenini bilmiyorlardı.</p>

  <p>O akşam, birdenbire, <span style="font-style:italic;">La</span> Nera'nın sözleri gelmişti annenin aklına, nasıl olduğunu bilmiyordu. Önce şarkı içinde dağınık olarak ve sonra daha sık ve nihayet bütün sözler zincirlenivermişti birbirlerine. O akşam belki de sarhoş olduğundan şarkı söylüyordu anne. Aklına gelen sözler Rusça değildi, bir Kafkasya ağzıyla Yahudi ağzının karışımı bir şeydi... savaş öncesi dönemin ölü çukurlarının, ölülerin bulunduğu dağların havasıyla birlikte...</p>

  <p>Anne daha alçak sesle şarkı söylemeye başlayınca Ernesto İsrail kralından söz etti.</p>

  <p>Biz kahramanız, diyordu kral.</p>

  <p>Bütün insanlar kahramandır.</p>

  <p>Kudüs kralı Davud'un oğludur, der Ernesto. Her şeyin boş olduğunu ve rüzgârın peşinde koşmak olduğunu söyleyen.</p>

  <p>Ernesto bir an duraksar ve konuşur: bizim kralımız.</p>

  <p>Ernesto Jeanne'ın başını koluyla kavrar ve Jeanne gözlerini kapatır.</p>

  <p>Uzun süre Jeanne'a bakar Ernesto ve susar, bu sırada anne yeniden, alçak sesle şarkı söylemeye başlar, sözsüz olarak söyler şarkıyı bu kez.</p>

  <p>Krala göre, der Ernesto yaşamın kusuru bilimdeydi.</p>

  <p>Dayanılmaz acıdan kurtaracak olan kapı</p>

  <p>Dışarısı.</p>

  <p>Ama yok.</p>

  <p>Anne ansızın daha yüksek sesle şarkı söylemeye başlar.</p>

  <p>Ernesto Jeanne'ın yanma uzanmıştır.</p>

  <p>Jeanne ve Ernesto annelerine bakarlar ve büyük bir mutluluk içinde dinlerler onu.</p>

  <p>Daha sonra annenin sesi alçalır ve Ernesto İsrail kralından söz eder.</p>

  <p>Ben, Davud'un oğlu, Kudüs kralı, umudumu yitirdim, diye anlatır Ernesto, Bütün umutlarım acı verdi bana. Kötülük. Kuşku. Belirsizlik ve de ondan önceki kesinlik.</p>

  <p>Veba salgınları. Veba salgınlarına lanet ettim.</p>

  <p>Hiçbir yaran olmayan Tanrı arayışı.</p>

  <p>Açlık. Sefalet ve açlık.</p>

  <p>Savaşlar. Savaşlara lanet ettim.</p>

  <p>Yaşamın törenine.</p>

  <p>Bütün yanlışlara.</p>

  <p>Yalan ve kötülüğe, şüpheye lanet ettim</p>

  <p>Şiirlere ve şarkılara</p>

  <p>Sessizliğe lanet ettim.</p>

  <p>Ve de şehvete. Ve de cinayete.</p>

  <p>Ernesto durur. Tekrar annenin şarkısı başlar. Ernesto gene dinler. Ama gene İsrail kralları döneminin hatıralarına dalar. Jeanne alçak sesle Jeanne'a hitap eder.</p>

  <p>Düşünceye lanet eder, Ernesto. Ve de boş, sonuç vermeyen araştırmalara.</p>

  <p>Rüzgâr.</p>

  <p>Ernesto ağır ağır, zorlukla konuşur. Sadece Jeanne ve annesinin bildiği o durumdadır sanki, mutluluğa çok yakın olduğundan korkutan gülümsemeli uyku durumu.</p>

  <p>Geceye lanet eder, diye devam eder Ernesto.</p>

  <p>Ölüme.</p>

  <p>Köpeklere.</p>

  <p>Anne onlara bakar, Jeanne'a ve ona. <span style="font-style:italic;">La Neva</span> bedeninden çıkmaya devam eder, hassas ve kuvvetli, olağanüstü yumuşak...</p>

  <p>Jeanne ve Ernesto'nun annelerinin gözlerinin önündeki yaşamları ürkütücüdür.</p>

  <p>Çocukluğunu özledi, der Ernesto, çok, çok.</p>

  <p>Ernesto gülmeye başlar ve erkek ve kız kardeşlerine öpücükler gönderir.</p>

  <p>Gene <span style="font-style:italic;">La Neva.</span></p>

  <p>Evi, gittikçe büyüyen bir yarı gölge istila eder. Karanlık bastırır.</p>

  <p>Sevgiyi, der Ernesto, özledi.</p>

  <p>Sevgi, diye yineler Ernesto, yaşamının ötesinde, gücünün ötesinde özlem duydu ona.</p>

  <p>Ona olan sevgiye.</p>

  <p>Sessizlik. Jeanne ve Ernesto gözlerini kapadılar.</p>

  <p>Fırtınalı gökyüzüne, der Ernesto özlem duydu.</p>

  <p>Yaz yağmuruna</p>

  <p>Çocukluğa.</p>

  <p><span style="font-style:italic;">La Neva</span> devam eder, alçak sesle, yavaş ve ağlamaklı bir üslupla.</p>

  <p>Yaşam bitinceye kadar, der Ernesto, ona olan sevgisi.</p>

  <p>Ernesto gözlerini kapatır. Annenin şarkısı daha bir yoğunlaşır.</p>

  <p>Ernesto susar. Yerini <span style="font-style:italic;">La Nevaya</span> bırakır.</p>

  <p>Kimi aşağılayacağını bilmiyordu, kimi öldüreceğini de bilmiyordu, aynı zamanda kimi aşağılamak, öldürmek gerektiğini de biliyordu, der Ernesto.</p>

  <p>Ve sonra, günün birinde, der Ernesto, dayanılmaz şekilde bir taş gibi yaşama arzusu duyar.</p>

  <p>Ölüm ve taş.</p>

  <p>Sessizlik.</p>

  <p>Bir keresinde, der nihayet Ernesto, özlem duymadı.</p>

  <p>Artık hiçbir şeye özlem duymadı.</p>

  <p>Ernesto susar.</p>

  <p>Jeanne Ernesto'nun yanına gider, sarılır ona, gözlerini, ağzını öper, duvarın dibine ve onun yanına uzanır.</p>

  <p>O gece, annenin ağlamaklı, uzun <span style="font-style:italic;">Neva</span>'sı sırasmda Vitry'ye ilk yaz yağmuru düştü. Kent merkezine, ırmağa, bozulan otobana, ağaçlara, patikalara ve çocukların bayırlarına, dünyanın sonunun sefil koltuklarına bir hıçkırık sağnağı gibi kuvvetli ve sık düştü.</p>

  <p>Kimilerine göre Ernesto ölmedi. Genç ve parlak bir matematik profesörü oldu ve daha sonra da bilim adamı. Önce Amerika'ya gitti ve daha sonra dünyadaki büyük bilim merkezlerinin durumuna göre dünyanın aşağı yukarı her yerini dolaştı.</p>

  <p>Dolayısıyla büyük olasılıkla o rahat görünüm tercihiyle, kayıtsızlık arayışıyla sonunda yaşam daha katlanılır oldu onun için.</p>

  <p>Jeanne de kardeşinin gitme karan almasından bir yıl sonra bir daha dönmemek üzere gitmişti. Bu gidişin, onlarm çocukluk dönemlerinin sonunda birlikte ölmek için and içmelerinin bir parçası olduğu tahmin ediliyor. Ve birbirlerine verdikleri bu söz nedeniyle bir daha Fransa'ya, doğdukları o beyaz banliyöye dönmedikleri tahmin ediliyor.</p>

  <p>Baba ve anne Jeanne ve Ernesto'nun gidişinden sonra ölüme terketmişlerdi kendilerini büyük olasılıkla.</p>

  <p>Kız kardeşler ve erkek kardeşler Fransa'nın güneyindeki bir yetimhaneye yerleştirildikten sonra öğretmen de ayrılmıştı Vitry-sur-Seine' den.</p>

  <p>Resmi kaynakların verdiği bilgilere göre öğretmen erkek ve kız kardeşlerin bulunduğu yetimhaneye tayinini istemişti. Ve Vitry'den ayrılmadan önce Vitry Asliye mahkemesine başvurarak çocukların vasiliğine talip olmuştu. Mahkeme bu isteğini kabul etmişti.</p>

  <p><span style="font-style:italic;">1984 yılında Kültür bakanı Jack hangin kişisel desteğiyle</span> Les Enfants (Çocuklar) <span style="font-style:italic;">adlı bir film yaptım.</span></p>

  <p>Çocuklar'î <span style="font-style:italic;">Jean Mascolo ve Jean-Marc Tur ine'le birlikte gerçekleştirdik. Oyuncuları da birlikte seçtik: Tatiana Moukhine, Daniel Gelin, Martine Chevallier, Axel Bogousslavsky, Pierre Arditi, Andre Dussolier. Görüntüleri ise Bruno Nuytten ve ekibi çekmişti.</span></p>

  <p><span style="font-style:italic;">Birkaç yıl boyunca film benim için tarihin olası tek öyküsü olarak kaldı. Ama çoğu zaman terkettiğim bu insanları, bu kişileri düşünüyordum. Ve bir gün Vitry'de filmin çekildiği yerlerden hareketle onlarla ilgili olarak bir şeyler yazdım. Bu kitap birkaç ay boyunca</span> Fırtınalı gökyüzü, Yaz yağmuru <span style="font-style:italic;">adlarını taşıdı.. Sonunda</span> Yaz yağmuru'nu <span style="font-style:italic;">tercih ettim.</span></p>

  <p><span style="font-style:italic;">Bu kitabı yazarken yaklaşık on beş kez gittim Vitry'ye. Hemen hemen her gidişimde kayboldum orada. Vitry korkunç, bulunmaz, anlatılmaz bir banliyö, sevmeye başladım orayı. Edebi olabilme, kesin tanımlama konusunda akla gelebilecek en son yer burası. Dolayısıyla uydurdum. Ama müzikçilerin adını, sokakların adını aynen muhafaza ettim. Ve de milyonları bulan nüfusuyla muazzam banliyö kentinin her yöne doğru yayılması-bunu filmde yansıtamazdım. Ana babanın evini de muhafaza ettim. Ev yandı. Vitry belediyesi kazadan ciddi bir biçimde söz etti. Unutmadan söyleyeyim: Seine ırmağını korudum: o şahane ırmak, her zaman, artık ıssız rıhtımlarıyla birlikte oradadır. Çalılık yandı. Seine kıyısındaki üç şeritli yollar mükemmeldir. Yabancılar kayboldu. Şirket merkezleri konak oldu.</span> Le Monde <span style="font-style:italic;">gazetesi konağı Paris için uygun düşmezdi; Cergy-Pontoise'daki Bofil'den daha büyüktür o. Rıhtımlar ıssız olduğundan geceleri korkar insanlar. Gene unutmadan söyleyeyim: ağacı muhafaza ettim. Bahçeyi çevreleyen çit artık betonarme ve yüksek olduğundan ağacı bütünüyle görmek mümkün değil. Biliyorum, Vitry ye gidip bu betonarme çitin yapılmasını engellemem gerekirdi. Ama bana haber vermediler, ne yapabilirdim... Bundan böyle artık ağacın sadece yaprakları görülebilecek ve böylelikle kimse bakmayacak bu ağaca. Sanıyorum iyi bakılıyor bu ağaca, dalları budandı. Daha da uzadı ve güçlendi. Bir İsrail kralına benziyor.</span></p>

  <p><span style="font-style:italic;">Unutmamam gereken bir şey daha var: çocukların adlarını uydurmadım. Kitapta hiç eksik olmayan aşk hikâyesini de.</span></p>

  <p><span style="font-style:italic;">Ve nihayet şunu da söyleyeyim unutmadan: limanın adı gerçekten Port-â-l'Anglais.</span> 7 <span style="font-style:italic;">nolu devlet karayolunun adı da aynı. Okulun adı gerçekten Blaise Pascal.</span></p>

  <p><span style="font-style:italic;">Yanmış kitabı ben uydurdum.</span></p>

  <p>M.D.</p>
</body>
</html>
