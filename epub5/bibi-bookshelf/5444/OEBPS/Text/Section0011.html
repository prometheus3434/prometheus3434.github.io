<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Ellenium 2.Cilt-Yakut Şovalye</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <div class="calibre1">
    <h2 class="calibre2"><span style="font-size: 1em; line-height: 1.2;"><b>On Birinci Bölüm</b></span><br /></h2>

    <p class="calibre3">ERTESİ SABAH geç saatlere kadar uyudular. Sparhawk gün ağarmadan kalktı ama arkadaşlarını biraz daha dinlenmeleri için uyandırmadı. Uzun zamandır yoldaydılar ve bir önceki gün en kötüsüydü. Güneşin doğuşunu izlemek için çadırlardan biraz uzaklaştı. Gökyüzü açıktı, yıldızlar hâlâ gözüküyordu. Sephrenia’nm önceki akşam söylediklerine rağmen Sparhawk’m içi sıkıntılıydı. Başladıklarında, amaçlarının asil ve adil olması onu nerdeyse her şeyi bir şekilde yeneceklerine inandırmıştı. Oysa, bir önceki günkü olaylar, ona sıkı bir yanılgı içine düşmüş olabileceğini kanıtlıyordu. Solgun genç Kraliçesini tekrar sağlığına kavuşturmak için her şeyi göze alacaktı, hatta kendi hayatını ortaya koyabilirdi ama arkadaşlarmmkini riske atmaya hakkı var mıydı?</p>

    <p class="calibre2">“Sorun ne?” Etrafına bakınmadan Kurik’in sesini tanıdı.</p>

    <p class="calibre3">“Bilmiyorum, Kurik,” diye kabullendi. “Her şey sanki avucum-da kum tutmaya çalışıyormuşum gibi gözüküyor. Bu plan anlamsız, değil mi? Beş yüz yıllık eski hikâyeleri izlemeye çalışmak gerçekten bir tür saçmalık, sen öyle düşünmüyor musun?”</p>

    <p class="calibre3">“Hayır, Sparhawk,” dedi Kurik, “tamamen değil. Güney Pelosia ya da Deira’da iki yüzyıl boyunca elinde bir kürekle koşturup durursun ve Bhelliom’un yanına bile yaklaşamazsm. Biliyor musun, o çiftçi haklıydı. Sıradan insanlara güvenin, Lordum. Bir çok yönden sıradan insanlar asillerden daha bilgedir - hatta Kilise’den bile.” Kurik rahatsızca öksürdü. “Başpiskopos Dolmant’a bu söylediğimi anlatman gerekmiyor,” diye düzeltti.</p>

    <p class="calibre2">“Sırrın emniyette, dostum. Konuşmamız gereken bir şey var.”</p>

    <p class="calibre2">“Ya?”</p>

    <p class="calibre2">“Kalten, Bevier ve Tynian çarpışacak durumda değiller.”</p>

    <p class="calibre2">“Biliyorsun, bu konuda haklı olduğuma inanıyorum.”</p>

    <p class="calibre2"><span style="font-size: 1em; line-height: 1.2;">“Bu kötü bir alışkanlık, Kurik.”</span><br /></p>

    <p class="calibre2">“Aslade de aynı şeyi söyler.”</p>

    <p class="calibre3">“Karın bilge bir kadın. Tamam. Zorluklardan kurtulmaktaki başarımızın bir kısmı zırhlı adamların aramızda bulunması. Çoğu insan Kilise Şövalyeleri’nin yoluna çıkmaz. Sorun şimdi sadece Ulath ve benim kalmam.”</p>

    <p class="calibre2">“Ben de sayabiliyorum, Sparhawk. Ne demek istiyorsun?”</p>

    <p class="calibre2">“Beviefin zırhına girebilir misin?”</p>

    <p class="calibre3">“Rahatlıkla. Gerçi çok rahat olmayabilir ama kayışları ayarlayabilirim. Ama giymeyeceğim.”</p>

    <p class="calibre2">“Sorun nedir? Talim alanında zırh giydin.”</p>

    <p class="calibre3">“Alandaydı. Herkes benim kim olduğumu ve niçin yaptığımı biliyordu. Bu tamamiyle farklı.”</p>

    <p class="calibre2">“Farkı gerçekten görmüyorum, Kurik.”</p>

    <p class="calibre3">“Bu konuda kurallar var, Sparhawk. Sadece şövalyelerin zırh giymeye izni var, ben şövalye değilim.”</p>

    <p class="calibre2">“Bu çok büyük bir fark değil.”</p>

    <p class="calibre2">“Ama fark.”</p>

    <p class="calibre2">“Beni emretmeye zorlayacaksın, değil mi?”</p>

    <p class="calibre2">“Keşke etmesen.”</p>

    <p class="calibre3">“Keşke etmek zorunda kalmasam. Seni inciltmek istemiyorum ama bu sıra dışı bir durum. Sen Bevier’in zırhını giyeceksin, sanırım Berit’i de Kalten’inkine tıkabiliriz. Daha önce benimkini giydi, Kalten ve ben aşağı yukarı aynı ölçülerdeyiz.”</p>

    <p class="calibre2">“O zaman ısrar edeceksin?”</p>

    <p class="calibre3">“Seçeneğim yok. Olaysız bir şekilde Paler’a kadar gitmemiz gerekiyor. Yaralı adamlarım var ve onları riske atmak istemiyorum.”</p>

    <p class="calibre3">“Nedenlerini anlıyorum, Sparhawk. Aptal değilim. Bundan hoşlanmıyorum ama haklısın.”</p>

    <p class="calibre2">“Anlaştığımıza sevindim.”</p>

    <p class="calibre2">“Zorlanarak yaptığımın kesinlikle anlaşılmasını istiyorum.”</p>

    <p class="calibre2">“Bu konuda bir sorun çıkarsa tüm sorumluluğu üstlenirim.”</p>

    <p class="calibre3">“Bu senin hayatta kalacağını kabul ettiğimiz manasına geliyor,” dedi huysuzca Kurik. “Diğerlerim uyandırmamı ister misin?”</p>

    <p class="calibre3">“Hayır, bırak uyusunlar. Dün gece haklıydın. Paler’a gitmemiz iki gün sürecek. Bu bize harcayacak biraz zaman verir.”</p>

    <p class="calibre2">“Süre yüzünden çok rahatsızsın, değil mi, Sparhawk?”</p>

    <p class="calibre3">“Çok fazla kalmadı. Etrafta koşturup yaşlı adamların öykülerini dinleme işi zamanın büyük bölümünü götürecek. On iki şövalyeden bir diğerinin ölme zamanı geliyor ve ölen kılıcını Sephrenia’ya verecek. Bunun onu nasıl zayıflattığını biliyorsun.”</p>

    <p class="calibre3">“O gözüktüğünden çok daha güçlüdür. En azından senin ve benim bir arada taşıyacağımız kadarını taşıyabilir.” Kurik çadırlara doğru bir göz attı. Ateşi yakıp, çaydanlığını kaynatacağım. Genelde erken kalkar.” Kampa doğru geri gitti.</p>

    <p class="calibre3">Yakınlarda nöbet bekleyen Ulath gölgelerin içinden aniden çıktı. “Bu çok ilginç bir sohbetti,” diye gürledi.</p>

    <p class="calibre2">“Dinliyordun demek.”</p>

    <p class="calibre2">“Görüldüğü gibi. Her nedense gece sesler çok uzağa gider.”</p>

    <p class="calibre2">“Onaylamıyorsun değil mi - yani zırhı demek istedim?”</p>

    <p class="calibre3">“Bu benim canımı sıkmaz, Sparhavvk. Biz yukarda, Thalesia’da kurallar konusunda siz aşağıdakilerden çok daha rahatız. Genidian Şövalyeleri’nin büyük bir kısmı, doğrusunu söylemek gerekirse, asil değildir.” Sırıttı, dişleri parlıyordu. “Biz genelde Kral War-gun’un adam akıllı sarhoş olmasını bekleyip unvan verebilsin diye onları sırayla içeri sokarız. Arkadaşlarımın bir kısmı olmayan yerlerin baronları.” Boynunun arkasını oğuşturdu. “Her nedense, bazen bütün bu asalet işinin bir maskaralık olduğunu düşünürüm. İnsan insandır - unvanlı ya da değil. Tanrı’nm bunu umursadığmı sanmam, o zaman niye biz de umursayalım ki?”</p>

    <p class="calibre2">“Böyle konuşarak bir devrim başlatacaksın, Ulath.”</p>

    <p class="calibre3">“Belki de zamanı geldi. Orası ışımaya başladı.” Ulath doğudaki ufku gösterdi.</p>

    <p class="calibre2">“Doğru. Bugün hava iyi olacak gibi.”</p>

    <p class="calibre2">“Bu akşam sor, sana söylerim.”</p>

    <p class="calibre2">“Siz Thalesia’da havayı önceden tahmin etmez misiniz?”</p>

    <p class="calibre3">“Niçin? Bu konuda hiçbir şey yapamazsın. Niye gidip senin şu haritana bir göz atmıyoruz? Gemiler, akıntılar ve düzenli rüzgârlar gibi şeylerden biraz anlarım. Belki Kral Sarak’m nereye indiği konusunda bir tahminde bulunabilirim. Hangi yolu takip ettiğini çıkarabiliriz. Bu işleri biraz daha kolaylaştırır.”</p>

    <p class="calibre3">“Kötü bir fikir değil,” diye onayladı Sparhawk. “En azından soru sormaya nereden başlacağımız hakkında fikirlerimiz olur.” Sparhavvk bir an duraksadı. “Ulath,” dedi ciddice, “Bhelliom ger<span style="font-size: 1em; line-height: 1.2; text-indent: 0px;">çekten söylendiği kadar tehlikeli mi?”</span></p>

    <p class="calibre3">“Daha da çok. Onu Ghwerig yaptı ve o - bir Troll ile kıyaslandığında bile - gerçekten hiç sevimli değildir.”</p>

    <p class="calibre3">“Sen değildir dedin. Değildi demek istemedin mi? Artık ölmüş olması lâzım, değil mi?”</p>

    <p class="calibre3">“Duyduğum kadarıyla ölmedi ve benim bu konuda şüphelerim var. TrolFler hakkında bilmen gereken bir şey var, Sparhawk. Diğer yaratıklar gibi yaşlılıktan ölmezler. Onları öldürmen gerekir. Eğer birisi Ghwerig’i öldürmeyi başarmışsa, bununla övünürdü ve ben de öyküsünü duyardım. Thalesia’da kışın öykü dinlemek dışında yapacak pek bir şey yoktur. Kar diz boyu olur, genelde içerde otururuz. Haydi gidip haritaya bakalım.”</p>

    <p class="calibre3">Çadırlara doğru yürürlerken Sparhawk, Ulath’dan hoşlandığına karar verdi. Koca Genidian Şövalye’si genelde çok sessizdi ama bir kere dostluğunu kazanmayı basardın mı alışılmadık bir içtenlikle konuşurdu ve bu çoğunlukla, Kalten’in abartılı espiri anlayışından daha eğlendiriciydi. Sparhawk’m arkadaşları iyi adamlardı - gerçekten en iyileriydi. Şüphesiz hepsi farklıydı ama bu beklenen tek şeydi. Sonuç her ne olursa olsun onlarla tanışma fırsatı bulmuş olduğu için memnundu.</p>

    <p class="calibre3">Sephrenia ateşin başında durmuş çay içiyordu. İki şövalye yaklaşırken, “Erkencisiniz,” diye belirtti. “Planlar değişti mi? Alelacele gidiyor muyuz?”</p>

    <p class="calibre2">Sparhawk, selamlamak için avcunu öperken “Hemen değil” dedi.</p>

    <p class="calibre3">“Lütfen yine bir sakarlık yapıp çayımı dökme,” diye uyardı Sephrenia.</p>

    <p class="calibre3">“Peki, madam,” dedi. “Bugün beş fersahdan fazla yol almayacağız, bu yüzden bırakın da diğerleri biraz daha uyusunlar. Araba çok hızlı gitmeyecek, hem dün olanlardan sonra karanlıkta dolaşmanın iyi bir fikir olacağını düşünmüyorum. Berit uyandı mı?”</p>

    <p class="calibre2">“Sanırım kımıldandığını duydum.”</p>

    <p class="calibre3">“Ona Kalten’in zırhını, Kurik’e Bevier’inkini giydireceğim. Belki dostane duygular beslemeyen kimselerin gözünü korkutabiliriz.”</p>

    <p class="calibre2">“Siz bütün Elenelerin düşündüğü tek şey bu mu?”</p>

    <p class="calibre3">“İyi bir blöf bazen iyi bir çarpışmadan daha iyidir,” diye ho-rrrurdandı Ulath. “İnsanları kandırmaktan hoşlanırım.”</p>

    <p class="calibre2">“Sen de en az Talen kadar kötüsün.”</p>

    <p class="calibre2"><span style="text-indent: 1em; font-size: 1em; line-height: 1.2;">“Hayır, o kadar değil. Parmaklarım kese kesecek kadar kıvrak değil. Eğer bir adamın kesesindekini istemeye karar verirsem kafasına vurup alırım.”</span></p>

    <p class="calibre2">Sephrenia güldü. “Hergeleler içinde kalmışım.”</p>

    <p class="calibre3">Gün parlak ve güneşli başladı. Gök masmaviydi, tepeleri kaplayan ıslak çimenler yeşil yeşil parlyordu.</p>

    <p class="calibre2">“Kahvaltı hazırlama sırası kimde?” dedi Ulath’a, Sparhawk.</p>

    <p class="calibre2">“Sen de.”</p>

    <p class="calibre2">“Emin misin?”</p>

    <p class="calibre2">“Evet.”</p>

    <p class="calibre3">Diğerlerini de uyandırdılar ve, Sparhawk çantalardan birinden yemek malzemelerini çıkardı.</p>

    <p class="calibre3">Kahvaltıdan sonra Sparhawk ve Ulath yaralı arkadaşlarını Ta-len’in döküntü arabasına yerleştirirlerken Kurik ile Berit yakındaki bir ağaçlıktan yedek mızraklar kestiler.</p>

    <p class="calibre2">“Elimizdekilerin nesi var?” diye Kurik’e sordu Ulath.</p>

    <p class="calibre3">Kurik arabanın kenarlarını sırıklarla desteklemeye çalışırken, “Kırılabilirler,” dedi, “özellikle siz bayların kullanma şeklinden dolayı. Yanımızda yedek olmasının hiçbir zararı yok.”</p>

    <p class="calibre3">“Sparhawk,” dedi yavaşça Talen, “şurada beyaz iş elbiseli insanlar var. Tarlanın kenarındaki çalılığa saklanıyorlar.”</p>

    <p class="calibre2">“Nereli olduklarım söyliyebilir misin?”</p>

    <p class="calibre2">“Kılıçları var,” diye cevapladı Talen.</p>

    <p class="calibre2">“O zaman Zemochlar. Kaç kişiler?”</p>

    <p class="calibre2">“Ben dört tane gördüm.”</p>

    <p class="calibre3">Sparhawk Sephrenia’nm yanma gitti. “Küçük bir grup Zemoch • tarlanın kenarında saklanıyor. Arayıcı’nm adamları saklanır mı?”</p>

    <p class="calibre2">“Hayır. Hemen saldırırlar.”</p>

    <p class="calibre2">“Ben de öyle düşündüm.”</p>

    <p class="calibre2">“Ne yapacaksınız?” diye sordu Kalten.</p>

    <p class="calibre3">“Otha’nm hiçbir adamının bizi izlemesini istemem. Ulath, haydi atlarımıza binelim ve şu insanları biraz kovalıyahm.”</p>

    <p class="calibre2">Ulath sırıttı ve eyerine atladı.</p>

    <p class="calibre2">“Mızrakları istiyor musunuz?” diye sordu Kurik.</p>

    <p class="calibre3">Ulath baltasını kaldırarak homurdandı. “Bu kadar küçük bir iş için istemez.”</p>

    <p class="calibre2">Sparhawk, Faran’ın sırtına tırmandı, kalkanını koluna geçirdi&#160;<span style="font-size: 1em; line-height: 1.2;">ve kılıcını çekti. O ve Ulath göz korkutucu şekilde ilerlemeye başladılar. Birkaç saniye sonra, gizlenen Zemochlar saklandıkları yerden fırladılar ve bağırarak kaçtılar. “Onları biraz koşturalım,” diye önerdi Sparhawk. “Dolaşıp tekrar geri gelmelerini istemem.”</span></p>

    <p class="calibre2">“Doğru,” diye onaylayan Ulath, atını eşkine kaldırdı.</p>

    <p class="calibre3">İki atlı şövalye tarlanın kenarındaki çalılığa daldılar ve geniş bir yarığı geçerek kaçan Zemochları kovaladılar.</p>

    <p class="calibre2">“Niye onları öldürmüyoruz?” diye Sparhawk’a bağırdı Ulath.</p>

    <p class="calibre3">“Gerekli değil,” diye bağırarak cevap verdi Sparhawk. “Sadece dört kişiler, bir tehlike oluşturmuyorlar.”</p>

    <p class="calibre2">“Yumuşuyorsun, Sparhawk.”</p>

    <p class="calibre2">“Gerçekten öyle değil.”</p>

    <p class="calibre2">Yirmi dakika Zemochları kovalayıp atlarını dizginlediler.</p>

    <p class="calibre3">“İyi koşuyorlar, değil mi?” diye kıkırdadı Ulath. “Niye geri dönmüyoruz? Burayı seyretmekten bıktım.”</p>

    <p class="calibre3">Diğerlerine katılıp hep beraber gölün kuzeyine doğru yola çıktılar. Tarlalarda köylülere rastladılar ama Zemochlardan eser yoktu. Ulath ve Kurik önde, yürüyerek ilerlediler.</p>

    <p class="calibre3">“Bu insanların neyin peşinde olduğu konusunda fikri olan var mı?” diye Sparhawk’a sordu Kalten. Sarışın şövalye arabayı sürüyordu, bir eliyle savsakça dizginleri tutuyor, diğerini de yaralı kaburgalarına bastırıyordu.</p>

    <p class="calibre3">“Bence Otha bu adamları savaş meydanına burnunu sokan var mı diye göz kulak olmaları için tutuyor,” diye cevapladı Spar* hawk. “Eğer birisinin ayağı Bhelliom’a takılıp düşerse, kesinlikle bunu bilmek istiyordur.”</p>

    <p class="calibre3">“O zaman başkaları da olabilir. Gözlerinizi açmanın bir zararı olmaz.”</p>

    <p class="calibre3">Gün ilerledikçe güneş ısıtmaya başladı, Sparhawk neredeyse geçen haftanın bulut ve yağmurlarının geri dönmesini dilemeye başlamıştı. Siyah zırhının içinde terleyerek keyifsizce atını sürmeye devam etti.&#160;<span style="text-indent: 1em; font-size: 1em; line-height: 1.2;">O akşam Pelosia sınırından çok uzak olmayan görkemli bir meşe korusunda kamp kurup ertesi sabah erkenden kalktılar. Hudut nöbetçileri onlar için saygıyla kenara kaçıldılar. Öğlen üzeri tepenin zirvesine çıkıp aşağı Pelosia şehri Paler7 a baktılar.&#160;</span><span style="text-indent: 0px; font-size: 1em; line-height: 1.2;">Uzun bir yamaçtan şehre doğru at binerlerken Kurik, “Düşün</span><span style="font-size: 1em; line-height: 1.2; text-indent: 0px;">düğümden daha çabuk geldik,” diye belirtti. “Şu senin haritanın doğru olduğundan emin misin, Sparhawk?”</span></p>

    <p class="calibre3">“Hiçbir harita tamamen doğru değildir. En fazla, gerçeğe yakın tahmin olmasını beklersin.”</p>

    <p class="calibre3">“Bir zamanlar Thalesia’da bir haritacı tanırdım,” dedi Ulath. “Emsat ve Husdal arasındaki arazinin haritasını çıkarmaya başladı. Önce her şeyi dikkatlice adımladı ama bir iki gün sonra kendine iyi bir at alıp tahminler yapmaya başladı. Haritası doğrunun yanma bile uğramıyordu ama herkes onu kullanıyor çünkü hiç kimse yenisini çizme belasını yüklenmek istemiyor.”</p>

    <p class="calibre3">Şehrin güney kapısındaki nöbetçiler kısacık suallerden sonra onları geçirdiler. Sparhawk içlerinden birinden saygın bir hanın ismini ve tarifini aldı. “Talen,” dedi, “ne dersin, kendi başına hanın yolunu bulabilir misin?”</p>

    <p class="calibre2">“Tabii ki. Herhangi bir şehirde her yeri bulabilirim.”</p>

    <p class="calibre3">“İyi. O zaman burada kal ve gözünü güneyden gelen yoldan ayırma. Bakalım Zemochlar hâlâ bizi merak ediyorlar mı.”</p>

    <p class="calibre3">“Sorun yok, Sparhawk.” Talen atını kapının yanma bağladı. Sonra dışarı çıktı ve yolun kenarındaki otların üzerine oturdu.</p>

    <p class="calibre3">Sparhawk ve diğerleri arkalarında takırdayarak gelen arabayla şehrin içine girdiler. Palefın kaldırım taşı sokakları kalabalıktı ama insanlar Kilise’nin Şövalyeleri’ne yol veriyordu; yaklaşık yarım saatte hana ulaştılar. Sparhawk atından inip içeri girdi.</p>

    <p class="calibre3">Hancı Pelosia’ya has uzun, sivri bir şapka giyiyordu, hafif kibirli bir ifadesi vardı.</p>

    <p class="calibre2">“Odan var mı?” diye sordu Sparhawk.</p>

    <p class="calibre2">“Tabii ki. Burası han.”</p>

    <p class="calibre2">Sparhawk bekledi, ifadesi soğuktu.</p>

    <p class="calibre2">“Sorununuz ne,” diye sordu hancı.</p>

    <p class="calibre2">“Cümleni bitirmeni bekliyorum. Sanırım bir şeyi unuttun.”</p>

    <p class="calibre2">Hancı kızardı. “Özür dilerim, Lordum,” diye mırıldandı.</p>

    <p class="calibre3">“Böylesi daha iyi,” dedi Sparhawk. “Üç tane yaralı arkadaşım var. Buralarda bir doktor bulma şansımızı var mı?”</p>

    <p class="calibre2">“Aşağıda, bu sokağın sonunda, Lordum. Dışarda tabelası var.”</p>

    <p class="calibre2">“İyi mi?”</p>

    <p class="calibre3">“Gerçekten bir şey söyleyemeyeceğim. Son zamanlarda hasta olmadım.”</p>

    <p class="calibre3">“Sanırım denemek zorundayız. Ben arkadaşlarımı içeri getireceğim/ sen git doktoru getir.”</p>

    <p class="calibre3">“Geleceğini sanmam, Lordum. Yerinden ayrılmanın statüsüne yakışmadığını düşünüyor. Hasta ve yaralıları ayağına getirtir.”</p>

    <p class="calibre2">“Onu ikna ederim,” dedi Sparhawk.</p>

    <p class="calibre2">Hancı biraz gergin güldü. “Grubunuz kaç kişi, Lordum?”</p>

    <p class="calibre3">“On kişiyiz. Yaralıların içeri girmesine yardım edelim, sonra şu kendini önemli sanan doktorla bir sohbet etmeye gideceğim.”</p>

    <p class="calibre3">Kalten, Tynian ve Bevier’e hana girip odalarına çıkmaları için yardım ettiler. Sonra Sparhawk aşağı inip kararlı bir şekilde sokağın sonuna doğru yürüdü, siyah pelerini arkasında uçuşuyordu.</p>

    <p class="calibre3">Doktorun bulunduğu yer bir manavın üzerinde ikinci kattaydı, dışardan merdivenle giriliyordu. Sparhawk hngırdayarak basamaklardan çıkıp kapıyı çalmadan içeri girdi. Doktor üzerinden dökülen mavi bir cüppe giyen sivri suratlı, ufak bir adamdıx Davetsiz içeri giren siyah zırhlı sert ifadeli adamı görmek için kitabından başını . kaldırdığında gözleri hafifçe dışarı fırladı. “Pardon,” diye itiraz etti.</p>

    <p class="calibre3">Sparhawk buna aldırış etmedi. En iyi yolun olası tartışmaları kesmek olduğuna karar verdi. “Doktor sen misin?” diye sert bir sesle sordu.</p>

    <p class="calibre2">“Benim,” diye cevapladı adam.</p>

    <p class="calibre2">“Benimle geleceksin.” Bu bir rica değildi.</p>

    <p class="calibre2">“Ama &#160;“</p>

    <p class="calibre2">“Ama yok. Senin ilgine ihtiyacı olan üç yaralı arkadaşım var.”</p>

    <p class="calibre2">“Onları getiremez misiniz? Prensip olarak yerimi terk etmem.”</p>

    <p class="calibre3">“Prensipler değişir. İhtiyacın olanları al ve peşime takıl. Sokağın yukarısmdaki handalar.”</p>

    <p class="calibre2">“Bu insafsızlık, Aziz Şövalye.”</p>

    <p class="calibre3">“Bu konuda tartışmayacağız değil mi, komşu?” Sparhawk’m sesi ölümcül derecede sakindi.</p>

    <p class="calibre3">Doktor geri çekildi. “Ah - hayır. Sanmıyorum. Bu durumda bir istisna yapacağım.”</p>

    <p class="calibre2">“Böyle hissedeceğini umuyordum.”</p>

    <p class="calibre3">Doktor hızla ayağa kalktı. “Aletlerimi ve ilaçları alacağım. Ne tip yaralar?”</p>

    <p class="calibre3">“Birinin kaburgaları kırık. Diğerinin içerde bir yerde kanaması var gibi gözüküyor. Üçüncüsü daha çok yorgunluktan kötüleşti.”</p>

    <p class="calibre3">“Yorgunluk kolayca tedavi olur. Arkadaşınızı birkaç gün yatakta bırakın yeter.”</p>

    <p class="calibre2">“Zamanı yok. Onu ayağa dikecek bir şeyler verin.”</p>

    <p class="calibre2">“Bu yaraları nasıl aldılar?”</p>

    <p class="calibre2">“Kilise meselesi,” dedi kısaca Sparhawk.</p>

    <p class="calibre2">“Ben her zaman Kilise’ye hizmet etme arzusuyla doluyumdur.”</p>

    <p class="calibre2">“Bunun beni ne kadar mutlu ettiğini bilemezsin.”</p>

    <p class="calibre3">Sparhawk isteksiz doktora sokağın yukarısındaki hana kadar yolu gösterdi. Doktor muayenesine başladığında Sephrenia’yı bir kenara çekti. “Sepiciyi ziyareti niye sabaha bırakmıyoruz? Aceleye gelmesini istemem. Bilmemiz gereken şeyleri unutabilir.”</p>

    <p class="calibre3">“Doğru,” dedi Sephrenia. “Hem, bu doktorun ne yaptığını bildiğinden emin olmak istiyorum. Bana güvenilmez gözüküyor.”</p>

    <p class="calibre3">“Güvenilir olsa iyi olur. Daha şimdiden, eğer öyle olmazsa ne olacağı konusunda iyi bir fikir sahibi oldu.”</p>

    <p class="calibre2">“Oh, Sparhawk,” dedi azarlarcasına Sephrenia.</p>

    <p class="calibre3">“Bu gerçekten çok basit bir anlaşma, küçük ana. Ya onların iyileşeceğini ya da onun hastalanacağını tamamen anladı. Bu tip bir teşvik elinden gelenin en iyisini yapmasını sağlar.”</p>

    <p class="calibre3">Sparhawk’in fark ettiği gibi Pelosia yemekleri daha çok, haşlanmış lahana, pancar, şalgam üzerine dayalıydı ve sadece biraz tuzlanmış domuzla süslenmişti, ikincisi şüphesiz Sephrenia ve Flüt tarafından kabul edilemezdi. Bu yüzden ikisi çiğ sebze ve haşlanmış yumurtayla karınlarını doyurdular. Kalten ortadaki her şeyi yedi.</p>

    <p class="calibre3">Talen hana vardığında karanlık olmuştu. “Hâlâ bizi takip ediyorlar, Sparhawk,” diye rapor verdi, “artık daha fazlalar. Şehrin tam güneyindeki tepenin üzerinde kırk kişi saydım ve artık atlılar. Tepenin üstünde durup etrafa göz attılar. Sonra geriye ormanın içine çekildiler.”</p>

    <p class="calibre2">“Bu dört taneden çok daha ciddi, değil mi?” dedi Kalten.</p>

    <p class="calibre3">“Gerçekten öyle,” diye Sparhawk katıldı. “Herhangi bir fikrin var mı, Sephrenia?”</p>

    <p class="calibre3">Sephrenia kaşlarını çattı. “Hızlı hareket etmiyorduk,” dedi. “Eğer onlar at sırtmdalarsa fazla güçlük çekmeden bizi yakalayabilirlerdi. Sanırım sadece bizi takip ediyorlar. Azash bizim bilmediğimiz bir şeyi biliyor olabilir. Aylardır seni öldürmeye çalışıyor ama şimdi adamlarını sadece bizi takip etmeleri için yolluyor.”</p>

    <p class="calibre2"><span style="font-size: 1em; line-height: 1.2;">“Taktik değişiklik için herhangi bir neden düşünebilir misin?”</span><br /></p>

    <p class="calibre2">“Bir çok, ama hepsi tahmin.”</p>

    <p class="calibre2">“Şehirden ayrılırken uyanık olmalıyız,” dedi Kalten.</p>

    <p class="calibre3">“İki misli uyanık,” diye ekledi Tynian. “Belki sadece bizi pusuya düşürebilecekleri uygun bir yere gelene dek vakit geçiriyorlardır.”</p>

    <p class="calibre3">“Bu keyifli bir düşünce,” dedi acı acı Kalten. “Şey, sizleri bilmem ama ben yatağa gidiyorum.”</p>

    <p class="calibre3">Ertesi sabah güneş gene çok parlaktı ve gölden serinletici bir rüzgâr esiyordu. Sparhawk örme zırhını, sade tuniğini ve yün tozluklarını giydi. Sonra Sephrenia ile handan Paler’ın kuzey kapısına, Berd isimli adamın tabakhanesine doğru at bindiler. Sokaklardaki insanların çoğu çeşitli aletler taşıyan sıradan işçilermiş gibi gözüküyordu. Sade mavi iş giysileri, uzun sivri şapkalar giyiyorlardı.</p>

    <p class="calibre3">“Acaba ne kadar salakça gözüktüklerini fark ediyorlar mı, diye merak ediyorum,” diye mırıldandı Sparhawk.</p>

    <p class="calibre2">“Hangi şeyler?” diye sordu Sephrenia.</p>

    <p class="calibre2">“Şu şapkalar. Mankafa kepleri gibi.”</p>

    <p class="calibre3">“Cimmuralı saraylıların giydiği ponponlu şapkalardan daha salak gözükmüyor.”</p>

    <p class="calibre2">“Sanırım haklısın.”</p>

    <p class="calibre3">Tabakhane kuzey kapısından biraz uzaktaydı ve iğrenç kokuyordu. Yaklaşırlarken Sephrenia burnunu kıvırdı. “Bu hoş bir sabah olmayacak,” dedi.</p>

    <p class="calibre3">“Elimden geldiği kadar kısa kesmeye çalışacağım,” diye söz verdi Sparhawk.</p>

    <p class="calibre3">Sepici iri yapılı, üzerinde koyu kahverengi lekeler bulunan brandadan iş önlüğü giyen dazlak bir adamdı. Sparhawk ve Sephrenia atlarıyla içeri girdiklerinde uzun saplı bir kürekle bir kabı karıştırıyordu. “Hemen sizinle ilgileneceğim,” dedi. Sesi sanki çatıya dökülen çakıl gibi çıkıyordu. Dikkatle kaba bakarak bir iki saniye daha karıştırdı. Sonra küreği bir kenara bırakıp elini önlüğüne silerek onlara doğru geldi. “Size nasıl yardımcı olabilirim?” diye sordu.</p>

    <p class="calibre3">Sparhawk atından indi, Sephrenia’ya beyaz kısrağından inmesi için yardım etti. “Aşağıda Lamorkand’da Wat isimli bir çiftçiyle konuşuyorduk,” dedi sepiciye. “Yardım edebileceğinizi söyledi.”</p>

    <p class="calibre2">“Yaşlı Wat mı?” Sepici güldü. “O hâlâ hayatta mı?”</p>

    <p class="calibre2">“Üç gün önce hayattaydı. Sen Bert’sin, değil mi?”</p>

    <p class="calibre2"><span style="font-size: 1em; line-height: 1.2;">“O benim, Lordum, ihtiyacınız olan yardım nedir?”</span><br /></p>

    <p class="calibre3">“Etrafta dolaşıp yıllar önce buralarda olan büyük savaşla ilgili öyküler bilen insanlarla konuşuyoruz. Thalesia’da savaş sırasındaki kralla uzaktan akraba olan bazı dostlarımız var. Kemikleri vatanına geri götürmek için nerede gömülü olduğunu bulmak istiyorlar.”</p>

    <p class="calibre3">“Buradaki çarpışmalarda bulunan hiçbir kral duymadım,” dedi Bert. “Bu olmadığı manasına gelmiyor. Kralların sıradan insanlara kendilerini takdim ederek etrafta dolaşmalarını hayal edemiyorum.”</p>

    <p class="calibre2">“O zaman daha yukarıda savaşlar oldu mu?” dedi Sparhawk.</p>

    <p class="calibre3">“Onlara tam olarak savaş diyip diyemeyeceğimi bilmiyorum -daha çok çatışma diyebilirsiniz. Orada ordular alay ve taburlar halinde hatlarını düzenlemişlerdi. Bildiğiniz gibi, esas savaş aşağıda gölün güney ucunda oldu, Lordum. Burada olanlar daha çok küçük gruplardı - önceleri daha çok Pelosialılar daha sonra da Thalesialılar yavaş yavaş ortaya çıkmaya başladılar. Otha’nın Zemochları kendi devriyelerini çıkardılar ve gruplar halinde küçük çarpışmalar oldu ama gerçekten savaş diyebileceğiniz bir şey yoktu. Burdan çok uzak olmayan birkaç çatışma vardı ama Thalesialıların karıştıkları sanmıyorum. Onların çarpışmalarının çoğu Venne Gölü etrafında ve hatta Ghasek kadar kuzeyde oldu.” Birden parmaklarını şaklattı. “Gerçekten konuşmanız gereken kişi işte o,” dedi. “Neden hemen hatırlayamadığımı bilemiyorum.”</p>

    <p class="calibre2">“Ne?”</p>

    <p class="calibre3">“Tabii. Şu Ghasek Kontu, Cammoria’da bir üniversiteye gidip tarih ve o tip şeyler okudu. Her neyse, okuduğu bütün kitaplar savaş hakkındaydı, gölün güney ucunda olanlar üzerine odaklanmıştı. Her neyse, okumasını bitirdiğinde, evine geri döndü ve karşısına çıkan bütün eski öyküleri toplamaya başladı. Hepsini de yazdı. Yıllardır bunu yapıyor. Sanırım şimdiye kadar kuzey Pelosia’daki neredeyse bütün öyküleri toplamıştır. Buraya bile geldi, benimle konuştu, Ghasek’ten burası oldukça uzak mesafe. Bana oradaki üniversede öğretilenlerin içindeki çok büyük boşlukları doldurmaya çalıştığını söyledi. Evet, sör, Ghasek Kontu’yla konuşmaya gidin. Pelosia’da aradığınız kral hakkında bir şey bilen birisi varsa, kont onu bulmuş ve bir kenara yazmıştır.”</p>

    <p class="calibre2">“Dostum,” dedi sıcakça Sparhawk, “sanırım problemimizi bi<span style="font-size: 1em; line-height: 1.2;">zim için çözdün. Bu Kontu nasıl bulacağız?”</span></p>

    <p class="calibre3">“En iyisi Venne Gölü yolunu kullanmak. Venne şehri, gölün kuzey ucundadır. Sonra oradan da kuzeye gidersiniz. Gerçekten çok kötü bir yoldur ama geçilebilir - özellikle yılın bu zamanında. Ghasek gerçek bir şehir değildir. İşin gerçeği sadece Kontun arazisidir. Etrafında birkaç köy var - çoğu Kontun kendisine ait - ama oradaki herkes size evi gösterebilir - daha çok bir saray ya da belki bir kale. Ben birkaç sefer yanından geçtim. Kasvetli görülen bir yer ama hiç içine girmedim.” Zayıf bir kahkahayla güldü. “Ben ve kont, biz tam olarak aynı ortamdan değiliz, anlarsınız.”</p>

    <p class="calibre3">“Çok iyi anladım,” dedi Sparhawk. Birkaç madeni para çıkardı. “Çalıştığın yer çok sıcak, Bert.”</p>

    <p class="calibre2">“Kesinlikle öyle, Lordum.”</p>

    <p class="calibre3">“Akşam işin bitince niye gidip kendine içecek soğuk bir şeyler almıyorsun ki?” diyip sepiciye paralan Verdi.</p>

    <p class="calibre2">“Şey, teşekkür ederim, Lordum. Çok cömertsiniz.”</p>

    <p class="calibre3">“Ben teşekkür ederim, Bert. Beni aylarca sürecek bir yolculuktan kurtardın.” Sparhawk Sephrenia’ya atma binmesi için yardım etti, sonra o da atına atladı. Giderlerken sepiciye elveda niyetine, “Sana hayal edemeyeceğin kadar minnettarım, Bert,” dedi.</p>

    <p class="calibre3">O ve Sephrenia şehre doğru at binerlerken Sparhawk, “Şimdi işler iyileşti, değil mi?” dedi.</p>

    <p class="calibre2">“Sana öyle olacağını söylemiştim,” diye hatırlattı Sephrenia.</p>

    <p class="calibre3">“Evet, işin doğrusu, söyledin. Bir an bile senden şüphe etmemem lazımdı, küçük ana.”</p>

    <p class="calibre2">“Şüphelerin doğal, Sparhawk. O zaman, Ghasek’e gidiyoruz.”</p>

    <p class="calibre2">“Tabii ki.”</p>

    <p class="calibre3">“Ama yarma kadar beklesek iyi olur. Şu doktor arkadaşlarımızın hiçbirinin tehlikede olmadığını söyledi ama bir günlük istirahat onlara daha iyi gelecek.”</p>

    <p class="calibre2">“At binebilecekler mi?”</p>

    <p class="calibre2">“Yavaş yavaş ama ilerledikçe kuvvetleneceklerdir.”</p>

    <p class="calibre2">“Tamam. O zaman yarın sabah erkenden gidiyoruz.”</p>

    <p class="calibre3">Sparhawk Bert’in söylediklerini tekrarladığında diğerlerinin neşesi yerine geldi.</p>

    <p class="calibre3">“Her şey olumlu gözükmeye başladı,” diye homurdandı Ulath, “ve kolay şeyler beni gerginleştirir.”</p>

    <p class="calibre3">“Kötümser olma,” dedi Tynian. “Olayları iyi taraflarından görmeye çalış.”</p>

    <p class="calibre3">“Ben daha çok en kötüsünü beklerim. Bu şekilde, eğer işler yolunda giderse zevkle şaşırırım.”</p>

    <p class="calibre3">“O zaman benden arabadan kurtulmamı isteyeceksin?” dedi Sparhawk’a Talen.</p>

    <p class="calibre3">“Hayır. İyisi mi onu güvenlik için yanımıza alalım. Üçünden biri kötüleşirse işimize yarayabilir.”</p>

    <p class="calibre3">“Ben gerekli şeyleri kontrol etmeye gidiyorum, Sparhawk,” dedi Kurik. “Pazarı olan bir şehre tekrar rastlamamız epey zaman alabilir. Paraya ihtiyacım var.”</p>

    <p class="calibre2">Bu bile Sparhawk’in neşesini bozmadı.</p>

    <p class="calibre2">Günün kalanını sakince geçirip akşam erkenden yattılar.</p>

    <p class="calibre3">Sparhawk yatağında karanlığa bakarak uzanıyordu. Her şey iyi gidecekti, artık bundan emindi. Ghasek uzaktaydı ama eğer Bert Kontun araştırmalarının titizliği konusunda haklıysa, kont onlara gereken cevabı verecekti. Sonra geriye kalan tek şey Sarak’m gömülü olduğu yere gitmek ve tacı geri almak olacaktı. Sonra Bhelli-omla beraber ümitle Cimmura’ya dönecekler ve -“</p>

    <p class="calibre2">Kapı hafifçe vuruldu. Açmak için kalktı.</p>

    <p class="calibre3">Gelen Sephrenia idi. Yüzü kül rengiydi ve göz yaşları çenesinden aşağı seller gibi akıyordu. “Lütfen, benimle gel, Sparhawk,” dedi. “Artık onlarla tek başıma yüzleşemeyeceğim.”</p>

    <p class="calibre2">“Kimlerle yüzleşeceksin?”</p>

    <p class="calibre3">“Sadece benimle gel. Hatalı olduğumu umuyorum ama korkarım değilim.” Koridorda Sparhawk’in önünden ilerleyip Flüt ile paylaştıkları odanın kapısını açtı. Sparhawk bir kere daha bildik mezarlık kokusunu aldı. Flüt yatağın üzerinde oturmuştu, minik yüzü ciddiydi ama gözlerinde korku yoktu. Siyah zırhlı gölgemsi figüre bakıyordu. Sonra figür döndü ve Sparhawk yara izli yüzü gördü. “Olven,” dedi sıkıntılı bir sesle.</p>

    <p class="calibre3">Sör Olven’in hayaleti cevap vermedi ama sadece üzerindeki kılıcıyla kollarını uzattı.</p>

    <p class="calibre2">Sephrenia kılıcı almak için ileri adım atarken açıkça ağlıyordu.</p>

    <p class="calibre2">Hayalet, Sparhawk’a bakıp selamlar gibi bir elini kaldırdı.</p>

    <p class="calibre2">Ve sonra kayboldu.</p>

    <div class="mbppagebreak" id="calibre_pb_2"></div>
  </div>
</body>
</html>
