<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Ellenium 2.Cilt-Yakut Şovalye</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <div class="calibre1">
    <h2 class="calibre2"><span style="font-size: 1em; line-height: 1.2;"><b>On Altıncı Bölüm</b></span><br /></h2>

    <p class="calibre3">ZIRHLARINI ÇIKARDILAR ve Occuda’nm bulduğu iş önlüklerini giyip, çalışmaya başladılar. Kurik’in yönetiminde çalışarak ahırın arka duvarının bir bölümünü yıktılar. Occuda büyük bir tekne harç karıştırdı. Dönen merdivenlerden kulenin tepesindeki kapıya taş taşımaya başladılar.</p>

    <p class="calibre3">“Beyler, başlamadan önce,” dedi Sephrenia, “onu görmem gerekecek.”</p>

    <p class="calibre3">“Bundan emin misin?” diye sordu Kalten. “Biliyorsun, hâlâ tehlikeli olabilir.”</p>

    <p class="calibre3">“Ben de bunu öğrenmek istiyorum. Güçsüz olduğundan kuşkum yok ama iyisi mi emin olalım.”</p>

    <p class="calibre3">“Ben de son bir defa onun yüzünü görmek istiyorum,” diye ekledi Kont Ghasek. “Bir zamanlar onu sevdim.”</p>

    <p class="calibre3">Basamakları çıktılar, Kurik kapıdaki koca zinciri çelik bir kolla kaldırdı. Sonra Kont başka bir anahtar çıkardı ve kilidi açtı.</p>

    <p class="calibre2">Bevier kılıcını çekti.</p>

    <p class="calibre2">“Bu gerçekten gerekli mi?” diye sordu Tynian.</p>

    <p class="calibre2">“Belki,” diye soğukça cevapladı Bevier.</p>

    <p class="calibre2">“Tamam, Lordum,” dedi Konta, Sephrenia, “kapıyı açın.”</p>

    <p class="calibre3">Leydi Bellina tam kenarda duruyordu. Müthiş bir şekilde çarpılmış olan yüzü buruş buruş, boynu kırış kırıştı. Birbirine dolanmış saçlarında beyazlar vardı ve çıplak vücudundan hoş olmayan kıvrımlar sarkmıştı. Gözleri çılgınca bakıyordu, nefret dolu bir hırıltıyla dudaklarım sivri dişlerinin üstünden geri çekti.</p>

    <p class="calibre3">“Bellina,” diye üzgün bir sesle başladı Kont, ama kadın ona tıslayıp parmaklarını pençe gibi uzatarak ileri atıldı.</p>

    <p class="calibre3">Sephrenia parmağıyla işaret ederek tek bir kelime söyledi ve Bellina sıkı bir yumruk yemiş gibi geriye sendeledi. Düş kırıklığıy<span style="font-size: 1em; line-height: 1.2; text-indent: 0px;">la uluyup tekrar saldırmaya çalıştı ama hiçbirinin göremediği bir duvarı pençeleyerek, birden durdu.</span></p>

    <p class="calibre3">“Tekrar kapatın, Lordum,” diye üzüntüyle talimat verdi Sephrenia. “Yeteri kadar gördüm.”</p>

    <p class="calibre3">“Ben de,” diye cevapladı Kont, kapıyı kapatırken tıkanmış bir ses ve yaş dolu gözlerle. “Artık ümitsizce çıldırmış, değil mi?”</p>

    <p class="calibre3">“Tamamen. Şüphesiz Chyrellos’daki evden ayrıldığından beri çıldırmış durumda ama artık tamamen gitti. Artık kendinden başka hiç kimse için tehlike değil.” Sephrenia’nm sesi acıma doluydu. “O odada ayna yok değil mi?”</p>

    <p class="calibre2">“Hayır. Tehlikeli mi?”</p>

    <p class="calibre3">“Tam değil, ama en azından kendi görüntüsünden korunucak. Bu çok zalimce olabilir.” Düşüncelice durdu. “Fark ettiğim kadarıyla burada sık rastlanan bazı yabani otlar var. Sakinleştirici etkileri vardır. Occuda ile konuşup yemeğine koyması için talimat vereceğim. Onu iyileştirmezler amâ kendini yaralamasını engellemeleri mümkün. Kapıyı kilitleyin, Lordum. Siz baylar yapılması gerekeni yaparken ben içeride olacağım. Bitirdiğinizde bana haber verin.” Flüt ve Talen o kaleye dönerken arkasına takıldılar.</p>

    <p class="calibre2">“Orada dur, genç adam,” dedi oğluna Kurik.</p>

    <p class="calibre2">““Yine ne var?” dedi Talen.</p>

    <p class="calibre2">“Sen burada kalıyorsun.”</p>

    <p class="calibre2">“Kurik, tuğla örmek hakkında hiçbir şey bilmiyorum.”</p>

    <p class="calibre2">“Taş taşırken o kadar çok şey bilmen gerekmiyor.”</p>

    <p class="calibre2">“Ciddi olamazsın.”</p>

    <p class="calibre3">Kurik kemerine uzandı ve Talen hızla ahırın arkasındaki taş yığınına gitti.</p>

    <p class="calibre3">“İyi bir çocuk,” diye belirtti Ulath. “Gerçeği nerdeyse anında kapıyor.”</p>

    <p class="calibre3">Bevier çalışırken en ön sırada olmak için ısrar etti. Genç Cyrinic taşları neredeyse çılgınca örüyordu.</p>

    <p class="calibre3">“Onları aynı seviyede tut,” diye bağırdı Kurik. “Bu devamlı kalacak bir yapı, bu yüzden işi ustaya yakışır bir şekilde yapalım.”</p>

    <p class="calibre2">Sparhawk ona aldırmayarak güldü.</p>

    <p class="calibre2">“Eğlenceli bir şey mi var, Lordum?” diye soğukça sordu Kurik.</p>

    <p class="calibre2">“Hayır. Sadece bir şey hatırladım, hepsi bu.”</p>

    <p class="calibre2">“Onu bizimle paylaşman gerekecek. Orada öyle durma, Spar<span style="font-size: 1em; line-height: 1.2;">hawk. Talen’e taşları taşıması için yardım et.”</span></p>

    <p class="calibre3">Kule, kalenin tahkimatının bir parçası olduğundan kapının içine yerleştirildiği boşluk oldukça kalındı. Kontun kız kardeşi içerde delice çığlıklar atıp, kapatıkları kapıyı vahşice yumruklarken kapıya bitişik bir duvar daha yaptılar. Sonra birincinin üzerine sıkıca dayanan bir duvar daha ördüler. Öğlene doğru Sparhawk, Sephrenia’ya bittiğini söylemeye gitti.</p>

    <p class="calibre3">“İyi,” dedi Sephrenia. İkisi avluya geri geldiler. Yağmur kesilmiş gökyüzü açılmaya başlamıştı. Sparhawk bunu iyi bir işaret olarak aldı. Sephrenia’yi kulenin etrafını yarım dönerek çıkan merdi velere götürdü.</p>

    <p class="calibre3">“Çok güzel, baylar,” diye seslendi Sephrenia, inşa ettikleri duvarın üzerine son rötuşları yapan diğerlerine. “Şimdi buraya gelin. Yapmam gereken son bir şey daha var.”</p>

    <p class="calibre3">Hep beraber aşağı indiler ve küçük kadın yukarı çıktı. Styricçe konuşmaya başladı. Büyüyü bıraktığında yeni yapılmış duvar bir an için parıldamış gibi gözüktü. Sonra parıltı kayboldu. Sephrenia aşağı indi. “Tamam,” dedi, “şimdi basamakları yıkabilirsiniz.”</p>

    <p class="calibre2">“Ne yaptın?” diye merakla sordu Kalten.</p>

    <p class="calibre3">Sephrenia gülümsedi. “Yaptığınız iş düşündüğünüzden daha iyi oldu, bir tanem,” dedi. “İnşa ettiğiniz duvardan artık içeri asla girilemez. Şu ozan ya da hizmetkârlar yaşlanıp saçları beyazlayana kadar balyozlarla ona vursalar da bir parça bile zarar veremezler.”</p>

    <p class="calibre3">Basamaklardan yukarı çıkan Kurik yana eğildi ve aşağı baktı. “Harç tamamen kuru,” diye bildirdi. “Bu genelde günler sürer.”</p>

    <p class="calibre3">Sephrenia kulenin zeminindeki kapıyı gösterdi. “Bunu bitirdiğinizde bana haber verin. Dışarısı biraz soğuk ve rutubetli. Sanırım içeri sıcağa gideceğim.”</p>

    <p class="calibre3">Kurik geçici işçi takımına nasıl çalışacaklarını öğretirken, kız kardeşinin diri diri gömülme zorunluluğuna daha da üzülen Kont ona eşlik etmeye çoktan hazırdı.</p>

    <p class="calibre3">Artık duvar olan kapıdan aşağıya inen taş basamakları yıkmak ve alt kapıyı örmek günün geri kalanının çoğunu aldı. Sonra Sephrenia dışarı çıktı, büyüyü tekrar etti ve gerisin geri kaleye girdi.</p>

    <p class="calibre3">Sparhawk ve diğerleri kulenin bulunduğu kanadın yanındaki mutfağa geçtiler.</p>

    <p class="calibre2">Kurik iç merdivenlere açılan küçük kapıyı inceledi.</p>

    <p class="calibre2"><span style="font-size: 1em; line-height: 1.2;">“Evet?” diye Sparhawk sordu.</span><br /></p>

    <p class="calibre2">“Aceleye getirme, Sparhawk.”</p>

    <p class="calibre2">“Geç oluyor, Kurik.”</p>

    <p class="calibre3">“Bunu sen yapmak ister misin?” <span class="italic">Sparhawk ağzını kapattı ve Talen sıvışırken bir kelime bile söylemeden izledi. Çocuk yorgun gözüküyordu ve Kurik sıkı bir iş dağıtımcısıydı. Sparhawk’da yeri geldiğinde öyleydi.</span></p>

    <p class="calibre3">Kurik, Occuda’ya birkaç dakika danıştı, sonra harç lekeli grubuna baktı. “Yeni bir iş öğrenme zamanı geldi, baylar,” dedi. “Şimdi marangoz olacaksınız. Bu kapıdan bir porselen dolabı yapacağız. Menteşeler hâlâ çalışacak ve ben gizli bir mandal yapabilirim. Kapı tamamen örtülecek.” Yukarıdan gelen boğuk sesleri dinlemek için başmı kaldırıp bir an düşündü. “Sanınm biraz yorgana ihtiyacım olacak, Occuda,” dedi düşüncelice. “Gürültü buradan duyulmasın diye onları kapının diğer tarafına çakacağım.”</p>

    <p class="calibre3">“İyi fikir,” diye onayladı Occuda. “Başka hizmetkârlar olmadığından burada oldukça çok zaman geçireceğim ve çığlıklar sinirlerimi bozabilir.”</p>

    <p class="calibre3">“Bunu yapmamızın tek sebebi bu değil ama tamam. Çok iyi, baylar, haydi çalışmaya.” Kurik sırıttı. “Daha sizi işe yarar adamlar haline sokmadım,” dedi.</p>

    <p class="calibre3">Bitirdiklerinde porselen dolabı güzel olmuştu. Kurik oldukça bol boyayla rengini koyulaştırdı sonra geri çekildi ve yeni mobilyayı eleştirircesine inceledi. “Boya kuruduktan sonra birkaç kez cilala,” dedi Occuda’ya/ “ve sonra ötesini berisini zedele. Birkaç yerini çiziktirir, köşelere toz serpiştirirsen de iyi olur. Hiç kimse bir ya da birkaç yüzyıldır burada olmadığını anlamayacaktır.”</p>

    <p class="calibre3">“Çok iyi bir adamın var, Sparhawk,” diye belirtti Ulath. “Onu satmayı düşünür müsün?”</p>

    <p class="calibre3">“Karısı beni öldürür,” diye cevapladı Sparhawk. “Hem, biz Ele-nia’da insanları satmayız.”</p>

    <p class="calibre2">“Elenia’da değiliz.”</p>

    <p class="calibre2">“Niye oturma odasına geri dönmüyoruz?”</p>

    <p class="calibre3">“Daha değil, Aziz Şövalyeler,” dedi sertçe Kurik. “Önce yerdeki talaşları temizleyecek sonra da aletleri yerlerine koyacaksınız.”</p>

    <p class="calibre2">Sparhawk iç çekti ve süpürge aramaya gitti.</p>

    <p class="calibre2">Mutfağı temizledikten sonra üzerlerindeki harç ve talaşları te<span style="font-size: 1em; line-height: 1.2;">mizlediler. Tunik ve taytlarını giyip, Sephrenia ile Kontu derin sohbete dalmış buldukları kubbe tavanlı odaya geri döndüler. Flüt ve Talen yakınlarında oturuyorlardı. Talen, küçük kıza dama oynamayı öğretiyordu.</span></p>

    <p class="calibre3">“Şimdi çok daha cici gözüküyorsunuz,” dedi onaylarcasma Sephrenia. “Avluda gerçekten çok kirliydiniz.”</p>

    <p class="calibre3">“Üzerin çamurlanmadan taş veya tuğladan duvar öremezsin.” Kurik omuz silkti.</p>

    <p class="calibre2">“Galiba elim su topladı,” dedi Kalten, avcuna bakarak.</p>

    <p class="calibre3">“Bu şövalye olduğundan beri yaptığı ilk dürüst iş,” dedi Konta Kurik. “Biraz eğitimle iyi bir marangoz olabilir ama korkarım geri kalanının alması gereken çok uzun bir yol var.”</p>

    <p class="calibre2">“Mutfaktaki kapıyı nasıl gizlediniz?” diye sordu Kont.</p>

    <p class="calibre3">“Üzerine bir porselen dolabı yaptık, Lordum. Occuda eski gözükmesi için birkaç şey daha yapacak ve sonra içini kap kaçakla dolduracak. Arkasını kız kardeşinizin çığlıklarını boğmak için yorganla kapladık.”</p>

    <p class="calibre2">“Hâlâ yapıyor mu?” Kont iç çekti.</p>

    <p class="calibre3">“Bu yıllar geçse de azalmayacak, Lordum,” dedi Sephrenia. “Korkarım öleceği güne kadar çığlıklar atacak. Durduğunda, bu işin bittiğini anlayacaksınız.”</p>

    <p class="calibre3">“Occuda bize yiyecek bir şeyler ayarlıyor,” dedi Konta Sparhawk. “Bu biraz vakit alır, derlediğiniz kayıtlara bir göz atmak için kötü bir zaman olmasa gerek.”</p>

    <p class="calibre3">“Harika bir fikir, Sor Sparhawk,” diyen Kont, iskemlesinden kalktı. “Bize izin verir misiniz, Madam?”</p>

    <p class="calibre2">“Tabii ki.”</p>

    <p class="calibre2">“Belki bize katılmak istersiniz?”</p>

    <p class="calibre3">Sephrenia güldü. “Ah, hayır, Lordum. Kütüphanede bir işe yaramam.”</p>

    <p class="calibre3">“Sephrenia okumaz,” diye açıkladı Sparhawk. “Sanırım, diniyle ilgili bir şey.”</p>

    <p class="calibre3">“Hayır,” dedi Sephrenia. “Bunun dille bir ilgisi var, bir tanem. Elene düşünme alışkanlığına kapılmak istemiyorum. Büyük bir hızla Styricçe düşünmem - ve konuşmam - gerektiğinde engelleyici olabilir.”</p>

    <p class="calibre2">“Bevier, Ulath, niye Kont ve benimle gelmiyorsunuz?” diye&nbsp;<span style="font-size: 1em; line-height: 1.2;">önerdi Sparhawk. “Bize gereken öyküyü saptaması için bazı ayrıntılarda yardımcı olabilirsiniz.”</span></p>

    <p class="calibre3">Basamaklardan yukarı çıktılar ve odayı terk ettiler. Batı kanadında bir kapıya ulaşana kadar, Kontu kalenin tozlu koridorlarında takip ettiler. Kont kapıyı açtı ve onları karanlık bir odaya soktu. Geniş bir masayı el yordamıyla araştırdı, bir mum aldı ve onu yanan meşaleden yakmak için koridora çıktı.</p>

    <p class="calibre3">Oda büyük değildi ve kitaplarla tıka basa doluydu. Yerden tavana kadar yükselen raflarda ve yığınlar halinde köşelerde duruyorlardı.</p>

    <p class="calibre2">“İyi okuyorsunuz, Lordum,” dedi Bevier.</p>

    <p class="calibre3">“Bilginlerin yaptığı budur, Sör Bevier. Buradaki toprak fakir -ağaç yetiştirmek dışında - ve ağaç yetiştirmek medeni bir adam için tatmin edici bir faaliyet değil.” Sevecen bir şekilde etrafına bakındı. “Bunlar benim arkadaşlarım,” dedi. “Korkarım onların arkadaşlıklarına daha önce hiç olmadığı kadar çok ihtiyacım olacak. Bir daha bu evi terk edemeyeceğim. Kız kardeşime muhafızlık etmek için burada kalmam gerekecek.”</p>

    <p class="calibre3">“Delirenler genelde fazla yaşamazlar, Lordum/’ diye onu temin etti Ulath. “Bir kere çıldırdılar mı, kendilerini ihmal etmeye başlarlar. Bir kış mevsiminde deliren bir kuzenim vardı. Bahara gitmişti.”</p>

    <p class="calibre3">“Sevdiğin birinin ölmesini ummak acı dolu bir şey, Sör Ulath ama Tanrım bana yardım et çünkü öyle umduğumu fark ettim.” Kont elini masasının üzerinde yığılı otuz santim kadar kaim, ciltsiz kâğıdın üzerine koydu. “Hayatımın eseri, baylar.” Oturdu. “Artık işe başlayalım. Tam olarak ne arıyorsunuz?”</p>

    <p class="calibre3">“Thalesia kralı Sarak’m mezarını,” dedi Ulath. “Lamorkand’da-ki savaş meydanına ulaşamadı bu yüzden burada Pelosi’da ya da Deira’da bir küçük çarpışmada öldüğünü var sayıyoruz - tabii ki gemisi denizde kaybolmadıysa.”</p>

    <p class="calibre3">Sparhawk bunu hiç düşünmemişti. Bhelliom’un Thalesia Boğa-zı’nda ya da Pelos Denizi’nin dibinde yattığı fikri tüylerini diken diken etti.</p>

    <p class="calibre3">“Biraz daha ayrıntılara inebilir misiniz?” diye sordu Kont. “Kralın gideceği yer gölün hangi yakasıydı? Kayıtlarımı düzenleyebilmek için bölge bölge ayırdım.”</p>

    <p class="calibre2">“Büyük ihtimalle, Kral Sarak doğu yakasına gitmekteydi,” diye&nbsp;<span style="font-size: 1em; line-height: 1.2;">cevapladı Bevier. “Orası Thalesia ordusunun Zemochlarla karşılaştığı yerdi.”</span></p>

    <p class="calibre2">“Geminin nerede karaya yanaştığı hakkında bir ipucu var mı?”</p>

    <p class="calibre3">“Benim bildiğim kadarıyla yok,” diye kabul etti Ulath. “Birkaç tahmin yürüttüm ama yüz fersah kadar uzaklıkta olabilirler. Sarak kuzey yakasındaki bir limana gitmiş olabilir ama Thalesia gemileri bunu yapmazlar. Bizim bazı yerlerde korsan olarak ünümüz vardır, Sarak sıkıcı sorulardan uzak durmak isteyip pruvasını boş bir kumsala çevirmiştir.”</p>

    <p class="calibre3">“Bu işi biraz daha zorlaştırır,” dedi Kont Ghasek. “Eğer nerede karaya çıktığını bilseydim hangi bölgeden geçebileceğini bilecektim. Thalesia efsanelerinde Kralı tanıtan bir açıklama var mı?”</p>

    <p class="calibre3">“Çok ayrıntılı değil,” diye Ulath cevapladı, “sadece iki metre on santim boyunda olduğunu biliyoruz.”</p>

    <p class="calibre3">“Bu biraz yardım eder. Yerel insanlar büyük ihtimalle ismini bilemeyeceklerdir ama o yapıda bir adam hatırlanacaktır.” El yazmalarını karıştırmaya başladı. “Deira’nm kuzey sahilinde karaya çıkmış olma ihtimali var mı?”</p>

    <p class="calibre3">“Mümkün ama beklenmez,” dedi Ulath. “O zamanlar Thalesia ve Deira arasındaki ilişkiler gergindi. Sarak kendini yakalatacak bir konuma sokmak istemezdi.”</p>

    <p class="calibre3">“O zaman Apalia limanı etrafından başlayalım. Randera Gö-lü’nün doğu yakasına giden en kısa rota oranın güneyinden geçer.” Önündeki sayfaları çevirmeye başladı. Kaşlarını çattı. “Burada işe yarar bir şey gözükmüyor,” dedi. “Kralın grubu ne kadar kalabalıktı?”</p>

    <p class="calibre3">“Çok büyük değil,” diye Ulath geveledi. “Sarak, Emsat’ı aceleyle terk etti ve yanma sadece bir miktar hizmetkâr aldı.”</p>

    <p class="calibre3">“Apalia’da bulduğum bütün bilgiler kalabalık Thalesialı askerler hakkında. Şüphesiz, sizin dediğiniz gibi olabilir, Sör Ulath. Kral Sarak, Apalia’yi geçip boş bir kumsala çıkmış olabilir. Kumsallar ve terk edilmiş balıkçı köylerini taramadan önce bir de Nadera limanını deneyelim.” Bir haritaya baktı, sonra el yazmalarının yarısını bir kenara ayırıp göz gezdirmeye başladı. “Sanırım bir şey bulduk!” diye bir bilgin coşkusuyla bağırdı. “Nadera yakınlarında bir köylü sefer sırasında gece erken saatlerde şehri geçen ve karaya çıkmadan nehirde birkaç fersah yukarı çıkan bir Thalesia gemisinden&nbsp;<span style="font-size: 1em; line-height: 1.2; text-indent: 0px;">bahsetti. Bir grup savaşçı çıktı, biri diğerlerinden bir baş daha uzun duruyordu. Sarak’m tacında sıradışı bir şey yar mıydı?”</span></p>

    <p class="calibre3">“Tepesinde büyük mavi bir mücevher varmış,” diyen Ulath’m yüzü dikkatliydi.</p>

    <p class="calibre3">“O zaman bu o,” dedi sevinçten uçarak Kont. “Hikâye özellikle o mücevherden bahsediyor. Bir insan yumruğu büyüklüğündey-miş diyorlar.”</p>

    <p class="calibre3">Sparhawk patlarcasına derin bir nefes verdi. “En azından Sarak’m gemisi denizde batmamış,” dedi rahatlayarak.</p>

    <p class="calibre3">Kont bir parça ip aldı ve haritanın üstünde çaprazca gerdi. Sonra kalemini mürekkep hokkasına batırdı ve birtakım notlar aldı. “O zaman, tamam” dedi duraksamadan. “Kral Sarak’ın Nadera’dan savaş meydanına giden en kısa yolu seçtiğini kabul edersek, bu listedeki bölgelerden geçmiş olması gerekiyor. Hepsinde araştırmalar yaptım. Yaklaşıyoruz, Aziz Şövalyeler. Şimdiden sizin kralın izini bulduk.” Hızla sayfaları karıştırmaya başladı. “Burada ondan bahsedilmiyor,” diye kendi kendine mırıldandı, “ama bu bölgede çatışma yoktu.” Okumaya devam etti, dudakları büzülmüştü. “Burada!” dedi, yüzünde bir zafer gülümsemesi belirdi. “Venne Gö-lü’nün yirmi fersah kuzeyinde bir köyden bir grup Thalesialı geçti. Liderleri başında taç bulunan çok iri bir adamdı. Daraltıyoruz.”</p>

    <p class="calibre3">Sparhawk nefesini tutuğunu fark etti. Hayatında bir çok görev ve araştırmada bulunmuştu ama bu kâğıt üzerindeki iz takip etmenin garip bir heyecanı vardı. Bir insanın hayatını tam bir mutlulukla bilime nasıl adayabildiğini anlamaya başladı.</p>

    <p class="calibre2">“Ve işte burada!” dedi coşkuyla Kont. “Onu bulduk.”</p>

    <p class="calibre2">“Nerede?” diye hevesle sordu Sparhawk.</p>

    <p class="calibre3">“Size bütün parçayı okuyacağım,” diye cevapladı Kont. “Şüphesiz, bunu bana anlatan adamdan çok daha nazik bir dile çevirdiğimi anladınız.” Gülümsedi. “Serilerin dili çok renkli ama bilimsel bir esere zor uyuyor.” Gözlerini kısarak sayfaya baktı. “Oh, evet. Şimdi hatırladım. Bu adam bir serfti. Efendisi bu adamın öyküler anlatmaktan hoşlandığını söyledi. Onu Venne Gölü’nün doğusunda bir tarlada çapayla bir toprak parçasını parçalarken buldum. Bana anlattığı işte bu:</p>

    <p class="calibre3">” ‘Seferin ilk zamanlarıydı, Otha emrindeki Zemochlar Lamorkand’m doğu sınırından içeri girmişlerdi ve ilerledikçe arazileri&nbsp;<span style="font-size: 1em; line-height: 1.2; text-indent: 0px;">yakıp yıkıyorlardı. Batı Elenia Kralları toplayabildikleri bütün güçlerle onları karşılamaya koşuyorlardı. Batıdan büyük asker grupları geliyordu ama aslında onlar Venne Gölü’nden çok daha güneydelerdi. Kuzeyden gelen askerler daha çok Thalesialılardı. Thalesia ordusu karaya çıkmadan öncü bir grup Venne Gölü’nü geçip güneye indi.</span></p>

    <p class="calibre3">” Otha, hepimizin bildiği gibi, ana gücünün önünde ufak askeri birlikler ve devriyeler çıkarmıştı. O devriyelerden biri Dev’in Höyüğü denilen yerde biraz önce bahsedilen Thalesialıların yolunu kesti.’”</p>

    <p class="calibre3">“O yer savaştan önce mi yoksa sonra mı isimlendirildi?” diye Ulath sordu.</p>

    <p class="calibre3">“Sonrasında olmalı,” diye cevapladı Kont. “Pelosialılar ölüler için höyük inşa etmezler. Bu bir Thalesia adeti, değil mi?”</p>

    <p class="calibre3">“Doğru ve dev kelimesi Sarak’ı oldukça iyi tarif ediyor, ne dersiniz?”</p>

    <p class="calibre3">“Tam benim düşündüğüm gibi. Hem, daha da var.” Kont okumaya devam etti. ” ‘Thalesialı ve Zemochlar arasındaki karşılaşma kısa ve çok gaddarcaydı. Zemochlar kuzeyli savaşçılardan sayıca çok fazlaydılar ve kısa zamanda ezip geçtiler. Aralarında son ölen muazzam iri liderleriydi. Ama kötü yaralı hizmetkârlarından biri, ölen liderlerinin cesedinden bir şey aldı ve onunla batıya göle doğru kaçtı. Ne aldığı ve onunla ne yaptığı konusunda açık bir bilgi yok. Zemochlar hizmetkârı öfkeyle takip ettiler. O gölün kenarında yaralarından dolayı öldü. Bununla beraber bir grup Alcione Şö-valyesi’nin yolu, Rendor seferinde aldıkları yaraları iyileştirmek için Deira’daki ana karargâhlarına dönerlerken Randera Gölü’ne düştü ve Zemoch devriyesini son adamına kadar yok ettiler. Sadık hizmetkârı gömdüler ve esas çarpışma bölgesini şans eseri atlaya-rarak yollarına devam ettiler.</p>

    <p class="calibre3">” ‘Bunlar olurken büyük bir Thalesia gücü bir gün kadar geriden ilk grubu takip ediyormuş. Köylüler onlara olanları anlattıklarında, vatandaşlarını gömdüler ve mezarlarının üzerine höyük inşa ettiler. Bu ikinci Thalesia gücü Randera Gölü’ne asla ulaşamadı, çünkü iki gün sonra pusuya düşürülüp hepsi öldürüldü.’ “</p>

    <p class="calibre3">“İşte bu Sarak’m başına gelenleri niçin hiç kimsenin bilmediğini açıklıyor,” dedi Ulath. “Bunu başkasına söyleyecek hiç kimse&nbsp;<span style="font-size: 1em; line-height: 1.2; text-indent: 0px;">hayatta kalmamış.”</span></p>

    <p class="calibre3">“Şu hizmetkâr,” diye derin derin düşüncelere daldı Bevier, “aldığı kralın tacı olabilir mi?”</p>

    <p class="calibre3">“Mümkün/’ diye kabul etti Ulath. “Ama daha çok kılıcı olabilir. Thalesialılar kraliyet kılıçlarına çok değer verirler.”</p>

    <p class="calibre3">“Bunu anlamak çok zor olmayacak,” dedi Sparhawk. “Dev’in Höyüğü’ne gideceğiz ve Tynian Sarak’m hayaletini uyandıracak. O kılıcına - ve tacına - ne olduğunu bize söyleyebilir.”</p>

    <p class="calibre3">“Burada tuhaf bir şey var,” dedi Kont. “Yazmadığımı çok iyi hatırlıyorum çünkü savaştan sonra olmuştu. Serfler o zamandan günümüze yüzyıllardır Venne Gölü’nün etrafındaki bataklıklarda biçimsiz, canavarımsı bir şekil görüp duruyorlarmış.”</p>

    <p class="calibre3">“Bir bataklık yaratığı mı?” diye fikrini söyledi Bevier. “Belki de bir ayı?”</p>

    <p class="calibre2">“Sanırım serfler bir ayıyı tanıyabilirler,” dedi Kont.</p>

    <p class="calibre3">“Belki bir mus geyiğidir,” dedi Ulath. “İlk defa mus gördüğümde bir şeyin o kadar büyüyebileceğine inanamamıştım, musun sevimli bir suratı yoktur.”</p>

    <p class="calibre3">“Sertlerin o şeyin arka ayakları üzerinde yürüdüğünü söylediğini hatırlıyorum.”</p>

    <p class="calibre3">“Bir Troll olabilir mi?” diye sordu Sparhawk. “Hani şu gölün kenarında kampımızın yanında böğüren?”</p>

    <p class="calibre3">“Serfler onu tüylü ve çok uzun diye tanımlıyorlar mı?” diye sordu Ulath.</p>

    <p class="calibre3">“Yeteri kadar tüylü ama tıknaz, kollarıyla bacaklarının çarpık olduğunu söylüyorlar.”</p>

    <p class="calibre3">Ulath kaşlarını çattı. “Duyduğum hiçbir Troll’e benzemiyor -belki -” Gözleri birden faltaşı gibi açıldı. “Ghwerig!” diye bağırırken parmaklarını şaklattı. “Onun Ghwerig olması gerekiyor. İşte bu işi sağlam kazığa bağladı, Sparhawk. Ghwerig, Bhelliom’u arıyor ve tam nereye bakacağını biliyor.”</p>

    <p class="calibre3">“Venne Gölü’ne geri dönsek iyi olacak sanırım,” dedi Sparhawk, “elimizden geldiği kadar hızlı. Ghwerig’in benden önce Bhelliom’u bulmasını istemiyorum. Bhelliom’u almak için onunla güreşmek istemiyorum.”</p>
  </div>
</body>
</html>
