<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Ellenium 2.Cilt-Yakut Şovalye</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <div class="calibre1">
    <h2 class="calibre2"><span style="font-size: 1em; line-height: 1.2;"><b>On Üçüncü Bölüm</b></span></h2>

    <p class="calibre2"><span style="font-size: 1em; line-height: 1.2; text-indent: 1em;"><br /></span></p>

    <p class="calibre2"><span style="font-size: 1em; line-height: 1.2; text-indent: 1em;">İZLEYECEKLERİ YOLUN iyi olmadığı söylendiği için arabayı hancıya bırakıp ertesi sabah meşalelerin aydınlattığı gölgeli sokaklarda at bindiler. Sparhawk bir gün önce Kurik’in sarhoş adamdan aldığı bilgiye göre ilerledi ve Venne’nin kuzey kapısından geçerlerken hepsi etrafa tedbirlice bakmdılar.</span></p>

    <p class="calibre3">“Bunlar sadece yerel hurafeler,” diye matrak geçti Kalten. “Daha önce bazı yerler hakkında korkunç hikâyeler duydum ve onların genellikle nesiller önceki şeyler hakkında olduğu sonradan ortaya çıktı.”</p>

    <p class="calibre3">“Gerçekten pek anlamlı değil,” diye onayladı Sparhawk. “Pa-lefdeki sepici Ghasek Kontu’nun bir bilgin olduğu söylemişti. Böyle bir adamın garip eğlencelerle ilgilenmesi mantıklı gözükmüyor. Yine de tedbirli olalım. Evden çok uzaktayız ve yardım çağırmak zor olabilir.”</p>

    <p class="calibre3">“Ben biraz geride kalacağım,” diye gönüllü oldu Berit. “Sanırım Zemochlarm hâlâ peşimizde olmadığından emin olduğumuzda hepimiz kendimizi daha iyi hissedeceğiz.”</p>

    <p class="calibre2">“Sanırım Domi’nin becerisine güvenebiliriz,” dedi Tynian.</p>

    <p class="calibre2">“Hâlâ - ” dedi Berit.</p>

    <p class="calibre3">“Haydi git, Berit,” diye onayladı Sparhawk. “İşi şansa bırakmamak daha iyi olur.”</p>

    <p class="calibre3">Hafif bir dörtnalla ilerlediler; güneş yükselirken yol ayrımına geldiler. Tekerlek izli, dar ve kötü bakılmış sol tarafa saptılar. Bir müddet önce bölgeyi silip süpüren yağmur yolu çamurlu bir hale sokmuştu, iki yanında sık çalılar uzanıyordu.</p>

    <p class="calibre3">“Yavaş bir yolculuk olacak,” diye belirtti Ulath. “Daha kötü yollar da gördüm ve şu tepelere ulaştığımızda daha da kötüleşe-cek.” Tam önlerinde uzanan ormanlarla kaplı dağlara doğru baktı.</p>

    <p class="calibre3">“Yapabileceğimizin en iyisini yapacağız/’ dedi Sparhawk, “ama haklısın. Kırk fersah iyi bir mesafe, kötü bir yol onu daha kısa göstermeyecektir.”</p>

    <p class="calibre3">Atları tırısa kaldırarak çamurlu yoldan yukarı çıkmaya başladılar. Ulath’ın önceden tahmin ettiği gibi yol gittikçe kötüleşti. Yaklaşık b;r saat sonra ormana girdiler. Ağaçlar yaprak dökmeyen türdendi, koyu gölgeler yapıyorlardı ama serin ve nemli hava zırhlı şövalyelerin neşeyle karşıladıkları bir rahatlamaydı. Öğlen ekmek ve peynirden oluşan bir yemek için kısa bir süre durdular sonra dağlara, daha yükseklere doğru tırmanmayı sürdürdüler.</p>

    <p class="calibre3">Bölge meşum bir şekilde terk edilmişti, hatta kuşların çoğu susmuş gibiydi, sanki burada yaşayan tek canlı her ağacın tepesinde gaklıyormuş gibi gözüken siyah kuzgunlardı. Akşam kasvetli ormanın üzerine çökmeye başladığında geceyi geçirmek için kamp kurdular.</p>

    <p class="calibre3">Kasvetli orman Kalten’i bile etkiledi, akşam yemeğini yerken hepsi çok sessizdi. Yemeklerini yedikten sonra yattılar.</p>

    <p class="calibre3">Ulath, Sparhawk’i nöbeti devralması için uyandırdığında neredeyse gece yarısı olmuştu. “Etrafta bir yığın kurt var,” dedi koca Genidian sessizce. “Sırtını bir ağaca vermen kötü bir fikir olmaz.”</p>

    <p class="calibre3">“Bir kurdun bir adama saldırdığını hiç duymadım,” diye cevaplayan Sparhawk da diğerlerini uyandırmamak için yavaşça konuştu.</p>

    <p class="calibre3">“Genelde saldırmazlar,” diye Ulath onayladı, “kuduz değillerse.”</p>

    <p class="calibre2">“Bu neşelendirici bir fikir.”</p>

    <p class="calibre2">“Hoşlandığına sevindim. Ben yatıyorum. Uzun bir gündü.”</p>

    <p class="calibre3">Sparhawk ateşin ışığından uzaklaşıp gözleri karanlığa alışsın diye ormanın içinde ilerleyip yaklaşık elli metre ilerde durdu. Geride ağaçların arasından kurtların ulumasını duydu. Öykülerin çoğunun kaynağının Ghasek’in toplandığını düşündü. Bu loş orman, sadece hurafelere inanan insanların korkularını canlandırmaya yeterliydi. Her zaman kötülük işareti olan kuzgun sürüleri ve kurtların tüyler ürperten ulumaları eklendiğinde, öykülerin nasıl başladığını anlamak kolaydı. Sparhawk dikkatle kampın etrafını dolaştı, gözleri ve kulakları tetikteydi.</p>

    <p class="calibre2">Kırk fersah. Yolun kötüleşen durumu göze alındığında günde&nbsp;<span style="font-size: 1em; line-height: 1.2;">on fersahtan fazla yol almaları hayal olurdu. Sparhawk hızlarından dolayı sıkıldı ama bu konuda yapabileceği hiçbir şey yoktu. Ghasek’e gitmeleri gerekiyordu. Aklına Kontun Kral Sarak’m mezarının nerede olduğunu bilen hiç kimseyi tanımadığı düşüncesi geldi. Bu bıktırıcı ve zahmetli yolculuk tamamen boşuna olabilirdi. Çabucak bu düşünceyi kafasından çıkardı.&nbsp;</span><span style="text-indent: 1em; font-size: 1em; line-height: 1.2;">Çevrelerindeki ağaçları izlerken boş boş Ehlana’yı iyileştirmeyi başanrlarsa hayatının nasıl olacağını merak etmeye başladı. Onu sadece bir çocuk olarak tanıyordu ama o artık küçük bir kız değildi. Onun yetişkin kişiliği hakkında birkaç ipucu almıştı ama hiçbir şey gerçekten bildiğini hissetmesini sağlayacak kadar kesin değildi. İyi bir Kraliçe olacağından emindi ama ne tip bir kadındı acaba?&nbsp;</span><span style="text-indent: 1em; font-size: 1em; line-height: 1.2;">Bir an gölgelerin arasında bir hareket gördü ve durdu, karanlığı araşnrırken eli kılıcına gitti. Sonra arkasındaki kamp ateşinden yansıyan ışıkta bir çift parlayan yeşil göz gördü. Bir kurttu. Hayvan uzun süre alevlere baktı, sonra sessizce ormana gerisin geri savuştu.&nbsp;</span><span style="text-indent: 1em; font-size: 1em; line-height: 1.2;">Sparhawk nefesini tuttuğunu fark etti ve patlarcasına geri verdi. Kimse bir kurtla karşılaşmaya gerçekten hazır olamaz, olsa dahi bunun mantıksız olduğunu bilirdi, içgüdüsel olarak tüyleri ürperdi.&nbsp;</span><span style="text-indent: 1em; font-size: 1em; line-height: 1.2;">Ay, karanlık ormanın üzerine soluk bir ışık yayarak yükseldi. Sparhawk başını kaldırdı, bulutların geldiğini gördü. Yavaş yavaş ayı örttüp karşı konulmaz bir şekilde çoğaldılar. “Oh, bu iyi işte,” diye mırıldandı. “Tek ihtiyacımız buydu - daha çok yağmur.” Kafasını salladı ve dolaşmaya devam etti, gözleri etrafındaki karanlığı araştırıyordu.&nbsp;</span><span style="font-size: 1em; line-height: 1.2;">Biraz sonra, Tynian nöbeti devralınca çadırına geri döndü.</span></p>

    <p class="calibre3">“Sparhawk.” Bu Talen’di, iri Pandion’u uyandırmak için Sparhawk’m omzunu hafifçe sarsıyordu.</p>

    <p class="calibre3">“Evet.” Sparhawk çocuğun sesindeki telaşlı tonu fark ederek doğruldu.</p>

    <p class="calibre2">“Dışarda bir şey var.”</p>

    <p class="calibre2">“Biliyorum. Kurtlar.”</p>

    <p class="calibre3">“Bu kurt değildi - tabii arka ayakları üzerinde yürümeyi öğren-memişlerse.”</p>

    <p class="calibre2">“Ne gördün?”</p>

    <p class="calibre3">“Arkada, şu ağaçların gölgeleri altındaydı. Onu çok iyi göremedim ama üzerinde bir tür cüppe varmış gibi gözüküyordu ve&nbsp;<span style="font-size: 1em; line-height: 1.2; text-indent: 0px;">üzerine iyi oturmuyordu.</span></p>

    <p class="calibre2">“Arayıcı mı?”</p>

    <p class="calibre3">“Nereden bileyim? Sadece öyle bir gözüme çarptı. Ağaçların kenarına geldi ve gerisin geri gölgelere daldı. Yüzünden gelen parlama olmasaydı onu göremeyecektim.”</p>

    <p class="calibre2">“Yeşil mi?”</p>

    <p class="calibre2">Talen başını sallayarak onayladı.</p>

    <p class="calibre2">Sparhawk küfretmeye başladı.</p>

    <p class="calibre3">“Tıkanırsan bana haber ver/’ diye önerdi Talen. “Küfretmekte oldukça iyiyimdir.”</p>

    <p class="calibre2">“Tynian’ı uyardın mı?”</p>

    <p class="calibre2">“Evet.”</p>

    <p class="calibre2">“Yatağından uzaklarda ne yapıyordun?”</p>

    <p class="calibre3">Talen iç çekti. “Büyü artık, Sparhawk,” dedi yaşından çok büyük gösteren bir ifadeyle. “Hiçbir hırsız etrafı kontrol etmeden iki saatten fazla uyumaz.”</p>

    <p class="calibre2">“Bunu bilmiyordum.”</p>

    <p class="calibre2">“Bilmen gerekirdi. Bu gergin bir hayat ama çok eğlenceli.”</p>

    <p class="calibre3">Sparhawk genç adamın sırtını okşadı. “Günün birinde seni normal bir çocuk yapacağım,” dedi.</p>

    <p class="calibre3">“Niye canını sıkıyorsun ki? Ben çok uzun zaman önce büyüdüm. Koşup oynamak hoş olabilirdi - eğer koşullar farklı olsaydı -ama değildi ve bu çok daha eğlenceli. Uyumaya devam et, Sparhawk. Tynian ve ben işlere göz kulak oluruz. Ah, aklımdayken, yarın yağmur yağacak!”</p>

    <p class="calibre3">Karanlık bulutların gökyüzünü kaplamış olmasına rağmen ertesi sabah yağmur yağmadı. Yaklaşık ikindiye doğru, Sparhawk Faran’ı dizginledi.</p>

    <p class="calibre2">“Sorun ne?” diye sordu Kurik.</p>

    <p class="calibre2">“Aşağıdaki şu küçük vadide bir köy var.”</p>

    <p class="calibre3">“Bu ormanların içinde ne yapıyor olabilirler ki? Bu ağaçların arasında çiftçilik yapamazsın.”</p>

    <p class="calibre3">“Onlara sorabiliriz. Zaten konuşmak istiyorum. Onlar Gha-sek’e Venne’dekilerden daha yakınlar, yeni bilgiler alabiliriz. Gözü kapalı gitmenin anlamı yok. Kalten,” diye seslendi.</p>

    <p class="calibre2">“Yine ne var?” diye sordu Kalten.</p>

    <p class="calibre2">“Diğerlerini alıp yola devam et. Kurik ve ben birkaç soru sorma<span style="font-size: 1em; line-height: 1.2;">k için aşağıdaki köye gidiyoruz. Size yetişeceğiz.”</span></p>

    <p class="calibre2">“Tamam.” Kalten’in tonu ters ve aksiydi.</p>

    <p class="calibre2">“Ne var?”</p>

    <p class="calibre2">“Bu orman benim canımı sıkıyor.”</p>

    <p class="calibre2">“Onlar sadece ağaç, Kalten.”</p>

    <p class="calibre2">“Biliyorum ama bu kadar çok olmaları gerekiyor mu?”</p>

    <p class="calibre2">“Gözlerini aç. Arayıcı buralarda bir yerde.”</p>

    <p class="calibre3">Kalten’in gözleri parladı. Kılıcını çekip kenarını başparmağıyla kontrol etti.</p>

    <p class="calibre2">“Aklında ne var?” diye sordu Sparhawk.</p>

    <p class="calibre3">“Bu, o şeyden tamamiyle kurtulmak için beklediğimiz an olabilir. Otha’nm böceği çok çelimsiz. İyi bir vuruş onu ikiye bölebilir. Sanırım biraz geride kalıp ona bir pusu kuracağım.”</p>

    <p class="calibre3">Sparhawk çabuk düşündü. “İyi bir plan,” diye onaylıyormuş gibi gözüktü, “ama birisinin güvenlik için diğerlerinin başında olması lazım.”</p>

    <p class="calibre2">“Tynian bunu yapabilir.”</p>

    <p class="calibre3">“Belki ama Sephrenia’nın hayatını sadece altı aydır tanıdığımız ve yeni iyileşen birine bırakabileceğini sanıyor musun?”</p>

    <p class="calibre2">Kalten ağız dolusu küfür etti.</p>

    <p class="calibre3">“Görev, dostum,” dedi sakince Sparhawk. “Görev. Onun katılığı bizi çeşitli eğlencelerden uzaklara çeker. Sadece söylediğim gibi yap, Kalten. Arayıcı ile sonra ilgileneceğiz.”</p>

    <p class="calibre3">Kalten küfretmeye devam etti. Sonra atını çevirip diğerlerine katılmak için sürdü.</p>

    <p class="calibre2">“Tam bir kavganın eşiğindeydin,” diye fikrini söyledi Kurik.,</p>

    <p class="calibre2">“Fark ettim.”</p>

    <p class="calibre2">“Kalten savaşta iyi bir adam ama çok tezcanlı.”</p>

    <p class="calibre3">Sonra ikisi de atlarını çevirip tepeden aşağıya, köye doğru sürdüler.</p>

    <p class="calibre3">Evler kütüklerden yapılmıştı ve tuğla çatıları vardı. Köylüler evlerinin yaklaşık yüz adım kadar gerisine yayılan tarlaları yaratmak için çok sayıda ağaç kesmişlerdi.</p>

    <p class="calibre3">“Araziyi temizlemişler,” diye gözlemledi Kurik, “ama bütün gördüğüm evde yenmek üzere sebze ve meyve yetiştirilen bahçe-‘ ler. Hâlâ burada ne yaptıklarını merak ediyorum.”</p>

    <p class="calibre2">Bu soru köye girmeleriyle beraber çözüldü. Bir grup köylü ka<span style="font-size: 1em; line-height: 1.2;">ba ayaklıklar üstündeki kütükleri keserek kereste yapıyordu. Evlerin kenarındaki yamn yumru yeşil kereste yığınları köyün gelir kaynağını açıklıyordu.</span></p>

    <p class="calibre3">Adamlardan biri alnını kirli bir bezle kurlayıp, kesmeyi bıraktı. “Burada han yok/’ dedi Sparhawk’a, dostça olmayan bir tonla.</p>

    <p class="calibre3">“Biz han aramıyoruz, komşu,” dedi Sparhavvk, “sadece biraz bilgi. Kont Ghasek’in evi ne kadar uzakta.”</p>

    <p class="calibre3">Köylünün suratı hafifçe soldu. “Beni memnun edecek kadar uzak değil, Lordum,” diye cevapladı, siyah zırhlı iri adamı gergince süzüyordu.</p>

    <p class="calibre2">“Sorun ne, dostum?” diye sordu Kurik.</p>

    <p class="calibre3">“Aklı başında olan hiç kimse Ghasek’in yanma yaklaşmaz,” diye cevapladı köylü. “Çoğu insari ondan bahsetmez bile.”</p>

    <p class="calibre3">“Biz de Venne’de o tip şeyler duyduk,” dedi Sparhawk. “Peki, Kontun evinde neler oluyor?”</p>

    <p class="calibre3">“Gerçekten söyleyemem, Lordum,” dedi adam. “Oraya hiç gitmedim. Ama bazı hikâyeler duydum.”</p>

    <p class="calibre2">“Ya?”</p>

    <p class="calibre3">“Orada insanlar kayboluyormuş. Asla tekrar gözükmüyorlarmış, bu yüzden hiç kimse orada gerçekten ne olduğunu bilmiyor. Ama Kontun serfleri kaçıyorlarmış, o sert bir efendi olarak bilinmez. Onun evinde kötü bir şeyler dönüyor ve etrafta yaşayan halk korkuyor.”</p>

    <p class="calibre2">“Bundan kontun sorumlu olduğunu mu düşünüyorsun?”</p>

    <p class="calibre3">“Pek olası değil. Kont son yıllarda evden uzaktaydı. Etrafta fazla dolaşır.”</p>

    <p class="calibre3">Sparhawk bir şey düşündü. “Söylesene, komşu, son zamanlarda hiç Styric gördün mü?”</p>

    <p class="calibre3">“Styric mi? Hayır, bu ormana gelmezler. Buradaki insanlar onlardan hoşlanmaz, biz de bunun iyice bilinmesini sağlarız.”</p>

    <p class="calibre2">“Anladım. Kontun evi ne kadar uzak demiştin?”</p>

    <p class="calibre2">“Bir şey demedim. Ama yaklaşık on beş fersah.”</p>

    <p class="calibre3">“Venne’de bir adam Ghasek’in oradan kırk fersah olduğunu söyledi,” dedi Kurik.</p>

    <p class="calibre3">Köylü alay edercesine mırıldandı. “Şehirliler bir fersahın ne kadar olduğunu bile bilmez. Venne’den Ghasek otuz fersahtan fazla olamaz.”</p>

    <p class="calibre3">“Dün gece ormanda birisini gördük,” dedi sakin bir ses tonuyla Kurik. “Siyah bir cüppe giyiyordu ve kukuletasını örtmüştü. Komşularından biri olabilir mi?”</p>

    <p class="calibre3">Bıçkıcının yüzü iyice soldu. “Buralarda hiç kimse öyle giyinmez,” dedi kısaca.</p>

    <p class="calibre2">“Emin misin?”</p>

    <p class="calibre2">“Duydun. Bu bölgede kimsenin öyle giyinmediğini söyledim.”</p>

    <p class="calibre2">“O zaman bir yolcu olmalı.”</p>

    <p class="calibre3">“Öyle olmalı.” Köylünün tonu dostane olmaktan çıkıp gözleri biraz vahşileşti.</p>

    <p class="calibre3">Sparhawk köyü terk etmek için Faran’ı çevirirken, “Zamanını ayırdığın için teşekkür ederim, komşu,” dedi.</p>

    <p class="calibre3">Son evi geçerlerken Kurik “Söylediklerinden fazlasını biliyor,” diye fikrini belirtti.</p>

    <p class="calibre3">“Doğru,” diye onayladı Sparhawk. “Arayıcı ona sahip değil ama çok, çok korkuyor. Hadi ilerleyelim. Karanlık olmadan diğerlerine yetişmek istiyorum.”</p>

    <p class="calibre3">Batıda, güneş kan kırmızısı rengini aldığında arkadaşlarına yetiştiler ve yoldan fazla uzak olmayan bir dağ gölü kıyısında kamp kurdular.</p>

    <p class="calibre3">Akşam yemeğini yedikten sonra ateşin başında otururlarken Kalten, “Ne dersin yağmur yağacak mı?” diye sordu.</p>

    <p class="calibre3">“Öyle deme,” dedi Talen. “Lamorkand yağmurlarından daha yeni kumdum.”</p>

    <p class="calibre3">“Şüphesiz, bu her zaman olası,” diye Kalten’in sorusunu cevapladı Kurik. “Yağmur mevsimi ama havada pek nem hissetmiyorum.”</p>

    <p class="calibre3">Berit, atları bıraktıkları yerden geri geldi. “Sör Sparhawk,” dedi yavaşça, “gelen var.”</p>

    <p class="calibre2">Sparhawk ayağa kalktı. “Kaç kişi?”</p>

    <p class="calibre3">“Ben sadece bir at duydum. Yoldan gelen her kimse bizim gittiğimiz yönden geliyor.” Çömez duraksadı. “Atını çok zorluyor,” diye ekledi.</p>

    <p class="calibre3">“Yolun durumu ve karanlık düşünülürse bu pek akıllıca değil,” diye homurdandı Ulath.</p>

    <p class="calibre2">“Âteşi söndürecek miyiz?” diye sordu Bevier.</p>

    <p class="calibre2">“Sanırım çoktan görmüştür, Sör Bevier,” diye cevapladı Berit.</p>

    <p class="calibre3">“Bakalım durmaya karar verecek mi?” dedi Sparhawk. “Tek başına bir adam büyük bir tehdit sayılmaz.”</p>

    <p class="calibre3">“Tabii ki, Arayıcı değilse,” diyen Kurik, zincirli topuzunu silkeleyerek açtı. “Tamam, baylar,” dedi sert eğitim çavuşu sesiyle, “yayılın ve hazır olun.”</p>

    <p class="calibre3">Şövalyeler hemen emrin tonuna uydular. Hepsi de Kurik’in yakın döğüş hakkında dört tarikatteki herkesten daha çok şey bildiğini içgüdüsel olarak fark etti. Sparhawk arkadaşından muazzam bir gurur duyarak kılıcını çekti.</p>

    <p class="calibre3">Yolcu, kamplarından fazla uzak olmayan bir yerde atını dizginledi. Hepsi de atın soluk soluğa olduğunu duydular. “Yaklaşabilir miyim?” diye yalvardı karanlıktaki adam. Sesi tiz ve histeri eşiğine çok yakmmışcasma gidip geliyordu.</p>

    <p class="calibre3">Kurik’e kısa bir göz attıktan sonra Kalten, “Gel, yabancı,” diye cevapladı.</p>

    <p class="calibre3">Karanlıktan çıkan adamın kıyafeti rengarenk, hatta aşırı süslüydü. Tüylü, geniş kenarlı bir şapka, kırmızı saten bir ceket, mavi bir tayt ve diz boyu deri çizmeler giyiyordu. Sırtında asılı bir lüt vardı; belindeki küçük hançer hariç silah taşımıyordu. Atı yorgunluktan sendeleyip, yalpalıyordu. Binicinin kendisi de neredeyse aynı durumda gözüküyordu. Adam ateşin etrafında duran zırhlı şövalyeleri gördüğünde, “Tanrıya şükür,” dedi. Eyerinde sallandı ve eğer Bevier onu yaklamak için ileri atılmasaydı düşecekti.</p>

    <p class="calibre3">“Zavallı adam, neredeyse işi bitmiş gibi gözüküyor,” dedi Kalten. “Onu kovalayanın ne olduğunu merak ediyorum.”</p>

    <p class="calibre3">“Belki kurtlar,” diye omuz silkti Tynian. “Nefes alır almaz bize söyleyeceğini umuyorum.”</p>

    <p class="calibre2">“Ona biraz su getir, Talen,” diye talimat verdi Sephrenia.</p>

    <p class="calibre2">“Peki, madam.” Talen bir bakraç alıp göle gitti.</p>

    <p class="calibre3">“Bir süre sadece yat, uzan,” dedi yabancıya Bevier. “Artık güvendesin.”</p>

    <p class="calibre3">“Zaman yok,” diye soludu adam. “Size hemen söylemem gereken bir şey var.”</p>

    <p class="calibre2">“İsmin ne dostum?” diye sordu Kalten.</p>

    <p class="calibre3">“Arbele, işim ozanlık,” diye cevapladı yabancı. “Şiirler yazar, şarkılar bestelerim, lordlar ve leydileri eğlendirmek için şarkı söylerim. Şu anda canavar Kont Ghasek’in evinden geliyorum.”</p>

    <p class="calibre2"><span style="font-size: 1em; line-height: 1.2;">“Bu çok umutlandırıcı gözükmüyor,” diye mırıldandı Ulath.</span><br /></p>

    <p class="calibre2">Talen bakraçla suyu getirdi ve Arbele büyük bir hırsla içti.</p>

    <p class="calibre3">“Atını göle götür,” dedi çocuğa Sparhawk. “Fazla içmesine izin verme.”</p>

    <p class="calibre2">“Tamam,” dedi Talen.</p>

    <p class="calibre2">“Konta niçin canavar diyorsun?” diye sordu Sparhawk.</p>

    <p class="calibre3">“Güzel bir genç kızı kuleye kapatan bir adama başka ne dersiniz?”</p>

    <p class="calibre3">“Bu güzel kız kim?” diye sordu Bevier, sesi son derecede dikkatliydi.</p>

    <p class="calibre3">“Kendi kız kardeşi!” Arbele’nin hiddetten nefesi kesildi. “Elinden kötü bir şey gelemeyecek bir leydi.”</p>

    <p class="calibre2">“Sana sebebini söyledi mi?” diye sordu Tynian.</p>

    <p class="calibre3">“Onu kötülüklerle suçlayarak, bazı saçmalıklar geveledi. Dinlemeyi reddettim.”</p>

    <p class="calibre3">“Bundan emin misin?” Kalten’in tonu tüpheciydi. “Bu leydiyi hiç gördün mü?”</p>

    <p class="calibre3">“Şey, hayır, tam değil ama Kontun hizmetkârı bahsetti. Onun çok, çok güzel olduğunu ve kont seyahatten döndüğünde kuleye kapattığını söylüyorlar. Beni ve bütün hizmetkârlarını kaleden gitmeye zorladı. Şimdi hayatının sonuna kadar kız kardeşini o kulede tutmaya niyetli.</p>

    <p class="calibre3">“Canavarca!” diye bağırdı Bevier, gözleri kızgınlıktan parlıyordu.</p>

    <p class="calibre3">Sephrenia ozanı çok yakından izliyordu. Ateşten uzaklaşmasını işaret ederek, “Sparhawk,” dedi aceleyle. İkisi beraberce uzaklaştılar, Kurik onları takip etti.</p>

    <p class="calibre3">“Ne var?” diye sordu Sparhawk, işitme mesafesinden çıktıklarında.</p>

    <p class="calibre3">“Ona dokunma,” diye cevapladı Sephrenia, “diğerlerini de uzak durmaları için uyar.”</p>

    <p class="calibre2">“Pek anlamıyorum.”</p>

    <p class="calibre3">“Onda ters bir şey var, Sparhawk,” dedi Kurik. “Gözleri düzgün değil ve biraz fazla hızlı konuşuyor.”</p>

    <p class="calibre2">“Ona bir şey bulaşmış,” dedi Sephrenia.</p>

    <p class="calibre3">“Bir hastalık mı?” Sparhawk kelimeden dolayı ürperdi. Salgın hastalıkların yaygın olduğu bir dünyada, bu kelime insanın hayal&nbsp;<span style="font-size: 1em; line-height: 1.2; text-indent: 0px;">gücüne ölümün tokadı gibi çarpıyordu.</span></p>

    <p class="calibre3">“Senin bahsettiğin anlamda değil,” diye cevapladı Sephrenia. “Bu fiziki bir hastalık değil. Bir şey aklını bozmuş - kötü bir şey.”</p>

    <p class="calibre2">“Arayıcı mı?”</p>

    <p class="calibre3">“Sanmam. Belirtiler aynı değil. Bulaşıcı olduğu konusunda sağlam hislerim var, bu yüzden herkesi ondan uzak tut.”</p>

    <p class="calibre3">“Konuşuyor,” dedi Kurik, “ve duvar gibi bir yüzü yok. Sanırım sen haklısın, Sephrenia. Arayıcı olduğuna inanmıyorum. Bu başka bir şey.”</p>

    <p class="calibre2">“Tam şu anda çok tehlikeli,” dedi Sephrenia.</p>

    <p class="calibre2">“Fazla uzun sürmeyecek,” dedi Kurik topuzuna uzanırken.</p>

    <p class="calibre3">“Ah, Kurik,” dedi sabırlı bir tonda Sephrenia, “kes şunu. Eğer Aslade zavalı yolculara saldırdığını duysa ne der?”</p>

    <p class="calibre2">“Ona söylememiz gerekmiyor, Sephrenia.”</p>

    <p class="calibre3">“Siz Elenelerin silahlarınızla düşünmediğiniz gün ne zaman gelecek?” dedi öfkeyle. Sonra Styricçe Sparhawk’in fark edemediği bir şey söyledi.</p>

    <p class="calibre2">“Anlayamadım?” dedi Sparhawk.</p>

    <p class="calibre2">“Boş ver.”</p>

    <p class="calibre3">“Ama ortada bir sorun var,” dedi Kurik. “Eğer ozan-taşıyıcıysa Bevier’e de bulaştı. Anndan düşerken ona dokundu.”</p>

    <p class="calibre3">“Bevier’e göz kulak olacağım,” dedi Sephrenia. “Zırhı belki onu korumuştur. Biraz sonra daha iyi anlayacağım.”</p>

    <p class="calibre3">“Ya Talen?” diye sordu Sparhawk. “Ona bakraçla su getirirken ozana dokundu mu?”</p>

    <p class="calibre2">“Sanmıyorum,” dedi Sephrenia.</p>

    <p class="calibre3">“Eğer yakalandıysa Bevier’i iyileştirebilir misin?” diye sordu Kurik.</p>

    <p class="calibre3">“Şu anda ne olduğunu bile bilmiyorum. Bütün bildiğim bir şeyin bu ozanı kontrol altına aldığı. Haydi geri gidip diğerlerini ondan uzak tutmaya çalışalım.”</p>

    <p class="calibre3">“Sizi sorumlu tutuyorum, Kilise Şövalyeleri,” diyordu tiz bir tonla ozan, “hemen hain kontun evine gidin. Zalimliği için onu cezalandırın ve güzel kız kardeşini hak etmediği cezadan kurtarın.”</p>

    <p class="calibre2">“Evet!” dedi ateşli bir şekilde Bevier.</p>

    <p class="calibre3">Sparhawk hemen Sephrenia’ya baktı; o da başını sallayıp Bevier’e de bulaştığını belirtti. “Onunla kal, Bevier,” dedi Alcialıya.&nbsp;<span style="font-size: 1em; line-height: 1.2; text-indent: 0px;">“Geri kalanınız, benimle gelin.”</span></p>

    <p class="calibre2">Ateşten biraz uzağa gittiler ve Sephrenia yavaşça açıkladı.</p>

    <p class="calibre2">“Ve şimdi Bevier de onu kaptı mı?” diye sordu Kalten.</p>

    <p class="calibre2">“Korkarım öyle. Şimdiden mantıksız davranmaya başladı.”</p>

    <p class="calibre2">“Talen,” dedi Sparhawk, “suyu verirken ona dokundun mu?”</p>

    <p class="calibre2">“Sanmıyorum,” diye cevapladı Talen.</p>

    <p class="calibre3">“içinde üzüntülü leydileri kurtarmak için etrafta koşturup durmakla ilgili dürtüler hissediyor musun?” diye sordu Kurik.</p>

    <p class="calibre2">“Ben mi? Kurik, ciddi ol.”</p>

    <p class="calibre3">“Onun bir şeyi yok,” dedi sesindeki bir rahatlamayla Sephrenia.</p>

    <p class="calibre2">“Tamam,” dedi Sparhawk, “ne yapacağız?”</p>

    <p class="calibre3">“Elimizden geldiği kadar çabuk Ghasek’e gideceğiz,” diye cevapladı Sephrenia. “Onu iyileştirebilmek için bulaşmaya neden olan şeyi bulmalıyım. Kesinlikle o kaleye girmeliyiz - zor kullanmak gerekse de.”</p>

    <p class="calibre3">“Bunu halledebiliriz,” dedi Ulath, “ama bu ozanı ne yapacağız? Eğer sadece dokunarak diğerlerine bulaştırabiliyorsa, büyük ihtimalle bir ordunun başı olarak geri gelecektir.”</p>

    <p class="calibre3">Kalten elini kılıcının kabzasına koyarak, “Bunu halletmenin kolay bir yolu var,” dedi.</p>

    <p class="calibre3">“Hayır,” dedi aniden Sephrenia, “Onu uyutacağım. Birkaç günlük istirahat ona iyi gelebilir.” Sertçe Kalten’e baktı. “Niçin her soruna ilk cevabın bir kılıç oluyor?”</p>

    <p class="calibre2">“Sanırım aşırı idmandan.” Kalten omuz silkti.</p>

    <p class="calibre3">Sephrenia büyülü sözleri söylemeye başladı, büyüyü parmaklarıyla dokuyup yavaşça bıraktı.</p>

    <p class="calibre3">“Ya Bevier?” diye sordu Tynian. “Onu da uyutmak iyi bir fikir olmaz mı?”</p>

    <p class="calibre3">Sephrenia başını salladı. “At binebilmesi lazım. Onu arkada bırakamayız. Sadece size dokunmasına izin verecek kadar yanma yaklaşmayın. Şimdiden yeteri kadar sorunum var zaten.”</p>

    <p class="calibre2">Geriye ateşin başına yürüdüler.</p>

    <p class="calibre3">“Zavallı adam uyudu,” dedi Bevier. “Bu konuda ne yapacağız?”</p>

    <p class="calibre3">“Yarın sabah, Ghasek’e at bineceğiz,” diye cevapladı Sparhawk. “Ah, bir şey daha var, Bevier,” diye ekledi. “Etkilendiğini biliyo<span style="font-size: 1em; line-height: 1.2; text-indent: 0px;">rum ama oraya gittiğimizde hislerini kontrol altında tutmaya çalış. Elini kılıcından uzak tut ve dilini kontrol et. Harekete geçmeden önce yoklama yapalım.”</span></p>

    <p class="calibre3">“Bu iyi bir tedbir, sanırım,” diye hınçla kabul etti Bevier. “Oraya vardığımızda hastaymışım gibi yapacağım. Bu canavar kontun suratına sık sık bakmak zorunda kalırsam kızgınlığımı engeleyebi-leceğimden emin değilim.”</p>

    <p class="calibre3">“İyi fikir,” diye onayladı Sparhawk. “Şu arkadaşın üzerine bir batttaniye ört, sonra git yat. Yarın zor bir gün olacak.”</p>

    <p class="calibre3">Bevier çadırına gittikten sonra, Sparhawk şövalye arkadaşlarıyla konuştu. “Bu akşam Bevier’i nöbet için uyandırmayın,” diye uyardı. “Gecenin yarısı tek başına çekip gitmek gibi fikirlerin aklına gelmesini istemem.”</p>

    <p class="calibre2">Hepsi başlarıyla onayladılar ve yatmaya gittiler.</p>

    <p class="calibre3">Ertesi sabah hâlâ bulutluydu, gökyüzünü kaplayan yoğun, gri bulutlar kasvetli ormanı tatsız bir alacakaranlıkla doldurmuştu. Kahvaltıyı bitirdikten sonra, Kurik uyuyan ozan için sırıkların üzerine örtüden bir çadır yaptı. “Yağmur ihtimali için,” dedi.</p>

    <p class="calibre2">“O, iyi mi?” diye sordu Bevier.</p>

    <p class="calibre3">“Sadece yorgun,” diye kaçamak cevapladı Sephrenia. “Bırak uyusun.”</p>

    <p class="calibre3">Atlarına bindiler ve tekerlek izli dar yola geri döndüler. Sparhawk önce atları ısıtmak için tırıs başladı ve yaklaşık yarım saat sonra Faran’ı dörtnala kaldırdı. “Gözlerinizi yoldan ayırmayın,” diye diğerlerine bağırdı. “Atların hiçbirini sakatlamayalım.”</p>

    <p class="calibre3">Kasvetli ormanın içinde, zaman zaman bineklerini dinlendirmek için yavaşlayarak, hızla yol aldılar. Gün ilerledikçe, batıdan gökgürlemeleri işitmeye başladılar ve eli kulağında olan fırtına ‘Ghasek’deki evin şüpheli güvenliğine ulaşma arzularını arttırdı.</p>

    <p class="calibre3">Kontun kalesine yaklaştıkça, harabeye dönmüş, terk edilmiş köylerden geçtiler. Fırtına bulutlan üzerlerinde azgınca dolaşıyordu ve uzaktaki gökgürlemeleri gittikçe yaklaştı.</p>

    <p class="calibre3">Akşama doğru bir virajı döndüler ve sanki üstlerinden yiyecek-miş gibi bakan kasvetli yapmm korkusuyla bir araya yığılmış duran virane evlerin bulunduğu metruk bir tarlanın ucundaki sarp kayalığın üstüne kondurulmuş geniş kaleyi gördüler. Sparhawk Faran’ı dizginledi. “Oraya saldırır gibi gitmeyelim,” dedi diğerlerine. “Ka-198</p><br class="calibre1" />

    <p class="calibre2">ledeki insanların niyetimizi yanlış anlamasını istemeyiz.” Tarlayı tırısta geçtiler. Köyü geçip sarp kayalık tepenin eteğine yaklaştılar.</p>

    <p class="calibre3">Kayalığın yanından yukarı giden dar bir yol vardı, tek sıra halinde atlarını yukarı sürdüler.</p>

    <p class="calibre3">Ulath kayalığın tepesinde kuluçkaya yatmış yapıya bakmak için boynunu kaldırıp, “İç karartıcı gözüküyor,” dedi.</p>

    <p class="calibre3">“Gerçekten ziyaret için coşku yaratmaya yardımcı olmuyor,” diye onayladı Kalten.</p>

    <p class="calibre3">Takip ettikleri dar yol onları sürgülü bir kapıya getirdi. Sparhawk atını dizginledi, eyerinden eğildi ve kapıyı çelik kaplı yum-ruğuyla güm güm çaldı.</p>

    <p class="calibre2">Beklediler ama hiçbir şey olmadı.</p>

    <p class="calibre2">Sparhawk tekrar güm güm yumrukladı.</p>

    <p class="calibre3">Bir müddet sonra, kapının ortasındaki küçük bir bölme kayarak açıldı. “Ne var?” diye kısaca sordu çınlayan bir ses.</p>

    <p class="calibre3">“Biz yolcuyuz,” diye cevapladı Sparhawk, “ve yaklaşan fırtınada sığınacak bir yer arıyoruz.”</p>

    <p class="calibre2">“Bu ev yabancılara kapalıdır.”</p>

    <p class="calibre3">“Kapıyı aç,” dedi kararlı bir biçimde Sparhawk. “Biz Kilise Şövalyeleriyiz ve sığınak için yaptığımız mantıklı ricaya razı olmamak Tanrı’ya karşı bir saygısızlıktır.”</p>

    <p class="calibre3">Kapının diğer tarafındaki adam duraksadı. “Kontun iznini almalıyım,” dedi, isteksiz, geveleyen, derinden gelen bir sesle.</p>

    <p class="calibre2">“O zaman hemen al.”</p>

    <p class="calibre2">“Pek ümit verici bir başlangıç değil, değil mi?” dedi Kalten.</p>

    <p class="calibre3">“Kapıcılar bazen kendilerini çok ciddiye alırlar,” dedi Tynian. “Anahtarlar ve kilitler bazı insanların oran duygularına tuhaf şeyler yaparlar.”</p>

    <p class="calibre2">Yıldırım batıdaki mor gökyüzünde çakarken beklediler.</p>

    <p class="calibre3">Uzunmuş gibi gelen bir süreden sonra, zincirlerin takırdamasını takiben demir sürgünün koca halkaların içinden çekilme sesini duydular. Kapı gönülsüzce, gacırdayarak açıldı.</p>

    <p class="calibre3">İçerdeki adam çok iriydi. Manda gönü bir zırh giyiyordu ve gözleri kalın kaşlarının altında derine çökmüştü. Alt çenesi öne çıkıntılı, yüzü kasvetliydi.</p>

    <p class="calibre2">Sparhawk onu tanıyordu. Daha önce bir kere görmüştü.</p>
  </div>
</body>
</html>
