<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Ellenium 2.Cilt-Yakut Şovalye</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <div class="calibre1">
    <h2 class="calibre2"><b>On İkinci Bölüm</b><br /></h2>

    <p class="calibre3">ERTESİ SABAH şafaktan hemen önce atlarını eyerlerlerken çok kasvetli görünüyorlardı.</p>

    <p class="calibre3">“İyi bir adam mıydı?” diye sordu Ulath, Kalten’in eyerini sarışın Pandion’un atına yüklerken.</p>

    <p class="calibre3">“En iyilerden biri,” diye cevapladı Sparhavvk. “Fazla konuşmazdı ama her zaman ona güveneceğini bilirdin. Onu özleyeceğim.”</p>

    <p class="calibre3">“Bizi takip eden Zemochlarla ilgili ne yapacaksın?” diye sordu Kalten.</p>

    <p class="calibre3">“Sanırım yapabileceğimiz fazla bir şey yok,” diye cevapladı Sparhawk. “Sen, Bevier ve Tynian iyileşene kadar biraz zorlanacağız. Arkamızdan izlemeyi sürdürdükleri sürece, sorun değiller.”</p>

    <p class="calibre3">“Sanırım arkamda düşman bırakmaktan hoşlanmadığımı söylemiştim,” dedi Ulath.</p>

    <p class="calibre3">“Önümüzde bir yerde saklanıp pusu kuracaklarına arkamdan takip etmelerini tercih ederim,” dedi Sparhawk.</p>

    <p class="calibre3">Kalten eyerinin kayışını sıkarken yüzünü acıyla buruşturup geri çekildi. Elini nazikçe bir tarafına dayayıp, “Bu kötüleşiyor,” diye belirtti.</p>

    <p class="calibre2">“iyileşeceksin,” dedi Sparhawk. “Her zaman iyileşirsin.” . “Tek sorun her seferinde daha uzun zaman alması. Gençleşmiyoruz, Sparhawk. Bevier at binebilecek mi?”</p>

    <p class="calibre3">“Onu zorlamadığımız müddetçe,” diye cevapladı Sparhawk. “Tynian daha iyi ama ilk günlerde yavaş olacağız. Gidip Sephrenia’yı arabaya yerleştireyim. Ne zaman şu kılıçlardan biri daha gelse, daha da güçsüzleşiyor. Söylediğinden daha fazlasını taşıyor.”</p>

    <p class="calibre3">Kurik atların geri kalanını avluya çıkardı. Geleneksel siyah deri yeleğini giyiyordu. “Sanırım Bevier’in zırhını geri vereceğim,” dedi ümitle.</p>

    <p class="calibre3">“Şimdilik sende kalsın,” diye onaylamadı Sparhawk. “Kendini şimdiden cesur hissetmesini istemiyorum. Biraz dik kafalı, iyi olduğundan emin olana kadar teşvik etmesek iyi olur.”</p>

    <p class="calibre2">“Bu çok rahatsız, Sparhawk,” dedi, Kurik.</p>

    <p class="calibre2">“Geçen gün nedenleri sana açıkladım.”</p>

    <p class="calibre3">“Ben nedenlerden bahsetmiyorum. Bevier ve ben aynı kilodayız ama farklılıklar var. Her tarafım soyuldu.”</p>

    <p class="calibre2">“Birkaç gün daha.”</p>

    <p class="calibre2">“O zamana kadar sakatlanacağım.”</p>

    <p class="calibre3">Berit hanın kapısından çıkan Sephrenia’ya eşlik etti. Arabaya çıkmasına yardımcı oldu, sonra Flüt’ü onun yanma kaldırdı. Küçük Styric kadın bitik görünüyordu, Olven’in kılıcını bir bebek taşır gibi nazikçe kucaklamıştı.</p>

    <p class="calibre2">“İyi misin?” diye sordu Sparhawk.</p>

    <p class="calibre2">“Sadece biraz zamana ihtiyacım var, hepsi bu” diye cevapladı.</p>

    <p class="calibre2">Talen atım ahırdan çıkardı.</p>

    <p class="calibre3">“Onu hemen arabanın arkasına bağla,” dedi Sparhawk. “Sen süreceksin.”</p>

    <p class="calibre2">“Nasıl istersen, Sparhawk,” diye kabul etti Talen.</p>

    <p class="calibre2">“Tartışma yok mu?” Sparhawk biraz şaşırmıştı.</p>

    <p class="calibre3">“Niye tartışacakmışım ki? Bunun nedenini anlayabiliyorum. Hem arabanın oturma yeri eyerimden daha rahat - eğer tam anlamıyla incelersen çok daha rahat.”</p>

    <p class="calibre3">Tynian ve Bevier handan çıktılar. İkisi de örme zırh gömlekler giyiyor ve biraz yavaş yürüyorlardı.</p>

    <p class="calibre2">“Zırh yok mu?” diye Tynian’a hafifçe sordu Ulath.</p>

    <p class="calibre3">“Çok ağır,” diye cevapladı Tynian. “Daha hazır olduğumu sanmıyorum.”</p>

    <p class="calibre3">“Arkamızda hiçbir şey bırakmadığımızdan emin misin?” diye Kurik’e sordu Sparhawk.</p>

    <p class="calibre2">Kurik soğuk, düşmanca bir bakış attı.</p>

    <p class="calibre3">“Sadece soruyordum,” dedi yumuşakça Sparhawk. “Sabahın bu saatinde sinirlenme.” Diğerlerine baktı. “Bugün zorlamayacağız,” dedi. “Eğer becerebilirsek beş fersah beni tatmin edecek.”</p>

    <p class="calibre3">“Bir grup sakatla beraber at biniyorsun, Sparhawk,” dedi Tynian. “Sen ve Ulath önden gitseydiniz daha iyi olmaz mıydı? Geri kalanımız sizi sonradan yakalayabilirdi.”</p>

    <p class="calibre3">“Hayır,” diye karar verdi Sparhawk. “Etrafta dost olmayan insanlar başı boş dolaşıyorlar, sen ve diğerleri henüz kendinizi savunacak durumda değilsiniz.” Hafifçe Sephrenia’ya gülümsedi. “Hem,” diye ekledi, “on kişi olmamız gerekiyor. Genç Tanrıları gücendirmek istemem.”</p>

    <p class="calibre3">Kalten, Tynian ve Bevier’e atlarına binmeleri için yardım ettiler, sonra avludan yavaşça hâlâ karanlık ve neredeyse bomboş Paler sokaklarına doğru at bindiler. Kuzey kapısına ilerlediler. Nöbetçileri onlar için kapıyı çabucak açtılar.</p>

    <p class="calibre3">Aralarından geçerlerken Kalten ağır bir tarzda, “Tanrı sizi kutsasm, evlatlarım,” dedi.</p>

    <p class="calibre2">“Bunu yapman gerekiyor muydu?” diye sordu Sparhawk.</p>

    <p class="calibre3">“Onlar para vermekten daha ucuz. Hem, kim bilir? Belki kutsamam gerçekten bir şeye yarayabilir.”</p>

    <p class="calibre2">“Sanırım iyileşiyor,” dedi Kurik.</p>

    <p class="calibre3">“Bunu yapmaya devam ederse, iyileşemeyecek,” dedi Sparhawk.</p>

    <p class="calibre3">Doğuda gökyüzü hafifçe ışımaya başlıyordu, hafif bir koşuyla Pale^dan kuzeybatıya Venne Gölü’ne giden yolda ilerlediler. İki göl arasındaki arazi inişli çıkışlıydı, çoğunluğu tahıl ekimine ayrılmıştı. Şehrin dışını büyük malikaneler kaplamıştı. Orada burada uzun kulübeli serf köyleri vardı. Serflik batı Eosia’da yüzyıllar evvel kaldırıldı ama Sparhawk’m gördüğü kadarıyla, Pelosia soylularının başka bir sistemin işlemesi için gerekli yöneticilik yeteneğinden yoksun oldukları için, burada hâlâ sürüyordu. Birkaç soylu gördüler, genelde parlak saten ceketler içinde çizgili gömlekli sertlerin çalışmalarını at sırtından yönetiyorlardı. Sparhawk’m serflik hakkında duyduğu bütün olumsuz şeylere rağmen tarlalarda çalışanlar kötü bir muamele görmüyorlardı.</p>

    <p class="calibre3">Berit birkaç yüz metre geriden geliyor ve eyerinin üzerinde dönüp dönüp geriye bakıyordu.</p>

    <p class="calibre3">“Eğer bunu yapmaya devam ederse zırhımı burkup tamamen eğecek,” dedi Kalten.</p>

    <p class="calibre3">“Her zaman bir demirci bulabiliriz ve tekrar diktirebiliriz,” dedi Sparhawk. “Sen her fırsatta kendini yiyecekle doldurduğun için belki biraz bollaştırtabiliriz de.”</p>

    <p class="calibre2">“Bu sabah espirilerin berbat, Sparhawk.”</p>

    <p class="calibre2"><span style="font-size: 1em; line-height: 1.2;">“Aklımda bir çok şey var.”</span><br /></p>

    <p class="calibre3">“Bazı insanlar yönetmeye uygun değillerdir,” diye ağır bir yorum yaptı Kalten. “Benim çirkin arkadaşım onlardan biridir. Çok fazla canını sıkar.”</p>

    <p class="calibre3">“Bunu sen yapmak ister misin?” diye yavan bir şekilde sordu Sparhawk.</p>

    <p class="calibre3">“Ben mi? Ciddi ol, Sparhawk. Bırak bir grup şövalyeyi yönetmeyi, ben kaz bile güdemem.”</p>

    <p class="calibre2">“O zaman susup işimi yapmama izin verir misin?” . Berit atını ileri sürdü, gözleri kısılmıştı, eli eyerinin askısındaki baltasının üzerinde aşağı yukarı kayıyordu. “Zemochlar gerideler, Sör Sparhawk,” dedi. “gözüme çarpıp duruyorlar.”</p>

    <p class="calibre2">“Ne kadar gerideler?”</p>

    <p class="calibre3">“Yarım mil kadar. Çoğu geride ama öncü çıkarıyorlar. Gözlerini bizden ayırmıyorlar.”</p>

    <p class="calibre3">“Eğer saldırırsak, dağılırlar,” dedi Bevier. “Ve sonra tekrar peşimize takılırlar.”</p>

    <p class="calibre3">“Kesinlikle” diye onayladı Sparhawk. “İyi de, onları durdura-mam. Yeteri kadar adamım yok. Eğer bu onları mutlu edecekse bırakalım takip etsinler. Berit, gözlerini onlardan ayırma - ve kahramanlık yok.”</p>

    <p class="calibre2">“Tamamiyle anladım, Sör Sparhawk.”</p>

    <p class="calibre3">Öğlen olmadan hava iyice ısındı, Sparhawk zırhının içinde terlemeye başladı.</p>

    <p class="calibre3">“Bir şeyden dolayı cezalandırılıyor muyum?” diye soran Kurik, seller gibi ter boşalan yüzünü bir kumaş parçasıyla siliyordu.</p>

    <p class="calibre2">“Biliyorsun, böyle bir şey yapmam.”</p>

    <p class="calibre2">“O zaman niçin bu sobanın içine kilitlendim?”</p>

    <p class="calibre2">“Özür dilerim. Bu gerekli.”</p>

    <p class="calibre3">Uzun, yeşil bir vadiyi geçerlerken bir düzine kadar parlak giysili genç adam yakındaki malikâneden yollarını kesmek üzere dörtnala kalktıklarında ikindi olmuştu. İçlerinden soluk, sivilceli, yeşil kadife ceket giyen, kendini önemli sanan ifadeli bir genç adam, elini amira-ne bir şekilde kaldırarak, “Daha ileri gitmeyin,” dedi.</p>

    <p class="calibre2">“Anlayamadım?” diye sordu Sparhawk.</p>

    <p class="calibre3">“Babamın topraklarından niçin geçtiğinizi bilmek istiyorum.” Genç adam kendinden memnunca bir ifadeyle etrafındaki bıyık al<span style="font-size: 1em; line-height: 1.2; text-indent: 0px;">tından kıs kıs gülen arkadaşlarına bakındı.</span></p>

    <p class="calibre2">“Bize burasının yol olduğunu söylediler,” dedi Sparhawk.</p>

    <p class="calibre2">“Sadece babam hoşgörürse.” diye böbürlendi.</p>

    <p class="calibre3">“Arkadaşlarına gösteriş yapıyor,” diye mırıldandı Kurik. “Onları yolumuzdan kaldıralım. Taşıdıkları meçler pek tehlikeli değil.”</p>

    <p class="calibre3">“Önce anlaşmayı deneyelim,” dedi Sparhawk. “Gerçekten arkamızda kızgın bir serf kalabalığını istemeyiz.”</p>

    <p class="calibre3">“Bu işi ben halledeceğim. Böyleleriyle daha önce de uğraştım.” Kurik dikkatle atını ileri sürdü, Bevier’in zırhı öğlen güneşi altında parıldıyordu ve beyaz peleriniyle kolsuz zırh cübbesi göz kamaştırıcıydı. “Genç adam,” dedi sert bir sesle, “kibarlıktan nasibini almamış gözüküyorsun. Bizi tanımamış olman mümkün mü?”</p>

    <p class="calibre2">“Sizi daha önce hiç görmedim.”</p>

    <p class="calibre3">“Ben kim olduğumuzdan değil, ne olduğumuzdan bahsediyorum. Sanırım bu anlaşılabilir. Fazla dolaşmadığın ortada.”</p>

    <p class="calibre3">Genç adamın gözleri sinirden dışarı fırladı. “Öyle değil. Öyle değil,” diye tiz bir sesle itiraz etti. “Venne şehrine en az iki defa gittim.”</p>

    <p class="calibre2">“Ya” dedi Kurik. “Oradayken, Kilise diye bir şey duydun mu?”</p>

    <p class="calibre3">“Burada malikânemizde bizim kendi özel ibadethanemiz var.” Genç adam dudak bükerek güldü. Bu onun normal ifadesi gibi gözüküyordu.</p>

    <p class="calibre3">Siyah simli bir ceket giyen yaşlıca bir adam malikâneden öfkeyle atını sürerek geliyordu.</p>

    <p class="calibre3">“Tahsilli biriyle konutmak her zaman sevindiricidir,” dedi Kurik. “Hiç Kilise Şövalyeleri’ni duydun mu?”</p>

    <p class="calibre3">Genç adam belirsizce baktı. Siyah ceketli bir adam grubun arkasından hızla yaklaşıyordu. Yüzü kızgınlıktan bembeyaz olmuş gibiydi.</p>

    <p class="calibre3">“Sana kenara çekilmeni öğütlerim,” dedi nazikçe Kurik. “Yaptığın ruhunu tehlikeye sokuyor - hayatından bahsetmiyorum bile.”</p>

    <p class="calibre2">“Beni tehdit edemezsin - özellikle babamın topraklarında.”</p>

    <p class="calibre2">“laken!” diye kükredi siyahlı adam, “aklını mı kaybettin?”</p>

    <p class="calibre3">“Baba,” diye kekeledi sivilceli genç adam, “sadece topraklarımıza izinsiz girenleri sorguya çekiyordum.”</p>

    <p class="calibre3">“Topraklara izinsiz girenler mi?” diye yaşlı adam şaşkınlıkla çabuk çabuk söylendi. “Burası kralın yolu, ahmak herif!”</p>

    <p class="calibre2"><span style="font-size: 1em; line-height: 1.2;">“Ama -“</span><br /></p>

    <p class="calibre3">Siyah ceketli adam atını yaklaştırdı, üzengisi üzerinde ayağa kalktı ve sıkı bir yumrukla oğlunu eyerinden aşağı düşürdü. Sonra Kurik’e döndü. “Özür dilerim, Aziz Şövalye,” dedi. “Benim yarım akıllı oğlum kiminle konuştuğunu bilmiyordu. Kilise’ye hürmet ederim ve şövalyelerine saygı gösteririm. Gücenmediğinizi umar ve gücenmemenizi rica ederim.”</p>

    <p class="calibre3">“Önemli değil, lordum,” dedi rahatça Kurik. “Oğlunuz ve ben neredeyse bir karara varmak üzereydik.”</p>

    <p class="calibre3">Soylu adam irkildi. “O zaman Tanrıya şükür zamanında geldim. Bu salak, pek oğlan evlat yerine geçmez ama eğer kafasmı kesmek zorunda kalsaydmız annesi üzülecekti.”</p>

    <p class="calibre2">“O kadar ileri gideceğinden şüpheliyim, Lordum.”</p>

    <p class="calibre3">Genç adam yerden şoke olmuş bir sesle, “Baba!” dedi. “Bana vurdun!” Burnundan kan boşalıyordu. “Anneme söyleyeceğim.”</p>

    <p class="calibre3">“İyi. Çok etkileneceğinden eminim.” Soylu af dilercesine Kurik’e baktı. “Özür dilerim, Aziz Şövalye. Sanırım çoktan zamanı geçmiş bir disiplinin sırası geldi.” Oğluna bir göz attı. “Eve dön, Jakeh,” dedi soğukça. “Oraya gittiğinde bu asalak müsrifler takımının eşyalarını topla ve onları yolla. Güneş batmadan onların ar-zimden gitmelerini istiyorum.”</p>

    <p class="calibre2">“Ama onlar benim arkadaşlarım,” diye oğlu feryat etti.</p>

    <p class="calibre3">“Benim arkadaşlarım değil. Onları defet. Sen de toplanacaksın. Güzel kıyafetler almak için endişelenme çünkü bir manastıra gidiyorsun. Oradaki biraderler çok katıdırlar ve senin - benim ihmal ettiğim eğitiminle ilgilenecekler.”</p>

    <p class="calibre3">“Annem bunu yapmana izin vermeyecek!” diye bağırdı oğlu, yüzü iyice solmuştu.</p>

    <p class="calibre3">“Bu konuda söyleyecek hiçbir şeyi yok. Annen hiçbir zaman benim için küçük bir rahasızlıktan fazla bir şey olmadı.”</p>

    <p class="calibre2">“Ama &nbsp;” Şımarık gencin yüzü darmadağın olmuş gözüktü.</p>

    <p class="calibre3">“Beni hasta ettin, Jaken. Sen bir adama dert çektiren bir oğul olarak bugüne kadar en kötü mazerettin. Keşişlere dikkat et, Jaken. Senden çok daha değerli yeğenlerim var. Mirasın o kadar güvende değil, hayatının geri kalanında bir keşiş olarak kalabilirsin.”</p>

    <p class="calibre2">“Bunu yapamazsın.”</p>

    <p class="calibre2">“Evet, gerçekten yapabilirim.”</p>

    <p class="calibre2"><span style="font-size: 1em; line-height: 1.2;">“Annem seni cezalandıracak.” -</span><br /></p>

    <p class="calibre3">Soylu tüyler ürpertici şekilde güldü. “Annen beni sıkmaya başladı, Jaken,” dedi. “O şımarık, şirret, küçük bir aptaldan başka bir şey değil. Seni bakmak istemediğim bir şeye çevirdi. Hem, artık fazla çekici de değil. Sanırım hayatının geri kalanı için onu bir kadınlar manastırına göndereceğim. Dualarla oruç onu cennete daha çok yaklaştırabilir, seven bir koca olarak onun ruhunu arındırmak benim görevim, öğle değil mi?”</p>

    <p class="calibre3">Jaken’in yüzündeki kibir silindi ve dünyanın başına yıkılmasıyla korkunç bir şekilde titremeye başladı.</p>

    <p class="calibre3">“Şimdi, oğlum,” diye tepeden bakarak devam etti soylu, “söylediğim gibi yapacak mısın yoksa fazlasıyla hak ettiğin köteği atması için bu Kilise Şövalyesi’ni serbest bırakayım mı?”</p>

    <p class="calibre3">Kurik sinyali aldı ve Bevie/in kılıcını yavaşça çekti. Kılıç kınından çıkarken nahoş bir ses çıkardı.</p>

    <p class="calibre3">Genç adam elleri ve dizleri üzerinde hızla geri kaçtı. “Benimle beraber bir düzine arkadaşım var,” diye kulak tırmalayıcı bir sesle tehdit etti.</p>

    <p class="calibre3">Kurik şımartılarak büyütülmüş çocuklara aşağıdan yukarı şöyle bir baktı, sonra alay edercesine tükürdü. Kalkanını kaldırıp, kılıç kolunun kaslarını kasarak, “Kafasını ister misiniz, Lordum?” diye soyluya nazikçe sordu, “yani bir hatıra olarak?”</p>

    <p class="calibre3">“Bunu yapamayacaksın!” Jaken şimdi neredeyse yere yıkılmak üzereydi.</p>

    <p class="calibre3">Kurik atını ileri sürdü, kılıcı güneş ışığında meşumca parlıyordu. “Haydi, dene beni,” dedi, koca kayaları küçültecek kadar korkunç bir sesle.</p>

    <p class="calibre3">Genç adamın gözleri korkudan dışarı fırladı ve hızla eyerine tırmandı, saten elbiseli dalkavuklar onunla beraber kaçıyorlardı.</p>

    <p class="calibre3">“Aklınızdaki aşağı yukarı bu muydu, Lordum?” diye soyluya sordu Kurik.</p>

    <p class="calibre3">“Mükemmeldi, Aziz Şövalye. Bunu yıllardır yapmak istiyordum.” Sonra iç çekti. “Benimki planlanmış bir evlilikti, Aziz Şövalye,” dedi açıklarcasına. “Karımın ailesinin soylu bir unvanı vardı ama çok borçtaydı. Benim ailemin parası ve arazileri vardı ama bizim unvanımız o kadar etkileyici değildi. Ebeveynlerimiz anlaşmanın iyi olacağını düşündüler; ama o ve ben birbirimizle hiç uy-174</p><br class="calibre1" />

    <p class="calibre2">gun değildik. Mümkün olan her koşulda ondan uzak durdum. Kendimi diğer kadınlarla avuttum, bunu kabul etmekten utanç duyuyorum. Uygun olan bir çok genç bayan var - eğer paranız varsa. Karım şimdi gördüğünüz iğrenç şeyle kendini avuttu. Onun hayatımı elinden geldiği kadar mutsuz yapmak dışında sadece bir coşkusu var. Korkarım, görevlerimi ihmal ettim.”</p>

    <p class="calibre3">“Benim de oğullarım var, Lordum,” dedi hep beraber ilerlerlerken Kurik. “Çoğu iyi çocuklar ama bir tanesi benim için büyük bir hayal kırıklığı.”</p>

    <p class="calibre3">Talen gözlerini gökyüzüne doğru çevirdi ama hiçbir şey söylemedi.</p>

    <p class="calibre3">“Yolunuz uzak mı, Aziz Şövalye?” diye sordu, açıkça konuyu değiştirmek istiyordu soylu adam.</p>

    <p class="calibre2">“Venne’ye doğru gidiyoruz,” diye cevapladı Kurik.</p>

    <p class="calibre3">“Uzun bir seyahat. Arazimin batı ucuna yakın yazlık bir evim var. Komforundan istifade etmenizi önerebilir miyim? Akşama oraya ulaşabiliriz, hizmetkârlar ihtiyaçlarınızı giderebilir.” Yüzünü astı. “Sizi malikanemde ağırlamayı önerebilirdim ama korkarım bu akşam biraz gürültülü olabilir. Karımın tiz bir sesi var ve bu öğlen aldığım kararları anlayışla karşılamayacaktır.”</p>

    <p class="calibre3">“Çok naziksiniz, Lordum. Misafirperverliğinizi kabul etmekten mutlu olacağız.”</p>

    <p class="calibre3">“Bu en azından oğlumun davranışını telafi etmek için yapabileceğim küçücük bir şey. Keşke onu kurtarmak için daha uygun bir disiplin türü düşünebilseydim.”</p>

    <p class="calibre3">“Ben deri kemerimle her zaman iyi sonuçlar alırım, Lordum,” diye önerdi Kurik.</p>

    <p class="calibre3">Soylu adam acı acı güldü. “Bu kötü bir fikir olmayabilir, Aziz Şövalye,” diye onayladı.</p>

    <p class="calibre3">Nefis bir öğleden sonra boyunca at sürdüler, güneş tam batarken bir konaktan farksız gözüken ‘yazlık ev’e ulaştılar. Soylu adam evin hizmetkârlarına emirler verip tekrar atma bindi. “Seve seve kalırdım Aziz Şövalye,” dedi Kurik’e, “ama sanırım karım evdeki bütün tabak çanağı kırmadan dönsem iyi olacak. Onun için rahat bir kadınlar manastırı bulup hayatımı sonuna kadar huzur içerisinde geçireceğim.”</p>

    <p class="calibre2">“Çok iyi anladım, Lordum,” dedi Kurik. “İyi şanslar.”</p>

    <p class="calibre3">“Hayırlı yolculuklar Aziz Şövalye.” Soylu adam döndü ve atını geldikleri yoldan geri sürdü.</p>

    <p class="calibre3">Evin mermer lobisine girdiklerinde Bevier, “Kurik,” dedi, “orada zırhımı onurlandırdın. Ben olsam daha ikinci kelimesinden sonra kılıcımı genç adama saplardım.”</p>

    <p class="calibre2">Kurik sırıttı. “Böyle daha eğlenceli, Sör Bevier.”</p>

    <p class="calibre3">Pelosialı soylunun yazlık evi dışarıdan göründüğünden çok daha görkemliydi. Özenle oyulmuş nadir ahşap işlemeler duvarları süslüyordu, zemin ve şömineler tamamen mermerdi. Mobilyalar işlemeli çok ince ipekle kaplıydı. Hizmetçiler işlerinin ehliydi ve göze batmadan çalışıyorlardı, onların bütün ihtiyaçlarını gördüler.</p>

    <p class="calibre3">Sparhawk ve arkadaşları büyük balo salonundan birazcık küçük olan yemek odasında enfes bir akşam yemeği yediler. “İşte ben buna yaşamak derim.” Kalten mutlulukla iç çekti. “Sparhawk, myç bizim hayatımızda birazcık lüksümüz olamıyor?”</p>

    <p class="calibre3">“Biz Kilise Şövalyeleriyiz,” diye hatırlattı Sparhawk. “Yoksulluk bizi dayanıklı hale getirir.”</p>

    <p class="calibre2">“Bu kadar fazla olması gerekiyor mu?”</p>

    <p class="calibre2">“Kendini nasıl hissediyorsun?” diye Bevier’e sordu Sephrenia.</p>

    <p class="calibre3">“Çok daha iyi, teşekkürler,” diye cevapladı Arcialı. “Bu sabahtan beri kan tükürmedim, sanırım yarından itibaren dörtnala çıkabilirim, Sparhawk. Bu telaşsız gezinti bize zaman kaybettiriyor.”</p>

    <p class="calibre3">“Bir gün daha zorlamadan gidelim,” dedi Sparhawk. “Haritama göre Venne şehrinin ilerisindeki arazi biraz engebeli ve çok ıssız. Pusu için ideal ve takip ediliyoruz. Sen, Kalten ve Tynian’nın kendinizi savunacak duruma gelmenizi istiyorum.”</p>

    <p class="calibre2">“Berit,” dedi Kurik.</p>

    <p class="calibre2">“Evet?”</p>

    <p class="calibre2">“Buradan ayrılmadan bana bir iyilik yapar mısın?”</p>

    <p class="calibre2">“Tabii ki.”</p>

    <p class="calibre3">“Yarın sabah ilk iş, Talen’i avluya çıkar ve üstünü baştan aşağı ara. Buranın sahibi olan soylu çok misafirperverdi, onu gücendirmek istemem.”</p>

    <p class="calibre3">“Sana bir şey çalacağımı düşündüren de ne?” diye karşı çıktı Talen.</p>

    <p class="calibre3">“Bu sadece bir önlem. Bu evde bir yığın ufak değerli şeyler var. Bazıları yanlışlıkla cebine düşebilir.”</p>

    <p class="calibre3">Evdeki yataklar kuş tüyü, kalın ve rahattı. Gün ağarırken uyanıp muhteşem bir kahvaltı yaptılar. Sonra hizmetkârlara teşekkür ettiler, atlarına binip yola çıktılar. Yükselen güneş altın rengiydi, çayır kuşları başlarının üzerinde dönüp, ötüyorlardı. Flüt, arabada oturmuş kavalıyla onlara eşlik ediyordu. Sephrenia, daha iyi gözüküyordu ama Sparhawk’in ısrarıyla hâlâ arabada yola devam ediyordu.</p>

    <p class="calibre3">Daha öğlen olmamıştı ki, yaklaşık elli acımasız görünüşlü adam yanlarıdaki tepeden aşağı dörtnala geldiler. Deri elbise ve çizmeler giyiyorlardı, hepsinin kafası kazılıydı.</p>

    <p class="calibre3">“Doğu sınırının göçebeleri,” diye uyardı Pelosia’da daha önce bulunan Tynian. “Çok dikkatli ol, Sparhawk. Bunlar pervasız adamladır.”</p>

    <p class="calibre3">Göçebeler enfes bir binicilikle tepeden dümdüz aşağı indiler. Bellerinde ilkel görünüşlü süvari kılıçları vardı, kısa mızraklar taşıyorlardı ve sol kollarına yuvarlak tahta kalkanlar takmışlardı. Liderlerinin ters bir işaretiyle atlarını o kadar sert dizginlediler ki sağrıları otlar üzerinde yana doğru kaydı. Kısık gözlü, kafa derisi yâra izleriyle dolu, zayıf bir adam olan liderleri yanındaki beş ava-nesi ile ileri çıktı. Fiyakalı bir gösteriyle, ilerleyen göçebeler atlarını yan yana getirdiler, kurumlu atlar mükemmel bir uyumda tören adımıyla yürüyorlardı. Sonra, mızraklarını toprağa daldıran savaşçılar görkemli bir gösterişle ışıldayan süvari kılıçlarını çektiler.</p>

    <p class="calibre3">Sparhawk ve diğerleri içgüdüsel olarak kılıçlarına uzandıklarında Tynian, “Hayır!” dedi sertçe. “Bu bir seromoni.”</p>

    <p class="calibre3">Kazınmış kafalı adamlar heybetli bir yürüyüşle öne ilerlediler, sonra belirsiz bir işaretle atlar bir tür saygı işareti olarak ön dizleri üzerine çökerken binicileri selamlamak için süvari kılıçlarını yüzlerine kaldırdılar.</p>

    <p class="calibre3">“Tanrım!” diye soludu Kalten. “Daha önce bir atın böyle bir şey yaptığını hiç görmedim!”</p>

    <p class="calibre3">Faran’m kulakları hafifçe titredi, Sparhawk onun sinirle seyir-diğini hissedebiliyordu.</p>

    <p class="calibre3">“Kilise Şövalyeleri,” diye tek düze bir sesle konuştu deri giyisili lider. “Sizi selamlarız ve hizmetinizdeyiz.”</p>

    <p class="calibre3">“Bunu ben idare edebilir miyim?” diye Sparhawk’a önerdi Tynian. “Bazı deneyimlerim var.”</p>

    <p class="calibre3">“Serbestsin,” diye kabul eden Sparhawk tepedeki vahşi adamlara dikkatle bakıyordu.</p>

    <p class="calibre3">Tynian ilerledi, ölçülü ve yavaş adım atsın diye atını sıkı tutuyordu. Deiralı resmi olarak yüksek sesle, “Polei’yi memnuniyetle selamlıyoruz,” dedi. “Bu karşılaşmadan dolayı biz de mennunuz, çünkü kardeşler her zaman birbirlerini saygıyla selamlar.”</p>

    <p class="calibre3">“Bizim adetlerimizi biliyorsunuz, Aziz Şövalye,” diye onayladı kafa derisi yara izli adam.</p>

    <p class="calibre3">“Geçmişte doğu sınırlarında bulunmuştum, Domi,” diye tastik etti Tynian.</p>

    <p class="calibre2">“Domi ne demek?” diye fısıldadı Kalten.</p>

    <p class="calibre3">“Eski bir Pelosia kelimesi,” diye karşılık verdi Ulath. “Bir tür şef anlamına gelir.”</p>

    <p class="calibre2">“Bir tür mü?”</p>

    <p class="calibre2">“Tercüme etmek uzun zaman alır.”</p>

    <p class="calibre3">“Benimle beraber tuz yiyecek misiniz, Aziz Şövalye?” diye sordu savaşçı.</p>

    <p class="calibre3">“Memnuniyetle, Domi,” diye cevaplayan Tynian, yavaşça eyerinden aşağı indi. “İyi kızarmış koyunla onu süsleyebilir miyiz?” diye önerdi.</p>

    <p class="calibre2">“Harika bir öneri, Aziz ŞÖvalye.”</p>

    <p class="calibre3">“Getir,” dedi Talen’e Sparhawk. “Yeşil çantanın içinde. Ve tartışma.”</p>

    <p class="calibre2">“Hay dilimi eşek arısı soksun,” diyen Talen, çantayı karıştırdı.</p>

    <p class="calibre3">Bacaklarını kavuşturarak gür çimenlerin üstüne oturan Domi sohbetde sık kullanıldığı gibi, “Sıcak bir gün, değil mi?” dedi.</p>

    <p class="calibre3">“Bizde daha birkaç dakika önce aynı şeyi söylüyorduk,” diye onayladı Tynian, o da oturuyordu.</p>

    <p class="calibre3">“Adım Kring,” diye kendini tanıttı yara izli adam, “bu takımın Domi’si.”</p>

    <p class="calibre3">“Adım Tynian,” diye cevapladı Deiralı, “bir Arcione Şövalyesi.”</p>

    <p class="calibre2">“O kadarını tahmin ettim.”</p>

    <p class="calibre3">Talen kızarmış bir kuzu butunu taşıyarak, iki adamın oturduğu yere biraz tereddüt ederek gitti.</p>

    <p class="calibre3">Kring kemerindeki deri tuz torbasını çıkararak, “İyi hazırlanmış bir et,” diye belirtti. “Kilise Şövalyeleri iyi yiyorlar.” Kızarmış&nbsp;<span style="font-size: 1em; line-height: 1.2; text-indent: 0px;">kuzuyu parmaklan ve dişleriyle ikiye böldü ve yarısını Tynian’a verdi. Sonra deri torbasını çıkardı. “Tuz, kardeşim?” diye sundu.</span></p>

    <p class="calibre3">Tynian parmaklarını torbaya daldırdı, bir tutam çıkardı ve kuzunun üzerine döktü. Sonra parmaklarını dört rüzgâr yönünde silkeledi.</p>

    <p class="calibre3">Domi hareketi tekrar ederken, “Adetlerimiz konusunda bilgilisin dost Tynian,” diye onayladı. “Ve mükemmel genç adam belki senin oğlun?”</p>

    <p class="calibre3">“Ah, hayır Domi,” diye iç çekti Tynian. “O iyi bir çocuk ama hırsızlığa bağımlı.”</p>

    <p class="calibre3">“Ha - ha!” diye gülen Kring, Talen’in omuzuna hafifçe vurdu ama bu çocuğu yere yuvarladı. “Hırsızlık dünyada savaşmaktan sonraki en iyi ikinci onurlu meslektir. İyi misin bari oğlum?”</p>

    <p class="calibre3">Talen hafifçe gülümsedi ve gözleri kısıldı. “Beni denemek ister misin, Domi?” diye meydan okuyup ayağa kalktı. “Koruyabildiğini koru, ben gerisini çalacağım.”</p>

    <p class="calibre3">Savaşçı başını geri atıp kahkahalarla güldü. Sparhawk Talen’in şimdiden parmaklarının hızla hareket ettiğini fark etti.</p>

    <p class="calibre3">‘Tamam, benim genç hırsızım,” diye kıkır kıkır gülüp ellerini önünde iyice açtı Domi, “çalabileceğim çal.”</p>

    <p class="calibre3">“Çok teşekkürler, Domi,” dedi nazik bir eğilmeyle Talen, “ama zaten çaldım. Sanırım sahip olduğun değerli olan her şeyi aldım.”</p>

    <p class="calibre3">Kring gözlerini kırpıştırdı ve orasını burasını dikkatlice yoklamaya başladı, gözlerinden dikkati okunuyordu.&nbsp;<span style="text-indent: 0px; font-size: 1em; line-height: 1.2;">Kurik homurdandı.</span></p>

    <p class="calibre3">“Her şeye rağmen tam bir temizlik,” diye ona mırıldandı Sparhawk.</p>

    <p class="calibre2">“İki broş,” diye sıralayarak onları teslim etti Talen, “yedi yüzük&nbsp;<span style="font-size: 1em; line-height: 1.2;">biliyorsun, sol başparmağmdaki çok sıkıydı. Altın bir bilezik -kontrol ettir, sanırım içine bakır karıştırılmış. Yakut taşlı bir zincir&nbsp;</span><span style="font-size: 1em; line-height: 1.2;">umarım ona fazla para ödemedin. Biliyorsun, gerçekten adi bir taş. Sonra burada mücevherli harçerin ve kılıcının topuz taşı.” Talen profesyonelce ellerim birbirine sürttü.</span></p>

    <p class="calibre3">Domi kahkahalarla güldü. “Bu çocuğu satm alacağım, dostum Tynian,” diye belirtti. “Onun için sana en güzel atlardan bir sürü vereceğim ve onu kendi oğlum gibi büyüteceğim. Böyle bir hırsızı daha önce hiç görmedim.”</p>

    <p class="calibre3">“Ah - özür dilerim, dostum Kring,” dedi Tynian, “ama benim değil ki satayım.”</p>

    <p class="calibre2">Kring iç çekti. “Hiç at çaldın mı, oğlum?” diye istekle sordu.</p>

    <p class="calibre3">“Bir atı cebine sokmak zordur, Domi,” diye cevapladı Talen. “Ama genede bir şekilde halledebilirim.”</p>

    <p class="calibre3">“Bu genç bir dahi,” dedi saygıyla savaşçı. “Babası çok talihli bir adam.”</p>

    <p class="calibre2">“Daha farkına varamadım,” diye mırıldandı Kurik.</p>

    <p class="calibre3">“Ah, genç hırsız,” dedi Kring. “Bir tane kese kaybetmiş gibi gözüküyorum - hem de oldukça ağır bir tane.”</p>

    <p class="calibre3">“Oh, onu unuttum mu?” diyen Talen, alnına vurdu. “Kesinlikle aklımdan çıkmış.” Tuniğinin altından şişkin bir deri kese çıkardı.</p>

    <p class="calibre2">“Say, dostum Kring,” diye uyardı Tynian.</p>

    <p class="calibre3">“Çocuk ve ben artık dost olduğumuzdan dürüstlüğüne güveneceğim. ‘</p>

    <p class="calibre3">Talen iç çekip çeşitli yerlerinden bir yığın gümüş para çıkardı. “Hep insanların bunu yapmamasını dilerim,” diyip paraları verdi. “İşin bütün neşesini kaçırıyor.”</p>

    <p class="calibre2">“iki sürü at?” diye teklif etti Domi.</p>

    <p class="calibre3">“Özür dilerim, dostum,” dedi Tynian. “Haydi tuz yiyelim ve iş konuşalım.”</p>

    <p class="calibre3">Talen arabaya giderken ikisi oturup tuzlu kuzu yiyorlardı. “Atları alacaktı,” diye Sparhavvk’a mırıldandı. “Nasıl olsa sıvışır kaçardım.”</p>

    <p class="calibre2">“Seni ağaca zincirlerdi,” dedi Sparhawk.</p>

    <p class="calibre3">“Bir dakika dolmadan hangi zincir olursa olsun kendimi kurtarırım. Sahip olduğu atların kaç para olduğu konusunda bir fikrin var mı, Sparhawk?”</p>

    <p class="calibre3">“Bu çocuğu eğitmek tahminimizden de uzun sürecek,” diye belirtti Kalten. ,</p>

    <p class="calibre3">“Eşliğe ihtiyacınız var mı, dostum Tynian?” diye soruyordu Kring. “Minicik bir şeyden fazla olmayan bir eğlence ile meşgulüz ve kutsal Kilise Ana ile onun saygın Şövalyeleri için onu memnuniyetle bir kenara koyacağız.”</p>

    <p class="calibre3">“Teşekkür ederim, dostum Kring,” diye belirtti Tynian, “ama görevimiz bizim halledemiyeceğimiz hiçbir şey içermiyor.”</p>

    <p class="calibre2">“Doğru. Kilise Şövalyeleri’nin kanıtları efsanevidir.”</p>

    <p class="calibre3">“Bu bahsettiğin eğlence de ne, Domi?” diye merakla sordu Tynian. “Peloileri bu kadar batıda çok nadir gördüm.”</p>

    <p class="calibre3">“Biz genelde doğu sınırlarına dolaşırız” diye kuzudan koca bir&nbsp;<span style="text-indent: 0px; font-size: 1em; line-height: 1.2;">et parçasını dişiyle kopararak kabul etti Kring, “ama son birkaç&nbsp;</span><span style="text-indent: 0px; font-size: 1em; line-height: 1.2;">nesildir Zemochlar huduttan Pelosia’ya gizlice girmeye çalışıyor</span><span style="text-indent: 0px; font-size: 1em; line-height: 1.2;">lar. Kral kulakları için yarım altın ödüyor. Bu kolay bir para kazan</span><span style="text-indent: 0px; font-size: 1em; line-height: 1.2;">ma yolu.”&nbsp;</span></p>

    <p class="calibre2">“Kral iki kulağı da istiyor mu?”</p>

    <p class="calibre3">“Hayır, sadece sağ kulakları. Ama yinede kılıçlarımızı kullanırken dikkatli olmamız gerekiyor. Yanlış bir darbeyle bütün ödülü kaybedebilirsin. Her neyse, dostlarım ve ben oldukça kalabalık bir Zemoch grubunu hudutta temizledik. Çoğunu hallettik ama gerisi kaçtı. Onları son gördüğümüzde bu tarafa geliyorlardı, bazıları yaralıydı. Kan iyi iz bırakıyor. Onları yoracağız ve kulaklarını - tabii ki parayı da - toplayacağız. Bu sadece zaman meselesi.”</p>

    <p class="calibre3">“Sanırım, seni bundan kurtarabilirim, dostum,” dedi geniş bir tebessümle Tynian. “Son günlerde arkamızdan gelen oldukça kalabalık bir Zemoch grubu gördük. Aradığınız grup. olabilir. Ama her koşulda kulak kulaktır ve kralın altınları aynı tatlılıkla harcanır.”</p>

    <p class="calibre3">Kring memnunca güldü. “Tamamen öyle, dostum,” diye onayladı. “Kim bilir, orada hazır bekleyen iki torba altın olabilir. Kaç kişi olduklarını söylemiştin?”</p>

    <p class="calibre2">“Biz kırk kadar gördük. Güneyden gelen yoldalar.”</p>

    <p class="calibre3">“Daha fazla gelemeyecekler,” diye söz veren Kring bir kurt gibi sırıtıyordu. “Bu kesinlikle talihli bir raslantı, Sör Tynian - en azından ben ve yoldaşlarım için. Ama niçin sen ve arkadaşların ödülü toplamadı?”</p>

    <p class="calibre3">“Bizim ödülden haberimiz yok, Domi,” diye itiraf etti Tynian, “ve acil olan bir Kilise işi üzerindeyiz.” Surat astı. “Hem, ödülü alsak da, yeminimiz onu Kilise’ye vermemizi gerektiriyor. Bir yerdeki bir başrahip bizim çalışmalarımızın kazancını alacaktır. Hayatında hiçbir dürüst bir iş yapmamış birini zenginleştirmek için terlemek istemem. Daha çok bir dostu dürüst kazanca yöneltmeyi tercih ederim.”</p><br class="calibre1" />

    <p class="calibre3">Domi yağlı parmaklarını deri pantalunun üstüne sildi. “Şey, sanırım artık yola çıksak, dostum Tynian,” dedi. “Yavaş giden ödül kazanmaz.” Duraksadı. “Bu çocuğu satmak istemediğinden emin misin?”</p>

    <p class="calibre3">“O arkadaşlarımdan birinin oğlu,” dedi Tynian. “Oğlandan kurtulmak umurumda değil ama arkadaşlık benim için önemli.”</p>

    <p class="calibre3">“Çok iyi anladım, dostum Tynian.” Kring eğilerek selam verdi. “Bir dahaki sefere onunla konuştuğunda Tanrı’ya benden bahset.” Ayağa kalkmasıyla eyerine atlaması bir oldu, daha o yerleşmeden atı koşuyordu.</p>

    <p class="calibre3">Ulath, Tynian’a doğru ilerleyip elini sıkü. “Çok hızlısın,” diye belirtti. “Kesinlikle harikaydı.”</p>

    <p class="calibre3">“Bu dürüst bir alışverişti,” dedi alçakgönüllülükle Tynian. “Biz arkamızdaki Zemochlardan kurtuluyoruz, Kring de kulaklaanı alıyor. İki tarafta istediği bir şey almazsa dostlar arasında dürüst pazarlık olmaz.”</p>

    <p class="calibre3">“Çok, çok doğru,” diye onayladı Ulath. “Ama daha önce kulak satıldığını hiç duymadım. Genellikle kafaları satılır.”</p>

    <p class="calibre3">“Kulaklar daha hafiftir,” dedi profesyonelce Tynian, “ve her eyer torbası açışında sana bakmazlar.”</p>

    <p class="calibre3">“Beyler biraz dikkat ederler mi?” dedi ters ters Sephrenia. “Her şeyden önce, aramızda çocuklar var.”</p>

    <p class="calibre3">“Özür dilerim, küçük ana,” diye af diledi Ulath. “Sadece işten bahsediyorduk.”</p>

    <p class="calibre3">Sephrenia mırıldanarak arabaya yürüdü. Sparhawk içinden söylediği bazı Styricçe kelimelerin kibar bir toplumda asla kullanılmadığından kesinlikle emindi.</p>

    <p class="calibre3">Bevier hızla güneye doğru kaybolan savaşçılara bakarak, “Kimdi onlar?” diye sordu.</p>

    <p class="calibre3">“Peloiler, göçebe at yetiştiricileridir,” diye cevapladı Tynian. “Bu bölgedeki ilk Eleneler onlardı. Pelosia Kralığı onların ismini aldı.”</p>

    <p class="calibre2">“Gözüktükleri kadar acımasızlar mı?”</p>

    <p class="calibre3">“Daha da acımasız. Sınırda onlar olduğu için Otha, Pelosia yerine Lamorkand’i istila etti. Aklı başında olan hiç kimse Peloilere saldırmaz.”</p>

    <p class="calibre2">Ertesi gün geç saatlerde Venne Gölü’ne ulaştılar. Bu yakındaki&nbsp;<span style="font-size: 1em; line-height: 1.2;">bataklık, topraklarının devamlı kuruyarak suları bulanık ve yer yer çamurlu yaptığı geniş, sığ bir su kütlesiydi. Bataklığımsı kıyıdan biraz ötede kamp yaptıklarında Flüt tuhaf bir şekilde rahatsız olmuş gözüktü. Sephrenia’nm çadırı kurulur kurulmaz içeri daldı ve dışarı çıkmayı reddetti.</span></p>

    <p class="calibre3">“Nesi var?” diye Sephrenia’ya sordu Sparhawk, farkında olmadan sol elindeki yüzüğü oğuşturuyordu. Yüzük bir sebep yüzünden zonkluyormuş gibi gözüküyordu.</p>

    <p class="calibre3">“Gerçekten bilmiyorum,” diye kaşlarını çattı Sephrenia. “Sanki bir şeyden korkmuş gibi.”</p>

    <p class="calibre3">Yemekten sonra Sephrenia, Flüt’e yemeğini taşıdı. Sparhawk yaralı arkadaşlarıyla tek tek konuştu. Hepsi mükemmel durumda olduklarını iddia ettiler. Bu yalan olduğundan emin olduğu bir iddiaydı. “Tamam o zaman.” Sonunda kabul etti. “Eskisi gibi yapacağız. Baylar zırhlarınızı geri alabilirsiniz, yarın hafif dörtnal deneyeceğiz. Dörtnal yok; koşuşturma yok ve eğer bir belayla karşılaşırsak işler çok ciddileşmediği müddetçe geride durmaya çalışın.”</p>

    <p class="calibre3">“Aynı yaşlı bir anaç tavuk gibi, değil mi?” diye Tynian’a seslendi Kalten.</p>

    <p class="calibre3">“Eşeleyerek bir solucan çıkarırsa yiyeceksin,” diye cevapladı Tynian.</p>

    <p class="calibre3">“Çok teşekkürler, Tynian,” diye geri çevirdi Kalten, “ama akşam yemeğimi daha yeni yedim.”</p>

    <p class="calibre2">Sparhawk yatmaya gitti.</p>

    <p class="calibre3">Henüz gece yarısı olmuştu, çadırın dışındaki ay çok parlaktı. Sparhawk aşağıdan gelen iğreç bir kükremeyle sallanarak uyanıp, yıldırım gibi battaniyelerinin içinde doğruldu.</p>

    <p class="calibre3">“Sparhawk!” diye çadırın dışından sertçe bağırdı Ulath. “Diğerlerini kaldır! Çabuk!”</p>

    <p class="calibre3">Sparhawk Kalten’i sarsarak uyandırıp örme zırhını üzerine geçirdi. Kılıcım kapıp çadırdan dışarı fırladı. Çabucak etrafına baktı ve diğerlerini kaldırılmaya gerek olmadığını gördü. Onlarda örme zırhlarıyla boğuşup, silahlarını alıyorlardı. Ulath kampın kenarında durmuştu, yuvarlak kalkanı yerinde, baltası elindeydi. Dikkatle karanlığın içine bakıyordu.</p>

    <p class="calibre2">Sparhawk “Bu ne?” diye sordu. “Bu sesi çıkaran nedir?”</p>

    <p class="calibre2">“Troll,” diye kısaca cevapladı Ulath.</p>

    <p class="calibre2"><span style="text-indent: 1em; font-size: 1em; line-height: 1.2;">“Burada mı? Pelosia’da? Ulath, bu imkânsız. Pelosia’da hiç Troll yoktur.”</span></p>

    <p class="calibre2">“Niye gidip bunu ona açıklamıyorsun?”</p>

    <p class="calibre2">“Troll olduğundan emin misin?”</p>

    <p class="calibre3">“Bu sesi karıştırmayacak kadar çok duydum. Onun bir Troll olduğundan şüphe yok ve kesinlikle bir şeye kızmış.”</p>

    <p class="calibre3">Diğerleri onlara katıldığında Sparhawk, “Belki ateş yaksak iyi olur,” diye önerdi.</p>

    <p class="calibre2">“İşe yaramaz,” dedi Ulath. “Troll’ler ateşten korkmazlar.”</p>

    <p class="calibre2">“Onları dilini biliyorsun, değil mi?”</p>

    <p class="calibre2">Ulath homurdandı.</p>

    <p class="calibre3">“Niye seslenip ona zarar verme niyetinde olmadığımızı söylemiyorsun?”</p>

    <p class="calibre3">“Sparhawk,” dedi sıkıntılı bir bakışla Ulath, “bu durum söylediğinin tam tersi. Saldırırsa, ayaklarına vurmaya çalışın,” diye hepsini uyardı. “Eğer gövdesine sallarsanız, silahlarınızı elinizden çekip alır ve size yedirir. Tamam, onunla konuşmaya çalışacağım.” Kafasını kaldırdı ve kötü, gırtlaktan gelen bir lisanla böğürdü.</p>

    <p class="calibre3">Karanlıklar içinden bir şey öfkeli ve ters biçimde, tükürür gibi söylenerek cevapladı.</p>

    <p class="calibre2">“Ne dedi?” diye sordu Sparhawk.</p>

    <p class="calibre3">“Küfrediyor. Bitirmesi bir saat kadar sürer. Troll’lerin dilinde küfür kelimeleri çoktur.” Ulath kaşlarını çattı. “Kendinde değilmiş gibi gözüküyor,” dedi şaşkın bir sesle.</p>

    <p class="calibre3">“Belki sayımız onu tedbirli olmaya zorlamıştır,” diye fikrini söyledi Bevier.</p>

    <p class="calibre3">“O kelimenin ne anlama geldiğini bilmezler,” dedi Ulath. “Tek bir Troll’ün surlu bir şehre saldırdığını gördüm.”</p>

    <p class="calibre3">Aşağıda karanlıklar içinden bir öfkeli, ters konuşma daha geldi, bu sefer daha da yakındandı.</p>

    <p class="calibre3">“Şimdi, bıı da ne demek?” dedi aklı iyice karışmış bir halde Ulath.</p>

    <p class="calibre2">“Ne?” diye sordu Sparhawk.</p>

    <p class="calibre2">“Hırsızı ona vermemizi istiyor.”</p>

    <p class="calibre2">“Talen’i mi?</p>

    <p class="calibre3">“Bilmiyorum. Talen, bir Troll’ün cebinden bir şey nasıl çalabilir ki? Onların cebi yoktur.”</p>

    <p class="calibre3">Sonra Sephrenia’nm çadırından gelen Flüt’ün kavalının sesini duydular. Melodisi sert ve tehdit ediciydi. Bir saniye sonra karanlıklar içindeki canavar - kısmen acı ve kısmen hüsran dolu bir sesle - uludu. Sonra uğultu uzaklarda kayboldu.</p>

    <p class="calibre3">“Niye hepimiz Sephrenia’nm çadırına gidip şu küçük kızı yanaklarından öpmüyoruz?” diye önerdi Ulath.</p>

    <p class="calibre2">“Ne oldu?” diye sordu Kalten.</p>

    <p class="calibre3">“Bir şekilde onu kaçırdı. Bugüne kadar bir Troll’ün herhangi bir şeyden kaçtığını görmedim. Bir keresinde bir çığa saldıranını gördüm. Sanırım Sephrenia ile konuşsak iyi olacak. Burada anlamadığım bir şeyler oluyor.”</p>

    <p class="calibre3">Fakat Sephrenia da onlar gibi şaşırmıştı. Flüt’ü kollarında tutuyordu ve küçük kız ağlıyordu. “Lütfen, baylar,” dedi yavaşça Styric kadın, “şimdi onu yalnız bırakın. Çok, ama çok üzgün.”</p>

    <p class="calibre3">“Ben seninle nöbet tutacağım, Ulath” dedi Tyniah çadırdan çıktıklarında. “Bu böğürtü kanımı dondurdu. Artık uyuyamam.”</p>

    <p class="calibre3">İki gün sonra Venne şehrine ulaştılar. Troll korkutulup kaçırıldıktan sonra ne onu gördüler ne de başka bir ses duydular. Venne çok çekici bir şehir değildi. Yerel vergiler, her evin zemin katının metrekaresi üzerine hesaplandığından, şehirliler çıkıntılı ikinci katlar inşa ederek kurnazlıkla yasanın üstesinden gelmişlerdi. Bir çok durumda, çıkıntılar o kadar aşırı olmuştu ki öğlen vakti bile sokaklar dar karanlık tüneller gibiydi. Buldukları en temiz hana yerleştiler. Sparhawk ye Kurik bilgi aramaya gittiler.</p>

    <p class="calibre3">Bir nedenden dolayı Ghasek kelimesi Vennelileri çok tedirgin etti. Sparhawk ile Kurik’in aldığı cevaplar belirsiz ve çelişkiliydi, şehirliler hızla onlardan uzaklaştılar.</p>

    <p class="calibre3">Kurik bir meyhanenin kapısından yalpalayarak çıkan birini göstererek, “İşte orada” dedi kısaca. “Kaçamayacak kadar sarhoş.”</p>

    <p class="calibre3">Sparhawk, yalpalayan adama dikkatli bir bakış fırlattı. “Konuşamayacak kadar da sarhoş görünüyor,” diye ekledi.</p>

    <p class="calibre3">Bununla beraber Kurik’in metodları doğrudandı. Sokağın karşısına geçti, sarhoşu ensesinden kaldırdı, sokağın sonuna kadar sürükledi ve kafasını oradaki çeşmenin içine soktu. “İşte şimdi,” dedi nazikçe, “sanırım birbirimizi anladık. Sana bazı sorular soracağım ve sen de cevaplarını vereceksin &nbsp;tabii ki solungaçların varsa vermeyebilirsin.”</p>

    <p class="calibre3">Adam tükürüp öksürüyordu. Kurik öksürük nöbeti geçene kadar arkasına vurdu.</p>

    <p class="calibre2">“Tamam,” dedi Kurik, “ilk soru, ‘Ghasek nerede?’”</p>

    <p class="calibre2">Sarhoş adamın rengi uçtu, gözleri korkudan dışarı fırladı.</p>

    <p class="calibre3">Kurik kafasını tekrar suyun altına soktu. Çeşmeden çıkan kabarcıklara bakarak Sparhawk’la sohbet edercesine, “Bu beni çok sıkmaya başladı,” dedi. Adamı saçlarından tutup dışarı çekti. “Bu daha eğlenceli bir hale gelmeyecek, dostum,” diye uyardı. “Gerçekten işbirliği yapman gerektiğini düşünüyorum. Hadi bir daha deneyelim. Ghasek nerede?”</p>

    <p class="calibre3">“Ku - kuzey,” diye adam tıkanırken bütün sokağa su fışkırttı. Şimdi neredeyse ayılmış gözüküyordu.</p>

    <p class="calibre2">“Onu biliyoruz. Hangi yoldan gideceğiz?”</p>

    <p class="calibre3">“Kuzey kapısından çıkın. Şehirden ayrıldıktan bir mil kadar sonra yol ayrılır. Soldakini izleyin.”</p>

    <p class="calibre3">“İyi gidiyorsun. Gördün mü, kurumaya bile başladın. Ghasek ne kadar uzaklıkta?”</p>

    <p class="calibre3">“Ya - yaklaşık kırk fersah.” Adam Kurik’in çelik pençesinde kıvrandı.</p>

    <p class="calibre3">“Son soru,” diye söz verdi Kurik. “Niçin Venne’deki herkes Ghasek ismini duyduğunda altını ıslatıyor?”</p>

    <p class="calibre3">“O - orası korkunç bir yer. Orada olanlar tarif edilemeyecek kadar iğrenç.”</p>

    <p class="calibre3">“Benim miğdem sağlamdır,” diye temin etti Kurik. “Haydi devam et. Beni şaşırt.”</p>

    <p class="calibre3">“Orada kan içiyorlar - ve kanla yıkanıyorlar - ve hatta insan eti yiyorlar. Orası dünyadaki en korkunç yer. İsminden bile bahsetmek insanın başına lanet getirir.” Adam titreyip ağlamaya başladı.</p>

    <p class="calibre3">Kurik adamı bırakıp yavaşça omuzuna vururken, “Tamam, tamam” dedi. Adama bir madeni para verdi. “Sırılsıklam gözüküyorsun, dostum” diye ekledi. “Niye meyhaneye dönüp kurumayı denemiyorsun?”</p>

    <p class="calibre2">Adam aceleyle gitti.</p>

    <p class="calibre2">“Hoş bir yer gibi gözükmüyor, değil mi?” dedi Kurik.</p>

    <p class="calibre3">“Hayır, gerçekten değil,” diye kabul etti Sparhawk, “ama gene-de oraya gidiyoruz.”</p>
  </div>
</body>
</html>
