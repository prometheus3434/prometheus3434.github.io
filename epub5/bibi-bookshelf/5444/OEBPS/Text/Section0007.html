<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Ellenium 2.Cilt-Yakut Şovalye</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <div class="calibre1">
    <h2 class="calibre2"><span style="font-size: 1em; line-height: 1.2;"><b>Yedinci Bölüm</b></span><br /></h2>

    <p class="calibre3">PARALI KÖPRÜ dar ve bakımsızdı. Döküntü bir kulübe, önünde oturan bir grup kirli ve aç görünüşlü çocukla dikili duruyordu. Köprü bakıcısı eski püskü bir iş gömleği giyiyordu, tıraşsız yüzü zayıf ve çaresizdi. Şövalyelerin zırhlarını görünce gözleri hayal kırıklığından buğulandı. “Para istemez,” diye iç çekti.</p>

    <p class="calibre3">“Böyle yaparsan asla hayatını kazanamazsın dostum,” dedi Kalten.</p>

    <p class="calibre3">“Bu yörel bir kuraldır,” dedi köprü bakıcısı mutsuzca. “Kili-se’ye bağlı insanlardan para alınmaz.”</p>

    <p class="calibre2">“Buradan çok insan geçer mi?” diye sordu Tynian.</p>

    <p class="calibre3">“Haftada birkaç kişiden fazla olmaz,” diye cevapladı adam. Zor bela vergilerimi ödememi mümkün kılar. Çocuklarım aylardır doğru dürüst bir şey yemediler.”</p>

    <p class="calibre2">“Buralarda hiç Styric köyü var mı?” diye sordu Sparhawk.</p>

    <p class="calibre3">“Bildiğim kadarıyla nehrin öbür tarafında bir tane var, Aziz Şövalye - şuradaki sedir ormanında.”</p>

    <p class="calibre3">“Teşekkür ederim komşu,” diyen Sparhawk, adamın eline para doldurdu.</p>

    <p class="calibre2">“Geçmeniz için para alamam, Lordum,” diye itiraz etti adam.</p>

    <p class="calibre3">“Para geçmek için değil, komşu. Bilgi için.” Sparhawk Faran’a hafifçe dokundu ve köprüyü geçmeye başladı.</p>

    <p class="calibre3">Talen, köprü bakıcısının yanından geçerken eğildi ve bir şey verdi. “Çocuklarına yiyecek bir şeyler al,” dedi.</p>

    <p class="calibre3">“Teşekkür ederim genç efendi,” diyen adamın gözlerinde minnettarlık yaşlan belirdi.</p>

    <p class="calibre2">“Ona ne verdin?” diye sordu Sparhawk.</p>

    <p class="calibre2">“Sığlıktaki uyanık adamdan çaldığım parayı,” dedi Talen.</p>

    <p class="calibre2">“Çok cömertsin.”</p>

    <p class="calibre3">Oğlan omuz silkti. “Her zaman fazlasını çalabilirim. Hem, o ve çocuklarının buna benden çok ihtiyaçları var. Birkaç kez ben de aç kaldım ve nasıl hissedildiğini biliyorum.”</p>

    <p class="calibre3">Kalten eyerinde öne uzandı. “Biliyor musun Sparhawk, her şeye rağmen bu oğlanda umut var,” dedi yavaşça.</p>

    <p class="calibre2">“Bunu söylemek için biraz erken.”</p>

    <p class="calibre2">“Bu en azından bir başlangıç.”</p>

    <p class="calibre3">Nehrin diğer yakasındaki rutubetli orman, yosunlu, kısa saplı, yeşil dallı yaşlı sedir ağaçlarından oluşmuştu ve içine giren yol belirsizdi. Sparhawk, Sephrenia’ya “Eee?” dedi.</p>

    <p class="calibre2">“Buradalar,” dedi Sephrenia. “Bizi izliyorlar.”</p>

    <p class="calibre2">“Köylerine yaklaştığımızda saklanacaklar, değil mi?”</p>

    <p class="calibre3">“Büyük ihtimalle. Styriclerin Elenelere güvenmeleri için çok az sebepleri var. Gene de bazılarını açığa çıkmaya ikna edebilirim.”</p>

    <p class="calibre3">Bütün Styric köyleri gibi burası da kaba saba yapılmıştı. Saz damlı kulübeler gelişi güzel bir açıklıkta dağılmışlardı ve hiçbir şekilde sokağa benzer bir şey yoktu. Sephrenia’nm tahmin ettiği gibi, ortalarda hiç kimse yoktu. Küçük kadın eğildi ve Sparhawk’in anlamadığı bir diyalektte Flüt ile kısaca konuştu. Minik kız başıyla onayladı, kavalım kaldırdı ve çalmaya başladı.</p>

    <p class="calibre2">İlk önce bir şey olmadı.</p>

    <p class="calibre3">“Sanırım ağaçların arasında birini gördüm,” dedi birkaç saniye sonra Kalten.</p>

    <p class="calibre2">“Ürkekler, değil mi?” dedi Talen.</p>

    <p class="calibre3">“Öyle olmalarının geçerli bir nedeni var,” dedi Sparhawk. “Eleneler Styriclere iyi davranmazlar.”</p>

    <p class="calibre3">Flüt çalmaya devam etti. Bir müddet sonra, ağartılmamış, elde bükülmüş iplikten yapılma iş önlüklü beyaz sakallı bir adam tereddüt ederek ormandan çıktı. Ellerini göğsünün önünde birleştirdi ve Styric dilinde konuşarak Sephrenia’ya saygıyla selam verdi. Sonra Flüt’e baktı ve gözleri açıldı. Tekrar eğilerek selam verdi, Flüt ona yaramazca küçük bir gülücük attı.</p>

    <p class="calibre2">“Yaşlı kişi,” dedi Sephrenia, “Elene dilini konuşabilir misin?”</p>

    <p class="calibre2">“Yarım yamalak, kız kardeşim,” diye cevapladı.</p>

    <p class="calibre3">“İyi. Bu şövalyelerin birkaç sorusu var sonra köyünden ayrılacağız ve daha fazla sorun çıkarmayacağız.”</p>

    <p class="calibre2">“Verebildiğim en iyi şekilde cevaplayacağım.”</p>

    <p class="calibre3">“Bir süre önce,” diye başladı Sparhavvk, “bize kaygılandırın bir şey söyleyen bir tamirciye rastladık. Styriclerin yüz yıllardır Randera Gölü’ndeki savaş meydanını bir hazine aramak için kazdıklarını anlattı. Bu Styriclerin yapacağı türden bir şeye benzemiyor.”</p>

    <p class="calibre3">“Evet Lordum,” dedi düz bir şekilde yaşlı adam. “Hazineye ihtiyacımız yok, kesinlikle orada uyuyanların mezarlarını bozmayız.”</p>

    <p class="calibre3">“Bende öyle düşünmüştüm. Bu Styriclerin kimler olduğu hakkında bir fikrin var mı?”</p>

    <p class="calibre3">“Onlar bizim türümüzden değiller, Aziz Şövalye ve onlar bizim nefret ettiğimiz bir Tanrı’ya hizmet ederler.”</p>

    <p class="calibre2">“Azash mı?” diye tahmin etti Sparhawk.</p>

    <p class="calibre3">Yaşlı adamın yüzü hafifçe beyazlaştı. “Onun adını yüksek sesle anamam Aziz Şövalye, ama sen demek istediğimi anlayabilirsin.”</p>

    <p class="calibre2">“Gölün etrafını kazanlar Zemochlar mı?”</p>

    <p class="calibre3">Yaşlı adam başıyla onayladı. “Orada olduklarını yüzyıllardır biliyoruz. Temiz olmadıklarından onların yanlarına gitmiyoruz.”</p>

    <p class="calibre3">“Sanırım hepimiz bunda uyuşuyoruz/’dedi Tynian. “Ne aradıkları hakkında bir fikrin var mı?”</p>

    <p class="calibre2">“Otha’nın Tanrısının arzu ettiği çok eski bir tılsım.”</p>

    <p class="calibre3">“Konuştuğumuz tamirci buralardaki insanların çoğunun bir yerlerde çok büyük bir hazine olduğuna inandıklarını söyledi.”</p>

    <p class="calibre3">Yaşlı adam gülümsedi. “Eleneler konuları abartmaya eğilimlidir,” dedi. “Zemochların tek bir şeyi bulmak amacıyla bu kadar çaba harcadıklarına inanamıyorlar - aradıkları tek olmasına rağmen dünyadaki bütün hazinelerden çok daha değerlidir.”</p>

    <p class="calibre2">“Bu soruya cevap verir, değil mi?” diye belirtti Kalten.</p>

    <p class="calibre3">“Elenelerin altın ve kıymetli mücevherlere karşı körü körüne bir tutkuları var,” diye devam etti yaşlı Styric, “ve bu yüzden ne aradıklarını bilmemeleri mümkün. Sandık dolusu hazine bekliyorlar ama orada öyle sandıklar bulunmadı. O şeyi birisinin çoktan bulmuş ve değerini bilmeden bir kenara atmış olması imkânsız değil.”</p>

    <p class="calibre3">“Hayır, yaşlı üstat,” dedi Sephrenia. “Söylediğin tılsım daha bulunmadı. Ortaya çıkarılması tüm dünyada dev bir çan gibi çalacak.”</p>

    <p class="calibre3">“Söylediğin gibi olabilir, kız kardeşim. Sen ve arkadaşların göle o tılsımı aramaya mı gidiyorsunuz?”</p>

    <p class="calibre3">“Böyle bir niyetimiz var,” diye cevapladı, “ve araştırmamız çok ivedi. Eğer başka hiçbir şey olmazsa, Otha’nın Tanrısının tılsıma&nbsp;<span style="font-size: 1em; line-height: 1.2; text-indent: 0px;">sahip olmasına izin vermeyeceğiz.”</span></p>

    <p class="calibre3">“O zaman başarınız için Tanrıma dua edeceğim.” Yaşlı Styric Sparhawk’a baktı. “Elene Kilisesi’nin başı iyi mi?” diye dikkatle sordu.</p>

    <p class="calibre2">“Patrik çok yaşlandı,” dedi Sparhawk, “ve sağlığı bozuluyor.”</p>

    <p class="calibre3">Yaşlı adam iç çekti. “Korktuğum gibi. Bir Styricin iyi dileklerini kabul etmeyeceğinden emin olmama rağmen gene de yıllarca yaşaması için Tanrıma dua edeceğim.”</p>

    <p class="calibre2">“Amin,” dedi Ulath.</p>

    <p class="calibre3">Beyaz sakallı Styric duraksadı. “Cimmura denen bir yerin piskoposunun Kilise’nizin başı olacağı konusunda söylentiler var,” dedi ihtiyatlıca.</p>

    <p class="calibre3">“Biraz abartılmış,” dedi Sparhawk. “Kilise’de Piskopos Annias’m ihtiraslarına karşı olan çok kişi var. Amacımızın bir bölümü de onun işini bozmak.”</p>

    <p class="calibre3">“O zaman size iki misli dua edeceğim, Aziz Şövalye. Annias Chyrellos’daki tahta geçerse Styricum için bir felaket olacaktır.”</p>

    <p class="calibre2">“Ve aynı zamanda herkes için de,” diye homurdandı Ulath.</p>

    <p class="calibre3">“Styricler için çok daha ölümcül olacak, Aziz Şövalye. Cimmuralı Annias’in bizim ırkımız hakkındaki duyguları iyi bilinir. Elene Kilisesi’nin otoritesi sıradan Elenelerin nefretini kontrol altında tuttu ama Annias başarılı olursa, büyük ihtimalle bu kısıtlamayı kaldıracak ve korkarım Styricum feci bir akıbete uğrayacaktır.”</p>

    <p class="calibre3">“Onun tahta ulaşmaması için elimizden geleni yapacağız,” diye söz verdi Sparhawk.</p>

    <p class="calibre3">Yaşlı Styric eğilerek selamladı. “Styricum’un Genç Tanrıları’nm elleri sizi korusun, dostlarım.” Sephrenia ve Flüt’e tekrar eğilerek selam verdi.</p>

    <p class="calibre3">“Haydi yola çıkalım,” dedi Sephrenia. “Diğer köylüleri evlerinden uzak tutuyoruz.”</p>

    <p class="calibre2">Köyden dışarı çıktılar ve tekrar ormana girdiler.</p>

    <p class="calibre3">“Yani savaş meydanını kazanlar Zemochlarmış,” diye düşünceye daldı Tynian. “Bütün batı Eosia’ya sokuluyorlar, değil mi?”</p>

    <p class="calibre3">“Bunun Otha’nın planının tamamı olduğunu nesillerdir biliyoruz,” dedi Sephrenia. “Elenelerin çoğu batılı Styriclerle Zemochlar arasındaki farkı göremez. Otha batılı Styricler ve Eleneler arasındaki hiçbir ittifak ya da uzlaşmayı istemez. Birkaç iyi ayarlanmış kat<span style="text-indent: 0px; font-size: 1em; line-height: 1.2;">liam sıradan Elene insanının önyargılarını tahrik edip durdu, böyle olayların öyküleri her anlatılışta biraz daha abartıldı. Bu yüzyıllardır gelen baskıların ve gelişigüzel katliamların temeli olmuştur.”</span></p>

    <p class="calibre3">“Bir ittifak olasılığı niye Otha’yı bu kadar rahatsız ediyor?” diye şaşırmış bir tonla sordu Kalten. “Batıda tehlike oluşturabilecek kadar Styric yok, zaten çelik silahlara dokunamadıklarından savaşta pek bir işe yaramazlar, değil mi?”</p>

    <p class="calibre3">“Styricler çelikle değil büyüyle savaşacaklardır Kalten,” dedi Sparhawk, “ve Styric büyücüler bu işi Kilise Şövalyeleri’nden çok daha iyi bilirler.”</p>

    <p class="calibre3">“Yine de Zemochlarm Randera Gölü’nde olması ümit verici,” dedi Tynian.</p>

    <p class="calibre2">“Nasıl yani?” diye sordu Kalten.</p>

    <p class="calibre3">“Hâlâ kazıyorlarsa, bu Bhelliom’u bulamamışlar demektir. Aynı zamanda bizim de doğru yere gittiğimizi gösterir.”</p>

    <p class="calibre3">“Emin değilim,” dedi Ulath. “Eğer son beş yüzyıldır Bhelliom’u arıyorlar ve hâlâ bulamamışlarsa Randera Gölü belki de doğru yer değildir.”</p>

    <p class="calibre3">“Niye Zemochlar bizim yapacağımız gibi nekromensi denemediler?” diye sordu Kalten.</p>

    <p class="calibre3">“Thalesialı ruhlar Zemoch nekromensisine cevap vermezler,” diye cevapladı Ulath. “Büyük ihtimalle benden başka kimseyle konuşmayacaklar.”</p>

    <p class="calibre3">“O zaman yanımızda olman iyi bir şey,” dedi Tynian. “Bütün ruh uyandırma zorluklarım aşıp benimle konuşmak istemeyeceklerini öğrenmek hiç hoş olmaz.”</p>

    <p class="calibre2">“Eğer sen onları uyandırırsan, ben de onlarla konuşacağım.”</p>

    <p class="calibre2">“Arayıcı’yi sormadın?” dedi Sephrenia’ya Sparhawk.</p>

    <p class="calibre2">“Gerek yoktu. Bu sadece onu korkutur. Hem, eğer bu köylüler Arayıcı’in burada olduğunu bilirlerse köy terk edilirdi.” . “Belki onu uyarmamız gerekirdi.”</p>

    <p class="calibre3">“Hayır, Sparhawk. Hayat, bu köylüler için zaten çok zor geçiyor. Bir de onları gezgin serserilere dönüştürmeyelim. Arayıcı bizim peşimizde. Köylüler tehlikede değiller.”</p>

    <p class="calibre3">Akşam olurken ormanın kıyısına ulaştılar. Orada durdular ve terk edilmiş gözüken tarlalara dikkatle baktılar. “Ağaçların arasında kamp kuralım,” dedi Sparhawk. “Dışarısı korkunç açık bir&nbsp;<span style="font-size: 1em; line-height: 1.2; text-indent: 0px;">alan. Hiç kimsenin ateşimizi görmemesini tercih ederim.”</span></p>

    <p class="calibre3">Ağaçlara doğru geri girdiler ve gece için kamp kurdular. Kalten nöbet için ağaçlığın kenarına gitti. Hava karardıktan kısa bir süre sonra geri geldi. “Ateşi biraz daha sakla,” dedi Berit’e. “Ağaçların kenarından görülüyor.”</p>

    <p class="calibre3">“Hemen, Sör Kalten,” diye cevapladı genç çömez. Bir kürek aldı ve yemek ateşinin etrafına bir az daha toprak yığdı.</p>

    <p class="calibre3">“Burada olan sadece biz değiliz,” dedi iri sarışın Pandion. “Şu tarlaların içinde, yaklaşık bir mil kadar uzakta birkaç ateş var.”</p>

    <p class="calibre3">“Gidip bakalım,” dedi Tynian ve Ulath’a, Sparhawk. “Sabahleyin etraflarından dolaşmak için yerlerini tam olarak saptamamız gerekecek. Arayıcı daha birkaç gün sorun olmasa da bizi gölden uzak tutmaya çalışan başka insanlar var. Geliyor musun, Kalten?”</p>

    <p class="calibre2">“Gidin,” dedi arkadaşı. “Ben daha yemek yemedim.”</p>

    <p class="calibre2">“Ateşlerin yerini göstermene ihtiyacımız olabilir.”</p>

    <p class="calibre3">“Hemen görürsünüz,” dedi tahta tabağını dolduran Kalten. “Kim yakmışsa çok fazla aydınlık istiyor.”</p>

    <p class="calibre3">“Bu adam midesine çok bağlı, değil mi?” dedi Tynian, üç şövalye yan yana ormanın kıyısına doğru yürürlerken.</p>

    <p class="calibre3">“O, yemekle çok ilgilidir,” diye kabullendi Sparhawk. “ama o, iri yarı birisi ve ayakta kalması için çok fazla yemesi gerekiyor.”</p>

    <p class="calibre3">Açık alandaki ateşler hemen görülüyordu. Sparhawk dikkatle yerlerini belirledi. “Sanırım kuzeye döneceğiz,” dedi yavaşça diğerlerine. “Belki de dışardaki kampları geçene kadar ormanın içinde kalmamız gerekecek.”</p>

    <p class="calibre2">“Tuhaf,” dedi Ulath.</p>

    <p class="calibre2">“Ne o?” diye sordu Tynian.</p>

    <p class="calibre3">“Bu kamplar birbirinden çok uzak değil. Eğer oradaki adamlar birbirlerini tanıyorlarsa, niye sadece bir tek kamp kurmadılar?”</p>

    <p class="calibre2">“Belki birbirlerinden hoşlanmıyorlar.”</p>

    <p class="calibre2">“O zaman niçin bu kadar yakın kamp kurdular?”</p>

    <p class="calibre3">Tynian omuz silkti. “Lamorklarm neyi niçin yaptıklarını kim bilir ki?”</p>

    <p class="calibre3">“Bu akşam onlarla ilgili yapacağımız hiçbir şey yok,” dedi Sparhawk. “Haydi geri dönelim.”</p>

    <p class="calibre3">Sparhawk şafak sökmeden uyandı. Diğerlerini uyandırmaya gitti ve Tynian, Berit ve Talen’in kayıp olduğunu fark etti. Tyni<span style="font-size: 1em; line-height: 1.2; text-indent: 0px;">an’ın yokluğu kolayca açıklandı. Ağaçların kenarında nöbetteydi. Fakat çömez ve oğlanın yataklarının dışında olmaları için hiçbir neden yoktu. Sparhawk küfretti ve Sephrenia’yı uyandırmaya gitti. “Berit ve Talen bir yere gitmişler,” dedi.</span></p>

    <p class="calibre3">Sephrenia karanlıkta etrafına bakındı. “Hava ışıyana kadar beklememiz lazım,” dedi. “O zaman kadar geri gelmezlerse, aramaya gitmemiz gerekir. Ateşi körükle Sparhawk ve çaydanlığımı alevlerin yanına koy.”</p>

    <p class="calibre3">Gökyüzü işiyordu ki Berit ve Talen kampa döndüler. İkisi de heyecanlı gözüküyordu, gözleri çok parlaktı.</p>

    <p class="calibre2">“Neredeydiniz bakalım?” diye kızgınca sordu Sparhawk.</p>

    <p class="calibre3">“Bir merakı gideriyorduk,” diye cevapladı Talen. “Komşularımıza ziyarete gittik.”</p>

    <p class="calibre2">“Bunu bana tercüme edebilir misin, Berit?”</p>

    <p class="calibre3">“Oradaki kamp ateşlerinin etrafındaki insanlara göz atmak için gizlice tarlalardan geçtik, Sör Sparhawk.”</p>

    <p class="calibre2">“Bana sormadan mı?”</p>

    <p class="calibre2">“Uyuyordun,” diye açıkladı Talen. “Uyandırmak istemedik.”</p>

    <p class="calibre3">“Onlar Styric, Sör Sparhawk,” dedi Berit, “en azından bazıları. Ama aralarında dağılmış oldukça çok Lamork köylüsü de var. Diğer ateşin etrafındakiler Kilise askerleri.”</p>

    <p class="calibre3">“Gördüklerinizin batı Styricler mi yoksa Zemoch mu olduklarını söyleyebilir misiniz?”</p>

    <p class="calibre3">“Bir Styrici diğerinden ayıramam ama oradakilerin kılıç ve mızrakları vardı,” Berit kaşlarını çattı. “Bu benim hayal gücüm olabilir ama oradaki bütün adamlar bir tür uyuşukluk” içindeymiş-ler gibiydi. Elenia’daki pusuyu kuran grubun yüzlerinin ne kadar boş olduğunu hatırladınız mı?”</p>

    <p class="calibre2">“Evet.”</p>

    <p class="calibre3">“Oradaki insanlar aşağı yukarı aynıydı, ne birbirleriyle konuşuyor ne de uyuyorlardı, üstelik nöbetçi bile koymamışlar.”</p>

    <p class="calibre3">“Evet, Sephrenia,” dedi Sparhawk. “Arayıcı senin düşündüğünden daha çabuk iyileşebilir mi?”</p>

    <p class="calibre3">“Hayır,” diye cevaplayıp kaşlarını çattı. “Ama Cimmura’ya gitmeden bu adamları yolumuza yerleştirmiş olabilir. Onlara verilmiş her türlü talimatı uygularlar ama o olmadan herhangi yeni bir koşula cevap veremezler.”</p>

    <p class="calibre2"><span style="font-size: 1em; line-height: 1.2;">“Ama bizi tanıyacaklardır, değil mi?”</span><br /></p>

    <p class="calibre2">“Evet. Arayıcı onu kafalarına yerleştirmiştir.”</p>

    <p class="calibre2">“Ve bizi görürlerse saldıracaklardır?”</p>

    <p class="calibre2">“Kaçınılmaz şekilde.”</p>

    <p class="calibre3">“O zaman harekete geçelim,” dedi. “Bu insanlar kendimi rahat hissetmeyeceğim kadar yakınlar. Tanımadığım bir arazide gün tamamen ışımadan at binmekten hoşlanmam ama bu koşullar altında - ” Sonra sertçe Berit’e döndü. “Bize getirdiğiniz bilgiyi takdir ediyorum Berit, ama bana sormadan gitmemeniz gerekirdi ve kesinlikle Talen’i yanma almamalıydın. Sana ve bana bazı riskler almak için para verildi ama onu tehlikeye atmaya hiçbir hakkın yok.”</p>

    <p class="calibre3">“Arkasına takıldığımı bilmiyordu Sparhawk,” diye kıvırttı Talen. “Kalktığını gördüm, merak edip gizlice arkasından gittim. Kamp ateşlerine gelene kadar orada olduğumu bile bilmiyordu.”</p>

    <p class="calibre3">“Bu tamamen doğru değil, Sör Sparhawk,” diye Berit üzgün bir bakışla karşı çıktı. “Talen beni uyandırdı ve ikimizin oradaki adamlara gidip bakmamızı önerdi, O zaman çok iyi bir fikir gibi gözüktü. Onu tehlikeye soktuğum gerçeğini düşünmedim bile.”</p>

    <p class="calibre3">Talen kötü kötü çömeze baktı. “Niçin bunu yaptın?” diye sordu. “Ona kesinlikle mükemmel bir yalan söylüyordum. Seni beladan uzak tutabilirdim.”</p>

    <p class="calibre2">“Doğruyu söyleyeceğim diye yemin ettim, Talen.”</p>

    <p class="calibre3">“İyi de ben etmedim. Tek yapacağın ağzını kapalı tutmaktı. Sparhawk ben çok küçük olduğum için bana vurmazdı. Şimdi seni pataklamaya karar verebilir.”</p>

    <p class="calibre3">“Kahvaltıdan önce bu minik karşılaştırmalı dürüstlük tartışa-malarını severim,” dedi Kalten. “Kimin yapacağını - ” Anlamlıca ateşe baktı.</p>

    <p class="calibre2">“Senin sıran,” dedi Ulath.</p>

    <p class="calibre2">“Ne?”</p>

    <p class="calibre2">“Yemeği yapma sırası senin.”</p>

    <p class="calibre2">“Kesinlikle benim sıram olamaz.”</p>

    <p class="calibre2">Ulath başıyla onayladı. “Ben takip ediyorum.”</p>

    <p class="calibre3">Kalten riyakâr bir ifade takındı. “Bununla birlikte, Sparhawk haklı. Gerçekten gitmemiz gerek. Sonra bir şeyler yiyebiliriz.”</p>

    <p class="calibre3">Sessizce kampı topladılar ve atları eyerlediler. Tynian ağaçların arasından, nöbet tuttuğu yerden geri döndü. “Küçük gruplar ha<span style="font-size: 1em; line-height: 1.2; text-indent: 0px;">linde dağılıyorlar/’ diye bildirdi. “Sanırım araziyi tarayacaklar.”</span></p>

    <p class="calibre3">“O zaman ağaçların arasında kalmak zorundayız,” dedi Sparhawk. “Haydi gidelim.”</p>

    <p class="calibre3">Ağaçların kenarından iyice uzak kalarak dikkatle ilerlediler. Tynian zaman zaman açık alandaki uyuşuk yüzlü adamların hareketlerini izlemek için ormanın kıyısına gitti. “Bu ormanı tamamen umursamıyormuş gibi gözüküyorlar,” dedi.</p>

    <p class="calibre2">“Bağımsız düşünemezler,” diye açıkladı Sephrenia.</p>

    <p class="calibre3">“Fark etmiyor,” dedi Kalten. “Gölle bizim aramızdalar. Dışar-daki tarlaları kontrol ettikleri sürece geçemeyiz. Sonunda orman bitecek ve kımıldamadan duracağız.”</p>

    <p class="calibre3">“Bu bölümde hangileri devriye geziyor?” diye Tynian’a sordu Sparhawk.</p>

    <p class="calibre2">“Kilise askerleri. Gruplar halinde at sürüyorlar.”</p>

    <p class="calibre2">“Her grupta kaç kişi var?”</p>

    <p class="calibre2">“Yaklaşık bir düzine.”</p>

    <p class="calibre2">“Gruplar birbirinin görüş alanında kalıyorlar mı?’*</p>

    <p class="calibre2">“Her seferinde daha fazla açılıyorlar.”</p>

    <p class="calibre3">“İyi.” Sparhawk’in yüzü cesaret kırıcıydı. “Onlara dikkat et ve birbirlerini göremeyecek kadar açıldıklarında bana haber ver.”</p>

    <p class="calibre2">“Tamam.”</p>

    <p class="calibre2">Sparhawk atından Faran’ı inip körpe bir ağaca bağladı.</p>

    <p class="calibre3">Berit ona ve Flüt’e beyaz kısrağından inmesi için yarım ederken Sephrenia, “Aklında ne var, Sparhawk?” diye kuşkuyla sordu.</p>

    <p class="calibre2">“Arayıcı’yi Otha’nın - yani Azash’m - yolladığını biliyoruz.”</p>

    <p class="calibre2">“Evet.”</p>

    <p class="calibre2">“Azash, Bhelliom’un tekrar ortaya çıkacağını biliyor, değil mi?”</p>

    <p class="calibre3">“Arayıcı’nın ilk görevi bizi öldürmek ama yapmayı başaramazsa, bizi Randera Gölü’nden uzak tutmakla yetinmeyecek mi?”</p>

    <p class="calibre3">“Tekrar Elene mantığı,” dedi tiksinerek Sephrenia. “Sen şeffafsın, Sparhawk. Bununla nereye varacağını görebiliyorum.”</p>

    <p class="calibre3">“Kafaları boş olsa da, Kilise askerleri birbirlerine haber iletebi-leceklerdir, değil mi?”</p>

    <p class="calibre2">“Evet.” Sephrenia bunu isteksizce söyledi.</p>

    <p class="calibre3">“O zaman başka tercihimiz kalmıyor. İçlerinden herhangi biri bizi görürse, bir saat içinde hepsini peşimizde buluruz.”</p>

    <p class="calibre2">“Pek anlamıyorum,” diyen Talen şaşırmış gözüktü.</p>

    <p class="calibre3">“Bu devriyelerden birindeki adamların hepsini öldürecek,” dedi Sephrenia.</p>

    <p class="calibre3">“Son adama kadar,” dedi acımasızca Sparhawk, “ve diğerleri gözden kaybolur kaybolmaz.”</p>

    <p class="calibre2">“Biliyorsun, kaçamazlar bile.”</p>

    <p class="calibre2">“İyi. O zaman onları kovalamak zorunda kalmam.”</p>

    <p class="calibre2">“Sen kasten adam öldürmeyi planlıyorsun, Sparhawk.”</p>

    <p class="calibre3">“Bu tamamen doğru değil, Sephrenia. Bizi görür görmez saldıracaklar. Yapacağımız kendimizi savunmak.”</p>

    <p class="calibre2">“Safsata,” diye söylendi, kendi kendine mırıldanarak uzaklaştı.</p>

    <p class="calibre2">“Bu kelimeyi bildiğini düşünemezdim,” dedi Kalten.</p>

    <p class="calibre3">“Mızrak kullanmasını biliyor musun?” diye Sparhawk, Ulath’a sordu.</p>

    <p class="calibre3">“Eğitim gördüm,” diye cevapladı Thalesialı. “Gene de daha çok baltamı tercih ederim.”</p>

    <p class="calibre3">“Mızrak ile çok yakma gitmen gerekmez. İyisi mi işi fazla şansa bırakmayalım. Büyük bir bölümünü mızrak ile halledeceğiz, sonra geri kalanların işini kılıç ve baltalarımızla bitireceğiz.”</p>

    <p class="calibre2">“Sadece beş kişiyiz,” dedi Kalten, “Berit’i de sayarak.”</p>

    <p class="calibre2">“Ne olmuş?”</p>

    <p class="calibre2">“Sadece belirtmem gerektiğini düşündüm.”</p>

    <p class="calibre3">Sephrenia geri geldi, yüzü solmuştu. “Yani bu işe karar verdin mi?” diye Sparhawk’a sordu.</p>

    <p class="calibre2">“Göle ulaşmamız gerekli. Alternatif düşünebiliyor musun?”</p>

    <p class="calibre3">“Hayır, işin doğrusu düşünemiyorum.” Ses tonu dokunaklıydı. “Kusursuz Elene mantığın elimi kolumu tamamen bağladı.”</p>

    <p class="calibre3">“Bir şey sormak istiyorum, küçük ana,” dedi Kalten, açıkça tartışmanın konusunu değiştirmeye çalışıyordu. “Bu Arayıcı, tam olarak nasıl bir şey? Kendisini saklamak için oldukça uğraşıyor.”</p>

    <p class="calibre3">“İğrenç.” Sephrenia ürperdi. “Hiçbirini görmedim ama ona karşı koymayı bana öğreten Styric büyücüsü tarif etti. Gövdesi parça parça, çok soluk ve incedir. Bu safhada, dış derisi yeteri kadar sertleşmemiştir ve parçalar arasından derisini havayla temas etmekten korumak için bir tür ichor sızar. Yengeç gibi kıskaçları vardır. Yüzü inanılmazın ötesinde korkunçtur.”</p>

    <p class="calibre2">“İchor mu? O da ne?”</p>

    <p class="calibre2">“Sümüksü salgı,” diye kısaca cevapladı. “O daha larva evresinin</p><br class="calibre1" />

    <p class="calibre2">de - tam olarak olmasa da bir çeşit tırtıl ya da solucan gibi. Yetişkinliğe eriştiğinde gövdesi sertleşir, koyulaşır ve kanatlan çıkar. Azash bile bir yetişkini kontrol edemez. Bütün hepsi o safhada üremeyi düşünür. Bir çift yetişkini salıverirseniz, bütün dünyayı bir kovana çevirir ve yeryüzünde yaşayan her canlıyı yavrularına yedirirler. Azash bir çifti üretmek amacıyla kaçamayacakları bir yerde saklar. Arayıcı olarak kullanacağı bir larvayı yetişkinliğe yaklaştığında öldürtür.”</p>

    <p class="calibre3">“Azash için çalışmanın riskleri var, değil mi? Ama hiç buna benzeyen bir böcek görmedim.”</p>

    <p class="calibre3">“Normal kurallar Azash’a hizmet eden yaratıklara uymazlar.” Sparhawk’a baktı, ifadesi aşırı endişeliydi. “Bunu gerçekten yapmamız gerekiyor mu?” diye sordu.</p>

    <p class="calibre2">“Korkarım ki gerekiyor,” diye cevapladı. “Başka yolu yok.”</p>

    <p class="calibre3">Tynian’m geri dönmesini beklerken, rutubetli orman toprağının üzerine oturdular. Kalten yük çantalarından birine gitti, bıçağıyla büyük bir dilim ekmek ve geniş bir parça peynir kesti. “Bu benim yemek pişirme sıramı savar, doğru değil mi?” dedi Ulath’a.</p>

    <p class="calibre2">Ulath homurdandı. “Bunu düşüneceğim.”</p>

    <p class="calibre3">Gökyüzü hâlâ bulutluydu ve koyu yeşil sedir dalları arasında uyuklayan kuşlar ormanı güzel sesleriyle doldurmuşlardı. Bir keresinde bir geyik ormandaki bir patikadan zarifçe ilerleyip onlara yaklaştı. Atlardan biri kişnedi ve sıçrayarak uzaklaştı, beyaz kuyruğu ışıldıyor, kadifemsi tüylerle kaplı boynuzlan başının üzerinde parlıyordu. Burada sükunet hüküm sürüyordu ama Sparhawk ilerde yapılması gereken için kendini duygusuzlaştırıp, sükuneti kafasından uzaklaştırdı.</p>

    <p class="calibre3">Tynian geri döndü. “Birkaç yüz metre kuzeyimizde bir grup asker dikiliyor,” diye rapor verdi. “Diğerleri ortada gözükmüyorlar.”</p>

    <p class="calibre3">“İyi,” diyen Sparhawk ayağa kalktı. “Başlayalım. Sephrenia, sen burada Talen ve Flüt ile kal.”</p>

    <p class="calibre2">“Planın nedir?” diye sordu Tynian.</p>

    <p class="calibre3">“Plan yok,” diye cevapladı Sparhawk. “Buradan çıkıp doğru oraya gideceğiz ve devriyeyi yok edeceğiz. Sonra da Randera Gö-lü’ne at bineceğiz.”</p>

    <p class="calibre2">“Bunun etkili bir cazibesi var,” diye onayladı Tynian.</p>

    <p class="calibre2">“Hepiniz, hatırlayın,” diye devam etti Sparhawk, “yaralanma&nbsp;<span style="font-size: 1em; line-height: 1.2;">karşısında normal insanlar gibi davranmayacaklardır. Diğerine geçmeden arkanızdakinin peşinizden gelmeyeceğinden emin olmak için işini iyice halledin. Haydi gidelim.”</span></p>

    <p class="calibre3">Çarpışma kısa ve vahşiceydi. Sparhawk ve diğerlerinin ormandan yıldırım gibi çıkarak saldırmalarıyla, boş bakışlı Kilise askerleri atlarını otlak araziden onlara doğru sürdüler, kılıçları çekiliydi. İki grup arasında yaklaşık elli adım kadar mesafe vardı ki, Sparhawk, Kalten, Tynian, Ulath mızraklarını indirip konumlarını aldılar. Çarpışmanın şoku müthişti. Sparhawk’m vurduğu asker göğsünden girip arkasından çıkan mızrakla eyerinden fırladı. Sparhawk mızrağın kırılmasını önlemek için sertçe Faran’ı dizginledi. Onu gövdeden çekip çıkardı ve sonra yine saldırdı. Mızrağı diğer askerin gövdesinin içinde kırıldı. Onu attı ve kılıcını çekti. Üçüncü askerin bir kolunu budadı, sonra kılıcının ucunu adamın boğazına soktu. Ulath, saldırdığı ilk askerde mızrağını kırmıştı ama kalan kırık parçayı başka birinin gövdesine şoktu. Sonra iri Genidian baltasına döndü ve başka bir askerin beynini düzgünce dağıttı. Tynian, mızrağını bir askerin karnına sokmuş, işini kılıcıyla bitirip bir diğerine geçmişti. Kalten’in mızrağı bir askerin kalkanında parçalandı ve Berit ortaya dalıp birinin kafasını baltasıyla uçurana dek diğer ikisi tarafından iyice sıkıştı. Kalten, diğerinin işini geniş bir darbeyle bitirdi. Geride kalan askerler şaşkınlık içinde etrafta dolanıp duruyorlardı, zehirden uyuşmuş beyinleri Kilise Şövalyeleri’nin ani atağına hızla cevap veremeyecek durumdaydı. Sparhawk ve arkadaşları onları karışık bir küme haline soktular ve düzenlice kestiler.</p>

    <p class="calibre3">Kalten atından aşağı atlayıp kanlı otların üzerinde kümeler halinde yığılı ölü askerler arasında dolaştı. Arkadaşı düzenlice kılıcını her gövdeye saplarken Sparhawk başım çevirdi. “Sadece emin olmak istedim,” diyen Kalten, kılıcını kınına sokup tekrar atma bindi. “Artık hiçbiri bir tek şey bile söylemeyecek.”</p>

    <p class="calibre3">“Berit,” dedi Sparhawk, “git Sephrenia ve çocukları al. Biz etrafı kollayacağız. Bir şey daha. İyisi mi bize bir miktar yeni mızrak da kes. Eskiler işe yaramaz gibi gözüküyor.”</p>

    <p class="calibre3">“Peki, Sör Sparhawk,” dedi çömez ve gerisin geriye, ormana doğru atını sürdü.</p>

    <p class="calibre3">Sparhawk etrafına bakındı ve uzak olmayan tıka basa çalı dolu bir yarık gördü. Ölülere bakıp, “Haydi şunları saklayalım,” dedi.&nbsp;<span style="font-size: 1em; line-height: 1.2; text-indent: 0px;">“Bu yoldan geldiğimizi açıkça belirtmeyelim.”</span></p>

    <p class="calibre2">“Atlarının hepsi kaçtı mı?” diye etrafa bakarak sordu Kalten.</p>

    <p class="calibre3">“Evet,” diye cevapladı Ulath. “Atlar savaş sırasında böyle yapar.”</p>

    <p class="calibre3">Parçalanmış cesetleri yarığa çekerek çalıların içine fırlattılar. İşlerini bitirdiklerinde, Berit, Sephrenia, Flüt ve Talen’le geri geliyordu. Eyerinin yanında yeni mızraklar vardı. Sephrenia gözlerini çarpışmanın olduğu yerdeki kanlı otlardan başka tarafa çevrili tuttu.</p>

    <p class="calibre3">Mızraklara çelik uçlar takmak birkaç dakika aldı ve sonra hepsi tekrar atlarına bindiler.</p>

    <p class="calibre3">Dörtnala yola çıkmalarıyla beraber Kalten, “Şimdi gerçekten acıktım,” dedi.</p>

    <p class="calibre2">“Nasıl olabilir?” diye isyankâr bir tonla sordu Sephrenia.</p>

    <p class="calibre2">“Ben ne dedim?” diye Sparhawk’a sordu Kalten.</p>

    <p class="calibre2">“Boş ver.”</p>

    <p class="calibre3">Sonraki birkaç gün olaysız geçmesine rağmen, Sparhawk ve diğerleri dörtnala giderlerken geriye göz kulak oldular. Her gece gizlenerek kamp kurdular ve küçük, iyice örtülmüş ateşler yaktılar. En sonunda bulutlu gökyüzü sözünü tuttu. Kuzeydoğuya doğru giderlerken sıkı bir çisenti başladı.</p>

    <p class="calibre2">Kalten gökyüzüne bakıp, alay edercesine, “Harika,” dedi.</p>

    <p class="calibre3">“Dua et ki daha sıkı yağsın,” dedi Sephrenia. “Arayıcı şu sıralar harekete geçmek üzeredir ama yağmur silip süpürürse kokumuzu takip edemez.”</p>

    <p class="calibre2">“Bunu düşünmemiştim,” diye kabullendi.</p>

    <p class="calibre3">Sparhawk düzenli olarak belirli bir tür bodur çalıdan dal kesmek ve onu gittikleri yönü işaret edecek şekilde yere dikkatlice yerleştirmek için atından indi.</p>

    <p class="calibre3">Üzerinden sular damlayan mavi pelerinine iyice sarınan Tyni-an sonunda, “Bunu niye yapıyorsun?” diye sordu.</p>

    <p class="calibre3">“Kurik’in nereye gittiğimizi bilmesini sağlamak için,” diye cevaplayan Sparhawk tekrar atına bindi.</p>

    <p class="calibre2">“Çok akıllıca, hangi çalılığın ardına bakacağını nasıl bilecek?”</p>

    <p class="calibre3">“Her zaman aynı cins çalı. Kurik ve ben bunu çok uzun zaman önce belirledik.”</p>

    <p class="calibre3">Gökyüzü ağlamaya devam etti. Bu her şeyi sırılsıklam yapan sıkıntı verici türden bir yağmurdu. Kamp ateşlerini yakmak zor<span style="font-size: 1em; line-height: 1.2; text-indent: 0px;">laştı. Tek tuk Lamork köyleri ve arasıra yalnız çiftlik evlerinden geçtiler. İnsanlar yağmurdan dolayı ortada gözükmüyorlardı. Çayırlarda gezinen sığırlar sırılsıklam ve neşesiz gözüküyorlardı.</span></p>

    <p class="calibre3">Gölden çok uzakta olmadıkları, sıkı bir yağmurun neredeyse yere yatay yağdığı rüzgârlı bir öğlen, Kurik ve Bevier onlara yetişti.</p>

    <p class="calibre3">Bevier sular damlayan yüzünü silerken, “Ortzel’i Bazilika’ya bıraktık,” diye rapor verdi. “Sonra Dolmant’m evine gittik ve burada Lamorkand’da olanları anlattık. O da bu karışıklığın Kilise Şövalyeleri’ni Chyrellos’dan çekmek için düzenlendiğini kabul ediyor. Bunu engellemek için elinden geleni yapacak.”</p>

    <p class="calibre3">“İyi,” dedi Sparhawk. “Martel’in çabalarının boşa gitmesi fikrini seviyorum. Yolda sorun çıktı mı?”</p>

    <p class="calibre3">“Ciddi bir şey yok,” dedi Bevier. “Ama bütün yollar kontrol altında ve Chyrellos asker kaynıyor.”</p>

    <p class="calibre3">“Sanırım bütün askerler Annias’a sadıklar?” diye acı acı sordu Kalten.</p>

    <p class="calibre3">“Patriklik için başka adaylar da var, Kalten,” diye belirtti Tyni-an. “Eğer Annias kendi birliklerini Chyrellos’a getirirse bu diğerlerinin de getirmesi için bir neden olur.”</p>

    <p class="calibre3">“Kesinlikle Kutsal Şehrin sokaklarında açık bir çarpışma istemiyoruz,” dedi Sparhawk. “Patrik Cluvonus nasıl?” diye Bevie/e sordu.</p>

    <p class="calibre3">“Hızla kuvvetten düşüyor, korkarım. Hiyerarşi artık onun durumunu sıradan insanlardan bile saklayamıyor.”</p>

    <p class="calibre3">“Bu yaptığımız bütün her şeyi daha da ivedi hale sokuyor,” dedi Kalten. “Cluvonus ölürse, Annias hareket etmeye başlayacak ve bu durumda Elenia hazinesine daha fazla ihtiyaç duymayacak.”</p>

    <p class="calibre2">“O zaman hızlanalım,” dedi Sparhawk. “Göle hâlâ bir gün var.”</p>

    <p class="calibre3">“Sparhawk,” dedi eleştirircesine Kurik, “zırhının paslanmasına -izin vermişsin.”</p>

    <p class="calibre3">“Gerçekten mi?” Sparhawk iyice ıslanmış siyah pelerinini geriye çekti ve kırmızı izler gözüken omuz parçalarına şaşkınca baktı.</p>

    <p class="calibre2">“Yağ şişesini bulamadınız mı, Lordum?”</p>

    <p class="calibre2">“Kafamda başka şeyler vardı.”</p>

    <p class="calibre2">“Belli oluyor.”</p>

    <p class="calibre2">“Özür dilerim. Bunu halledeceğim.”</p>

    <p class="calibre2">“Nasıl olacağını bilmezsin. Zırhla dalga geçme, Sparhawk. Ben&nbsp;<span style="font-size: 1em; line-height: 1.2;">hallederim.”&nbsp;</span><span style="text-indent: 1em; font-size: 1em; line-height: 1.2;">Sparhawk yol arkadaşlarına baktı. “Eğer birisi bu konuyu açarsa, kavga çıkar,” dedi uğursuzca.&nbsp;</span><span style="text-indent: 1em; font-size: 1em; line-height: 1.2;">“Sizi gücendirmektense ölürüz, Lordum,” diye kesinlikle gülmeyen bir ifadeyle söz verdi Bevier.&nbsp;</span><span style="text-indent: 1em; font-size: 1em; line-height: 1.2;">“Bunu takdir ederim,” dedi Sparhawk ve tıkırdayan paslı zır-hıyla yağan yağmura doğru kararlı bir biçimde atını sürdü.</span></p>
  </div>
</body>
</html>
