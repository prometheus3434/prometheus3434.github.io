<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Ellenium 2.Cilt-Yakut Şovalye</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <div class="calibre1">
    <br class="calibre1" />

    <h1 class="calibre2"><b><span style="text-decoration: underline;">Birinci Kısım</span></b></h1>

    <p class="calibre2"><span style="font-size: 1em; line-height: 1.2;"><b>Randera Gölü</b></span></p><br class="calibre1" />

    <h2 class="calibre2" id="sigil_toc_id_1"><b>Birinci Bölüm</b></h2>

    <p class="calibre3"><br /></p>

    <p class="calibre3">GECE YARISINDAN çok sonraydı, Cimmura Nehri’nden yavaşça yükselen yoğun gri bir sis, binlerce bacadan çıkarak yayılan odun dumanıyla birleşerek şehrin neredeyse terk edilmiş sokaklarını bulanıklaştırıyordu. Pandion Şövalyesi Sör Sparhawk, mümkün olduğu kadar gölgeleri izleyerek, dikkatle ilerledi. Sokaklar rutubetten ışıl ışıl parlıyor ve meşaleleri saran soluk gökkuşağı renkli haleler, bu saatte akıllı bir adamın dolaşmayı göze alamayacağı sokakları titreyen alevlerinin ışığıyla aydınlatmaya çalışıyordu. Sparhawk’m izlediği sokakta sıralanan evler, aniden ortaya çıkan siyah gölgelerden başka bir şey değillerdi. Sparhawk ilerledi, ses, bu kasvetli gecede yaklaşan tehlikeyi haber verecek görüntüden çok daha önemli olduğu için kulakları gözlerinden daha çok tetikteydi.</p>

    <p class="calibre3">Dışarıda olmak için kötü bir zamandı. Gündüzleri Cimmura başka herhangi bir şehirden daha tehlikeli değildi. Geceleri ise güçlünün, zayıf ve dikkatsizlerle beslendiği vahşi bir ormandı. Bununla beraber Sparhawk bunların hiçbiri değildi. Basit gezgin pelerininin altına örme zırh giyiyordu ve yanında koca bir geniş kılıç asılıydı. Bunlara ek olarak, bir elinde gevşekçe, geniş uçlu kısa bir savaş mızrağı tutuyordu. Bunların yanında, bir haydutun boy öl-çüşemeyeceği kadar eğitim görmüştü ve şu anda hiddetten köpürmüş bir şekilde, öfkeyle ilerliyordu. Burnu kırık adam, umutsuzca, bazı salakların saldırabileceğini umuyordu. Öfkelendiğinde, Sparhawk hiç de mantıklı bir adam değildi ve şimdi öfkeliydi.</p>

    <p class="calibre3">Yine de üzerinde olduğu konunun aciliyetinin de farkındaydı. Eğer sorumlulukları olmasaydı, bilinmeyen ve önemsiz saldırganlarla karşılaşıp, saldırıp, kesip biçmekten haz alabilirdi. Solgun genç Kraliçesi ölüm döşeğindeydi ve şampiyonundan sessizce sadakat istemişti. Ona ihanet etmeyecekti; anlamsız bir tesadüf neti<span style="text-indent: 0px; font-size: 1em; line-height: 1.2;">cesinde çamurlu bir çöplükte ölmek, korumaya yemin ettiği Kraliçenin işine yaramazdı. Sırf bu yüzden dikkatle ilerliyordu, ayakları parası ödenmiş suikastçılardan daha sessizdi.</span></p>

    <p class="calibre3">İleride bir yerde, puslu gözüken meşalelerin aşağı yukarı hareketini gördü ve yürüyen bir grup adamın düzenli adımlarını duydu. Bir küfür mırıldandı ve hemen pis kokulu bir ara sokağa sindi.</p>

    <p class="calibre3">Kırmızı tuniklerinin üstü sisten nemlenmiş, uzun kargıları eğik olarak omuzlarına dayalı, yarım düzine adam sert adımlarla geçtiler. “Şu Rose Sokağı’ndaki yer,” diyordu subayları kendini beğen-mişcesine, “Pandionların imansız dolaplarını saklamaya çalışıkları yer. Şüphesiz, izlediğimizi biliyorlar ama varlığımız hareketlerini kısıtlar ve Ekselansları, piskoposun yoluna çıkmalarını engeller.”</p>

    <p class="calibre3">“Nedenleri biliyoruz, Teğmen,” dedi bıkkın sesli onbaşı. “Bunu neredeyse bir yıldır yapıyoruz.”</p>

    <p class="calibre3">“Şey.” Kendini bir şey sanan genç teğmenin sesi biraz süngüsü düşmüş gibi çıktı. “Ben, sadece hepimizin tamamen anladığından emin olmak istiyorum.”</p>

    <p class="calibre2">“Evet, efendim,” dedi yavanca onbaşı.</p>

    <p class="calibre3">“Burada bekleyin beyler,” dedi Teğmen çocuksu sesini sertleştirmeye çalışarak. “İleriye bakacağım.” Sokaktan yukarı doğru ilerledi, topukları sisin ıslattığı sokakta gürültüyle yere çarpıyordu.</p>

    <p class="calibre2">“Aptalın teki,” diye arkadaşlarına mırıldandı onbaşı.</p>

    <p class="calibre3">“Büyü artık, Onbaşı,” dedi yaşlı, beyaz saçlı eski bir asker. “Paramızı alıyoruz, emirlere uyuyoruz ve fikirlerimizi kendimize saklıyoruz. Sadece işini yap ve fikirleri subaylara bırak.”</p>

    <p class="calibre3">Onbaşı aksi aksi homurdandı. “Dün saraydaydım,” dedi. “Piskopos Annias şu ufak eniği oraya çağırdı, salağın gerçekten refakatçiye ihtiyacı vardı. Teğmenin piç Lycheas’a gerçekten yaltaklandığına inanır mıydın?”</p>

    <p class="calibre3">“Teğmenlerin en iyi yaptığı şey budur.” Eski asker omuzlarını silkti. “Onlar çanak yalayıcı olarak doğarlar ve piç, her şeyden önce Naip Prens. Bunun çanağın tadını daha iyi yaptığına emin değilim ama büyük ihtimalle teğmenin dilinde şimdiden nasır oluşmuştur.”</p>

    <p class="calibre3">Onbaşı güldü. “Bu Tanrı’nm gerçeği, ama eğer Kraliçe iyileşir ve yaladığı bütün çanakların boşuna olduğunu anlarsa şaşırmaz mı?”</p>

    <p class="calibre3">“Sen dua ette iyileşmesin, Onbaşı,” dedi adamlardan bir diğeri., “Eğer kendine gelip hazinesinin kontrolünü yeniden eline alırsa,&nbsp;<span style="font-size: 1em; line-height: 1.2; text-indent: 0px;">Annias’m bize gelecek ay ödeyecek parası olmayacak.”</span></p>

    <p class="calibre2">“O, her zaman kilise kasasına dalabilir.”</p>

    <p class="calibre3">“Hesap vermeden olmaz, yapamaz. Chyrellos’daki Hiyerarşi kilisenin parasını son kuruşuna kadar sıkar.”</p>

    <p class="calibre3">“Tamam, beyler,” diye sislerin içinden seslendi genç subay, “Pandion hanı biraz ilerde. Nöbeti devralalım.”</p>

    <p class="calibre3">“Onu duydunuz,” dedi onbaşı. “Kımıldanın.” Kilise askerleri sisin içine doğru sert adımlarla ilerlediler.</p>

    <p class="calibre3">Sparhawk karanlıkta bir an gülümsedi. Düşmanın rastgele konuşmalarını duyma fırsatı çok nadir olurdu. Cimmura Piskoposu’nun askerlerinin sadakat ya da dindarlıktan çok açgözlülükle hareket ettiklerinden uzun süredir şüpheleniyordu. Ara sokaktan dışarı adımı attı, sokaktan gelen diğer ayak seslerini duyduğunda sessizce geri zıpladı. Nedense gecenin bu saatinde genellikle boş olan Cimmura sokakları insan kaynıyordu. Ayak sesleri yüksekti, bu yüzden oradaki her kimse birisine sinsice yanaşmaya çalışmıyordu. Sparhawk elindeki kısa saplı mızrağı hazırladı. Sonra sisten çıkan adamı gördü. Adam koyu renkli bir iş gömleği giyiyor, omuzunda geniş bir sepet taşıyordu. İşçiye benziyordu ama bundan asla emin olunamazdı. Sparhawk sessiz kaldı ve geçmesine izin verdi. Ayak sesleri kaybolona dek bekledi, sonra tekrar sokağa adım attı. Dikkatle yürüdü, yumuşak çizmeleri ıslak kaldırım taşlarında çok az ses çıkarıyordu ve zincir zırhının tıkırdamasını boğsun diye gri pelerinine sıkıca sarmmıştı. İ<span style="text-indent: 1em; font-size: 1em; line-height: 1.2;">çinden müstehcen bir şarkıyla yükselen seslerin duyulduğu bir meyhanenin açık kapısından gelen titrek sarı lamba ışığından kaçınmak için boş sokağın karşısına geçti. Sislere gömülmüş ışıktan geçerken mızrağı sol eline geçirdi ve yüzünü gölgede bıraksın diye kukuletasını iyice ileri çekti.</span></p>

    <p class="calibre3">Durdu, gözleri ve kulakları dikkatle önündeki sisli sokağı tarıyordu. Aslında doğu kapısına doğru yönelmişti ama bu konuda belirli bir tutuculuğu yoktu. Düz hatlarda ilerleyen insanların hayal güçleri yoktur ve hayal gücü olmayan insanlar yakalanır. Bu bütün gecesini alsa bile, şehri tanınmadan ve Annias’m adamlarına görülmeden terk etmesi kesinlikle çok önemliydi. Sokağın boş olduğundan emin olduktan sonra, en karanlık gölgeleri izleyerek hareket etti. Puslu, turuncu bir meşalenin altındaki köşede, yırtık&nbsp;<span style="font-size: 1em; line-height: 1.2; text-indent: 0px;">pırtık giysili bir dilenci duvara dayanmış oturuyordu. Gözlerinin üzerinde bir sargı ve kollarıyla bacaklarında bir yığm gerçek görünüşlü yara vardı. Sparhawk bu saatin dilenmek için kazançlı bir zaman olmadığını biliyordu, bu yüzden adam büyük ihtimalle başka bir şey peşindeydi. Sonra sokağa Sparhavvk’m durduğu yerden pek uzak olmayan bir çatıdan belirsiz bir ses geldi.</span></p>

    <p class="calibre3">“Sadaka!” diye ümitsiz bir sesle seslendi dilenci, Sparhavvk’m yumuşak tabanlı ayakları ses çıkarmamış olmasına rağmen.</p>

    <p class="calibre3">“İyi akşamlar, komşu,” dedi iri şövalye sokağı geçerek, yumuşak bir sesle. Sadaka çanağına bir çift bozukluk attı.</p>

    <p class="calibre2">“Teşekkür ederim, Lordum. Tanrı sizi kutsasın.”</p>

    <p class="calibre3">“Beni görmüş olmaman gerekiyor, komşu,” diye ona hatırlattı Sparhawk. “Benim bir lord mu yoksa sıradan birisi mi olduğumu bilmiyorsun.”</p>

    <p class="calibre3">“Geç oldu,” diye özür diledi dilenci, “ve biraz uykuluyum. Bazen unutuyorum.”</p>

    <p class="calibre3">“Salakça,” diye azarladı Sparhawk. “Dikkatini işine ver. Ah, aklımdayken, Platime’a en iyi dileklerimi ilet.” Platime, Cimmura’nm yeraltım demir bir yumrukla yöneten aşırı şişman bir adamdı.</p>

    <p class="calibre3">Dilenci gözlerindeki sargıyı kaldırdı ve tanınmış olmaktan fal taşı gibi açılmış gözlerle Sparhawk’a baka kaldı.</p>

    <p class="calibre3">“Ve çatıdaki arkadaşına heyecanlanmamasını söyle,” diye ekledi. “Ona ayağını bastığı yere dikkat etmesini söyleyebilirsin. Tekmelediği son kiremit nerdeyse beynimi patlatıyordu.”</p><br class="calibre1" />

    <p class="calibre3">“Daha acemi.” Dilenci yakınarak söylendi. “Hırsızlık konusunda öğrenmesi gereken çok şey var.”</p>

    <p class="calibre3">“Öyle,” diye onayladı Sparhawk. “Belki bana yardım edebilirsin, komşu. Talen bana şehrin doğu duvarında bir meyhaneden bahsediyordu. Meyhanecinin zaman zaman kiraladığı bir tavan odası olması gerekiyor. Nerede olduğunu biliyor musun?”</p>

    <p class="calibre3">“Keçi Yolu’nda, Sör Sparhawk. Bir üzüm salkımı gibi gözüken tabelası var. Kaçırmazsm.” Dilenci gözlerini kısarak baktı. “Son zamanlarda Talen nerde? Uzun zamandır onu görmedim.”</p>

    <p class="calibre2">“Babası onunla ilgileniyor.”</p>

    <p class="calibre3">“Talen’in bir babası olduğunu bile bilmiyordum. Bu çocuk eğer kendini astırmazsa çok ilerleyecek. Nerdeyse Cimmura’daki en iyi hırsız o.”</p>

    <p class="calibre3">“Biliyorum,” dedi Sparhawk. “Birkaç defa benim cebimi boşalttı.” Sadaka çanağına biraz bozukluk daha attı. “Bu akşam beni gördüğünü kendine saklamanı takdir edeceğim.”</p>

    <p class="calibre2">“Sizi hiç görmedim, Sör Sparhawk.” Dilenci sırıttı.</p>

    <p class="calibre2">“Ve ben de ne seni ne de çatıdaki arkadaşını görmedim.”</p>

    <p class="calibre2">“O zaman bu herkes için uygun.”</p>

    <p class="calibre2">“Ben de öyle düşünüyorum. Bol şanslar.”</p>

    <p class="calibre2">“Size de.”</p>

    <p class="calibre3">Sparhawk gülümsedi ve sokaktan aşağıya ilerledi. Cimmura’da yaşayan toplumun en berbat tarafına yapılan küçük açılma tekrar işe yaramıştı. Platime ve kontrolündeki karanlık dünya çok yararlı olabiliyordu. Sparhawk çatıdaki sakar hırsızın yaratacağı bir patırtının gece bekçilerini geçtiği sokaktan aşağı koşa koşa getirmeyeceğinden emin olmak için başka bir sokağa daldı.</p>

    <p class="calibre3">Her yalnız kaldığında olduğu gibi Sparhawk’m düşünceleri Kraliçesine döndü. Rendor’da sürgün olduğu on yıldan beri onu görmese de, Ehlana’yı küçüklüğünden beri tanıyordu. Onun elmas sertliğinde bir kristalle kaplı tahtında oturduğunu hatırlamak içini burktu. Bu gecenin erken saatlerinde Piskopos Annias’ı öldürme fırsatını kaçırdığına pişman olmaya başladı. Zehir kullanan birisi her zaman küçümsenir ama Kraliçesini zehirleyen bir adam, Sparhawk eski hesapların ödenmemesine izin vermeyen biri olduğu için, kendini ölümcül bir tehlikeye atmıştı.</p>

    <p class="calibre3">Sonra arkasındaki sislerden yankılanan sinsi ayak sesleri duydu ve bir kapı girintisine çekilip sessizce bekledi.</p>

    <p class="calibre3">İki kişiydiler ve sıradan giysiler giyiyorlardı. “Onu hâlâ görebiliyor musun?” diye öbürüne fısıldadı diğeri.</p>

    <p class="calibre2">“Hayır. Sis kalmlaşıyor. Gene de tam önümüzde.”</p>

    <p class="calibre2">“Bir Pandion olduğundan emin misin?”</p>

    <p class="calibre3">“Bu işte benim kadar uzun zaman geçirdiğinde onları fark etmeyi öğreneceksin. Yürüyüşleri ve omuzlarını kasışlanndan. O tam bir Pandion.” ‘</p>

    <p class="calibre2">“Gecenin bu saatinde sokaklarda ne yapıyor dersin?”</p>

    <p class="calibre3">“İşte, bunu öğrenmek için buradayız. Piskopos, onların bütün hareketlerinin bildirilmesini istiyor.”</p>

    <p class="calibre3">“Sisli bir gecede bir Pandionun arkasından gizlice sokulmaya çalışma fikri beni biraz gerginleştiriyor. Hepsi büyü kullanır ve&nbsp;<span style="font-size: 1em; line-height: 1.2; text-indent: 0px;">geldiğini hissedebilir. Kılıcım mideme sokmasını tercih etmem. Yüzünü hiç gördün mü?”</span></p>

    <p class="calibre2">“Hayır. Kukuletası kalkıktı, yüzü karanlıkta kalıyordu.”</p>

    <p class="calibre3">İkisi de hayatlarının bir pamuk ipliğine bağlı olduğunu bilmeden sokakta yavaş ve sessizce ilerlediler. İçlerinden biri, Sparhawk’m yüzünü görmüş olsaydı, o anda öleceklerdi. Sparhawk bu tip şeylerde çok pragmatik bir adamdı. Ayak seslerini artık duyamayıncaya kadar bekledi. Sonra bir kavşağa kadar ayak izlerini geri takip etti ve bir yan sokağa saptı.</p>

    <p class="calibre3">Meyhanede ayaklarını masaya uzatmış, elleri şiş göbeğinin üzerinde kenetli, uyuklayan sahibi dışında kimse yoktu. Tombul, kirli bir önlük giyen tıraşsız bir adamdı.</p>

    <p class="calibre2">“İyi akşamlar, komşu/’ dedi Sparhawk içeri girip yavaşça.</p>

    <p class="calibre3">Meyhaneci bir gözünü açtı. “Günaydın daha doğru,” diye homurdandı.</p>

    <p class="calibre3">Sparhawk etrafa bakındı. Meyhane alçak kirişli tavanı dumandan kirlenmiş tipik bir işçi yeriydi. İskemleler ve sıralar hasarlıydı, yerdeki talaşlar aylardır sürürülüp yerine yenisi serpilmemişti. “Hareketsiz bir akşam gibi gözüküyor,” diye sakin sesiyle belirtti.</p>

    <p class="calibre2">“Bu kadar geç olunca hep sakindir, dostum. Ne arzu edersin?”</p>

    <p class="calibre2">“Arcian kırmızısı - tabii varsa.”</p>

    <p class="calibre3">“Arcium, ta beline kadar kara üzüme batmıştır. Arcian kırmızısı asla bitmez.” Meyhaneci bitkin bir iç çekişle ayağa kalktı ve Sparhawk’a bir kadeh kırmızı şarap koydu. Sparhawk kadehin temiz olmadığını gördü. Adam iri şövalyeye yapış yapış kadehi verirken, “Çok geç saatlerde dışardasm, dostum,” diye yorum yaptı.</p>

    <p class="calibre3">“İş.” Sparhawk omuz silkti. “Bir arkadaşım bana, evinin üst katında bir çatı odası olduğunu söyledi.”</p>

    <p class="calibre3">Meyhanecinin gözleri şüpheyle kısıldı. “Sen çatı odalarıyla çılgınca ilgilenen türden bir adama benzemiyorsun,” dedi. “Bu arkadaşının bir ismi var mı?”</p>

    <p class="calibre3">“Bilinmesini istediği bir ismi yok,” diye şarabından bir yudum alarak cevapladı Sparhawk. Kötü bir ürün olduğu açıktı.</p>

    <p class="calibre3">“Dostum, seni tanımıyorum ve resmi bir görünüşün var. Niye şarabını bitirip gitmiyorsun? Tabii ki tanıyabileceğim bir isimle geri gelebilirsin.”</p>

    <p class="calibre2">“Bu arkadaşım, Platime isimli bir adam için çalışıyor. İsmini&nbsp;<span style="font-size: 1em; line-height: 1.2;">duymuş olman gerekiyor.”</span></p>

    <p class="calibre3">Meyhanecinin gözleri hafifçe büyüdü. “Platime çalışma alanını genişletiyor olmalı. Kibar takımıyla bir işi olduğunu duymadım-onlardan çalmak dışında.”</p>

    <p class="calibre2">Sparhawk omuzlarını silkti. “Bana bir iyilik borçlu.”</p>

    <p class="calibre3">Tıraşsız adam hâlâ şüpheyle bakıyordu. “Herhangi biri Platime’in ismini kullanabilir/’ dedi.</p>

    <p class="calibre3">Sparhawk şarap bardağını indirerek kararlı bir biçimde, “Komşu,” dedi, “bu konuşma usandırıcı olmaya başladı. Ya yukarı senin şu çatı odasına çıkıyoruz ya da gidip gece bekçilerini arayacağım. Senin şu küçük girişiminle çok ilgileneceklerinden eminim.”</p>

    <p class="calibre2">Meyhanecinin suratı asıldı. “Sana yarım gümüş liraya patlar.”</p>

    <p class="calibre2">“Tamam.”</p>

    <p class="calibre2">“İtiraz etmeyecek misin?”</p>

    <p class="calibre2">“Biraz acelem var. Bir dahaki sefere pazarlık ederiz.”</p>

    <p class="calibre3">“Şehirden oldukça çabuk çıkmak istiyor gibi gözüküyorsun, dostum. O mızrakla bu gece kimseyi öldürmedin, değil mi?”</p>

    <p class="calibre2">“Henüz değil.” Sparhawk’m tonlaması kesindi.</p>

    <p class="calibre2">Meyhaneci zorlukla yutkundu, “Paranı göreyim.”</p>

    <p class="calibre2">“Tabii, komşu. Ve yukarı gidip şu senin çatı odasını görelim.”</p>

    <p class="calibre3">“Dikkatli olmamız gerekiyor. Bu siste surlar boyunca gelen nöbetçileri görmeyebilirsin.”</p>

    <p class="calibre2">“Buna dikkat ederim.”</p>

    <p class="calibre3">“Öldürme yok. Burada küçük, cici bir yan işim var. Eğer birisi nöbetçilerden birini öldürürse, onu kapatmam gerekir.”</p>

    <p class="calibre3">“Merak etme, komşu. Bu gece kimseyi öldürmek zorunda kalacağımı sanmıyorum.”</p>

    <p class="calibre3">Çatı odası tozlu ve kullanılmamış gözüküyordu. Meyhaneci dikkatle üçgen pencereyi açtı ve dışarı sisin içine göz gezdirdi. Sparhawk arkasından Styricçe fısıldadı ve büyüyü bıraktı. Dışar-daki adamı hissedebiliyordu. “Dikkatli ol,” dedi yavaşça. “Surlardan gelen bir nöbetçi var.”</p>

    <p class="calibre2">“Ben kimseyi görmüyorum.”</p>

    <p class="calibre3">“Onu duydum,” diye cevapladı Sparhawk. Uzun açıklamalara girmenin anlamı yoktu.</p>

    <p class="calibre2">“Keskin kulakların var, dostum.”</p>

    <p class="calibre2">İkisi de uykulu nöbetçi surlar boyunca gezinip sislere karışana&nbsp;<span style="font-size: 1em; line-height: 1.2;">kadar karanlıkta beklediler.</span></p>

    <p class="calibre3">“Bana yardım et,” dedi meyhaneci, ağır bir kalasın bir ucunu pencere eşiğine kaldırmak için eğilerek. “Onu sura doğru kaydıracağız ve üzerinden geçeceksin. Oraya geçtiğinde, sana bu halatın ucunu fırlatacağım. Buraya sıkıca bağlıdır, sen de böylece duvarın dışından aşağı kayabileceksin.”</p>

    <p class="calibre3">“Tamam,” dedi Sparhawk. Kalası duracağı yere doğru kaydırdılar. “Teşekkürler, komşu,” dedi Sparhawk. Kalasın üzerine bacaklarını açarak oturdu ve surlara doğru karış karış ilerledi. Ayağa kalktı ve sisli karanlıklar içinden gelen halat kangalını yakaladı. Duvardan aşağı bıraktı ve tutunarak aşağı sallandı. Birkaç saniye sonra yerdeydi. Halat kıvrıla kıvıla yılan gibi yukarı sisler içinde gitti ve sonra çatı odasına geri çekilen kalasın sesini duydu. Dikkatle şehir duvarından uzaklaşan Sparhawk, “Çok güzel,” diye mırıldandı. “Burayı hatırlamam gerekiyor.”</p>

    <p class="calibre3">Sis yönünü bulmasını güçleştiriyordu ama şehir duvarının korkutucu gölgesini solunda tutarak aşağı yukarı konumunu belirle-yebildi. Adımlarını dikkatli attı. Gece sessizdi ve bir dal sesi bile çok gürültülü olacaktı.</p>

    <p class="calibre3">Sonra durdu. Sparhawk’m içgüdüleri çok iyiydi, izlendiğini fark etti. Kınından çekerken çıkaracağı sesi engellemek için kılıcını yavaşça çıkardı. Bir elinde kılıç, diğer elinde savaş mızrağı ile sisin içine bakarak durdu.</p>

    <p class="calibre3">Ve sonra onu gördü. Karanlığın içinde sadece zayıf bir parıltıydı, o kadar zayıftı ki çoğu insan fark etmezdi. Parlama yaklaştı ve onun hafif bir yeşillik saçtığını gördü. Sparhawk tamamen hareketsizce durdu ve bekledi.</p>

    <p class="calibre3">Orada sisler içinde bir karaltı vardı, belki hayal meyaldi ama yine de bir karaltıydı. Cübbeli ve siyah kukuletalı gibi gözüküyor, zayıf parlama kukuletanın altından geliyor gibiydi. Karaltı oldukça uzun ve inanılmaz derecede zayıf, neredeyse iskelet gibiydi. Her nedense Sparhawk’m içini titretti. Parmaklarını kılıcının kabzasında ve mızrağının sapında hareket ettirerek Styricce mırıldandı. Sonra mızrağı kaldırdı ve ucuyla büyüyü bıraktı. Oldukça basit bir büyüydü, amacı sadece sisteki sıska karaltıyı tanımlamaktı. Sparhawk gölgemsi şekilden gelen saf kötülük dalgalarını hissettiğinde neredeyse nefesi kesildi. O şey her neyse, kesinlikle insan değildi.</p>

    <p class="calibre3">Bir saniye sonra geceden belli belirsiz metalik bir kıkırdama geldi. Karaltı döndü ve uzaklaştı. Yürüyüşü sanki dizleri tersineymiş gibi sarsakçaydı. Sparhawk kötülük hissi kaybolana kadar olduğu yerde kaldı. O şey her neyse, şimdi gitmişti. “Bunun Martel’in küçük sürprizlerinden biri olup olmadığını merak ediyorum,” diye içinden mırıldandı. Martel tarikatten çıkarılmış dönek bir Pandion Şövalyesiydi. O ve Sparhawk bir zamanlar dosttular, ama artık değil. Martel şimdi Piskopos Annias için çalışıyordu. Annias’ın Kraliçe’yi neredeyse öldürmek üzere olduğu zehiri o bulmuştu.</p>

    <p class="calibre3">Sparhawk, kılıcıyla mızrağı hâlâ elinde, dikkatle ve sessizce ilerledi. Sonunda, şehrin kapalı doğu kapısını belirten meşaleleri gördü ve yönünü belirledi.</p>

    <p class="calibre3">Sonra arkasından iz takip eden bir köpeğin yapabileceği gibi zayıf, kesik kesik havayı koklama sesi duydu. Silahları hazır geri döndü. Tekrar o metalik kıkırdamayı duydu. Bunu kafasında düzenledi. Bu kıkırdamaktan daha çok kitinlerini birbirine sürterek çıtırtı yapan böcek sesi gibiydi. Tekrar kaybolup giden güçlü kötülüğü bir daha hissetti.</p>

    <p class="calibre3">Sparhawk şehir duvarı ve kapıdaki iki meşalenin zayıf ışığından küçük bir açı yaparak ayrıldı. Yaklaşık on beş dakika kadar yürüdükten sonra tam ilerde Pandion genel toplantı binasının, insanı korkutan, kare biçimdeki şeklini gördü.</p>

    <p class="calibre3">Sisten ıslanmış çimenlerin üzerine çöktü ve arama büyüsünü tekrar yaptı. Büyüyü bıraktı ve bekledi.</p>

    <p class="calibre2">Hiçbir şey yoktu.</p>

    <p class="calibre3">Ayağa kalktı, kılıcını kınına sokup aradaki tarlayı geçmek için dikkatle ilerledi. Kaleye benzeyen genel toplantı binası her zamanki gibi izleniyordu. İşçi gibi giyinmiş Kilise askerleri kapıdan uzak olmayan bir yerde çadırlarının etrafında görünüşte öbek öbek yığdıkları kaldırım taşı kümeleriyle kamp kurmuşlardı. Sparhawk arka duvara dolaşıp yapıyı saran derin, kazık çakılı hendeğe ilerledi.</p>

    <p class="calibre3">Binayı terk ederken güçlükle indiği ip hâlâ görülmesini engelleyen bir çalılığın arkasında sarkıyordu. Yukarı ucundaki kancanın hâlâ sıkıca tuttuğundan emin olmak için ipi birkaç defa salladı. Sonra savaş mızrağını kılıç kemerinin altına soktu. İpe yapıştı ve hızla aşağı çekti.</p>

    <p class="calibre2">Surların üzerindeki taşları gıcırdayarak çizen kancanın ucunu&nbsp;<span style="font-size: 1em; line-height: 1.2;">duyabiliyordu. Adım adım tırmanmaya başladı.</span></p>

    <p class="calibre3">“Kimdir o?” Yukarıdaki sislerin arasından sert bir ses geldi. Genç ve tanıdık bir sesti.</p>

    <p class="calibre3">Sparhawk içinden küfretti. Sonra tırmandığı ipte bir çekiştirme hissetti. Olanca gücünü harcayarak kendini yukarı çekerek, “Bırak, Berit,” diye tiz bir ses çıkardı.</p>

    <p class="calibre2">“Sor Sparhawk?” dedi şaşkın bir sesle çömez.</p>

    <p class="calibre3">“İpi sarsma,” diye emretti Sparhawk. “Hendekteki kazıklar çok keskin.”</p>

    <p class="calibre2">“Bırakın size yardım edeyim.”</p>

    <p class="calibre3">“Ben becerebilirim. Sen sadece şu kancayı yerinden çıkarma.” Kendini surlara çekerken homurdandı. Berit yardım etmek için kolundan yakaladı. Sparhawk zorlanmaktan terliyordu. Zincir zırh giyerken bir ipe tırmanmak oldukça fazla çaba gerektirebiliyordu.</p>

    <p class="calibre3">Berit çok fazla gelecek vaad eden bir Pandion çömeziydi. Uzun boylu, iri kemikli, örme zırh ve sade, işe yarar bir cüppe giyen genç bir adamdı. Bir elinde koca ağızlı bir savaş baltası taşıyordu. Nazik, genç bir adam olduğu için suratından merak akmasına rağ- • men soru sormadı. Sparhawk genel toplantı binasının avlusuna baktı. Meşalenin titreyen ışığının altında Kalten ve Kurik’i gördü. İkisi de silahlıydı, ahırdan gelen sesler birisinin onlar için atları eyerlediğini gösteriyordu. “Bir yere gitmeyin,” diye aşağı seslendi.</p>

    <p class="calibre2">“Orada ne yapıyorsun, Sparhawk?” Kalten’in sesi şaşkındı.</p>

    <p class="calibre3">“Ek iş olarak hırsızlık yapmayı düşündüm,” diye cevapladı. “Orada kaim. Hemen aşağı iniyorum. Sen de gel Berit.”</p>

    <p class="calibre2">“Benim nöbette olmam gerekiyor, Sör Sparhawk.”</p>

    <p class="calibre3">“Senin yerini alması için birisini yollarız. Bu önemli.” Sparhawk surlardan avluya inen taş basamaklardan ilerledi.</p>

    <p class="calibre3">İkisi de aşağı indiklerinde, “Neredeydin, Sparhawk?” diye kızgınca sordu Kurik. Sparhawk’m silahtarı her zamanki kolsuz siyah deri yeleğini giyiyordu, adaleli kol ve omuzları avluyu aydınlatan turuncu meşale ışığında parıldıyordu. Erkeklerin geceleri kullandıkları dingin sesle konuşmuştu.</p>

    <p class="calibre2">“Katedrale gitmem gerekti,” diye cevapladı Sparhawk.</p>

    <p class="calibre3">“Dini deneyimler mi kazanıyorsun?” diye eğlenircesine sordu Kalten. Sparhawk’m çocukluk arkadaşı olan iri, sarışın şövalye, zincir zırh giyiyordu ve beline ağır bir geniş kılıç kuşanmıştı.</p>

    <p class="calibre3">“Tam değil,” dedi Sparhawk. “Tanis öldü. Hayaleti gece yarısı bana geldi.”</p>

    <p class="calibre2">“Tanis?” Kalten’in sesi sarsılmıştı.</p>

    <p class="calibre3">“Sephrenia, Ehlana’yı kristalin içine kapattığında onunla olan on iki şövalyeden biriydi. Hayaleti kılıcını Sephrenia’ya vermeden önce bana katedralin altındaki mahzene gitmemi söyledi.”</p>

    <p class="calibre2">“Ve sen de gittin? Geceleyin?”</p>

    <p class="calibre2">“Konu kesinlikle acildi.”</p>

    <p class="calibre3">“Orada ne yaptın? Birkaç lahit parçalayıp içine mi girdin? Mızrağı öyle mi aldın?”</p>

    <p class="calibre3">“Hemen hemen,” diye cevapladı Sparhawk. “Onu bana Kral Aldreas verdi.”</p>

    <p class="calibre2">“Aldreas!”</p>

    <p class="calibre3">“Yani hayaleti. Kayıp yüzüğü mızrağın yuvasında saklıymış.” Sparhawk merakla iki arkadaşına baktı. “Nereye gidiyordunuz?”</p>

    <p class="calibre2">“Dışarı, seni aramaya.” Kurik omuzlarını silkti.</p>

    <p class="calibre2">“Genel toplantı binasını terk ettiğimi nerden biliyordunuz?”</p>

    <p class="calibre3">“Seni birkaç kere kontrol ettim,” dedi Kurik. “Bunu yaptığımı bildiğini düşünüyordum.”</p>

    <p class="calibre2">“Her gece mi?”</p>

    <p class="calibre3">“En az üç kez,” diye teyid etti Kurik. “Bunu senin çocukluğundan beri her gece yapıyorum - tabii ki, Rendor’da bulunduğun yıllar hariç. Bu akşam ilk seferinde rüyanda konuşuyordun. İkincisinde - tam gece yarısından sonraydı - gitmiştin. Etrafa bakındım ve seni bulamadım, Kalten’i uyandırdım.”</p>

    <p class="calibre3">“Sanırım en iyisi gidip diğerlerini uyandırmak,” dedi soğukça Sparhawk. “Aldreas bana bir şeyler söyledi ve vermemiz gereken kararlar var.”</p>

    <p class="calibre2">“Kötü haberler mi?” diye sordu Kalten.</p>

    <p class="calibre3">“Bir şey söylemek zor. Berit, ahırdaki çömezlere söyle senin yerine surlara birini göndersinler. Bu iş biraz sürebilir.”</p>

    <p class="calibre3">Eğitmen Vanion’m güney kulesindeki kahverengi halılı çalışma odasında toplandılar. Sparhawk, Berit, Kalten ve Kurik oradaydı. Bir Cyrinik Şövalyesi olan Sör Bevier, Alcione Şövalyesi Sör Tynian ve dev Genidian Şövalyesi Sör Ulath da oradaydı. Üçü de kendi tarikatlarının şampiyonlarıydı. Dört tarikatın eğitmenleri Kraliçe Ehlana’mn iyileşmesinin herkezi ilgilendiren bir konu olduğuna&nbsp;<span style="font-size: 1em; line-height: 1.2; text-indent: 0px;">karar verdikleri zaman Sparhawk ve Kalten’e katılmışlardı. Pandionlara Styricum gizlerini öğreten siyah saçlı, ufak tefek Styric kadını Sephrenia, yanında Flüt diye çağırdıkları küçük kızla ateşin başında oturuyordu. Talen ismindeki oğlan, gözlerini yumruğuyla oğuşturarak pencerenin yanında oturuyordu. Talen’in uykusu çok hafifti ve uyandırılmaktan hoşlanmazdı. Vanion, Pandion Şövalyelerinin eğitmeni, çalışma masası olarak kullandığı masanın başında oturuyordu. Çalışma odası alçak, koyu kirişli ve Sparhawk’in söndüğünü hiç görmediği bir şöminesi olan sevimli bir odaydı. Her zaman olduğu gibi, Sephrenia’ran çaydanlığı şöminenin çıkıntısında duruyordu.</span></p>

    <p class="calibre3">Vanion iyi gözükmüyordu. Gecenin bir yarısı yatağından kalkan, büyük ihtimalle gözüktüğünden de yaşlı, sert bir şövalye olan Pandionların eğitmeni, düz beyaz ve elde bükülmüş iplikten dokunmuş kumaştan sıradan bir Styric cübbesi giymişti. Sparhawk, Vanion’daki yılların bu belirgin değişimini izledi. Zaman zaman farkında olmadan yakalanan eğitmen, Kilise’nin sağlam yandaşı, bazen neredeyse yarı Styric gibi gözüküyordu. Bir Elene ve Kilise Şövalyesi olarak Sparhawk’m görevi izlenimlerini Kilise otoritelerine açıklamaktı. Bununla beraber öyle yapmamayı tercih etti. Kilise’ye bağlılığı bir şeydi - Tanrı’nm bir emri. Vanion’a bağlılığı ise daha derin, daha kişiseldi.</p>

    <p class="calibre3">Eğitmenin yüzü kül gibi olmuştu, elleri hafifçe titriyordu. Sephrenia’yı ona bırakması için zorladığı üç ölü şövalyenin kılıçlarının yükü açıkça, kabul edeceğinden çok daha fazla çökertmişti onu. Sephrenia’nm Kraliçeyi hayatta tutmak için taht odasında yaptığı büyü, on iki Pandion şövalyesinin yardımını gerektirmişti. Şövalyeler birer birer ölecek ve hayaletleri kılıçlarını getirip Sephrenia’ya verecekti. Sonuncusu da öldükten sonra Sephrenia onları Ölüler Evi’ne doğru takip edecekti. O akşam erken saatlerde Vanion onu kılıçları kendisine vermeye zorlamıştı. Bunu yük haline sokan sadece kılıçların ağırlığı değildi. Onların yanında Sparhawk’in tahmin bile edemeyeceği başka şeyler vardı. Vanion kılıçları alma konusunda kararlıydı. Hareketi için birkaç belirsiz neden söylemişti ama Sparhawk kişisel olarak eğitmenin esas nedeninin mümkün olduğu kadar Sephrenia’yı korumak olduğundan şüphelendi. Kesinlikle bu tip şeyler yasak olmasına rağmen Sparhawk, Vanion’m nesillerdir&nbsp;<span style="font-size: 1em; line-height: 1.2; text-indent: 0px;">tüm Pandionlara Styricum gizlerini öğreten bu kıymetli, minik kadını sevdiğine inanıyordu. Bütün Pandion Şövalyeleri Sephrenia’yı sever ve saygı gösterirdi. Bununla beraber, Sparhawk Vanion’m durumunda, sevgi ve saygının bir adım ileri gittiğini sanıyordu. Sephrenia’nm da eğitmene bir öğretmenin öğrencisine olan sevgisinden çok ötede, özel bir düşkünlük gösterdiğini fark etmişti. Bu da bir Kilise Şövalyesi’nin Chyrellos’daki Hiyerarşi’ye bildirmesi gereken bir şeydi. Sparhawk bunu da yapmamayı tercih etti.</span></p>

    <p class="calibre2">“Bu uygunsuz saatte niye toplandık?” dedi bıkkınca Vanion.</p>

    <p class="calibre3">“Ona söylemek ister misin?” diye Sephrenia’ya sordu Sparhawk.</p>

    <p class="calibre3">Beyaz cüppeli kadın iç çekti ve tuttuğu diğer bir Pandion tören kılıcını ortaya çıkarmak için kumaşa sarılı uzun bir nesneyi açtı. “Sör Tanis, Ölüler Evi’ne gitmiş,” dedi Vanion’a üzgünce.</p>

    <p class="calibre2">“Tanis?” Vanion’in sesi kaygılıydı. “Bu ne zaman oldu?”</p>

    <p class="calibre2">“Anladığım kadarıyla, çok yakında,” diye cevapladı Sephrenia.</p>

    <p class="calibre2">“Bunun için mi buradayız?” diye Sparhawk’a sordu Vanion.</p>

    <p class="calibre3">“Tamamen değil. Kılıcını Sephrenia’ya vermeye gitmeden önce, Tanis beni ziyaret etti - ya da en azından hayaleti. Bana Kraliyet mezarlarının bulunduğu mahzende birisinin beni görmek istediğini söyledi. Katedrale gittim ve Aldreas’m hayaletiyle karşılaştım. Bana bir yığın şey söyledi ve bunu verdi.” Mızrağın sapını yuvadan ayırdı, yakut yüzüğü saklı olduğu yerden çıkardı.</p>

    <p class="calibre3">“Yani Aldreas oraya saklamış,” dedi Vanion. “Belki düşündüğümüzden çok daha akıllıydı. Sana bir şeyler söylediğinden bahsettin. Ne gibi şeyler?”</p>

    <p class="calibre3">“Zehirlendiğini,” diye cevapladı Sparhawk. “Büyük ihtimalle Ehlana’ya verilen zehirin aynısıyla.”</p>

    <p class="calibre2">“Annias mı?” diye haşince sordu Kalten.</p>

    <p class="calibre2">Sparhawk başını salladı. “Hayır. Prenses Arissa.”</p>

    <p class="calibre3">“Kendi öz kız kardeşi mi?” diye haykırdı Bevier. “Bu canavarca!” Bevier bir Arcian’dı, derin ahlaki inançları vardı.</p>

    <p class="calibre3">“Arissa bir canavardır,” diye onayladı Kalten. “O küçük şeylerin yolunda durmasına izin verecek tiplerden değildir, iyi de Aldreas’m işini bitirmek için Demos’daki manastırdan nasıl çıktı?”</p>

    <p class="calibre3">“Annias ayarladı,” dedi Sparhawk. “Her zamanki tarzında Aldreas’ı eğlendirdi ve bitkin düştüğünde, ona zehirli şarabı verdi.”</p>

    <p class="calibre2"><span style="font-size: 1em; line-height: 1.2;">“Pek anlayamadım,” diye kaşlarını çattı Bevier.</span><br /></p>

    <p class="calibre3">“Arissa ve Aldreas arasındaki ilişki bilinen ağabey kız kardeş ilişkisinden bir şekilde öteye gitti,” diye dikkatlice söyledi Vanion.</p>

    <p class="calibre3">Bevier’in gözleri açıldı ve Vanion’ın söylediklerini dinlerken kan yüzündeki yanık teninden çekildi.</p>

    <p class="calibre3">“Onu niçin öldürdü?” diye sordu Kalten. “Onu manastıra kapadığı için intikam almak mı istedi?”</p>

    <p class="calibre3">“Hayır, sanmam,” dedi Sparhawk. “Bu sanırım o ve Annias’ın hazırladıkları kumpasın bir parçasıydı. Önce Aldreas’ı zehirlediler ve sonra da Ehlana’yı.”</p>

    <p class="calibre3">“Böylece tahta giden yol Arissa’nm piçi için açılmış olacaktı?” diye tahmin yürüttü Kalten.</p>

    <p class="calibre3">“Bir şekilde mantıklı,” diye onayladı Sparhawk. “Piç Lycheas’m Annias’ın oğlu olduğunu bildiğinizde bütün bunlar yerine daha da iyi oturuyor.”</p>

    <p class="calibre3">Tynian şaşırmış bir ifadeyle bakarak, “Kilise’nin bir Piskoposu mu?” dedi. “Sizin burada, Elenia’da, bizimkilerden daha farklı kurallar mı var?”</p>

    <p class="calibre3">“Hayır, pek değil,” diye cevapladı Vanion. “Annias kendini kuralların üzerinde görüyor. Arissa da onları yıkmak için yolunu değiştirir.”</p>

    <p class="calibre3">“Arissa her zaman pek bir fark gözetmeyen biriydi,” diye ekledi Kalten. “Söylentiye göre Cimmura’daki bütün erkeklerle oldukça dostane ilişkileri varmış.”</p>

    <p class="calibre3">“Bu belki biraz abartıdır,” dedi Vanion. Ayağa kalktı ve pencereye gitti. Sisli geceye doğru bakarak, “Bu bilgiyi Başpiskopos Dolmant’a yollayacağım,” dedi. “Yeni patrik seçme zamanı geldiğinde belki bir şekilde kullanabilir.”</p>

    <p class="calibre3">“Ve belki Lenda Kontu da kullanabilir,” diye önerdi Sephrenia. “Kraliyet meclisi bozuk ama eğer Annias’ın kendi piç oğlunu tahta geçirmeye uğraştığını öğrenirlerse buna mani olabilirler.” Sparhawk’a baktı. “Aldreas sana başka ne söyledi?” diye sordu.</p>

    <p class="calibre3">“Bir tek şey daha. Ehlana’yı iyileştirmek için bir büyülü nesneye ihtiyacımız olduğunu biliyoruz. Bana onun ne olduğunu söyledi. Bhelliom. O, bu dünyada yeterli gücü olan tek şeymiş.”</p>

    <p class="calibre3">Sephrenia’nm beti benzi attı. “Hayır!” diye ağzı açık kaldı. “Bhelliom olamaz!”</p>

    <p class="calibre2"><span style="font-size: 1em; line-height: 1.2;">“Bana söylediği oydu.”</span><br /></p>

    <p class="calibre3">“Bu büyük bir problemi ortaya çıkarır,” diye belirtti Ulath. “Bhelliom, Zemoch savaşından beri kayıp ve şanslı olup onu bulsak dahi yüzükler bizde olmadan karşılık vermez.”</p>

    <p class="calibre2">“Yüzükler mi?” diye sordu Kalten.</p>

    <p class="calibre3">“Bhelliom’u Cüce-Troll Ghwerig yaptı,” diye açıkladı Ulath. “Sonra onun gücünü açığa çıkarmak için bir çift yüzük yaptı. Yüzükler olmadan Bhelliom işe yaramaz.”</p>

    <p class="calibre3">“Yüzükler zaten bizde,” dedi Sephrenia dalgınca, yüzü hâlâ tasalıydı.</p>

    <p class="calibre2">“Bizde mi?” Sparhawk şaşırdı.</p>

    <p class="calibre3">“Bir tanesini takıyorsun,” dedi ona Sephrenia, “ve Aldreas diğerini bu gece sana verdi.”</p>

    <p class="calibre3">Sparhawk sol elindeki yakut yüzüğe bakakaldı sonra da öğretmenine. “Bu nasıl olabilir ki?” diye sordu. “Benim atam ve Kral Antor nasıl bu özel yüzüklere sahip olabildiler?”</p>

    <p class="calibre2">“Onlara ben verdim,” diye cevapladı Sephrenia.</p>

    <p class="calibre3">Sparhawk gözlerini kırpıştırdı. “Sephrenia, bu üç yüz yıl önceydi.”</p>

    <p class="calibre2">“Evet,” diye kabul etti, “yaklaşık o kadar.”</p>

    <p class="calibre3">Sparhawk bakakaldı, güçlükle yutkundu. “Üç yüz yıl?” diye kuşkuyla sordu. “Sephrenia, söylesene gerçekten kaç yaşındasın?”</p>

    <p class="calibre3">“Bu soruya cevap vermeyeceğimi biliyorsun, Sparhawk. Bunu sana daha önce söyledim.”</p>

    <p class="calibre2">“Yüzükleri nasıl aldın?”</p>

    <p class="calibre3">“Onları bana tanrıçam Aphrael verdi - bazı talimatlarla beraber. Senin atanı ve Kral Antofu nerede bulacağımı söyledi ve yüzükleri onlara vermemi istedi.”</p>

    <p class="calibre3">“Küçük ana,” diye başladı Sparhawk, yüzündeki soğuk ifadeyi görünce kesti.</p>

    <p class="calibre3">“Sus, bir tanem,” diye emretti. “Bunu sadece bir kez anlatacağım Baylar,” dedi onlara. “Yaptığımız bizi Yaşlı Tanrılarla çatışmaya sokar ve bunun sorumluluğu kolay kabullenilecek bir şey değil. Sizin Elene Tanrınız affeder; Styricum’un Genç Tanrıları yumuşamaya ikna edilebilir. Fakat Yaşlı Tanrılar arzularına kesin baş eğilmesini isterler. Yaşlı Tanrıların emirlerine karşı çıkmak ölümden de daha kötüsünün peşinden koşmaktır. Onlara meydan okuyan<span style="text-indent: 0px; font-size: 1em; line-height: 1.2;">ları yok ederler - hayal bile edemeyeceğiniz yollarla. Gerçekten Bhelliom’u gün ışığına tekrar çıkarmayı istiyor musunuz?”</span></p>

    <p class="calibre3">“Sephrenia! Çıkarmak zorundayız!” diye haykırdı Sparhawk. “Bu Ehlana’yı kurtarabileceğimiz tek yol - sen ve Vanion’ı da.”</p>

    <p class="calibre3">“Annias ebediyen yaşamayacaktır, Sparhawk. Lycheas da bir sıkıntıdan daha fazla bir şey değil. Vanion ile ben de geçiciyiz ve böyle olunca - kişisel olarak senin ne hissettiğini göz önüne almazsak - Ehlana’da öyle. Dünya hiçbirimizi o kadar özlemez.” Sephrenia’nın ses tonu nerdeyse duygusuzdu. “Ama Bhelliom, başka bir konu - ve Azash da öyle. Eğer başaramaz ve o taşı iğrenç Tanrı’nın ellerine koyarsak, dünyayı sonsuza dek kaçınılmaz ve korkunç bir şeye mahkûm ederiz. Bu riski alacak mıyız?”</p>

    <p class="calibre3">“Ben Kraliçe’nin Şampiyonuyum,” diye hatırlattı Sparhawk. “Onun. yaşamını korumak için yapabileceğim her şeyi yapmalıyım.” Ayağa kalktı ve ona doğru yürüdü. “Tanrım bana yardım et, Sephrenia,” diye belirtti, “O kızı kurtarmak için gerekirse Cehennem’in kapılarını kırıp açarım.”</p>

    <p class="calibre3">Sephrenia iç çekti. “Bazen sadece bir çocuk oluyor,” dedi Vani-on’a. “Onu büyütmek için bir yol düşünemez misin?”</p>

    <p class="calibre3">“Ben de bir şekilde onun yanında gitmeyi düşünüyordum,” diye gülümseyerek cevapladı eğitmen. “Sparhawk kapıyı tekmelerken benim cüppesini tutmama izin verebilir. Son zamanlarda Cehennem’e saldıran birileri olduğunu sanmıyorum.”</p>

    <p class="calibre3">“Sen de,mi?” Sephrenia elleriyle yüzünü kapattı. “Oh, tatlım. İyi o zaman, baylar,” dedi kabul ederek, “eğer hepiniz bunda kararhy-sanız, deneyeceğiz - ama bir tek şartla. Eğer Bhelliom’u bulursak ve Ehlana’yı iyileştirirse, iş bittikten sonra hemen yok etmeliyiz.”</p>

    <p class="calibre3">“Onu yok etmek mi?” diye patladı Ulath.- “Sephrenia, o dünyadaki en kıymetli şey.”</p>

    <p class="calibre3">“Ve neredeyse en tehlikelisi. Azash onu elde ederse, dünya kaybedecektir; tüm insanlık hayal edilebilecek en iğrenç köleliğe itilir. Bunun üzerine İsrar etmek zorundayım, baylar. Yoksa, bu lanetli taşı bulmanızı engellemek için gücümün yettiği her şeyi yaparım.”</p>

    <p class="calibre3">“Fazla bir tercihimiz olduğunu sanmıyorum,” dedi diğerlerine Ulath. “Onun yardımı olmadan, Bhelliom’u tekrar ortaya çıkarma umudumuz pek yok.”</p>

    <p class="calibre2">“Ama birisi onu bulacak,” dedi sertçe Sparhawk. “Aldreas’ın&nbsp;<span style="font-size: 1em; line-height: 1.2;">bana söylediği şeylerden biri Bhelliom’un gün ışığını tekrar görme zamanın geldiği ve dünyadaki hiçbir gücün onu engelleyemeyeceğiydi. Beni şu anda ilgilendiren tek şey, onu bulanın içimizden biri mi yoksa onu Azash’a geri götürecek bir Zemoch mu olacağı.”</span></p>

    <p class="calibre3">“Ya yerden kendi kendine yükselirse,” diye aksice ekledi Tyni-an. “Bunu yapabilir mi, Sephrenia?”</p>

    <p class="calibre2">“Büyük ihtimalle, evet.”</p>

    <p class="calibre3">“Piskoposun casuslarına gözükmeden genel toplantı binasından nasıl çıktın?” diye merakla Sparhawk’a sordu Kalten.</p>

    <p class="calibre2">“Arka duvardan bir ip sarkıttım ve aşağı indim.”</p>

    <p class="calibre2">“Ya bütün kapılar kapandıktan sonra şehre nasıl girip çıktın?”</p>

    <p class="calibre3">“Katedrale giderken kapı şansıma açıktı. Çıkarken başka bir yol kullandım.”</p>

    <p class="calibre2">“Saha bahsettiğim çatı odası mı?” diye sordu Talen.</p>

    <p class="calibre2">Sparhawk başıyla onayladı.</p>

    <p class="calibre2">“Senden kaç para aldı?”</p>

    <p class="calibre2">“Yarım gümüş.”</p>

    <p class="calibre3">Talen şok olmuşcasına baktı. “Ve bana hırsız diyorlar. Seni kafese koymuş, Sparhawk.”</p>

    <p class="calibre2">Sparhawk omuz silkti. “Şehirden dışarı çıkmam gerekiyordu.”</p>

    <p class="calibre3">“Bundan Platime’a bahsedeceğim,” dedi çocuk. “Paranı geri alacak. Yarım gümüş? Bu insafsızlık.” Çocuk gerçekten şaşırmış gibi söylendi.</p>

    <p class="calibre3">Sparhawk bir şey hatırladı. “Sephrenia, buraya geri gelirken yolda, sisler içinde beni izleyen bir şey vardı. İnsan olduğunu sanmıyorum.”</p>

    <p class="calibre2">“Damork mu?”</p>

    <p class="calibre3">“Emin değilim ama aynı şeyi hissetmedim. Damork, Azash’m emri altındaki tek yaratık değil, değil mi?”</p>

    <p class="calibre3">“Hayır. Damork en güçlüsü, ama aptaldır. Diğer yaratıklar onun gücüne sahip değillerdir ama daha zekidirler. Bir çok şekilde daha tehlikeli olabilirler.”</p>

    <p class="calibre3">“Tamam, Sephrenia,” dedi sonra Vanion. “Sanırım bana Ta-nis’in kılıcını versen iyi olur.”</p>

    <p class="calibre2">“Bir tanem - ” diye itiraz etmeye başladı, yüzü kederliydi.</p>

    <p class="calibre3">“Bu tartışmayı daha önce bir kere yaptık,” dedi. “Bırak da tekrarlamayalım.”</p>

    <p class="calibre3">Sephrenia iç çekti. Sonra ikisi beraber Styricçe sözler söylemeye başladılar. Sonunda Sephrenia kılıcı ona verip, elleri birbirine dey-diğinde Vanion’ın yüzü biraz daha solgunlaştı.</p>

    <p class="calibre3">Değişim tamamlandığında Sparhavvk, Ulath’a, “Tamam/’ dedi. “Nereden başlıyoruz? Kral Sarak tacı kaybolduğunda neredeydi?”</p>

    <p class="calibre3">“Hiç kimse tam olarak bilmiyor?” diye cevapladı dev Genidian Şövalyesi. “Otha, Lamorkand’ı istila ettiğinde o Emsat’tan ayrıldı. Bir miktar hizmetkârı yanma aldı ve ordusunun geri kalanına onu Randera Gölü’ndeki savaş meydanına doğru takip etmeleri için emir verdi.”</p>

    <p class="calibre2">“Onu orada gördüğünü bildiren kimse oldu mu?” dedi Kalten.</p>

    <p class="calibre3">“Benim duyduğum kadarıyla yok. Ama Thalesia ordusunun büyük bir kısmı yok edildi. Sarak’m oraya savaş başlamadan gitmiş olması mümkün ama sağ kalanlardan hiçbiri onu görmemiş.”</p>

    <p class="calibre3">“O zaman, sanırım başlamamız gereken yer orası,” dedi Sparhawk.</p>

    <p class="calibre3">“Sparhawk,” diye itiraz etti Ulath, “o savaş meydanı uçsuz bucaksızdır. Bütün Kilise Şövalyeleri hayatlarının geri kalanını orayı kazarak geçirip tacı bulamayabilirler.”</p>

    <p class="calibre2">“Bir alternatif var,” dedi çenesini kaşıyarak Tynian.</p>

    <p class="calibre2">“Nedir, dostum Tynian,” diye sordu Bevier.</p>

    <p class="calibre3">“Ben nekromensi1 konusunda biraz yetenekliyim,” dedi Tynian. “Pek hoşlanmam ama nasıl yapıldığını bilirim. Thalesialılarm nereye gömüldüğünü bulursanız, onlara Kral Sarak’ı savaş meydanında gören ve nerede gömülü olduğunu bilen var mı diye sorabilirim. Bu iş yorucudur ama değer.”</p>

    <p class="calibre3">“Sana yardım edebilirim, Tynian,” dedi Sephrenia. “Benim nekromensi deneyimlerim yok ama uygun büyüleri biliyorum.”</p>

    <p class="calibre3">Kurik ayağa kalktı. “İyisi mi ben gidip ihtiyacımız olan şeyleri hazırlayayım,” dedi. “Gel, Berit. Sen de, Talen.”</p>

    <p class="calibre2">“On kişi olacağız,” dedi Sephrenia.</p>

    <p class="calibre2">“On mu?”</p>

    <p class="calibre2">“Talen ve Flüt’ü de yanımıza alacağız.”</p>

    <p class="calibre3">“Bu gerçekten gerekli mi?” diye itiraz etti Sparhawk, “ya da akıllıca mı?”</p>

    <p class="calibre2">“Evet, öyle. Styricum’un Genç Tanrılarından bazılarının yardımını<span style="font-size: 1em; line-height: 1.2;">&nbsp;isteyeceğiz ve onlar simetriden hoşlanırlar. Bu araştırmaya başladığımızda onduk, bu yüzden her adımımızda on olmak zorundayız. Ani değişiklikler Genç Tanrıları rahatsız eder.”</span></p>

    <p class="calibre2">“Sen ne dersen öyle olsun.” Sparhawk omuz silkti.</p>

    <p class="calibre3">Vanion ayağa kalktı ve aşağı yukarı yürümeye başladı. “En iyisi hemen harekete geçelim,” dedi. “Gün ışımadan ve bu sis kalkmadan genel toplantı binasından ayrılmanız daha emniyetli olur.”</p>

    <p class="calibre3">“Bunu kabul ediyorum,” diye onayladı Kalten. “Ta Randera Gölü’ne kadar Annias’m askerleriyle yarışmak istemem.”</p>

    <p class="calibre3">“İyi o zaman,” dedi Sparhawk. “Haydi başlayalım. Zamanımız çok azalıyor.”</p>

    <p class="calibre3">“Bir saniye kal, Sparhawk,” dedi diğerleri çıkmaya başladıklarında Vanion.</p>

    <p class="calibre2">Sparhawk diğerleri gidene kadar bekledi, sonra kapıyı kapattı. “Bu akşam Lenda Kontu’ndan bir haber aldım,” dedi arkadaşına eğitmen.</p>

    <p class="calibre2">“Ya?”</p>

    <p class="calibre3">“Bana seni temin etmemi söyledi. Annias ve Lycheas, Krali-çe’ye karşı hiçbir harekete kalkışmıyorlar. Arcium’daki komplonun bozulmasının Annias’ı oldukça rahatsız ettiği ortada. Kendini tekrar aptal yerine düşürme şansını göze almayacak.”</p>

    <p class="calibre2">“Bu iç ferahlatıcı.”</p>

    <p class="calibre3">“Lenda pek anlamadığım bir şey daha ekledi. Bana mumların hâlâ yandığını söylememi rica etti. Bununla ne demek istediği hakkında bir fikrin var mı?”</p>

    <p class="calibre3">“Bizim iyi, yaşlı, Lenda,” dedi içten Sparhawk. “Ondan Ehla-na’yı taht odasında karanlıkta oturur bırakmamasını rica etmiştim.”</p>

    <p class="calibre2">“Bunun onun için bir şey fark ettireceğini sanmam, Sparhawk.”</p>

    <p class="calibre2">“Benim için eder,” diye cevapladı Sparhawk.</p>
  </div>
</body>
</html>
