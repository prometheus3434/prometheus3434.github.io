<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Ellenium 2.Cilt-Yakut Şovalye</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <div class="calibre1">
    <h2 class="calibre2"><span style="font-size: 1em; line-height: 1.2;"><b>Üçüncü Bölüm</b></span><br /></h2>

    <p class="calibre3"><br /></p>

    <p class="calibre3">SPARHAWK’LA BEVIER, Kalten’e tepeden aşağı inmesi için yardım ederlerken Sephrenia da Berit’in pazısmdaki kocaman çirkin görünüşlü bir çürüğe bakıyordu.</p>

    <p class="calibre2">“Kötü mü?” diye genç çömeze sordu Sparhawk.</p>

    <p class="calibre2">“Bir şey değil, Lordum” dedi Berit cesurca, ama yüzü solgundu.</p>

    <p class="calibre3">“Bu, siz Pandionlara öğretilen ilk şey mi?” diye öfkeyle sordu Sephrenia. “Yaralarınızı hafif göstermek? Berit’in örme zırhı darbenin çoğunu durdurmuş ama yaklaşık bir saat içinde kolu dirseğinden omuzuna kadar moraracak. Kolunu çok zor kullanabilir.”</p>

    <p class="calibre2">“Bu sabah çok neşeli bir havan var, küçük ana,” dedi Kalten.</p>

    <p class="calibre3">Sephrenia parmağını tehdit edercesine ona uzattı. “Kalten,” dedi, “otur. Berit’in kolunu sardıktan sonra seninle görüşeceğim.”</p>

    <p class="calibre2">Kalten iç çekti ve yere çöktü.</p>

    <p class="calibre3">Sparhawk etrafına bakındı. “Ulath, Tynian ve Kurik neredeler?” diye sordu.</p>

    <p class="calibre3">“Başka bir pusu olmasın diye etrafta dolaşıp gözcülük ediyorlar, Sör Sparhawk,” diye cevapladı Berit.</p>

    <p class="calibre2">“İyi fikir.”</p>

    <p class="calibre3">“Şu yaratık bana pek tehlikeli gözükmedi,” dedi Bevier. “Belki biraz esrarengiz ama o kadar tehlikeli değil.”</p>

    <p class="calibre3">“Sana vuran o değildi,” dedi Kalten. “Tehlikeli, tamam mı. Sözüme güven.”</p>

    <p class="calibre3">“Hayal edebileceğinizden de daha tehlikeli,” dedi Sephrenia. “Arkamızdan ordular yollayabilir.”</p>

    <p class="calibre3">“Eğer beni atımdan aşağı düşürecek bir güce sahipse ordulara ihtiyacı yok.”</p>

    <p class="calibre2">“Unutuyorsun, Kalten. Beyni Azash’m beyni. Tanrılar insanla<span style="font-size: 1em; line-height: 1.2;">rın onlar adına çalışmalarını tercih ederler.”</span></p>

    <p class="calibre3">Bevier titreyerek, “Tepeden aşağı gelen adamlar uykuda yürüyenler gibiydi,” dedi. “Onları dilimledik ve çıt bile çıkarmadılar.” Kaşlarını çatarak durdu. “Styriclerin bu kadar saldırgan olduklarını düşünmemiştim, “diye ekledi. “Daha önce elinde kılıç olan bir tanesini bile görmemiştim.”</p>

    <p class="calibre3">Sephrenia Berit’in pazusunu incinmesin diye sararken, “Bunlar batı Styricleri değildi,” dedi. “Fazla kullanmamaya çalış,” diye uyardı, “iyileşmesi için zaman tanı.”</p>

    <p class="calibre3">“Peki, madam,” diye cevapladı Berit. “Şimdi belirttiğiniz gibi biraz ağrımaya başladı.”</p>

    <p class="calibre3">Gülümsedi ve elini şevkatle omuzuna koydu. “Bu iyileşebilir, Sparhawk. Kafası sert kemikten değil - en azından benim tanımla-yamayacağım cinsten değil.” Anlamlıca Kalten’e bir göz attı.</p>

    <p class="calibre2">“Sephrenia,” diye itiraz etti sarışın şövalye.</p>

    <p class="calibre3">“Örme zırhını çıkart,” dedi sertçe. “Kırığın var mı bakmak istiyorum.”</p>

    <p class="calibre3">“Bu grupdaki Styriclerin batı Styricleri olmadığını söylediniz,” dedi Bevier.</p>

    <p class="calibre3">“Hayır. Onlar Zemochtu. Bu aşağı yukarı handa tahmin ettiğimizin aynısı. Arayıcı kimi bulursa kullanacaktı ama bir batı Styric’i çelikten yapılmış silah kullanamaz. Eğer bu yörenin insanları olsalardı, kılıçları bronz ya da bakır olacaktı.” Örme zırhını çıkaran Kalten’e dikkatle baktı. Ürperdi. “Sarı bir halı gibisin,” dedi ona.</p>

    <p class="calibre3">Birden kızaran Kalten, “Bu benim suçum değil, küçük ana,” dedi. “Benim ailemdeki bütün erkekler kıllıdır.”</p>

    <p class="calibre2">Bevier şaşırmış gözüktü. “Yaratığı kaçıran neydi?” diye sordu.</p>

    <p class="calibre3">“Flüt,” diye cevapladı Sparhawk. “Bunu daha önce de yaptı. Hatta bir keresinde Damork’u kavalıyla kaçırdı.”</p>

    <p class="calibre2">“Bu ufacık çocuk mu?” Bevier’in tonu şüpheliydi.</p>

    <p class="calibre3">“Flüt’de gözüktüğünden çok daha fazla şey var,” dedi Sparhawk. Tepeden inen yokuşa doğru baktı. “Talen,” diye seslendi, “kes şunu.”</p>

    <p class="calibre3">Ölüleri yağmalamakla meşgul olan Talen başını kaldırıp şaşkınlıkla baktı. “Ama Sparhawk - ” diye başladı.</p>

    <p class="calibre2">“Hemen buraya gel. Bu iğrenç bir şey.”</p>

    <p class="calibre2">“Ama &nbsp;“</p>

    <p class="calibre2"><span style="font-size: 1em; line-height: 1.2;">“Söylediği gibi yap!” diye kükredi Berit.</span><br /></p>

    <p class="calibre2">Talen iç çekti ve geri geldi.</p>

    <p class="calibre3">“Haydi gidip atları toplayalım, Bevier,” dedi Sparhawk. “Sanırım diğerleri geri gelir gelmez gitmek isteyeceğiz. Arayıcı hâlâ oralarda bir yerde, her an bir yığın insanla başımıza üşüşebilir.”</p>

    <p class="calibre3">“Bunu gündüz olduğu gibi gece de yapabilir, Sparhawk,” dedi Bevier, “ve kokumuzu takip edebilir.”</p>

    <p class="calibre3">“Biliyorum. Bu durumda hız tek savunma yolumuz. Bu şeyi tekrar geride bırakmaya çalışmamız gerekiyor.”</p>

    <p class="calibre3">Kurik, Ulath ve Tynian ıssız manzaranın üzerine akşam karanlığı çökerken geri döndüler. “Etrafta başka kimse yok gibi gözüküyor,” diye bildiren silahtar, atından aşağı atladı.</p>

    <p class="calibre2">‘Tola devam etmemiz gerekiyor,” dedi Sparhawk.</p>

    <p class="calibre3">“Atlar yorgunluktan tükenmek üzereler, Sparhawk,” diye itiraz etti silahtar. Diğerlerine baktı. “Ve insanlar da daha iyi durumda değiller. Hiçbirimiz son iki gündür doğru dürüst uyumadık.”</p>

    <p class="calibre3">Kalten’in kıllı gövdesini kontrol eden Sephrenia başım kaldırdı, “Ben bunu hallederim,” dedi sakince.</p>

    <p class="calibre2">“Nasıl?” diye biraz hırçın bir ses çıkardı Kalten.</p>

    <p class="calibre3">Sephrenia gülümsedi ve parmaklarını onun burnunun altında oynattı. “Başka nasıl olabilir ki?”</p>

    <p class="calibre3">“Eğer şu anda hissettiklerimizi yok edecek bir büyü varsa, onu niye bize daha önce öğretmedin?” Sparhawk’da tekrar başı ağrımaya başlayalı beri kendini bir şekilde huysuz hissediyordu.</p>

    <p class="calibre3">“Çünkü tehlikeli, Sparhawk,” diye cevapladı. “Siz Pandionları tanıyorum. Bazı koşullar altında, haftalarca devam etmeyi deneyecektiniz.”</p>

    <p class="calibre2">“Eee? Eğer büyü gerçekten işe yarıyorsa, ne fark eder ki?”</p>

    <p class="calibre3">“Büyü sadece kendinizi dinlenmiş gibi hissetmenizi sağlar ama gerçekte dinlenmemişsinizdir. Eğer fazla zorlarsanız ölürsünüz.”</p>

    <p class="calibre2">“Ya. Bu mantıklı, sanırım.”</p>

    <p class="calibre2">“Anladığına sevindim.”</p>

    <p class="calibre2">“Berit nasıl?” diye sordu Tynian.</p>

    <p class="calibre2">“Bir süre canı yanacak ama iyi,” diye cevapladı Sephrenia.</p>

    <p class="calibre3">“Genç adam gelecek vaad ediyor,” dedi Ulath. “Kolu iyileştiğinde ona baltasıyla ilgili bir şeyler öğreteceğim. İşin ruhunu kapmış ama tekniği birazcık zayıf.”</p>

    <p class="calibre3">“Atları buraya getirin,” dedi Sephrenia. Parmak hareketlerini onlardan saklayarak ve kelimelerin bazılarını fısıltıyla söylerek Styricce konuşmaya başladı. Sparhawk ne bütün büyülü sözcükleri yakalayabildi ne de büyüyü çoğaltan hareketleri tahmin edebildi. Sonra birden kendini acayip dinç hissetti. Hafif baş ağrısı gitmiş ve kafası açılmıştı. Yük atlarından bacakları korkunç bir şekilde titreyen ve başı önüne düşük olanı gerçekten bir tay gibi etrafta hoplayıp zıplamaya başladı.</p>

    <p class="calibre2">“İyi büyü,” dedi kısaca Ulath. “Gidiyor muyuz?”</p>

    <p class="calibre3">Berit’i atma bindirdiler ve ışıldayan alaca karanlıkta yola çıktılar. Bir saat kadar sonra dolunay yükseldi ve onlara hafif dörtnala çıkma riskini göze alabilecekleri kadar ışık sağladı.</p>

    <p class="calibre3">“Önümüzdeki tepenin tam üstünde bir yol var,” dedi Kurik Sparhawk’a. “Etrafa bakmırken gördük. Aşağı yukarı aynı yönde ilerliyor ve karanlıkta bozuk zeminde tökezlemektense onu takip etmekle zaman kazanırız.”</p>

    <p class="calibre3">“Haklı olduğunu kabul ediyorum,” diye onayladı Sparhawk, “ve bu bölgeden mümkün olduğu kadar çabuk çıkmak istiyoruz.”</p>

    <p class="calibre3">Yola ulaştıklarında, dörtnala doğuya ilerlediler. Gece yarısını epey geçmişti ki bulutlar batıdan gelip gökyüzünü kapladılar. Sparhawk homurdanarak küfretti ve grubunu yavaşlattı.</p>

    <p class="calibre3">Gün ağarmadan önce bir nehre geldiler ve yol kuzeye döndü. Köprü veya sığ bir geçiş arayarak yolu izlediler. Şafak iyice bulutlanmış göğün altında kasvetle söktü. Birkaç mil daha nehir boyunca gittiler, yol yine doğuya döndü. Nehre dalıp diğer taraftan çıktı.</p>

    <p class="calibre3">Sığ geçişin yanında küçük bir kulübe vardı. Kulübenin sahibi geçiş parası isteyen, yeşil tunikli gözü keskin bir adamdı. Sparhawk onunla tartışacağına istediği parayı verdi. İş bitince, “Söyle bana, komşu,” diye sordu, “Pelosia sınırı ne kadar uzakta?”</p>

    <p class="calibre3">“Yaklaşık beş fersah,” diye cevapladı uyanık adam. “Eğer böyle devam ederseniz öğlene ulaşırsınız.”</p>

    <p class="calibre2">“Teşekkürler, komşu. Çok yardımcı oldun.”</p>

    <p class="calibre3">Şapır şapır su sıçratarak sığlıktan karşıya ilerlediler. Diğer tarafa ulaştıklarında, Talen atını Sparhawk’m yanma sürdü. “İşte paran geri geldi,” diyen küçük hırsız ona birkaç madeni para verdi.</p>

    <p class="calibre2">Sparhawk şaşkınlıkla ona baktı.</p>

    <p class="calibre2">“Bir köprüye geçiş parası vermeye karşı çıkmam,” dedi sırıta<span style="font-size: 1em; line-height: 1.2;">rak Talen. “Her şeyden önce onu inşa etmek için birisinin harcama yapması gerekir. Ama bu adam sadece nehrin doğal bir sığlığının avantajını kullanıyor. Bu ona hiçbir şeye mal olmadı, o zaman niye bundan bir şey kazansın ki?”</span></p>

    <p class="calibre2">“Kesesini mi, kestin?”</p>

    <p class="calibre2">“Doğal olarak.”</p>

    <p class="calibre2">“Ve orada benim verdiğimden daha fazlası vardı?”</p>

    <p class="calibre3">“Birazcık. Buna senin paranı geri alma ücreti diyelim. Eninde sonunda bundan bir kazancım olması gerekirdi, değil mi?”</p>

    <p class="calibre2">“Sen ıslah olmazsın.”</p>

    <p class="calibre2">“Antremana ihtiyacım vardı.”</p>

    <p class="calibre2">Nehrin öbür tarafından ızdıraplı bir feryat geldi.</p>

    <p class="calibre3">“Şu anda kayıplarım fark ettiğim söyleyebilirim,” diye belirtti Sparhawk.</p>

    <p class="calibre2">“Öyle gözüküyor değil mi?”</p>

    <p class="calibre3">Nehrin öbür tarafındaki toprak biraz önce geçtikleri kavruk araziden iyi değildi. Arada sırada hırpani görünüşlü, çamur kahverengisi iş giysileriyle ürün vermeyen topraktan ekin almak için bütün güçleriyle çalışan köylülerin olduğu fakir çiftlik evleri gördüler. Kurik küçümsercesine burnunu çekti. “Amatörler,” diye homurdandı. Kurik çiftçiliği çok ciddiye alırdı.</p>

    <p class="calibre3">Öğlene doğru, izledikleri yan yol doğuya giden işlek bir yolla birleşti. “Bir öneri, Sparhawk,” dedi Tynian mavi boyalı kalkanını kaldırarak.</p>

    <p class="calibre2">“Öner o zaman.”</p>

    <p class="calibre3">“Sınırı geçerken tekrar açık araziye çıkacağımıza bu yolu takip etmemiz daha iyi olabilir. Pelösiahlar sınır kapısından geçmekten kaçınanlara karşı çok hassastırlar. Saplantılı olarak kaçakçılardan kaygılanırlar. Onların devriyeleriyle bir çarpışmayı göze alabileceğimizi sanmam.”</p>

    <p class="calibre3">“Tamam,” diye onayladı Sparhawk. “O zaman fırsatımız varken beladan uzak duralım.”</p>

    <p class="calibre3">Kasvetli, güneşsiz öğleni geceli çok olmamıştı ki sınıra ulaştılar ve olaysız bir şekilde Pelosia’nm güney ucuna geçtiler. Buradaki çiftlikler kuzeydoğu Elenia’dan bile daha kötü durumdaydı. Evlerin çatıları her yerde çimli topraktan yapılmıştı, keçiler üstlerinde otlu-yordu. Kurik küçümser bir ifadeyle baktı ama bir şey söylemedi.</p>

    <p class="calibre3">Akşam çökmeye başlarken bir tepenin üstüne ulaştılar ve aşağıdaki vadide bir köyün titreyen ışıklarını gördüler. “Belki bir han?” diye önerdi Kalten. “Sanırım Sephrenia’nm büyüsü geçmeye başladı. Atım yalpalıyor, bende iyi durumda sayılmam.”</p>

    <p class="calibre3">“Bir Pelosia hanında tek başına uyumayamazsın/’ diye uyardı Tynian. “Yatakları genelde her tür nahoş küçük yaratıklar tarafından işgal edilmişlerdir.”</p>

    <p class="calibre2">“Pireler mi?” diye sordu Kalten.</p>

    <p class="calibre2">“Bitler ve fare büyüklüğünde tahtakuruları.”</p>

    <p class="calibre3">“Sanırım bunu göze almamız gerekecek,” diye karar verdi Sparhawk. “Atlar daha fazla gidemeyecekler, ayrıca Arayıcı’nın bize bir bina içinde saldıracağını sanmıyorum. Açık araziyi tercih ediyormuş gibi gözüküyor.” Önden köye doğru ilerledi.</p>

    <p class="calibre3">Köyün sokakları kaldırım taşı döşenmemişti, her yer ayak bileğine kadar çamurdu. Köyün tek hanına geldiler ve Sparhawk Sephrenia’yı kapı önündeki sundurmaya taşırken Kurik ve Flüt onu takip etti. Kapıya çıkan basamaklar çamur kaplıydı, kapının yanındaki demir çamurluktaki izler çok az kullanıldığını gösteriyordu. Gözüktüğü kadarıyla Pelosialılar çamura aldırmıyorlardı. Hanın içi loş ve dumanlıydı. Feci şekilde bayatlamış ve bozuk yiyecek kokuyordu. Zemin bir zamanlar hasır otuyla kaplıymış ama köşeler hariç hasır otları kurumuş çamurların altında gömülü kalmış.</p>

    <p class="calibre3">Tynian içeri girdiklerinde Kalten’e, “Bu konuyu yeniden düşünmek istemediğinden emin misin?” diye sordu.</p>

    <p class="calibre3">“Midem oldukça sağlamdır,” diye cevapladı Kalten, “ve içeri girdiğimizde hafif bir bira kokusu yakaladım.”</p>

    <p class="calibre3">Hancının getirdiği akşam yemeği haşlanmış lahanayla biraz fazla süslü olsa da en azından yenilebilirdi ve saman şiltelerden oluşan yataklar Tynian’m önceden tahmin ettiği kadar böcek istilası altında değillerdi.</p>

    <p class="calibre3">Ertesi sabah erken kalktılar ve çamurlu köyden karanlık bir şafak vakti ayrıldılar.</p>

    <p class="calibre3">“Dünyanın bu bölümünde güneş hiç parlamaz mı?” diye huysuzca sordu Talen.</p>

    <p class="calibre3">“Şimdi bahar,” dedi Kurik. “Hava baharda her zaman yağmurlu ve bulutlu olur. Bu ekinler için iyidir.”</p>

    <p class="calibre2">“Ben bir turp değilim, Kurik,” diye cevapladı çocuk. “Sulanma<span style="font-size: 1em; line-height: 1.2;">ya ihtiyacım yok.”</span></p>

    <p class="calibre3">“Bu konuda Tanrı ile konuş.” Kurik omuz silkti. “Havayı ben düzenlemiyorum.”</p>

    <p class="calibre3">“Tanrı ile aram iyi değil,” dedi kıvırtarak Talen. “O da meşgul, bende. Birbirimize karışmamaya çalışırız.”</p>

    <p class="calibre3">“Bu oğlan küstah,” diye kınadı Bevier. “Genç adam,” dedi, “Evrenin Hükümdarı’ndan böyle bahsetmek uygun değil.”</p>

    <p class="calibre3">“Siz saygıdeğer bir Kilise Şövalyesisiniz, Sör Bevier,” diye belirtti Talen. “Bense sokakların bir hırsızından başka bir şey değilim, ikimize farklı kurallar uygulanır. Tanrı’nm muhteşem çiçek bahçesinin güllerin debdebesini dengeleyecek birkaç yabani ota ihtiyacı vardır. Ben bir yabani otum. Onun görkemli planının bir parçası olduğum için beni affedeceğinden eminim.”</p>

    <p class="calibre2">Bevier çaresizce baktı ve sonra gülmeye başladı.</p>

    <p class="calibre3">Sonraki günlerde, sırayla ileri gözcü çıkarak, tepelerin üstünden etrafı inceleyerek dikkatle güneydoğu Pelosia boyunca at sürdüler. Doğuya doğru gittikçe kasvetli gökyüzü de onları izledi. Tarlalarda kaba araçlarla çalışan köylüler - daha doğrusu serfler -gördüler. Çalılıklarda yuva yapan kuşlar vardı ve arada sırada çelimsiz sığır sürülerinin aralarında otlayan geyikler gördüler.</p>

    <p class="calibre3">Etrafta insanlar olmasına rağmen ne başka kilise askeri ne de Zemoch gördüler. Yine de siyah cüppeli Arayıcı’nın ürkek serfleri bile emrine alabileceğini bildikleri için mümkün olduğu kadar insanlardan kaçınarak ve gözcülük yapmaya devam ederek tetikte kaldılar. .</p>

    <p class="calibre3">Lamorkand sınırına yaklaştıkça bu krallıktaki karışıklıkla ilgili-bir sürü rahatsız edici bilgiler topladılar. Lamorklar dünyanın en güvenilir insanları değildi. Lamorkand kralı sadece, sıkıntılı günlerde büyük kalelerinin duvarları arkasına çekilen oldukça başına buyruk baronların hoşgörüsüyle hüküm sürüyordu. Kan davalarının yüz yıl ya da daha fazla sürmesi normaldi ve başıboş baronlar canları istediklerinde yağma ve çapulculuk yapıyorlardı. Lamorkand’m büyük bir bölümü daimi bir iç savaş durumunundaydı.</p>

    <p class="calibre3">Batı krallıklarının başı en çok belada olanının sınırından yaklaşık üç fersah ötede akşam kamp kurdular. Sparhawk, Kalten’in son sığır budu parçasından hazırlanan akşam yemeğinden hemen sonra ayağa kalktı. “Tamam,” dedi, “neyin içine dalıyoruz? Lamor<span style="text-indent: 0px; font-size: 1em; line-height: 1.2;">kand’da işleri karıştıran ne? Fikri olan var mı?”</span></p>

    <p class="calibre3">“Son sekiz dokuz yılı Lamorkand’da geçirdim,” dedi ciddice Kalten. “Tuhaf insanlar. Bir Lamork intikam için elinde olan her şeyi feda edebilir - ve hatta kadınlar erkeklerden çok daha kötüler. İyi bir Lamork kızı, bir kış partisinde onun dans davetini kabul etmeyen birine bir mızrak saplama şansı için bütün ömrünü - ve babasının bütün servetini - harcayacaktır. Bu kadar zamanımı orada harcadım ve bu kadar zaman boyunca ne gülen birini duydum ne de gülümseyen birini gördüm. Yeryüzündeki en kasvetli yer. Lamorkand’da güneşin parlaması yasaktır.”</p>

    <p class="calibre3">“Pelosialılardan duyduğumuz şu genel savaş sıradan bir şey mi?” diye sordu Sparhawk.</p>

    <p class="calibre3">“Pelosialılar Lamork acayipliklerini en iyi değerlendirenler değillerdir,” diye düşüncelice cevapladı Tynian. “Pelosia ve Lamorkand’ı birbirlerini yok edecek bir savaşa girmekten alıkoyan şey sadece Kilise’nin baskısı - ve Kilise Şövalyeleri’nin varlığıdır. Birbirlerini nerdeyse kutsal ve büyük bir tutkuyla küçük görürler.”</p>

    <p class="calibre2">Sephrenia iç çekti. “Eleneler,” dedi.</p>

    <p class="calibre3">“Bizim kendi hatalarımız var, küçük ana,” diye kabullendi Sparhawk. “Sınırı geçtiğimizde belaya bulaşacağız, değil mi?”</p>

    <p class="calibre3">“Tamamen değil,” dedi Tynian çenesini kaşıyarak. “Başka bir öneriye açık mısın?”</p>

    <p class="calibre2">“Ben her zaman önerilere açığım.”</p>

    <p class="calibre3">“Niye resmi zırhlarımızı giymiyoruz ki? En gözü dönmüş Lamork baronu bile isteyerek Kilise’ye karşı gelmez ve Kilise Şövalyeleri batı Lamorkand’ı istedikleri anda ufalayıp toz edebilirler.”</p>

    <p class="calibre3">“Ya birisi blöfümüzü görürse?” diye sordu Kalten. “Topu topu beş kişiyiz.”</p>

    <p class="calibre3">“Bir nedenleri olacağını sanmıyorum,” dedi Tynian. “Yerel anlaşmazlıklarda Kilise Şövalyeleri’nin tarafsızlığı meşhurdur. Resmi zırh belkide yanlış anlaşılmayı engelleyecek tek şey olabilir. Bizim amacımız Randera Gölü’ne gitmek, bu tezcanlılarm münakaşalarına girmek değil.”</p>

    <p class="calibre2">“İşe yarayabilir,” dedi Ulath. “Her durumda denemeye değer.”</p>

    <p class="calibre2">“Tamam, haydi öyle yapalım,” diye karar verdi Sparhawk.</p>

    <p class="calibre3">Ertesi sabah kalktıklarında, beş şövalye resmi zırhlarını çıkardılar ve Kurik ile Berit’in yardımlarıyla giyinmeye başladılar. Spar<span style="font-size: 1em; line-height: 1.2; text-indent: 0px;">hawk ve Kalten, Pandion siyahı, gümüşi kolsuz zırh cüppeleriyle resmi siyah pelerinlerini giydiler. Beviefin zırhı gümüşi parlatılmıştı, zırh cüppesi ve pelerini bembeyazdı. Tynian’nin ağır zırhı sade çelikti ama zırh cüppesi ve pelerini çok parlak gök mavişiydi. Ulath yolda giydiği kullanışlı örme zırhını çıkardı. Onun yerine zincir bir pantalon zırh ve dizlerinin biraz yukarısına gelen örme zırh bir ceket giydi. Sade konik miğferiyle yeşil seyyah pelerinini kaldırıp yerine yeşil bir zırh cüppesi ile bir Ogre’den geldiğini söylediği tepesine bir çift kıvrık ve bükük boynuz yerleştirilmiş çok etkileyici görünüşlü bir miğfer taktı.</span></p>

    <p class="calibre3">Süslü giysilerini giymeyi bitirdiklerinde Sparhawk, Sephrenia’ya, “Eee?” dedi, “nasıl gözüküyoruz?”</p>

    <p class="calibre2">“Çok etkileyici,” diye iltifat etti Sephrenia.</p>

    <p class="calibre3">Bununla beraber, Talen onlara eleştirircesine yakından baktı. “Bir tür ayakları çıkmış demir süslemelere benziyorlar, değil mi?” diye Berit’e fikrini söyledi.</p>

    <p class="calibre3">“Nazik ol,” diyen Berit, bir taraftan da bir eliyle gülümsemesini saklıyordu.</p>

    <p class="calibre3">“Bu cansıkıcı,” dedi Sparhawk’a Kalten. “Gerçekten sıradan insanlara bu kadar saçmasapan göründüğümüzü düşünüyor musun?”</p>

    <p class="calibre2">“Büyük ihtimalle.”</p>

    <p class="calibre3">Kurik ve Berit yakındaki porsuk ağacı korusundan mızraklar kestiler ve çelik uçlar taktılar.</p>

    <p class="calibre2">“Ya flamalar?” diye sordu Kurik.</p>

    <p class="calibre2">“Ne dersin?” diye Tynian’a sordu Sparhawk.</p>

    <p class="calibre3">“Zararı olmaz. Sanırım gözükebildiğimiz kadar etkileyici gözükmeye çalışmak iyi olur.”</p>

    <p class="calibre3">Biraz zorlanarak atlarına bindiler, kalkanlarını düzeltiler, fla-malı mızraklarım göze çarpacak pozisyona getirdiler ve yola çıktılar. Faran hemen merasim yürüyüşüne geçti. “Oh, kes şunu,” dedi iğrenerek Sparhawk.</p>

    <p class="calibre3">Öğleni çok geçmeden Lamorkand’a girdiler. Sınır nöbetçileri şüpheyle baktılar ama resmi zırhlarını giymiş ve yüzlerinde acımasızca kararlı ifadeler taşıyan Kilise Şövalyeleri’ne hemen yol verdiler.</p>

    <p class="calibre2">Kadach adlı Lamork şehri nehrin diğer tarafmdaydı. Bir köprü&nbsp;<span style="font-size: 1em; line-height: 1.2;">vardı ama Sparhawk o kasvetli ve çirkin yerden geçmemeye karar verdi. Onun yerine, haritasını kontrol edip kuzeye döndü. “Nehir yukarıda kollara ayrılıyor,” dedi diğerlerine. “Orada ırmağı geçebiliriz. Zaten o yöne gideceğiz; şehirler hakkımızda sorular soran acayip yabancılarla konuşmak isteyebilecek insanlarla doludur.”</span></p>

    <p class="calibre3">Kuzeye, nehrin ana yatağını besleyen bir yığın küçük kollara doğru at bindiler. Bu sığ kollardan birini geçtikleri öğleden sonraydı ki, karşı kıyıda bir yığın Lamork savaşçısı gördüler.</p>

    <p class="calibre3">“Yayılın,” diye emretti Sparhawk. “Sephrenia, Talen ve Flüt’ü alıp arkaya geç.”</p>

    <p class="calibre3">“Ne dersin, Arayıcı’nın adamları mıdır?” diye soran Kalten elini mızrağının sapına uzattı.</p>

    <p class="calibre3">“Bir dakika sonra öğreneceğiz. Sabırsız davranıp yanlış bir şey yapma ama belaya da hazır ol.”</p>

    <p class="calibre3">Savaşçı grubunun lideri zincir bir ceket, çıkıntılı, domuz yüzüne benzer siperlikli çelik bir miğfer ve sağlam deri çizmeler giyen güçlü kuvvetli bir adamdı. Tek başına dereye doğru ilerledi ve saldırgan bir niyeti olmadığını göstermek için siperliğini kaldırdı.</p>

    <p class="calibre3">“Sanırım iyi gözüküyor, Sparhawk,” dedi Bevier. “Yüzünde Elenia’da öldürdüğümüz adamların boş bakışları yok.”</p>

    <p class="calibre2">“Karşılaştığımıza sevindim, Aziz Şövalyeler,” dedi Lamork.</p>

    <p class="calibre3">Sparhawk Faran’ı girdaplar yaparak ilerleyen akıntıya doğru hafifçe iteledi. “Ben de karşılaştığımıza sevindim, Lordum,” diye cevapladı.</p>

    <p class="calibre3">“Bu iyi bir rastlantı,” diye devam etti Lamork. “Elenia’ya kadar gitmeden Kilise Şövalyeleri’ne rastlamış gibi gözüküyoruz.”</p>

    <p class="calibre3">“Kilise Şövalyeleri ile ne işiniz var, Lordum?” diye nazikçe sordu Sparhawk.</p>

    <p class="calibre3">“Bize bir hizmet vermeniz icap etti, aziz Şövalye - doğrudan Kilise’nin iyiliğine yönelik bir hizmet.”</p>

    <p class="calibre3">“Biz sadece hizmet etmek için yaşarız,” diyen Sparhawk, sesindeki sinirliliği gizlemek için uğraş veriyordu. “Bu gerekli hizmetinin ayrıntılarını anlatın.”</p>

    <p class="calibre3">“Tüm dünyanın bildiği gibi Kadash Başpiskoposu Chyrellos’da-ki Patriklik tahtının en önemli adayı,” diye belirtti miğferli Lamork.</p>

    <p class="calibre2">“Bunu daha önce duymamıştım,” dedi Kalten arkadan yavaşça.</p>

    <p class="calibre2">“Sus,” diye omuzunun üzerinden homurdandı Sparhawk. “De<span style="font-size: 1em; line-height: 1.2;">vam ediniz, Lordum,” dedi Lamork’a.</span></p>

    <p class="calibre3">“Ne yazık ki, iç karışıklıklar şu anda batı Lamorkand’ı bozuyor,” diye devam etti Lamork.</p>

    <p class="calibre3">“‘Ne yazık ki’den hoşlandım,” dedi Kalten’e Tynian. “Kulağa güzel geliyor.”</p>

    <p class="calibre3">“İkiniz de susacak mısınız?” diye sinirle patladı Sparhawk. Sonra tekrar zincir zırhlı ceket giyen adama baktı. “Söylentiler bu uyuşmazlıkları bize bildirdi, Lordum,” diye cevapladı. “Ama bu kesinlikle yerel bir meseledir ve Kilise’yi işin içine karıştırmaz.”</p>

    <p class="calibre3">“Ben de onu açıklayacağım, Aziz Şövalye. Kadach Başpiskoposu Ortzel, biraz önce bahsettiğim karışıklık yüzünden hizmet etmekten onur duyduğum kardeşi Baron Alstrom’un kalesine sığınmak zorunda kaldı. Ani iç anlaşmazlık Lamorkand’da da görüldü ve Lordum Alstrom’un düşmanlarının kısa zamanda kalesini kuşatacaklarını kesinlikle bekliyoruz.”</p>

    <p class="calibre3">“Biz sadece beş kişiyiz, Lordum,” diye belirtti Sparhawk. “Uzun süren bir kuşatmada yardımımızın çok az olacağı kesin.”</p>

    <p class="calibre3">“Ah, hayır, Aziz Şövalye,” dedi kibirli bir gülümsemeyle Lamork. “Kendimizi ve Lordum Alstrom’un kalesini yenilmez Kilise Şövalyeleri’nin yardımı olmadan ayakta tutabiliriz. Lordum Alstrom’un kalesi zapt olunmazdır ve düşmanları bir nesil veya daha uzun süre boyunca bizi alarma bile geçirmeden kendilerini rahatça duvarlarına çarpıp parçalayabilirler. Söylemiş olduğum gibi, bununla beraber, Başpiskopos Ortzel - belki Tanrı’nm lütfedip bir müddet geciktirebileceği saygın Cluvonus’un vefatında - Patriklik için en büyük aday. Böylece sizi ve soylu arkadaşlarınızı, Ekselanslarını kutsal Chyrellos şehrine, bu hazin zorunluluk oluştuğunda, seçimde bulunabilsin diye emniyetle götürme görevini veriyorum. Bu soylu görevi alabilmeniz için siz ve şövalye arkadaşlarınızı Lordum Alstrom’un kalesine hemen götüreceğim. Haydi yola çıkalım.”</p>
  </div>
</body>
</html>
