<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Ellenium 2.Cilt-Yakut Şovalye</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <div class="calibre1">
    <h2 class="calibre2"><span style="font-size: 1em; line-height: 1.2;"><b>Altıncı Bölüm</b></span><br /></h2>

    <p class="calibre3">“KADACH BAŞPİSKOPOSU’NUN odada şiddetli bir fırtına yaratmasının ardından, “Kalenizin en yüksek noktasına gitmemiz gerekecek Lordum,” dedi Sephrenia.</p>

    <p class="calibre2">“Kuzey kulesi,” diye Alstrom cevapladı.</p>

    <p class="calibre2">“Kuşatma yapan orduyu oradan görebilmek mümkün mü?”</p>

    <p class="calibre2">“Evet.”</p>

    <p class="calibre3">“İyi. İlk olarak askerlerinize nasıl kullanacaklarını göstermeliyiz.” Fıçıyı gösterdi. “Tamam, baylar/’ dedi sertçe, “orada dikilip durmayın. Fıçıyı getirin ve ne olursa olsun düşürmeye veya ateşin yanma yaklaştırmaya kalkmayın.”</p>

    <p class="calibre3">Mancınıkları çalıştıran adamlara talimatları, zift ve nefte tozun uygun karışımını açıklamaktı. Oldukça basitti. “Şimdi,” diye devam etti, “çok dikkatli dinleyin. Kendi güvenliğiniz buna bağlı. Mümkün olan son ana kadar zifti yakmayın ve dumanın herhangi bir parçası sizin yönünüze gelirse nefesinizi tutup kaçın. Hiçbir koşul altında bu dumanın bir parçasını bile solumayın.”</p>

    <p class="calibre2">“Öldürür mü?” diye korkmuş bir sesle sordu askerlerden biri.</p>

    <p class="calibre3">“Hayır ama sizi hasta edecek ve aklınızı karıştıracaktır. Burunlarınızı ve ağızlarınızı nemli bezlerle kapatın. Bu sizi bir parça koruyabilir. Baronun kuzey kulesinden sinyalini bekleyin.” Rüzgârın yönünü saptadı. “Yanan maddeyi yüksekteki patikada duran askerlerin kuzeyine fırlatın ve nehirdeki şu gemilere de atmayı da unutmayın. Peki, Baron Alstrom. Haydi kuleye gidelim.”</p>

    <p class="calibre3">Gökyüzü son günlerdeki gibi bulutluydu, tatlı serinlikte bir rüzgâr kuzey kulesinin camsız mazgallarından uğuldayarak esiyordu. Bütün diğer savunma yapılarında olduğu gibi kule işe yarar bir şekilde inşa edilmişti. Kont Gerrich’in kuşatma yapan ordusu soluk ışıkta, grimsi renkli parlayan zırhlı küçük adamlardan tu-89</p><br class="calibre1" />

    <p class="calibre2">haf bir karınca yığını gibi gözüktü. Kulenin yüksekliğine rağmen bir arbalet oku rengi atmış taşlan tıkırdattı.</p>

    <p class="calibre3">Sparhawk kapının önünde yığılmış askerlere göz atmak için kafasını mazgallardan birinden uzatan Sephrenia’ya, “Dikkatli ol,” diye mırıldandı.</p>

    <p class="calibre3">Rüzgâr kukuletalı cüppesini sallarken Sephrenia, “Tehlike yok,” diye temin etti. “Tanrıçam beni koruyor.”</p>

    <p class="calibre3">“Tanrıçana nasıl istersen öyle inanabilirsin,” diye cevapladı Sparhawk, “ama güvenliğin benim sorumluluğumda. Senin yaralanmana neden olursam Vanion bana ne yapar bir fikrin var mı?”</p>

    <p class="calibre2">“Ve hemen arkasında ben varım,” diye gürledi Kalten.</p>

    <p class="calibre3">Mazgaldan geri çekildi ve bir parmağını düşünceyle büzülmüş dudaklarına vurarak durdu.</p>

    <p class="calibre3">“Beni affedin, Madam,” dedi Alstrom. “Dışardaki yaratığı kovalamanın gerekliliğini fark ettim ama Gerrich’in askerlerinin geçici olarak çekilmesi gerçekten işimize yarayacak mı? Duman dağılır dağılmaz geri gelecekler ve biz hâlâ kardeşimi buradan güvenle uzaklaştıramamış olacağız.”</p>

    <p class="calibre2">“Doğru yaparsak, birkaç gün geri dönmeyecekler, Lordum.”</p>

    <p class="calibre2">“Duman o kadar güçlü mü?”</p>

    <p class="calibre2">“Hayır. Bir saat kadar sonra dağılacaktır.”</p>

    <p class="calibre3">“Bu kaçmaya yeterli bir süre değil,” diye belirtti. “Gerrich’i geri gelip kuşatmaya devam etmekten alıkoyan ne olacak?”</p>

    <p class="calibre2">“Çok meşgul olacak.”</p>

    <p class="calibre2">“Meşgul mü? Neyle?”</p>

    <p class="calibre2">“Birilerini kovalayacak.”</p>

    <p class="calibre2">“Peki kim bunlar?”</p>

    <p class="calibre3">“Siz, ben, Sparhawk, diğerleri, kardeşiniz ve garnizonunuzdaki adamlardan büyük bir bölümü.”</p>

    <p class="calibre3">“Akıllıca olacağını sanmıyorum, Madam,” dedi tenkit edercesine Alstrom. “Burada güvenli tahkimatlarımız var. Onları terk etmeyi ve hayatlarımızı bir kaçışla riske atmayı önermem.”</p>

    <p class="calibre2">“Biz daha bir yere gitmiyoruz.”</p>

    <p class="calibre2">“Ama daha şimdi dediniz ki - “</p>

    <p class="calibre3">“Gerrich ve adamları bizi kovaladıklarını düşünecekler. Gerçekte peşlerine düştükleri bir illüzyon olacak.” Kısaca gülümsedi. “En iyi sihirlerin çoğu illüzyondur,” dedi. “Gözü ve aklı orada olmayan&nbsp;<span style="font-size: 1em; line-height: 1.2; text-indent: 0px;">bir şey ile kandırırırsmız. Gerrich kesinlikle hızla kaçmanın avantajını kullanmaya çalışacağımıza inanacaktır. Ordusuyla izleyecek ve bu bize kardeşinizi kaçırıp sağ sağlim uzaklaştırmamız için yeterli zamanı verecek. Ufuktaki orman büyük bir alanı kaplıyor mu?”</span></p>

    <p class="calibre2">“Birkaç fersah devam eder.”</p>

    <p class="calibre3">“Çok iyi. Gerrich’i illüzyonlarımızla oraya yollayacağız ve bırakacağız önümüzdeki birkaç gün ağaçlar arasında dolaşsın.”</p>

    <p class="calibre3">“Sanırım burada bir eksik var, Sephrenia,” dedi Sparhavvk. “Duman dağılır dağılmaz Arayıcı geri gelmeyecek mi? İllüzyonun onu kandıracağını sanmam, değil mi?”</p>

    <p class="calibre3">“Arayıcı en azından bir hafta geri gelmeyecek/’ diye onu temin etti Sephrenia. “Çok hasta olacak.”</p>

    <p class="calibre3">“Mancınıklarımı çalıştıran askerlerime sinyal vereyim mi?” diye sordu Alstrom.</p>

    <p class="calibre3">“Daha değil, Lordum. Yapmamız gereken başka şeyler var. Zamanlama bu işte çok önemli. Berit, bir leğen suya ihtiyacım var.”</p>

    <p class="calibre2">“Peki, madam.” Çömez basmaklara doğru gitti.</p>

    <p class="calibre3">“İyi o zaman,” diye devam etti Sephrenia. “Haydi başlayalım.” Sabırla Kilise Şövalyeleri’ne büyüyü öğretmeye başladı. Ortada Sparhawk’m daha öğrenmediği Styricçe sözler vardı, Sephrenia te-lafuz ve tonlama kesinlikle mükemmel olana kadar devamlı tekrar etmelerinde sertçe ısrar etti. Kalten bir ara katılmaya kalktığında, “Kes şunu!” diye emretti.</p>

    <p class="calibre2">“Yardımcı olabileceğimi düşündüm,” diye itiraz etti Kalten.</p>

    <p class="calibre3">“Bu konuda ne kadar acemi olduğunu biliyorum, Kalten. Sadece karışma. Tamam baylar, haydi tekrar deneyelim.”</p>

    <p class="calibre3">Telaffuzdan tatmin olduktan sonra, Sparhavvk’a büyüyü nasıl dokuyacağını öğretti. Sparhawk, Styricçe sözleri tekrarlamaya, parmaklarıyla hareketleri yapmaya başladı. Odanın ortasında oluşan figür açıkça amorftu ama siyah Pandion zırhını giyiyor gibiydi.</p>

    <p class="calibre2">“Ona bir surat koymadın Sparhawk,” diye belirtti Kalten.</p>

    <p class="calibre3">“Ben hallederim,” dedi Sephrenia. İki kelime söyledi ve parmaklarım hızla oynattı.</p>

    <p class="calibre3">Sparhawk önünde beliren şekle bakakaldı. Daha çok bir aynaya bakıyormuş gibiydi.</p>

    <p class="calibre2">Sephrenia kaşlarını çattı.</p>

    <p class="calibre2">“Yanlış bir şey mi var?” diye sordu Kalten.</p>

    <p class="calibre2"><span style="text-indent: 1em; font-size: 1em; line-height: 1.2;">“Tanıdık yüzlerin kopyasını çıkarmak çok zor değil,” diye cevapladı kadın “ya da şu anda burada olanların ama eğer kaledeki herkesin suratına bakmam gerekirse, bu günler alır.”</span></p>

    <p class="calibre2">“Bu yardımcı olur mu?” dedi çizim defterini ona veren Talen.</p>

    <p class="calibre3">Sephrenia sayfalara bakarken her çevirdiği sayfada gözleri açıldı. “Bu oğlan bir dahi,” diye bağırdı. “Kurik, Cimmura’ya gittiğimizde onu bir ressamın yanma çırak olarak ver. Bu onu beladan uzak tutabilir.”</p>

    <p class="calibre3">“Bu sadece bir hobi, Sephrenia,” diyen Talen’in mütevazilikten yüzü kızardı.</p>

    <p class="calibre3">“Bir ressam olarak, bir hırsız olarak kazandığından çok daha fazlasını kazanabilirsin, bunu biliyor musun?” diye belirtti.</p>

    <p class="calibre2">Talen’in gözleri düşünürcesine kısıldı.</p>

    <p class="calibre2">“Tamam. Şimdi senin sıran, Tynian,” dedi Deiralıya Sephrenia.</p>

    <p class="calibre3">Her biri kendi görüntüsünü yarattıktan sonra, Sephrenia onları avluya bakan bir mazgala getirdi. “Aşağıda büyük illüzyonu yaratacağız. Burada yapmaya kalksaydık biraz fazla kalabalık olurdu.”</p>

    <p class="calibre3">Aşağı avluda bir yığın silahlı ve atlı adam illüzyonunu tamamlamak bir saatlerini aldı. Sonra Sephrenia tekrar Talen’in çizim defterini baktı ve her figüre bir yüz yerleştirdi. Sonra koluyla geniş bir kavis çizdi ve Kilise Şövalyeleri’nin görüntüleri aşağıdaki illüzyona katıldılar.</p>

    <p class="calibre2">“Kımıldamıyorlar,” dedi Kurik.</p>

    <p class="calibre3">“Flüt ve ben bu işi halledeceğiz,” dedi Sephrenia. “Geri kalanınızın görüntülerin dağılmaması için konsantre olması gerekecek. Oradaki ormana varana dek onları bir arada tutmak zorundasınız.”</p>

    <p class="calibre3">Sparhawk şimdiden terlemeye başlamıştı. Büyüyü yapıp serbest bırakmak bir şeydi. Bir arada tutmak ise oldukça başka bir şey. Birden Sephrenia’nm kendini ne kadar zorladığını fark etti.</p>

    <p class="calibre3">Daha ikindi olmamıştı. Sephrenia mazgaldan Kont Gerrich’in birliklerine baktı. “Tamam,” dedi. “Sanırım, hazırız. Mancınıklara işaret verin, Lordum,” dedi Alstrom’a.</p>

    <p class="calibre3">Baron kılıç kemerinin altından bir parça kırmızı kumaş çıkardı ve mazgaldan dışarı salladı. Mancınıklar bir taraftan yanan mermilerini duvarların üzerinden güm diye kuşatan ordunun ortasına savururken, diğer taraftan da nehirdeki gemilere sağanak yağdırıyordu. Sparhawk zift, neft ve Sephrenia’nm tozundan yapılan yanan&nbsp;<span style="font-size: 1em; line-height: 1.2; text-indent: 0px;">topaklardan çıkan yoğun eflatun dumandan hapşırıp Öksüren askerleri uzaktan bile duyabiliyordu. Duman, kalenin önündeki alanı ateşböceği parıltılarıyla ışıl ışıl yaparak doldurdu. Sonra Gerrich, Adus ve Arayıcı’nın durduğu tepeciği yuttu. Sparhawk hayvansı bir çığlık duydu ve sonra siyah cüppeli Arayıcı atını insafsızca kırbaçlayarak dumandan fırladı. Eyerinin üzerinde sağlam durmuyordu, kukuletasının ucunu soluk bir pençeyle sıkıca yüzüne örtülü tutuyordu. Kale kapısına giden yolu kesen askerler dumanların arasından öksürerek ve öğürerek yalpalaya yalpalaya çıktılar.</span></p>

    <p class="calibre2">“Tamam Lordum” dedi Alstrom’a kadın, “köprüyü indirin.”</p>

    <p class="calibre3">Alstrom tekrar işaret verdi, bu sefer yeşil kumaşla. Bir saniye sonra köprü güm diye aşağı indi.</p>

    <p class="calibre3">“Şimdi, Flüt,” dedi Sephrenia ve minik kız kavalını kaldırırken hızla Styricçe konuşmaya başladı.</p>

    <p class="calibre3">Avluda şu ana kadar kımıldamadan duran hayali adamlar yığını bir anda canlanmış gibi gözüktüler. Dörtnala kapıdan çıktılar ve doğru dumanların içine daldılar. Sephrenia elini Berit’in kuleye getirdiği su dolu leğenin üzerinde gezdirdi ve dikkatlice içine baktı. “Onları tutun/baylar,” dedi. “Onları bozmadan tutun.”</p>

    <p class="calibre3">Gerrich’in yarım düzine askeri, kaleden uzaklaşan yoldaki dumandan öksürüp öğürerek, gözlerini sıkıca oğuşturarak çıktılar. İllüzyon ordu atlarını doğru onlara sürdü. Askerler bağırarak kaçtılar.</p>

    <p class="calibre3">“Şimdi bekliyoruz,” dedi Sephrenia. “Gerrich’in aklını başına toplaması, aşağıda ne olduğunu fark etmesi birkaç saniye alacak.”</p>

    <p class="calibre3">Sparhawk aşağıdan gelen şaşkın bağırtılar ve böğürtülü emirler duydu.</p>

    <p class="calibre3">“Biraz daha hızlı Flüt,” dedi sakince Sephrenia. “Gerrich’in illüzyona yetişmesini istemiyoruz. Kılıcı baronun içinden geçerse şüphelenmeye başlayabilir.”</p>

    <p class="calibre3">Alstrom korku ve hayranlıkla karışık bir saygı duygusuyla Sephrenia’ya bakakalmıştı. “Bunun olabileceğine inanmazdım, Leydim,” dedi titreyen bir sesle.</p>

    <p class="calibre3">“Oldukça verimli oldu, değil mi?” dedi. “Başarıya ulaşacağımdan emin değildim.”</p>

    <p class="calibre2">“Yani siz - “</p>

    <p class="calibre3">“Daha önce hiç yapmamıştım ama denemeden öğrenemeyiz, değil mi?”</p>

    <p class="calibre3">Aşağıdaki alanda Gerrich’in askerleri kargaşa içinde at biniyorlardı. Takipleri dörtnala giden atların kaosu ve havada sallanan silahlarla karmakarışıktı.</p>

    <p class="calibre3">“Açık köprüye saldırmayı düşünmediler bile,” dedi eleştirircesine Ulath. “Hiç profesyonelce değil.”</p>

    <p class="calibre3">“Şu anda pek net düşünemiyorlar,” dedi Sephrenia. “Duman insanları böyle etkiliyor. Hepsi bölgeden tamamen uzaklaştılar mı?”</p>

    <p class="calibre3">“Hâlâ etrafta debelenen birkaç tane var,” diye bildirdi Kalten. “Atlarını yakalamaya çalışıyor gibi gözüküyorlar.”</p>

    <p class="calibre3">“Bırakın onlara yolumuzdan çekilecek kadar zaman verelim.” Leğendeki suya bakarak, “İllüzyonu tutmaya devam edin, bey-ler,”dedi. “Ormana kadar birkaç mil daha var.”</p>

    <p class="calibre3">Sparhawk dişlerini kenetledi. “Şunları biraz daha hızlandırabilir misin?” diye sordu. “Biliyorsun, bu kolay değil.”</p>

    <p class="calibre3">“Hiçbir şey harcanan çabaya göre kolay değildir, Sparhawk,” dedi. “Eğer bu at görüntüleri uçmaya başlarsa, Gerrich - şu andaki durumuna rağmen - şüphelenecektir.”</p>

    <p class="calibre3">“Berit,” dedi Kurik, “sen ve Talen benimle gelin. İnip atları hazırlayalım. Sanırım hepimiz aceleyle buradan ayrılmak isteriz.”</p>

    <p class="calibre3">“Ben de sizinle geleceğim,” dedi Alstrom. “Gitmeden kardeşimle konuşmak istiyorum. Onu gücendirdiğimden eminim ve dostça ayrılmayı tercih ederim.”</p>

    <p class="calibre2">Dördü merdivenlerden aşağı indiler.</p>

    <p class="calibre3">“Birkaç dakika daha,” dedi Sephrenia. “Nerdeyse ormanın kenarındayız.”</p>

    <p class="calibre3">Kalten, Sparhawk’m terli yüzüne göz atarak, “Biraz önce nehre düşmüş gibi gözüküyorsun,” dedi.</p>

    <p class="calibre2">“Oh, kes sesini,” dedi sinirle Sparhawk.</p>

    <p class="calibre2">“İşte,” dedi sonunda Sephrenia. “Şimdi bırakın.”</p>

    <p class="calibre3">Sparhawk derin bir rahatlamayla nefes verdi ve büyüyü bıraktı. Flüt kavalını indirdi ve ona göz kırptı.</p>

    <p class="calibre3">Sephrenia leğene bakmaya devam etti. “Gerrich ağaçların kıyısından yaklaşık bir mil kadar uzakta,” diye bildirdi. “Sanırım biz ayrılmadan onun iyice orman girmesine izin vermeliyiz.”</p>

    <p class="calibre3">“Sen nasıl istersen,” diye cevaplayan Sparhawk yorgun bir ifadeyle duvara yaslandı.&nbsp;<span style="text-indent: 0px; font-size: 1em; line-height: 1.2;">Yaklaşık on beş dakika geçmişti ki Sephrenia leğeni yere bıraktı&nbsp;</span><span style="font-size: 1em; line-height: 1.2; text-indent: 0px;">ve doğruldu. “Sanırım aşağı gidebiliriz,” dedi.</span></p>

    <p class="calibre3">Kurik, Talen ve Berit’in atlarla bekledikleri avluya indiler. Kas katı dudaklı, öfkeden sararmış Başpiskopos Ortzel ve yanı başındaki kardeşi de onlarlaydı. “Bunu unutmayacağım Alstrom,” derken, siyah dini cüppesini sıkıca etrafına sarıyordu.</p>

    <p class="calibre3">“Bunu düşünmek için zamanın olduğunda farklı hissedebilirsin. Tanrı yolunu açık etsin, Ortzel.”</p>

    <p class="calibre3">“Tanrı yanında olsun Alstrom,” diye cevapladı Ortzel, Sparhawk gerçek bir duygudan çok alışkanlık diye düşündü.</p>

    <p class="calibre3">Atlarına bindiler ve kapıdan çıkıp köprüyü geçtiler. “Nereden?” diye Sparhawk’a sordu Kalten.</p>

    <p class="calibre3">“Kuzey,” diye cevapladı Sparhawk. “İyisi mi Gerrich geri gelmeden buradan uzaklaşalım.”</p>

    <p class="calibre2">“Bunun günler alacağı düşünülüyordu.”</p>

    <p class="calibre2">“İşi şansa bırakmayalım.”</p>

    <p class="calibre3">Dörtnala kuzeye ilerlediler. Sör Enmann ile ilk karşılaştıkları sığ geçide yaklaştıklarında akşam oluyordu. Sparhavvk dizginleri çekti ve atından indi. “Haydi seçeneklerimizi değerlendirelim,” dedi.</p>

    <p class="calibre3">“Orada tam olarak ne yaptınız, Madam?” dedi Sephrenia’ya Ortzel. “İbadethanedeydim, bu yüzden ne olduğunu görmedim.”</p>

    <p class="calibre3">“Hepsi bir parça aldatma, Ekselansları. Kont Gerrich kardeşiniz ve geri kalanımızın kaçtığını sanıyor. Onları kovaladı.”</p>

    <p class="calibre2">“Hepsi bu mu?” Şaşırmıştı. “Siz hiç - ” Orada kesip bıraktı.</p>

    <p class="calibre3">“Kimseyi öldürmediniz mi? Hayır.-Ben, öldürmeyi kesinlikle onaylamıyorum.”</p>

    <p class="calibre3">“Her neyse, bu beraber onayladığımız bir şey. Siz çok tuhaf bir kadınsınız, Madam.. Dürüstlüğünüz gerçek inançlı biriyle oldukça yakından çakışıyor gibi. Bir putperestten bunu beklemezdim. Dönmeyi hiç düşündünüz mü?”</p>

    <p class="calibre3">Sephrenia güldü. “Siz de mi, Ekselansları? Dormant yıllardır döndürmeye çalışıyor. Hayır, Ortzel. Tanrıçama sadık kalacağım. Hayatımın bu devresinde din değiştirmeyecek kadar yaşlıyım.”</p>

    <p class="calibre2">“Yaşlı, Madam? Siz mi?”</p>

    <p class="calibre2">“Buna inanmayacaksınız, Ekselansları,” dedi Sparhavvk.</p>

    <p class="calibre3">“Hepiniz bana düşünecek çok şey verdiniz,” dedi Ortzel. “Kili-se’nin doktrinini kuru anlamında algıladığımı izledim. Bu algmm ötesine bakacağım ve Tanrı’dan yardım isteyeceğim.” Nehirden&nbsp;<span style="font-size: 1em; line-height: 1.2; text-indent: 0px;">yukarıya yürüdü, ifadesi düşüncelere dalıp kaybolmuş gibiydi.</span></p>

    <p class="calibre2">“Bu bir basamak,” diye Sparhawk’a mırıldandı Kalten.</p>

    <p class="calibre2">“Hem de oldukça büyük.”</p>

    <p class="calibre3">Tynian sığlığın kenarında durmuş batıya doğru bakıyordu. “Bir fikrim var, Sparhawk,” dedi.</p>

    <p class="calibre2">“Dinlemek isterim.”</p>

    <p class="calibre3">“Gerrich ve askerlerinin hepsi ormanı arıyor, Sephrenia haklıysa Arayıcı en az bir hafta takip edemeyecek. Nehrin öbür tarafında hiçbir düşman olmayacaktır.”</p>

    <p class="calibre3">“Sanırım bu doğru. Gene de tamamıyla kendimize güvenmeden önce öbür tarafta etrafa bakmamız gerekecek.”</p>

    <p class="calibre3">“Tamam. Sanırım bu en emin yol. Söylemeye çalıştığım, eğer orada hiç asker yoksa birkaçımız Ekselansları’nı Chyrellos’a sağ sağlim götürmek için ona eşlik ederken, geri kalanların Randera Gölü’ne doğru devam etmesi. Ortalık sakinse, hepimizin Kutsal Şehre gitmesi gerekmiyor.”</p>

    <p class="calibre2">“İyi bir noktaya parmak bastın, Sparhawk,” dedi Kalten.</p>

    <p class="calibre3">“Bunu düşüneceğim,” dedi Sparhawk. “Haydi karşıya geçelim ve herhangi bir karar vermeden önce etrafa bakalım.”.</p>

    <p class="calibre3">Tekrar atlarına bindiler ve sulan sıçratarak sığlığı geçtiler. Diğer tarafta bir fundalık vardı. “Biraz sonra hava kararacak,” dedi Kurik, “ve kamp yapmamız gerekiyor. Niye bu fundalıkta gece için saklanmıyoruz? Hava tamamen karardığında dışarı çıkabilir ve kamp ateşlerine bakabiliriz. Hiçbir asker grubu gece için ateş yakmadan yerleşmez. Bu yarın bütün gün nehirde aşağı yukarı at sürüp onları temizlemeye çalışmaktan çok daha kolay ve hızlı.”</p>

    <p class="calibre2">“İyi fikir. Haydi öyle yapalım.”</p>

    <p class="calibre3">Fundalığın merkezinde kamp kurdular ve sadece küçük bir yemek ateşi yaktılar. Yemeklerini bitirdiklerinde gece Lamorkand üzerine çökmüştü. Sparhawk ayağa kalktı. “Tamam,” dedi, “haydi gidip bakalım. Sephrenia, sen, çocuklar ve Ekselansları burada gözden uzakta kalın.” Önden fundalıktan dışarı doğru ilerledi. Ağaçların arasından çıktıklarında, o ve arkadaşları dağıldılar. Hepsi dikkatle gecenin içinde etrafı izlediler. Bulutlar ay ve yıldızları örtüyor ve karanlığı iyice koyulaştırıyordu.</p>

    <p class="calibre3">Sparhawk fundalığın etrafında ilerledi. Diğer tarafta Kalten’e çarptı.&nbsp;<span style="font-size: 1em; line-height: 1.2; text-indent: 0px;">“Dışarısı senin çizmelerinin içinden de karanlık,” dedi Kalten.</span></p>

    <p class="calibre2">“Bir şey gördün mü?”</p>

    <p class="calibre3">“Bir ışıltı bile görmedim. Bu ağaçların arkasında bir tepe var ama. Kurik etrafa bakmak için üstüne çıkacaktı.”</p>

    <p class="calibre2">“İyi. Kurik’in gözlerine güvenirim.”</p>

    <p class="calibre3">“Ben de. Niye onu şövalye yaptırmadın, Sparhawk? İş buna geldiğinde, hepimizden daha iyidir.”</p>

    <p class="calibre3">“Aslade beni öldürürdü. O, şövalye karısı olmak için yaratılmamış.”</p>

    <p class="calibre2">Kalten gözleri karanlığa dikili ilerlerlerken güldü.</p>

    <p class="calibre2">“Sparhawk.” Kurik’in sesi pek uzak olmayan bir yerden geldi.</p>

    <p class="calibre2">“Buradayız.”</p>

    <p class="calibre3">Silahtar onlara katıldı. “Bu oldukça yüksek bir tepeymiş,” diye soludu. “Tek gördüğüm ışık güneyde bir mil kadar uzaktaki bir köyden geliyordu.”</p>

    <p class="calibre2">“Kamp ateşi olmadığından eminsin, değil mi?”</p>

    <p class="calibre3">“Kamp ateşleri bir düzine pencereden çıkan lamba ışımalarından farklı bir ışık verir, Kalten.”</p>

    <p class="calibre2">“Sanırım bu doğru.”</p>

    <p class="calibre3">“Ben de öyle tahmin ettim,” dedi Sparhawk. Parmaklarını dudaklarına götürüp diğerlerini kampa döndürmek için bir ıslık çaldı.</p>

    <p class="calibre3">Fundalığın ortasındaki karanlıkta, hafif kırmızı bir parıltıdan biraz daha sönük ışıklı yemek ateşinin bulunduğu yere gitmek için sertçe hışırdayan çalıları iterek yol açarlarken, “Ne düşünüyorsun?” diye sordu Kalten.</p>

    <p class="calibre3">“İyisi mi, Ekselanslarına soralım,” diye cevapladı Sparhawk. “Riske attığımız onun kellesi.” Çalılarla tıkanmış kamp yerine girdiler ve Sparhawk pelerinin kukuletasını geri itti. “Vermemiz gereken bir karar var, Ekselansları,” dedi başpiskoposa. “Bu bölge terk edilmiş gözüküyor. Sor Tynian içimizden ikisinin en az bütün grup kadar güvenlikle Chyrellos’a kadar size eşlik etmesini önerdi. Eğer Annias’ı Patriklik tahtından uzak tutmak istiyorsak Bhelliom’u bulmamız gecikmemeli. Gene de seçim sizin.”</p>

    <p class="calibre3">“Chyrellos’a tek başıma da gidebilirim, Sör Sparhawk. Kardeşim benim sağlığımla fazla ilgilendi. Rahip cüppem tek başına beni koruyacaktır.”</p>

    <p class="calibre2">“Ben bununla kumar oynamamayı tercih ederim, Ekselansları.&nbsp;<span style="font-size: 1em; line-height: 1.2;">Bahsettiğim bizi kovalayan şeyi hatırlıyor musunuz?”</span></p>

    <p class="calibre2">“Evet. Sanırım ona bir Arayıcı demiştiniz.”</p>

    <p class="calibre3">“Tamamen doğru. Yaratık şu anda Sephrenia’nm yaratığı dumanlar yüzünden hasta ama hastalığının ne kadar süreceğini bilmenin yolu yok. Gene de size düşman olarak bakmayacaktır. Eğer saldıracak olursa, kaçın. Sizi takip etmesi olası değil. Sanırım bu koşullar altında Tynian haklı, içimizden ikisi güvenliğinizi garantilemeye yetecektir.”</p>

    <p class="calibre2">“Nasıl uygun görürseniz, oğlum.”</p>

    <p class="calibre3">Diğerleri konuşma sırasında kampa girdiler ve Tynian hemen gönüllü oldu.</p>

    <p class="calibre3">“Hayır,” diye bu fikre itiraz etti Sephrenia. “Sen nekromenside en yetenekli olansın. Randera Gölü’ne ulaşır ulaşmaz sana ihtiyacımız olacak.”</p>

    <p class="calibre3">“Ben gideceğim,” dedi Bevier. “Hızlı bir atım var, sizi gölde yakalayabilirim.”</p>

    <p class="calibre3">“Ben de onunla gideyim,” diye teklif etti Kurik. “Eğer başınız belaya girerse şövalyelere ihtiyacın olacak, Sparhawk.”</p>

    <p class="calibre2">“Senle bir şövalye arasında çok fark yok, Kurik.”</p>

    <p class="calibre3">“Ben zırh giymiyorum, Sparhawk,” diye belirtti silahtar. “Kilise Şövalyeleri’nin mızrak saldırısının görüntüsü insanları kendi ölümlülüklerini düşündürmeye başlatıyor. Bu ciddi çarpışmalardan kaçınmak için iyi bir yol.”</p>

    <p class="calibre3">“Haklı, Sparhawk,” dedi Kalten, “eğer Zemoch ve Kilise askerlerine rastlarsak etrafında çelik giyen adamlara ihtiyacın olacak.”</p>

    <p class="calibre3">“Tamam,” diye kabullendi Sparhawk. Ortzel’e döndü. “Sizi gücendirdiğimiz için özür dilemek isterim Ekselansları. Gene de gerçekten başka tercihimiz olmadığını düşünüyorum. Hepimiz kardeşinizin kalesinde kapalı kalmaya zorlansaydık görevlerimizin ikisi de başarısızlığa uğrayacaktı ve Kilise bunu kaldıramazdı.”</p>

    <p class="calibre3">“Hâlâ tamamen onaylamıyorum, Sör Sparhawk ama açıklamanız çok ikna edici. Özür dilemeniz gereksiz.”</p>

    <p class="calibre3">“Teşekkür ederim, Ekselansları,” dedi Sparhawk. “Biraz uyumaya çalışın. Yarm eyer üzerinde uzun bir yolunuz olacak.” Ateşin yanından uzaklaştı ve çantaların birini haritasını bulana kadar alt üst ederek aradı. Sonra Bevier ve Kurik’e işaret etti. “Yarm doğru doğuya gidin,” dedi. “Hava kararmadan Pelosia sınırını geçmeye&nbsp;<span style="font-size: 1em; line-height: 1.2; text-indent: 0px;">çalışın. Sonra sınırın o tarafından güneye, Chyrellos’a gidin. En kuduz Lamork askerinin bile hudutu ihlal etme ve Pelosia sınır devriyeleriyle karşılaşma riskini göze alacağını sanmıyorum.”&nbsp;</span><span style="text-indent: 0px; font-size: 1em; line-height: 1.2;">“Mantıklı gözüküyor,” diye onayladı Bevier.</span></p>

    <p class="calibre3">“Chyrellos’a ulaştığınızda Ortzel’i Bazilika’ya bırakın sonra Dolmant’ı görmeye gidin. Burada olan biteni ona anlatın ve Vani-on ile diğer eğitmenlere haber yollamasını rica edin. Martel’in burada çıkardığı çalı çırpı yangınlarını söndürmek için Kilise Şövalyeleri’ni iç bölgelere gönderme fikrine karşı koymaları için onları iyice zorlayın. Patrik Cluvonus öldüğünde dört birliğe de Chyrellos’da ihtiyacımız olacak. Martel’in komplosunun peşinde olduğu esas şey de onları Kutsal Şehirden uzaklaştırmak.”</p>

    <p class="calibre2">“Söylediğin gibi yapacağız, Sparhawk,” diye söz verdi Bevier.</p>

    <p class="calibre3">“Bu yolculuğu mümkün olduğu kadar hızlı yapın. Ekselansları oldukça sağlam gözüküyor bu yüzden biraz sıkı at sürmek onu rahatsız etmez. Pelosia sınırını ne kadar çabuk geçerseniz o kadar iyi. Boşuna zaman harcamayın ama dikkatli olun.”</p>

    <p class="calibre2">“Buna güvenebilirsin, Sparhawk,” diye temin etti Kurik.</p>

    <p class="calibre3">“Size Randera Gölü civarında, mümkün olduğu kadar çabuk katılacağız,” diye belirtti Bevier.</p>

    <p class="calibre2">“Yeteri kadar paran var mı?” diye silahtarına sordu Sparhawk.</p>

    <p class="calibre3">“İdare edebilirim.” Kurik arkasından sırıttı, dişleri loş ışıkta bembeyaz parlıyordu. “Hem, Dolmant ve ben eski arkadaşız. Her zaman borç alınacak biridir.”</p>

    <p class="calibre3">Sparhawk güldü. “İkiniz doğru yatağa. Sabahın ilk ışıklarında sizi ve Ortzel’i Pelosia’ya doğru yola çıkmış görmek istiyorum.”</p>

    <p class="calibre3">Şafak sökmeden uyandılar, Bevier ve Kurik’i aralarında at süren Kadach Başpiskopos’u ile beraber batıya yolladılar. Sparhawk yemek ateşinin ışığında haritasını tekrar inceledi. “Şu sığlığı tekrar geçeceğiz,” dedi. “Buranın doğusunda geniş bir kanal var, büyük ihtimalle bir köprü olması gerekiyor. Haydi kuzeye gidelim. Kont Gerrich’in devriyelerinin ortasından geçmemeyi tercih ederim.”</p>

    <p class="calibre3">Kahvaltıdan sonra suları sıçratarak sığlığı geçtiler ve sıkıcı bir bulutun kapadığı yükselen güneşi gösteren yakutumsu kırmızı bir ışık altında oradan döndüler.</p>

    <p class="calibre3">Sephrenia Sparhawk’m yanına geldi. “Saygısız gözükmek istemem,” dedi, “ama seçimde Ortzel’in kazanmasını ummamayı ter<span style="font-size: 1em; line-height: 1.2; text-indent: 0px;">cih ederim. Bence Kilise - ve dört tarikat - eğer o tahta geçerse kötü bir döneme girecekler.”</span></p>

    <p class="calibre2">“O iyi bir adam.”</p>

    <p class="calibre3">“Hakkını veriyorum, ama çok katı. Bir Patriğin esnek olması gerekir. Zaman değişiyor Sparhawk ve Kilise’nin de değişmesi gerekiyor. Değişme fikrinin Ortzel’in hoşuna gideceğini sanmam.”</p>

    <p class="calibre3">“Ama bu Hiyerarşi’nin elinde ve kesinlikle Ortzel’i Annias’a tercih ederim.”</p>

    <p class="calibre2">“Tanrı biliyor ki bu doğru.”</p>

    <p class="calibre3">Öğlene doğru kuzeye giden hırpani görünüşlü gezgin bir tamircinin tangırdıyan arabasını solladılar. “Keyfin nasıl, komşu?” diye sordu Sparhawk.</p>

    <p class="calibre3">“Keyfim yok, Aziz Şövalye,” diye cevapladı tamirci. “Savaşlar iş için iyi değil. Hiç kimse evi kuşatma altındayken delik bir tencereyi umursamıyor.”</p>

    <p class="calibre3">“Çok doğru. Söyle bana, buralarda nehri geçebileceğimiz bir köprü ya da sığlık biliyor musun?”</p>

    <p class="calibre3">“Birkaç fersah kuzeyde bir ücretli köprü var,” diye tavsiye etti tamirci. “Nereye yolculuk; Aziz Şövalye?”</p>

    <p class="calibre2">“Randera Gölü’ne.”</p>

    <p class="calibre2">Tamircinin gözleri parladı. “Hazineyi aramaya mı?” diye sordu.</p>

    <p class="calibre2">“Ne hazinesi?”</p>

    <p class="calibre3">“Lamorkand’daki herkes göldeki eski savaş meydanında bir yerde gömülü büyük bir hazine olduğunu bilir. İnsanlar orayı beş yüz yıldır kazıyorlar. Ama buldukları paslı kılıçlar ve iskeletler.”</p>

    <p class="calibre3">“İnsanlar bunu nereden öğrenmişler?” diye rastgele bir ifadeyle sordu Sparhawk.</p>

    <p class="calibre3">“Bu en tuhaf şey. Anladığım kadarıyla, savaştan kısa bir süre sonra insanlar Styriclerin orayı kazdıklarını görmeye başladılar. Şimdi, bu pek anlamlı gelmiyor, değil mi? Demek istediğim, Styriclerin pek paraya önem vermediklerini herkes bilir ve Styric erkekleri ellerine kürek almakta çok isteksizdirler. Her nedense bu tür bir alet ellerine uymuyor gibi gözükür. Ne olursa olsun, öyle ya da böyle öykü devam eder, insanlar Styriclerin tam olarak ne aradıklarını merak etmeye başlarlar. İşte o zaman hazine hakmda söylentiler çıkmaya başladı. Toprak yüzlerce defa alt üst edildi ve elendi. Kimse gerçekten ne aradığından emin değildi ama Lamor<span style="text-indent: 0px; font-size: 1em; line-height: 1.2;">kand’daki herkes hayatında en az bir ya da iki kere oraya gider.” “Belki Styricler orada ne gömülü olduğunu biliyorlardır.” “Belki öyledir ama hiç kimse onlarla konuşamaz. Yanlarına birisi yaklaştığı anda kaçıyorlar.”</span></p>

    <p class="calibre2">“Acayip. Bilgilerin için teşekkür ederim komşu. İyi günler.” Tamircinin tangırdayan arabasını geride bırakarak yollarına devam ettiler. “Bu iç karartıcı,” dedi Kalten. “Bizden önce birisi oraya kürekle gitmiş.”&nbsp;<span style="font-size: 1em; line-height: 1.2;">“Bir yığın kürekle,” diye düzeltti Tynian.</span></p>

    <p class="calibre3">“Gene de bir konuda haklı,” dedi Sparhawk. “Daha önce hiç yolundan para için ayrılan bir Styric görmedim. Sanırım bir Styric köyü bulup birkaç soru sorsak iyi olur. Randera Gölü’nde bizim bilmediğimiz bir şeyler oluyor ve sürprizleri sevmem.”</p>
  </div>
</body>
</html>
