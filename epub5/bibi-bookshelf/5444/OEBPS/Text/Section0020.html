<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Ellenium 2.Cilt-Yakut Şovalye</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <div class="calibre1">
    <h2 class="calibre2"><span style="font-size: 1em; line-height: 1.2;"><b>Yirmi Birinci Bölüm</b></span><br /></h2>

    <p class="calibre3">ÖĞLEN OLUNCA, Pelosia Kralı Soros durma emri verdi. Hizmetkârlarına büyük çadırını kurmalarını emretti ve özel papazı ile öğlen duası için içeri çekildi.</p>

    <p class="calibre3">“Kilise korosunda ilahi okuyan çocuk,” diye içinden homurdandı Wargun. “Bergsten!” diye avazı çıktığı kadar bağırdı.</p>

    <p class="calibre3">“Burada, Majesteleri,” dedi savaşçı başpiskopos, kralın arkasından yumuşakça.</p>

    <p class="calibre2">“Öfken yatıştı mı?”</p>

    <p class="calibre3">“Öfkeli değildim, Majesteleri. Sadece hayat kurtarmaya çalışıyordum - sizinki de buna dahil.”</p>

    <p class="calibre2">“Bu ne demek oluyor?”</p>

    <p class="calibre3">“Sor Sparhawk’m meydan okumasını kabul edecek kadar aptal olsaydınız, bu akşam Cennet’te bir ziyafette - ya da Tanrısal Adalete bağlı olarak, Cehennem’de akşam yemeğinde olacaktınız.”</p>

    <p class="calibre2">“Bu çok açık.”</p>

    <p class="calibre3">“Sör Sparhawk’m ünü onu geçmiş durumda, Majesteleri ve ona denk değilsiniz. Şimdi, kafanızda ne var?”</p>

    <p class="calibre2">“Lamorkand buradan ne kadar uzakta?”</p>

    <p class="calibre2">“Gölün güney ucu, Lordum - yaklaşık iki gün.”</p>

    <p class="calibre2">“Ya en yakın Lamork şehri?”</p>

    <p class="calibre2">“Agnak olmalı, Majesteleri. Tam sınırı geçince, biraz doğuda.”</p>

    <p class="calibre3">“Tamam. O zaman oraya gidiyoruz. Soros’u kendi ülkesinden çıkarmak ve bütün bu dini türbelerden uzaklaştırmak istiyorum. Eğer dua etmek için bir daha durursa, boğazını sıkacağım. Bugün geç saatlerde ordunun büyük kısmına yetişeceğiz. Onlar şimdiden güneye yola çıktılar. Soros’u, aşağı Lamork baronlarını seferber etmeye göndereceğim. Sen de onunla gidiyorsun ve eğer günde bir&nbsp;<span style="font-size: 1em; line-height: 1.2; text-indent: 0px;">defadan fazla dua etmeye kalkarsa beynini dağıtman için benden izin aldın.”</span></p>

    <p class="calibre3">“Bunun bazı ilginç politik sonuçlan olabilir, Majesteleri,” diye belirtti Bergsten.</p>

    <p class="calibre3">“Yalan söyle,” diye bağıra bağıra homurdandı Wargun. “Bir kaza olduğunu söyle.”</p>

    <p class="calibre2">“Birisinin beynini kazaen nasıl dağıtırsınız?”</p>

    <p class="calibre3">“Bir şeyler düşün. Şimdi beni dinle, Bregsten. Bu Lamorklara ihtiyacım var. Soros’un dini ziyaretler için etraftaki başka yollara girmesine izin verme. Yolda oyalanmamasını sağla. Eğer gerekirse onu dini cümlelerle ikna et. Eline geçirdiğin bütün Lamorkları topla ve sonra Elenia’ya dön. Seninle Arcian sınırında buluşacağım. Deira’da Acie’ye gitmem gerekiyor. Obler bir savaş meclisi çağrısı yaptı.” Etrafına bakındı. “Sparhawk,” dedi itici bir şekilde, “başka bir yere git ve dua et. Bir Kilise Şövalyesi kulak misafiri olamayacak kadar gururludur.”</p>

    <p class="calibre2">“Peki, Majesteleri,” diye cevapladı Sparhawk.</p>

    <p class="calibre3">“Biliyor musun, çok çirkin bir atın var?” dedi Wargun, Faran’a dikkatlice bakarak.</p>

    <p class="calibre2">“Biz birbirimize uygun bir çiftiz, Majesteleri.”</p>

    <p class="calibre3">O ve Sparhawk arkadaşlarının atlarından indiği yere gitmeye başladıklarında Kalten omuzunun üzerinden, “Ben olsaydım dikkat ederdim, Majesteleri,” diye tavsiyede bulundu. “Isırır.”</p>

    <p class="calibre2">“Hangisi? Sparhawk mı, yoksa atı mı?”</p>

    <p class="calibre2">“Siz seçin, Majesteleri?”</p>

    <p class="calibre3">Atlarından aşağı atladılar ve arkadaşlarına katıldılar. “Ghwerig ne yapıyor?” diye Flüt’e sordu Sparhawk.</p>

    <p class="calibre3">“Hâlâ saklanıyor,” diye cevapladı küçük kız. “En azından öyle yaptığını sanıyorum. Bhelliorn hareket etmiyor. Büyük ihtimalle karanlık olmasını bekleyecek.”</p>

    <p class="calibre2">Sparhawk homurdandı.</p>

    <p class="calibre3">Kalten, Ulath’a baktı. “Bergsten’in hikâyesi ne?” diye sordu. “Daha önce hiç zırh giyen bir din adamı görmedim.”</p>

    <p class="calibre3">“Bir Genidian Şövalyesiydi,” diye cevapladı Ulath. “Eğer rahipliğe katılmasaydı şimdi eğitmendi.”</p>

    <p class="calibre3">Kalten başını sallayarak onayladı. “O baltayı nasıl kullanacağını bilen biriymiş gibi taşıyor. Askeri tarikatlerden birinin o elbiseyi&nbsp;<span style="font-size: 1em; line-height: 1.2; text-indent: 0px;">giymesi biraz sıradışı değil mi?”</span></p>

    <p class="calibre3">“O kadar sıradışı değil, Kalten/’ dedi Bevier. “Arcium’da yüksek seviyedeki din adamlarının bir çoğu Cyrinik’ti. Bir gün ben de tarikatımızdan ayrılıp Tanrı’ya daha doğrudan hizmet edebilirim.”</p>

    <p class="calibre3">“Bu oğlan için güzel, yardım etmeye gönüllü bir kız bulmamız gerekecek, Sparhawk,” diye mırıldandı Ulath. “Onu ciddi bir günaha sokalımda bu fikirden vazgeçsin. Rahip cüppesi içine sokulup harcanamayacak kadar iyi bir adam.”</p>

    <p class="calibre2">“Naween’e ne dersiniz?” diye önerdi Talen.</p>

    <p class="calibre2">“Naween de kim?” diye sordu Ulath.</p>

    <p class="calibre3">Talen omuz silkti. “Cimmura’daki en iyi fahişe. Mesleği konusunda coşkulu. Sparhawk onunla tanıştı.”</p>

    <p class="calibre3">“Gerçekten mi?” diyen Ulath, bir kaşını kaldırarak Sparhawk’a bakıyordu.</p>

    <p class="calibre2">“İşle ilgiliydi,” diye kısaca cevapladı Sparhawk.</p>

    <p class="calibre2">“Şüphesiz - seninki mi yoksa onunki mi?”</p>

    <p class="calibre3">“Bu konuda konuşmasak olur mu?” Sparhawk boğazını temizledi ve Wargun’un askerlerinden hiçbirinin duyamayacağı mesafede olduğundan emin olmak için etrafına bakındı. “Ghwerig, bizden çok uzaklaşmadan önce bu yığından ayrılmamız gerekiyor,”” dedi.</p>

    <p class="calibre3">“Bu akşam,” diye önerdi Tynian. “Her akşam Wargun’un sızana kadar içtiği söyleniyor. Fazla sorun olmadan sıvışabiliriz.”</p>

    <p class="calibre3">“Emsat Başpiskoposu’nun doğrudan emrine itaatsizlik edemeyiz,” dedi şok olmuş bir tonla Bevier.</p>

    <p class="calibre3">“Tabii ki edemeyiz, Bevier,” dedi kolayca Kalten. “Biz sadece sıvışacağız ve yaptığımız işe dönme emiri verdirmek için bir köy papazı ya da bir manastır başrahibi bulacağız.”</p>

    <p class="calibre2">“Bu ahlaksızca,” Bevier’in sesi kesildi.</p>

    <p class="calibre2">“Biliyorum.” Kalten aptalca gülümsedi. “İğrenç, değil mi?”</p>

    <p class="calibre3">“Ama teknik olarak doğru, Bevier,” diye genç Cyrinic’i temin etti Tynian. “Pek dürüstçe değil, kabul ediyorum ama hâlâ yasal. Rahip sınıfının kutsanmış üyelerinin emirlerini yerine getirmeye yemin ettik. Bir köy papazının ya da başrahibin emri Başpiskopos Bergsten’inkinin yerine geçip değiştirebilir, değil mi?” Tynian’m gözleri açık ve masumdu.</p>

    <p class="calibre2">Bevier çaresizlik içinde ona baktı ve sonra gülmeye başladı.</p>

    <p class="calibre2">“Sanırım tamam, Sparhawk,” dedi Ulath, “ama dostun Nawe<span style="font-size: 1em; line-height: 1.2;">en’i yedekte tut, ne olur ne olmaz.”</span></p>

    <p class="calibre2">“Naween de kim?” diye şaşkınca sordu Bevier.</p>

    <p class="calibre3">“Benim bir tanıdığım,” diye ilgisizce cevapladı Sparhawk. “Bir-gün seninle tanıştırabilirim.”</p>

    <p class="calibre2">“Onur duyarım,” dedi samimice Bevier.</p>

    <p class="calibre3">Talen biraz uzağa gitti ve durduramadığı kahkahalarından yere yığıldı.</p>

    <p class="calibre3">Akşama doğru zorla askere alınmış Pelosialı kalabalığına yetiştiler. Sparhawk’in korktuğu gibi kamp yaptıkları yerin çevresi iyice silahlanmış Wargun’un ağır silahlı eşkiyalan tarafından devriye geziliyordu.</p>

    <p class="calibre3">Askerler güneş batarken onlar için büyük bir çadır kurdular. Sparhawk zırhını çıkarıp örme zırhını giydi. “Geri kalanınız burada bekleyin,” dedi. “Hava iyice kararmadan etrafa göz atmak istiyorum.” Kılıç kemerini takıp çadırdan dışarı çıktı.</p>

    <p class="calibre3">Dışarda kötü görünüşlü iki Thalesialı vardı. “Nereye gittiğinizi sanıyorsunuz?” diye sordu biri.</p>

    <p class="calibre3">Sparhawk ona buz gibi, hiç dostane olmayan bir bakış attı ve bekledi.</p>

    <p class="calibre2">“Lordum,” diye hınçla ilave etti adam.</p>

    <p class="calibre2">“Atlarımızı kontrol etmek istiyorum,” dedi Sparhawk.</p>

    <p class="calibre2">“Bunu yapacak nalbantlarımız var, Aziz Şövalye.”</p>

    <p class="calibre2">“Bu konuda tartışacak değiliz, değil mi, komşu?”</p>

    <p class="calibre2">“Ah - hayır, sanmam, Aziz Şövalye.”</p>

    <p class="calibre2">“İyi. Atlarımız için seçilen yer neresi?”</p>

    <p class="calibre2">“Size göstereceğim, Sör Sparhawk.”</p>

    <p class="calibre2">“Buna gerek yok. Söyle yeter.”</p>

    <p class="calibre2">“Size eşlik etmem gerekiyor, Aziz Şövalye. Kralın emri böyle.”</p>

    <p class="calibre2">“Anladım. O zaman yolu göster.”</p>

    <p class="calibre3">Yola çıkmalarıyla beraber, Sparhawk birden şamatacı bir ses duydu. “Selam, Aziz Şövalye!” Etrafına bakındı.</p>

    <p class="calibre3">“Sizi ve arkadaşlarınızı da yakaladıklarını gördüm.” Bu Kring’di, Peloi çapulcu çetesinin Domi’si.</p>

    <p class="calibre3">“Merhaba, dostum,” diye kazınmış kafalı adamı selamladı Sparhawk. “O Zemochlara yetiştiniz mi?”</p>

    <p class="calibre3">Kring güldü. “Tam bir torba dolusu kulağım var,” dedi. “Karşı koymaya çalıştılar. Bu Zemochlar aptal insanlar. Ama sonra Kral&nbsp;<span style="font-size: 1em; line-height: 1.2; text-indent: 0px;">Soros bu baldırıçıplak ordusuyla uğraşmak zorunda kaldı ve biz de ödülü almak için takip etmek zorunda kaldık.” Kazınmış kafasını kaşıdı. “Ama bu da iyi. Zaten evde yapmamız gereken acil bir şeyimiz yok, bu zamanlar kısrakların hepsi gebe. Söylesene, hâlâ şu genç hırsız sizinle beraber mi?”</span></p>

    <p class="calibre3">“Son baktığımda hâlâ etraftaydı. Şüphesiz, birkaç şey çalmış ve sonra kaçmıştır. Zamanı geldiğinde çok iyi kaçar.”</p>

    <p class="calibre3">“Eminim ki öyle yapar, Aziz Şövalye. Eminim. Dostum Tynian nasıl? Buraya gelirken hepinizi gördüm, şimdi onu ziyaret etmeye gidiyordum.”</p>

    <p class="calibre2">“O iyi.”</p>

    <p class="calibre3">“Buna sevindim.” Sonra Domi ciddi bir ifadeyle Sparhawk’a baktı. “Belki askeri görgü kuralları hakkında bazı bilgiler verebilirsiniz, Aziz Şövalye. Daha önce resmi bir orduda hiç bulunmadım. Yağma konusundaki genel kurallar nelerdir?”</p>

    <p class="calibre3">“Hiç kimsenin ilgileneceğini sanmam,” diye cevapladı Sparhawk, “tabii ki sınırınızı düşman ölülerini talan etmekle çizdiğiniz müddetçe. Kendi askerlerimizi yağmalamak kötü bir hareket olarak düşünülür.”</p>

    <p class="calibre3">“Bu aptalca bir kural,” Kring iç çekti. “Ölü bir adam malını ne yapsın? Ya tecavüz?”</p>

    <p class="calibre3">“Bu onaylanmaz. Arcium’da olacağız, orası dost bir ülke. Arcianlar kadınları hakkında çok hassastırlar. Eğer bu dürtüler sizi sıkıyorsa, Wargun oldukça çok asker destekçisi topladı.”</p>

    <p class="calibre3">“Asker destekçileri her zaman çok sıkıcı davranırlar. Bana her seferinde bir genç bakire verin. Biliyorsun, bu sefer gün geçtikçe daha az eğlenceli oluyor. Ya kundakçılık? İyi bir yangına bayılırım.”</p>

    <p class="calibre3">“Bunu kesinlikle tavsiye etmem. Söylediğim gibi, Arcium’da olacağız ve bütün şehirler, evler orada yaşayan insanlara ait. Karşı çıkacaklarından eminim.”</p>

    <p class="calibre2">“Medeni savaş bir çok şeyi özletir, değil mi, Aziz Şövalye?”</p>

    <p class="calibre3">“Ne diyebilirim, Domi?” diye çaresizce elllerini açarak özür diledi Sparhawk.</p>

    <p class="calibre3">“Eğer söylememden rahatsız olmazsanız, sanırım bunun nedeni zırh. Siz insanlar çelikle o kadar sarılmışsınız ki esas şeyleri göremiyorsunuz - yağma, kadın, atlar. Bu bir hata, Aziz Şövalye.”</p>

    <p class="calibre2">“Bu bir hata, Domi,” diye hakkını verdi Sparhawk. “Anlarsın,&nbsp;<span style="font-size: 1em; line-height: 1.2;">yüzyılların geleneği.”</span></p>

    <p class="calibre3">“Gelenekle ilgili bir sorun yok - önemli şeylerden uzaklaşmadığı sürece.”</p>

    <p class="calibre3">“Bunu aklımda tutacağım, Domi. Bizim çadırlarımız şurada. Tynian seni gördüğüne sevinecek.” Sparhawk Thalesialı nöbetçiyi izledi. Faran’m toynaklarını kontrol ediyormuş gibi yaparak alacakaranlıkta kampın çevresine dikkatle baktı. Daha önce de fark ettiği gibi düzinelerce adam dışarda at biniyorlardı. “Niçin bu kadar çok devriye var?” diye Thalesialıya sordu.</p>

    <p class="calibre3">“Pelosialı zoraki askerler bu sefere hevesli değiller, Aziz Şövalye-/’ diye cevapladı savaşçı. “Bu kadar belaya gecenin bir yarısında kaçsınlar diye katlanmadık.”</p>

    <p class="calibre2">“Anlıyorum,” dedi Sparhawk. “Şimdi geri dönebilir miyiz?”</p>

    <p class="calibre2">“Evet, Lordum.”</p>

    <p class="calibre3">Onların çadırının dışındaki iki nöbetçinin varlığını saymasakta, Wargun’un devriyeleri işleri karıştırıyordu. Ghwerig Bhelliom ile beraber gittikçe daha uzaklaşıyordu ve bu konuda Sparhawk’m yapabileceği çok az şey varmış gibi gözüküyordu. Kendi başına, gizlice ve biraz güç kullanarak kamptan kaçabilirdi ama bu neye yarardı ki? Flüt olmadan kaçan Troll’ü kovalama şansı çok azdı ve ona muhafızlık yapması için yardım edecek diğerleri olmadan yanma almak, onu kabul edilemeyecek bir tehlikeye atmak olacaktı. Başka bir fikir bulması gerekiyordu.</p>

    <p class="calibre3">Ona yol gösteren Thalesialı savaşçı, Pelosialı zorunlu askerlerinin bulunduğu bir çadırı geçerken tanıdık bir yüz gördü. “Occu-da?” dedi kuşkuluca? “Bu sen misin?”</p>

    <p class="calibre3">Öküz derisi zırhlı, çıkık çeneli adam ayağa kalktı, kasvetli yüzü bu karşılaşmadan dolayı özel bir sevinç göstermiyordu. “Korkarım öyle, Aziz Şövalye,” dedi.</p>

    <p class="calibre2">“Ne oldu? Seni Kont Ghasek’i terk etmeye zorlayan ne?”</p>

    <p class="calibre3">Occuda çadırı onunla paylaşan adamlara’ kısaca baktı. “Bunu özel olarak konuşabilir miyiz, Sör Sparhawk?”</p>

    <p class="calibre2">“Tabii ki, Occuda.”</p>

    <p class="calibre2">“Şurada, Lordum.”</p>

    <p class="calibre3">“Açıkta olacağım,” dedi eşlikçisine Sparhawk. Sparhawk ve Occuda beraberce çadırdan uzaklaştılar ve aralarında çadır kurulamayacak kadar birbirine yakın duran köknar fidanlarından bir&nbsp;<span style="font-size: 1em; line-height: 1.2; text-indent: 0px;">ağaçlığın yanında durdular.</span></p>

    <p class="calibre2">“Kont hastalandı, Lordum,” dedi Occuda.</p>

    <p class="calibre3">“Ve sen onu deli kadınla bırakıp gittin? Beni hayal kırıklığın uğrattın, Occuda.”</p>

    <p class="calibre2">“Koşullar değişti, Lordum.”</p>

    <p class="calibre2">“Ya?”</p>

    <p class="calibre2">“Leydi Bellina artık ölü.”</p>

    <p class="calibre2">“Ona ne oldu?”</p>

    <p class="calibre3">“Ben öldürdüm,” dedi hissiz bir sesle Occuda. “Bitmeyen çığlıklarına daha fazla katlanamadım. Önceleri Leydi Sephrenia’nm tavsiye ettiği bitkiler Bellina’yi sakinleştirdi ama kısa bir süre sonra etkileri kalkmış gözüktü. Dozajı arttırmaya çalıştım ama işe yaramadı. Sonra bir akşam yemeğini kule duvarındaki delikten iterken onu gördüm. Kuduz bir köpek gibi anlamsızca çığlıklar atıyor ve ağzından köpükler çıkıyordu. Açıkça “acı çekiyordu. İşte o zaman onu istirahata kavuşturmaya karar verdim.”</p>

    <p class="calibre3">“Hepimiz bu noktaya geleceğini biliyorduk,” dedi kasvetlice Sparhawk.</p>

    <p class="calibre3">“Belki de. Bitkiler artık onu sakinleştiremedi. Ama it üzümü sakinleştirdi. Ona verdikten kısa bir süre sonra çığlık atmayı kesti.” Occuda’nm gözlerinde yaşlar vardı. “Balyozumu aldım ve kule duvarında bir delik açtım. Sonra baltamla bana söylediğiniz gibi yaptım. Hayatımda hiç bu kadar zor bir şey yapmamıştım. Vücudunu bir brandaya sarıp kalenin dışına çıkardım. Orada yaktım. Yaptıklarımdan sonra kontla yüz yüze gelemezdim. Ona suçumu itiraf eden bir not bıraktım ve kaleden uzak olmayan oduncular köyüne gittim. Oradan konta bakacak hizmetkârlar tuttum. Artık kalede bir tehlike yok dememe rağmen kabul ettirmek için çift ? misli ücret ödedim. Sonra oradan ayrıldım ve bu orduya katıldım. Umarım savaş yakında başlar. Yaşamımdaki her şey bitti. Şimdi tek isteğim ölmek.”</p>

    <p class="calibre2">“Sen yapman gerekeni yaptın, Occuda.”</p>

    <p class="calibre2">“Belki ama bu benim suçumu bağışlatmıyor.”</p>

    <p class="calibre2">Sparhawk o anda bir karar verdi. “Benimle gel,” dedi.</p>

    <p class="calibre2">“Nereye gidiyoruz, Lordum?” • “Emsat Başpiskoposu’nu görmeye.”</p>

    <p class="calibre2">“Ellerimde Leydi Bellina’nm kanıyla bir din adamının huzuru<span style="font-size: 1em; line-height: 1.2;">na çıkamam.”</span></p>

    <p class="calibre3">“Başpiskopos Bergsten bir Thalesialı. Midesi hemen bulanan birisi olduğunu sanmam. Emsat Başpiskoposu’nu görmemiz gerekiyor/’ dedi Thalesialı refakatçisine. “Bizi onun çadırına götür.”</p>

    <p class="calibre2">“Peki, Lordum.”</p>

    <p class="calibre3">Nöbetçi onları kampın içinden Başpiskopos Bergsten’in çadırına götürdü. Bergsten’in kaba saba yüzü mum ışığında tam bir Thalesialı gibi gözüküyordu. Kaşlarının üzerinde kalın kemik bir çizgi vardı ve elmacık kemikleriyle çenesi çıkıktı. Hâlâ örme zırhını giyiyordu, Ogre boynuzlu miğferini çıkarmıştı ve baltası köşede duruyordu.</p>

    <p class="calibre3">“Ekselansları,” dedi eğilerek Sparhawk, “buradaki dostumun manevi bir sorunu var. Acaba ona yardım edebilir misiniz?”</p>

    <p class="calibre3">“Bu benim mesleğim, Sör Sparhawk,” diye cevapladı başpiskopos.</p>

    <p class="calibre3">“Teşekkür ederim, Ekselansları. Occuda bir zamanlar keşişti. Sonra kuzey Pelosia’da bir kontun hizmetine girdi. Kontun kız kardeşi kötü bir tarikata katıldı ve ona ciddi boyutta güçler kazandıran insan kurban etme ayinleri yapmaya başladı.”</p>

    <p class="calibre2">Bergsten’in gözleri açıldı.</p>

    <p class="calibre3">“Her neyse,” diye devam etti Sparhawk, “sonunda güçleri elinden alındığında kontun kız kardeşi çıldırdı ve abisi onu hapsetmek zorunda kaldı. Occuda acılarına dayanamayana kadar ona baktı. Sonra, acıyarak onu zehirledi.”</p>

    <p class="calibre3">“Bu korkunç bir hikâye, Sör Sparhawk,” dedi derinden gelen bir sesle Bergsten.</p>

    <p class="calibre3">“Bu bir korkunç olaylar serisi,” diye onayladı Sparhawk. “Occuda şimdi suçluluk hissi duyuyor ve ruhunun kaybolduğuna inanmış. Hayatının geri kalanını yaşayabilemesi için bu günahını bağışlayabilir misiniz?”</p>

    <p class="calibre3">Başpiskopos Bergsten düşüncelice Occuda’nm acı çeken yüzüne baktı, gözleri bir ara kurnazlık ve merhametle parladı. Konuyu bir müddet düşünür gibi gözüktü, sonra doğruldu ve ifadesi sertleşti. “Hayır, Sör Sparhawk, bağışlayamam,” dedi yavan bir biçimde.</p>

    <p class="calibre3">Sparhawk itiraz etmek üzereydi ki, başpiskopos koca ellerinden birini kaldırdı. İnsan azmanı Pelosian’a baktı. “Occuda,” dedi sertçe, “Bir zamanlar keşiştin, değil mi?”</p>

    <p class="calibre2"><span style="font-size: 1em; line-height: 1.2;">“Öyleydim, Ekselansları.”</span><br /></p>

    <p class="calibre3">“İyi. O zaman bu senin kefaretin olacak. Keşişliğine yeniden başlayacaksın Occuda Birader ve benim hizmetime gireceksin. Günahını ödediğine karar yerdiğimde günahını bağışlayacağım.”</p>

    <p class="calibre3">“Ekselansları,” diye hıçkırarak dizlerinin üzerine çöktü Occuda, “size nasıl teşekkür edeceğim?”</p>

    <p class="calibre3">Bergsten gülümsedi. “Zamanla fikrini değiştirebilirsin, Occuda Birader. Benim sert bir efendi olduğumu göreceksin. Ruhun temizlenmeden önce günahını bir çok kez ödeyeceksin. Şimdi, eşyalarını topla. Buraya yanıma taşınıyorsun.”</p>

    <p class="calibre2">“Peki, Ekselansları.” Occuda ayağa kalktı ve çadırı terk etti.</p>

    <p class="calibre3">“Eğer söylememe kızmazsanız, Ekselansları,” dedi Sparhawk, “çok şeytani bir adamsınız.”</p>

    <p class="calibre3">“Hayır, tam değil, Sör Sparhawk.” Dev din adamı gülümsedi. “Bu sadece insan ruhunun çok karşık bir şey olduğunu bilecek kadar deneyimim olmasından kaynaklanıyor. Arkadaşın günahlarını ödemek için acı çekmesinin gerektiğini hissediyor ve eğer onu günahlarını basitçe affetseydim, tamamen temizlendiği konusunda her zaman şüphesi olacaktı. Acı çekmesi gerektiğine inanıyor, bu yüzden ben de onun acı çekeceğinden emin olmasını sağlıyorum -şüphesiz ılımlıca. Her şeyden önce ben bir canavar değilim.”</p>

    <p class="calibre2">“Yaptığı gerçekten bir günah mıydı?”</p>

    <p class="calibre3">“Tabii ki değildi. Merhamet duygusuyla hareket etti. Çok iyi bir keşiş olacak ve yeteri kadar acı çektiğine inandıktan sonra, bir yerde güzel bir manastır bulup onu başrahip yapacağım. Kara kara düşünmeye zamanı olmayacak ve Kilise iyi, sadık bir başrahip sahibi olacak. Bu kadar yıl onu bedava çalıştıracağımdan da bahsetmeye değmez.”</p>

    <p class="calibre2">“Siz gerçekten çok iyi bir adam değilsiniz, Ekselansları.”</p>

    <p class="calibre3">“Hiçbir zaman öyle olmaya kalkışmadım oğlum. Hepsi bu, Sör Sparhawk. Dualarımla git.” Başpiskopos muzipçe göz kırptı.</p>

    <p class="calibre2">“Teşekkür ederim, Ekselansları,” dedi Sparhawk.</p>

    <p class="calibre3">Nöbetçiyle beraber kampı geçerlerken kendinden bir şekilde memnun olduğunu hissetti. Kendi sorunlarını çözemiyordu ama başkalarmmkini çözebiliyormuş gibi gözüküyordu.</p>

    <p class="calibre3">Sparhawk’m tekrar çadıra girmesiyle Tynian, “Kring bize kampın dışında devriye gezildiğini söylüyordu,” dedi. “Kaçmak daha&nbsp;<span style="font-size: 1em; line-height: 1.2; text-indent: 0px;">da zor olacak, değil mi?”</span></p>

    <p class="calibre2">“Çok, çok daha fazla,” diye ona katıldı Sparhawk.</p>

    <p class="calibre3">“Ya,” diye ekledi Tynian. “Flüt mesafeler hakkında bazı sorular soruyor. Kurik çantalara baktı ama haritam bulamadı.”</p>

    <p class="calibre2">“Eyer çantamda.”</p>

    <p class="calibre2">“Bunu düşünmeliydim,” dedi Kurik.</p>

    <p class="calibre3">“Bilmek istediğin ne?” diye küçük kıza sordu eyer çantasını açan Sparhawk.</p>

    <p class="calibre2">“Bu Agnak, Acie’den ne kadar uzakta?”</p>

    <p class="calibre2">Sparhawk çadırın ortasındaki masaya haritasını yaydı.</p>

    <p class="calibre2">“Bu çok cici bir resim ama hâlâ soruma cevap vermiyor,” dedi.</p>

    <p class="calibre2">Sparhawk ölçtü. “Yaklaşık üç yüz fersah,” diye cevapladı.</p>

    <p class="calibre3">“Bu hâlâ soruma cevap vermiyor, Sparhawk. Ne kadar süreceğini bilmem gerekiyor.”</p>

    <p class="calibre2">Sparhawk bunu hesapladı. “Yaklaşık yirmi gün.”</p>

    <p class="calibre2">Flüt kaşlarını çattı. “Belki bunu biraz kısaltabilirim,” dedi.</p>

    <p class="calibre2">“Neden bahsediyoruz?” diye sordu.</p>

    <p class="calibre2">“Acie kıyıda değil mi?”</p>

    <p class="calibre2">“Evet.”</p>

    <p class="calibre3">“Thalesia’ya geçmek için bir tekneye ihtiyacımız olacak. Ghwerig, Bhelliom’u oranın dağlardaki mağarasına götürüyor.”</p>

    <p class="calibre3">“Bu nöbetçileri yenecek kadar kalabalığız,” dedi Kalten, “ve gecenin bir yarısı bir devriyeyle uğraşmak o kadar zor değildir. Hâlâ onu yakalayamayacak kadar Ghwerig’den uzak değiliz.”</p>

    <p class="calibre3">“Acie’de bir şey yapmamız gerekiyor,” dedi Flüt. “En azından benim yapmam gerekiyor - ve onun Bhelliom’un arkasından gitmeden yapılması gerekiyor. Ghwerig’in nereye gittiğini biliyoruz, bu yüzden onu bulmak zor olamayacak. Ulath, git Wargun’a Acie’ye kadar ona eşlik edeceğimizi söyle. Akla uygun bir neden bul.”</p>

    <p class="calibre2">“Peki, leydi,” dedi yüzünde çok hafif bir gülümseme iziyle.</p>

    <p class="calibre3">“Bunu yapmayı tamamen bırakmanı dilerdim,” diye şikâyet etti. “Oh, aklımdayken, Wargun’un çadırına giderken, birisine bize akşam yemeği getirmesini söyle.”</p>

    <p class="calibre2">“Ne istersiniz?”</p>

    <p class="calibre2">“Keçi iyi olur ama domuz olmadığı sürece her şey olabilir.”</p>

    <p class="calibre3">Ertesi gün tam güneş battıktan sonra Agnak’a ulaştılar ve kocaman kamplarını kurdular. Yerel halk hemen şehir kapılarını kapat<span style="font-size: 1em; line-height: 1.2; text-indent: 0px;">tı. Wargun, Sparhawk ve diğer Kilise Şövalyeleri’nin bir ateşkes bayrağı altında kuzey kapısında ona eşlik etmelerini istedi. “Ben Thalesialı Wargun’um,” diye şehir surlarına doğru kükredi. “Yanımda Pelosia Kralı Soros - ve Kilise Şövalyeleri - var. Arcium Krallığı Rendorlar tarafından işgal edildi ve Tanrı’ya inanan her sağlam adamı, Eshandist sapkınlığı yok etmek için bize katılmaya çağırıyorum. Size hiçbir şekilde zahmet vermek istemiyorum, dostlarım ama güneş batana kadar kapılar açılmazsa, duvarlarınızı bir moloz yığınına dönüştüreceğim ve hepinizi şehrinizin küllere dönüştüğünü izleyebileceğiniz kırlara süreceğim.”</span></p>

    <p class="calibre2">“Ne dersin onu duydular mı?” diye sordu Kalten.</p>

    <p class="calibre3">“Büyük ihtimalle onu Chyrellos’dan bile duydular,” diye cevapladı Tynian. “Kralınızın çok fazla içe işleyen bir sesi var, Sör Ulath.”</p>

    <p class="calibre3">“Thalesia’da bir dağın zirvesinden diğerine çok mesafe vardır,” diye omuz silkti Ulath. “Duyulmak istiyorsan çok yüksek sesle konuşman gerekir.”</p>

    <p class="calibre3">Kral Wargun sahtekârca sırıttı. “Güneş ilerdeki tepenin arkasında kaybolmadan kapıların açılıp açılmayacağına iddiaya giren var mı?” diye sordu.</p>

    <p class="calibre3">“Biz Kilise Şövalyeleri’yiz, Majesteleri,” diye sofuca cevapladı Bevier. “Yoksulluk üzerine and içtik, bu yüzden gerçek spor müsabakaları üzerine kumar oynayabilecek pozisyonda değiliz.”</p>

    <p class="calibre2">Wargun kahkahayla güldü.</p>

    <p class="calibre2">Şehir kapısı hiç tereddütsüz açıldı.</p>

    <p class="calibre3">“Benim tarzımı anlayacaklarını biliyordum,” dedi Wargun, şehre giden yolda önden ilerlerken. “Başyargıcı nerede bulacağım?” diye titreyen kapı nöbetçilerinden birine sordu.</p>

    <p class="calibre3">“S-sanırım meclis binasında, Majesteleri,” diye kekeledi nöbetçi. “Büyük ihtimalle mahzende saklanıyor.”</p>

    <p class="calibre2">“İyi bir adam ol ve onu bana getir.”</p>

    <p class="calibre3">“Hemen, Majesteleri.” Nöbetçi kargısını attı ve koşarak sokakta uzaklaştı.</p>

    <p class="calibre3">“Lamorkları seviyorum,” dedi Wargun. “Her zaman iyilik yapmaya arzulular.”</p>

    <p class="calibre3">Başyargıç bodur bir adamdı. Yüzü solmuştu ve kapı nöbetçisi onu Wargun’un huzuruna çekerken yüzünden terler boşalıyordu.</p>

    <p class="calibre2">“Kral Soros, kendim ve mahiyetimiz için uygun yer talep ede<span style="font-size: 1em; line-height: 1.2;">ceğim, Ekselansları/’ diye bildirdi Wargun. “Bu vatandaşlarınıza fazla zahmet vermeyecek çünkü onlar zaten bütün gece uzun bir askeri sefer için hazırlık yapacaklar.”</span></p>

    <p class="calibre3">“Majesteleri nasıl emrederse,” diye gıcırtılı bir sesle cevapladı yargıç.</p>

    <p class="calibre3">“Lamorklar hakkında ne demek istediğimi anladınız mı?” dedi Wargun. “Soros buraya pürüzsüzce inecek. Bütün krallığı bir haftada süpürüp temizleyecek - eğer dua etmek için sık sık durmazsa. Ekselansları bizim için bir düzine kadar evi boşaltırken niye gidip içecek bir şeyler almıyoruz?”</p>

    <p class="calibre3">Ertesi sabah Kral Soros ve Başpiskopos Bergsten’le müzakere yaptıktan sonra Wargun yanma bir bölük Thalesialı süvari aldı, yanında at binen Sparhawk’la beraber batıya doğru ilerledi. Güzel bir sabahtı. Güneş gölün üzerinde parıldıyor, batıdan hafif bir meltem esiyordu.</p>

    <p class="calibre3">“Sanırım hâlâ Pelosia’da ne yaptığınızı söylemeyeceksin?” dedi Sparhawk’a Wargun. Thalesia Kralı bu sabah nispeten ayık gözüküyordu, bu yüzden Sparhawk bu ruh halini riske etmeye karar verdi.</p>

    <p class="calibre3">“Kraliçe Ehlana’nm hastalığını şüphesiz biliyorsunuz,” diye başladı.</p>

    <p class="calibre3">“Bunu bütün dünya biliyor. Piç kuzeni bu yüzden gücü ele geçirmeye çalışıyor.”</p>

    <p class="calibre3">“Bundan daha da fazlası var, Majesteleri. Sonunda hastalığın nedenini bulduk. Piskopos Annias, kraliçenin hazinesini kullanmak istiyor, bu yüzden onu zehirlemiş.”</p>

    <p class="calibre2">“Ne yapmış?”</p>

    <p class="calibre3">Sparhawk başını sallayarak onayladı. “Annias’m vicdanı yoktur; Patrikliğe ulaşmak için her şeyi yapacaktır.”</p>

    <p class="calibre2">“O aşağılık bir adam,” diye homurdandı Wargun.</p>

    <p class="calibre3">“Her neyse, Ehlana için olası tedaviyi keşfettik. Bu büyü kullanımını gerektiriyor ve bu iş için bellirli bir tılsıma ihtiyacımız var. Bu tılsımın Venne Gölü’nde olduğunu bulduk.”</p>

    <p class="calibre2">“Bu tılsım nedir?” diye sordu Wargun, gözleri kısıldı.</p>

    <p class="calibre2">“Bir tür ziynet,” diye kaçamak cevapladı Sparhawk.</p>

    <p class="calibre2">“Gerçekten büyü saçmalığına bu kadar değer veriyor musun?”</p>

    <p class="calibre3">“Birkaç kez işe yaradığını gördüm, Majesteleri. Neyse, bu yüzden sizin ısrarınıza bu kadar karşı çıktık. Saygısız olmaya çalışmı<span style="font-size: 1em; line-height: 1.2; text-indent: 0px;">yorduk. Ehlana bir büyüyle hayata kalmayı sürdürüyor ve bu kısa bir süre daha işe yarayacak. Eğer ölürse Lycheas tahta geçecek.”</span></p>

    <p class="calibre3">“Engelleyebilirsem, geçmeyecek. Eosia’daki hiçbir tahtın babasını bile bilmeyen bir adam tarafından işgal edilmesini istemem.”</p>

    <p class="calibre3">“Bu fikir bana da cazip gelmiyor ama sanırım Lycheas gerçekte babasının kim olduğunu biliyor.”</p>

    <p class="calibre2">“Ya? Kimmiş? Sen biliyor musun?”</p>

    <p class="calibre2">“Piskopos Annias.”</p>

    <p class="calibre2">Wargun’un gözleri faltaşı gibi açıldı. “Bundan emin misin?”</p>

    <p class="calibre3">Sparhawk başını sallayarak onayladı. “En sağlam yetkiliden öğrendim. Kral Aldreas’m hayaleti bana söyledi. Kız kardeşi biraz edepsizdi.”</p>

    <p class="calibre3">Wargun bir nazar hareketi yaptı, bu saltanat süren bir hükümdardan gelen tuhaf bir köylü hareketiydi. “Bir hayalet mi dedin? Bir hayaletin sözleri mahkemede işe yaramaz, Sparhawk.”</p>

    <p class="calibre3">Sparhawk elini kılıcının kabzasına koyarak sertçe, “Onu mahkemeye getirmeyi planlamıyordum, Majesteleri,” dedi. “İlk fırsatta failler daha yüksek bir mahkemenin önüne çıkacaklar.”</p>

    <p class="calibre3">“Hayırlı adam,” diye onayladı Wargun. “Ama bir din adamının Arissa’ya kapılacağını düşünemezdim.”</p>

    <p class="calibre3">“Arissa bazen çok ikna edici olabilir. Her neyse, sizin bu seferiniz Annias’m bir başka gizli planına yönelik. Rendor istilasının Martel isimli bir adam tarafından yönetildiği konusunda çok büyük şüphem var. Martel, Annias için çalışır; seçim sırasında Kilise Şövalyeleri’ni Chyrellos’dan çekmek için yeterli belayı çıkartmaya çalışıyor. Eğitmenlerimiz Annias’ı Patriklik tahtından uzak tutabilirler, bu yüzden onları yolundan çekmesi lazım.”</p>

    <p class="calibre2">“Bu adam gerçek bir yılan, değil mi?”</p>

    <p class="calibre2">“Bu oldukça yumuşak bir tanımlama.”</p>

    <p class="calibre3">“Bu sabah bana düşenecek çok şey verdin, Sparhawk. Bu konuyu iyice düşüneceğim ve bu konuda sonra daha fazla konuşacağız.”</p>

    <p class="calibre2">Sparhawk’in gözlerine aniden bir parıltı geldi.</p>

    <p class="calibre3">“Ama fazla umutlanma. Hâlâ Arcium’a geldiğimizde size ihtiyacım olacağını düşünüyorum. Üstelik askeri tarikatler şimdiden güneye hareket etti. Sen Vanion’ın sağ kolusun, eğer uzakta olsaydın seni özlerdi.”</p>

    <p class="calibre2">Onlar batıya doğru ilerledikçe zaman ve mesafe bitmez tüken<span style="font-size: 1em; line-height: 1.2;">mez gibi uzuyordu sanki. Yeniden Pelosia’yı geçmeye başladılar ve parlak yaz güneşi altında sonu gelmeyen düzlüklerde at bindiler.</span></p>

    <p class="calibre3">Deira sınırından hâlâ uzakta oldukları bir gece, Kalten kendini kötü hissediyordu. “Bu yolculuğu hızlandıracağını söylediğini hatırlıyorum,” dedi suçlarcasma Flüt’e.</p>

    <p class="calibre3">“Hızlandırdım,” diye cevapladı. • “Gerçekten mi?” dedi alaycı bir tonda. “Bir haftadır yoldayız, daha Deira’ya bile ulaşamadık.”</p>

    <p class="calibre3">‘ “Doğrusu, Kalten, biz sadece iki gündür yoldayız. Bunu uzun-muş gibi göstermeliyim ki Wargun kuşkulanmasın.”</p>

    <p class="calibre2">Kalten inanmazca baktı.</p>

    <p class="calibre3">“Sana başka bir sorum var, Flüt,” dedi Tynian. “Göldeyken Ghwerig’i yakalamaya ve Bhelliom’u ondan almaya hevesliydin. Sonra birden fikrini değiştirdin ye Acie’ye gitmemiz gerektiğini söyledin. Ne oldu?”</p>

    <p class="calibre3">“Ailemden haber aldım,” dedi. “Bhelliom peşinden gitmeden önce Acie’de bitirmem gereken bir iş olduğunu söylediler.” Yüzünü çarpıttı. “Bunu benim düşünmem gerekirdi.”</p>

    <p class="calibre3">“Öbür konuya geri dönelim,” dedi sabırsızca Kalten. “Zamanı nasıl sıkıştırdın?”</p>

    <p class="calibre2">“Bunun yolları var,” dedi kaçamak bir şekilde.</p>

    <p class="calibre3">“Ben olsaydım zorlamazdım, Kalten,” diye öğüt verdi Sephrenia. “Onun ne yaptığını zaten anlamayacaksın, niçin canını sıkıyorsun? Hem, soru sormaya devam edersen, sana cevap vermeye karar verebilir ve bu cevaplar neşeni çok fazla kaçırabilir.”</p>
  </div>
</body>
</html>
