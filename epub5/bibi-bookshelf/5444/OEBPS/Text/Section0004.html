<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Ellenium 2.Cilt-Yakut Şovalye</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <div class="calibre1">
    <h2 class="calibre2"><span style="font-size: 1em; line-height: 1.2;"><b>Dördüncü Bölüm</b></span><br /></h2>

    <p class="calibre3">BARON ALSTROM’UN kalesi nehrin doğu kıyısındaki kayalık, yüksek bir burnun üzerine oturtulmuştu. Burun, Kadach şehrinin birkaç fersah üstünde nehrin ana yatağına doğru çıkıntı yapıyordu. Kasvetli gökyüzü altında kurbağa gibi çökmüş, donuk, çirkin bir kaleydi. Duvarları sanki sahibinin yumuşamaz, katı kibirini yansıtmak istiyormuşcasma kalın ve yüksekti.</p>

    <p class="calibre3">Zincir zırhlı şövalye onları kale kapısından çıkan kısa geçitte soktuğunda Bevier, Sparhawk’a, “Zaptolunmaz mı?” diye alay edercesine mırıldandı. “Bu duvarları iki sene içinde fethedebilirim. Hiçbir Ardan soylusu kendini böyle ince duvarlar içinde emniyette hissetmez.”</p>

    <p class="calibre3">“Arcianlarm kalelerini inşa etmek için çok daha fazla zamanları var,” diye beyaz pelerinli şövalyeye belirtti Sparhawk. “Arcium’da bir savaş başlatmak, burada Lamorkand’da olduğundan çok daha uzun zaman alır. Burada beş dakikada bir savaş başlatabilirsin ve bu nesiller boyu sürer.”</p>

    <p class="calibre3">“Doğru,” diye onayladı Bevier. “Gençliğimde bir süre askeri tarih okudum. Lamorkand’la ilgili bölümlere geldiğimde, çaresizlik içinde vazgeçtim. Hiçbir mantıklı insan bu mutsuz krallığın dış görünüşünün altında kaynayan kan davaları, ihanetler ve ittifakların hepsini çözemez.”</p>

    <p class="calibre3">Açılır kapanır köprü gürültüyle aşağı indi, üzerinden geçip kalenin ana avlusuna girdiler. Lamork şövalye atından inerken, “Eğer müsade ederseniz, Aziz Şövalyeler,” dedi, “sizi doğru Baron Alstrom ve Ekselansları Başpiskopos Ortzel’in huzuruna götüreceğim. Zaman azalıyor ve Kont Gerrich’in güçleri kuşatmaya başlamadan Ekselansları’nm kaleden güvenlikle çıktığını görmemiz gerekiyor.”</p>

    <p class="calibre3">“Yolu gösterin, Şövalye,” diyen Sparhawk, Faran’m arkasından şangırdayarak aşağı indi. Mızrağını ahırın duvarına dayadı, gümüş kabarmalı siyah kalkanını eyerine astı ve dizginlerini bekleyen seyise verdi.</p>

    <p class="calibre3">Geniş taş basamaklardan yukarı çıkıp bir çift kocaman kapıdan içeri girdiler. Önlerindeki koridor meşalelerle aydınlatılmıştı, duvarlarının taşları kocamandı. Uzun siyah pelerini ayak bileklerinin etrafında kıvrılarak Sparhawk’m yanında yürüyen Kalten, “Seyisi uyardın mı?” diye sordu.</p>

    <p class="calibre2">“Ne hakkında?”</p>

    <p class="calibre2">“Atının karakteri hakkında.”</p>

    <p class="calibre3">“Unuttum,” diye itiraf etti Sparhawk. “Tahminime göre bunu kendi kendine öğrenecektir.”</p>

    <p class="calibre2">“Artık öğrenmiştir.”</p>

    <p class="calibre3">Lamork şövalyesinin onları kabul ettiği oda donuktu. Oturma odasından çok silah deposuna benziyordu. Duvarlarda asılı kılıçlar ve baltalar vardı. Bir düzinelik kargı gurupları köşelere dayanmıştı. Geniş, kemerli bir şöminede ateş yanıyordu. Var olan birkaç iskemle ağır ve yastıksızdı. Yerde halı yoktu ve bir yığın iri kurtkö-peği orada burada uyukluyordu.</p>

    <p class="calibre3">Baron Alstrom merhametsiz suratlı, melankolik bakışlı bir adamdı. Siyah saç ve sakallarına aklar düşmüştü. Örme bir zırh giyiyordu ve belinde geniş bir kılıç asılıydı. Zırh cüppesi siyahtı ve özenle kırmızılarla işlenmişti. Domuz suratlı miğferli şövalye gibi o da çizmeler giyiyordu.</p>

    <p class="calibre3">Refakatçileri sertçe eğildi. “İyi şans Lordum, duvarlarınıza bir fersahtan daha yakın bir yerde, bu Kilise Şövalyeleriyle tesadüfen karşılaştım. Bana buraya eşlik edecek kadar naziktiler.”</p>

    <p class="calibre2">“Başka seçimimiz var mıydı?” diye mırıldandı Kalten.</p>

    <p class="calibre3">Baron zırhının ve kılıcının ağırlığından dolayı sakarca bir hareketle iskemlesinden doğruldu. “Selam, Aziz Şövalyeler,” dedi pek sıcak olmayan bir ses tonuyla. “Sör Enmann’m sizinle kalenin bu kadar yakınında karşılaşması tam bir raslantı. Düşmanımın güçleri nerdeyse beni burada kuşatacaklar ve kardeşimin onlar gelmeden güvende olması gerekiyor.”</p>

    <p class="calibre3">Siyah miğferini çıkarıp, odadan ayrılan zincir zırh gömlekli La-morkun arkasından bakan Sparhawk, “Evet, Lordum,” dedi. “Sör <span style="font-size: 1em; line-height: 1.2; text-indent: 0px;">Enmann bize durumu açıkladı. Yine de, kardeşinizi kendi askerlerinizden bir birlik eşliğinde göndermeniz daha tedbirli olmaz mıydı? Bizi düşmanlarınız gelmeden kapınıza getiren sadece şans.”</span></p>

    <p class="calibre3">Alstrom başını olumsuz anlamda salladı. “Kont Gerrich’in savaşçıları askerlerimi görür görmez saldıracaklardır. Sadece Kilise Şövalyeleri’nin eşliğinde kardeşim emniyette olacaktır, Sör - ?” <span style="text-indent: 0px; font-size: 1em; line-height: 1.2;">“Sparhawk.”</span></p>

    <p class="calibre3">Astrom biraz şaşırmış gözüktü. “Bu isim yabancı değil,” dedi. Merak edercesine diğerlerine baktı. Sparhawk arkadaşlarını tanıttı.</p>

    <p class="calibre3">“Tuhaf bir grup,” diye fikir yürüttü Astrom, Sephrenia’yı üstün-körü eğilip selamlamasının ardından. “Tehlikeli olabilecek bir seyahate bir bayan ve iki çocuğu götürmek akıllıca mı?”</p>

    <p class="calibre3">“Bayan amacımız için gerekli,” diye cevapladı Sparhawk. “Küçük kız onun sorumluluğu altında ve oğlan da onun hizmetkârı. Onları geride bırakamazdı.”</p>

    <p class="calibre3">“Hizmetkâr mı?” diye Berit’e fısıldadı Talen. “Bana bir yığm ad verdiler fakat bu yeni.”</p>

    <p class="calibre2">Berit, “Sus,” diye fısıldadı.</p>

    <p class="calibre3">“Bununla beraber, beni daha da hayretler içinde bırakan şey,” diye devam etti Alstrom, “dört askeri tarikatın hepsinin de burada temsil ediliyor olduğu gerçeği. Bana söylendiği kadarıyla tarikatlar arasındaki ilişkiler son zamanlarda içten değildi.”</p>

    <p class="calibre3">“Biz doğrudan Kilise’yi ilgilendiren bir araştırmaya başladık,” diye açıkladı Sparhawk zırh eldivenlerini çıkarırken. “Bu çok acil ve yapılması gereken bir şey olduğu için eğitmenlerimiz bizi birlik ve beraberliğimiz sürebilsin diye birleştirdi.”</p>

    <p class="calibre3">“Kilise Şövalyeleri’nin birlik ve beraberliği, Kilise’nin kendisinin birlik ve beraberliği kadar uzun zamandır gecikmiş durumda,” diye kulak tırmalıyıcı bir ses odanın öbür tarafından konuştu. Bir din adamı gölgelerin arasından çıktı. Siyah rahip cüppesi düz, hatta sadeydi ve çukur yanaklı yüzü kasvetli bir sertlikteydi. Saçları mat sarı, beyaz meçliydi ve bir bıçakla kesilmiş gibi dümdüz omuzlarına düşüyordu.</p>

    <p class="calibre3">“Kardeşim,” diye onu tanıttı Alstrom, “Kadach Başpiskoposu Ortzel.”</p>

    <p class="calibre2">Sparhawk eğildi, zırhı biraz fıkırdadı. “Ekselansları,” dedi.</p>

    <p class="calibre2">“Bahsettiğiniz Kilise meselesi ilgimi çekti,” diyerek ışığa çıktı <span style="font-size: 1em; line-height: 1.2;">Ortzel. “Dört birliğin eğitmenlerinin eski düşmanlıklarını bir kenara koymalarına ve şampiyonlarını tek bir taneymiş gibi yollamalarına zorlayan bu acil mesele ne olabilir ki?”</span></p>

    <p class="calibre3">Sparhawk bir an düşündü, sonra kumarını oynadı. Miğferini ve zırhlı eldivenlerini bırakırken, “Ekselansları Cimmura Piskoposu, Annias ile belki tanışıyordur?” diye sordu.</p>

    <p class="calibre2">Ortzel’in ifadesi sertleşti. “Tanıştık,” dedi yavan biçimde.</p>

    <p class="calibre3">“Biz de aynı zevki tattık,” dedi soğukça Kalten, “en azından, beni fazlasıyla tatmin edecek kadar sık.”</p>

    <p class="calibre3">Ortzel hafifçe gülümsedi. “Anladığım kadarıyla cici piskopos hakkındaki fikirlerimiz aşağı yukarı uyuşuyor,” diye ima etti.</p>

    <p class="calibre3">“Ekselansları çabuk fark ediyor,” diye belirtti Sparhawk. “Cimmura Piskoposu eğitmenlerimizin ona uygun niteliklere sahip olmadığını hissettikleri bir Kilise kariyerine göz dikiyor.”</p>

    <p class="calibre2">“Göz diktiği şeyin ne olduğunu duydum.”</p>

    <p class="calibre3">“Bu araştırmamızın ana noktası, Ekselansları,” diye açıkladı Sparhawk. “Cimmura Piskoposu Elenia’daki politikaya çok fazla karışmış durumda. Bu ülkenin yasal Kraliçesi Kral Aldreas’ın kızı Ehlana’dır. Bununla beraber, ciddi bir şekilde hasta ve Piskopos Annias’da Kraliyet meclisini kontrol ediyor - bu da, şüphesiz, Kraliyet hazinesini de kontrol etmesi anlamına geliyor. Patriklik tahtına çıkma ümitlerini besleyen de bu hazineye girmesi. Emrinin altında sınırsız fonlar var ve Hiyerarşi’nin bazı üyeleri onun yaltaklanmalarının kolayca etkisi altında kalabildiklerini ispat ettiler. Görevimiz krallığının idaresini kendi ellerine alabilsin diye Kraliçe’yi tekrar sağlığına kavuşturmak.”</p>

    <p class="calibre3">“Uygunsuz bir olaylar zinciri,” diye beğenmediğini belirtti Baron Alstrom. “Hiçbir krallık bir kadın tarafından yönetilmemeli.”</p>

    <p class="calibre3">“Kraliçe’nin şampiyonu olma gururuna sahibim, Lordum,” diye belirtti Sparhawk, “ve umarım ki onun dostuyum. Onu çocukluğundan beri tanırım ve Ehlana’nm sıradan bir kadın olmadığına sizi temin ederim. Neredeyse Eosia’daki bütün hükümdarlardan daha fazla kararlıdır. Sağlığına bir kez kavuştu mu, Cimmura Pis-koposuyla rahatlıkla başa çıkabilir. Onun hazineye girişini aykırı bir saç parçasını keser gibi kolayca kesecektir ve bu para olmadan Piskoposun umutlan yok olur.”</p>

    <p class="calibre2">“O zaman sizinki soylu bir araştırma, Sör Sparhawk,” diye tas<span style="font-size: 1em; line-height: 1.2;">tik etti Başpiskopos Ortzel, “fakat bunun sizi Lamorkand’a getirme nedeni ne?”</span></p>

    <p class="calibre2">“Sizinle açık konuşabilir miyim, Ekselansları?”</p>

    <p class="calibre2">“Tabii ki.”</p>

    <p class="calibre3">“Son zamanlarda Kraliçe Ehlana’nın hastalığının doğal kaynaklı olmadığını keşfettik ve onu iyileştirmek için bazı aşırı şeylerden yararlanmak zorundayız.”</p>

    <p class="calibre3">“Fazla dikkatli konuşuyorsun Sparhawk,” diye gürleyen Ulath, Ogre boynuzlu miğferini çıkardı. “Pandion biraderimin söylemeye çalıştığı şey Ekselansları, Kraliçe Ehlana’nın zehirlendiği ve onu sağlığına kavuşturmak için büyü kullanmak zorunda olduğumuz.”</p>

    <p class="calibre3">“Zehirlendi mi?” Ortzel sarardı. “Gerçekten Piskopos Anni-as’dan şüphe etmiyorsunuz, değil mi?”</p>

    <p class="calibre3">“Her şey o yönü gösteriyor, Ekselansları,” dedi Tynian, mavi pelerinini geri iterek. “Ayrıntılar sıkıcı ama bütün bunların arkasında Annias’ın olduğuna dair kuvvetli delillerimiz var.”</p>

    <p class="calibre3">“Bu suçlamaları Hiyerarşi önünde yapmalısınız!” diye bağırdı Ortzel. “Eğer doğruysa, bu canavarca.”</p>

    <p class="calibre3">“Bu konu şimdiden Demos Başpiskoposu’nun ellerinde, Ekselansları,” diye onu temin etti Sparhawk. “Zamanı geldiğinde bunu Hiyerarşi önüne sereceğine güvenebiliriz.”</p>

    <p class="calibre3">“Dormant iyi bir adamdır,” diye onayladı Ortzel. “Bu konuda onun kararını bekleyeceğim - en azından şimdilik.”</p>

    <p class="calibre3">“Lütfen oturun, Aziz Şövalyeler,” dedi baron. “Şu andaki konunun adiliği benim nezaket kurallarını ihmal etmeme neden oldu. Size serinletici bir şeyler sunabilir miyim?”</p>

    <p class="calibre2">Kalten’in gözleri parladı.</p>

    <p class="calibre3">“Önemli değil,” diye mırıldanan Sparhawk, Sephrenia için bir iskemle çekti. Sephrenia oturdu ve Flüt kucağına tırmandı.</p>

    <p class="calibre2">“Kızınız mı, Madam?” diye tahmin yürüttü Ortzel.</p>

    <p class="calibre3">“Hayır, Ekselansları. Buluntu bir çocuk. Ama ondan çok hoşlanıyorum.”</p>

    <p class="calibre3">“Berit,” dedi Kurik, “Haydi ahırlara gidelim. Atları kontrol etmek istiyorum.” Ve ikisi odayı terk ettiler.</p>

    <p class="calibre3">“Anlatın bana, Lordum,” dedi Baron Alstrom’a, Bevier, “sizi bu savaşın eşiğine getiren şey ne? Yoksa, eski bir münakaşa mı?”</p>

    <div class="mbppagebreak" id="calibre_pb_1"></div>
  </div>

  <div class="calibre1">
    <p class="calibre2"><span style="font-size: 1em; line-height: 1.2;">“Hayır, Sör Bevier,” diye cevaplayan baronun yüzü sertleşti,&nbsp;</span><span style="font-size: 1em; line-height: 1.2;">“Bu çok daha yakın zamandan kaynaklanan bir iş. Yaklaşık bir yıl kadar önce oğlum Cammorialı olduğunu söyleyen bir şövalye ile arkadaş oldu. Sonradan onun kötü bir adam olduğunu fark ettim. Benim genç ve salak oğlumu, komşum Kont Gerrich’in kızıyla evlenmek gibi boş bir umuda özendirdi. Kız uysaldı ama babası ve ben hiçbir zaman arkadaş olamamıştık. Çok geçmeden, Gerrich kızının başkasıyla evleneceğine söz verdiğini bildirdi. Oğlum kızgınlıktan kudurdu. Arkadaşı dediği o adam onu bu konuda tahrik etti ve umutsuz bir plan sundu. Kızı kaçıracak, oğlumla evlendirecek bir rahip bulacaklar ve Gerrich’in öfkesine bir yığm torunla karşılık vereceklerdi. Kontun kalesinin duvarlarına tırmandılar ve kızın yatak odasına sessizce girdiler. Sonradan anladık ki, oğlumun sözde arkadaşı kontu haberdar etmiş ve Gerrich ile onun kız kardeşinin yedi oğlu, ikisi içeri gj^er girmez saklandıkları yerlerden fırlamışlar. Oğlum ihanet edenin kontun kızı olduğuna inanarak kontun yeğenleri kılıçlarıyla üzerine çullanmadan hançerini kızın göğsüne saplamış.” Alstrom ara verdi, dişleri kenetlenmiş ve gözleri dolmuştu.</span><br /></p>

    <p class="calibre3">“Oğlumun yanlış yaptığı açıktı,” diye kabul ederek öyküsüne devam etti, “acı çekmeme rağmen konuyu uzatmayacaktım. Ben ve Gerrich arasına düşmanlığı sokan oğlumun ölümünden sonraki olaydı. Sadece oğlumu öldürmekle yetinmeyen kont ile kız kardeşinin vahşi sülalesi onun gövdesini parçaladılar ve hakir görerek kalemin kapısına bıraktılar. Rencide edilmiştim ama hâlâ güvendiğim Cammorialı şövalye hilekârca akıl öğretti. Cammoria’da çok acil işleri olduğunu söyledi ama güvendiği iki hizmetkârının bana yardım edeceğine söz verdi. Geçen hafta onlar kapıma gelip intikam zamanının geldiğini söylediler. Askerlerimin başında kontun kız kardeşinin evine gittiler ve orada kontun yedi yeğenini katlettiler. Daha sonradan bu iki hizmetkârın askerlerimi tahrik ettiklerini keşfettim. Gerrich’in kız kardeşine bazı küstahlıklar yaptılar.”</p>

    <p class="calibre3">“Bu ifade etmek için hassas bir yol,” diye Sparhawk’a fısıldadı Kalten.</p>

    <p class="calibre2">“Sakin ol,” diye fısıldayarak karşılık verdi Sparhawk.</p>

    <p class="calibre3">“Leydi kardeşinin kalesine yollandı - ne yazık ki çıplaktı. Şu anda uzlaşmak neredeyse imkânsız. Gerrich’in benim gibi müttefikleri var ve şimdi batı Lamorkand genel bir savaş eşiğinde askıda bekliyor.”</p>

    <p class="calibre2"><span style="font-size: 1em; line-height: 1.2;">“Melankolik bir öykü, Lordum,” dedi üzgünce Sparhawk.</span><br /></p>

    <p class="calibre3">“Savaş beni ilgilendiriyor. Şu anda önemli olan kardeşimi buradan çıkarmak ve güvenlik içinde Chyrellos’a götürmek. Gerrich’in saldırılarında o da ölürse, Kilise’nin, Şövalyeleri’ni yollamaktan başka yolu kalmayacak. Bir başpiskoposun öldürülmesi - özelliklede Patrikliğe yükselebilecek önemli bir adaysa - ciddi bir suç olacaktır. Bu yüzden sizden Kutsal Şehre giderken onu korumanızı rica ediyorum.”</p>

    <p class="calibre3">“Bir soru, Lordum,” dedi Sparhawk. “Bu Cammorialı şövalyeyi ve hizmetkârlarını bize tarif edebilir misiniz?”</p>

    <p class="calibre3">“Şövalye, kendini beğenmiş tavırlı, uzun boylu bir adam. Ya-nmdakilerden biri iriyarı bir yabani, hemen hemen insan sayılmaz. Diğeri sert içkilere aşırı düşkün, sızlanarak konuşan bir adam.”</p>

    <p class="calibre3">“Eski dostlara benziyorlar, değil mi?” dedi Sparhawk’a, Kalten. “Bu şövalyenin belirgin bir özelliği var mı?”</p>

    <p class="calibre3">“Saçları tamamen beyaz,” diye cevapladı Alstrom, “ve o kadar da yaşlı değil.”</p>

    <p class="calibre3">“Martel kesinlikle etrafta dolaşıyor, değil mi?” diye fikrini belirtti Kalten.</p>

    <p class="calibre2">“Bu adamı tanıyor musunuz, Sör Kalten?” diye sordu Baron.</p>

    <p class="calibre3">“Beyaz saçlı adamın ismi Martel,” diye açıkladı Sparhawk. “İki hizmetkârı da Adus ve Krager. Martel dünyanın çeşitli yerlerinde kendini kiralayan dönek bir Pandion şövalyesidir. En son olarak, Cimmura Piskoposu için çalışıyordu.”</p>

    <p class="calibre3">“Ama piskoposun ben ve Gerrich arasındaki anlaşmazlığı körüklemekten amacı ne olacaktır?”</p>

    <p class="calibre3">“Daha biraz önce bu konuya dokundunuz, Lordum,” diye cevapladı Sparhawk. “Dört askeri tarikatın eğitmenleri, Annias’m Patriğin tahtına oturma fikrine kesinlikle karşılar. Chyrellos Bazilikası’ndaki seçim sırasında orada olacak - ve oy kullanacaklar - ve onların görüşleri Hiyerarşi’de büyük ağırlık taşır. Üstelik, Kilise’nin Şövalyeleri seçimdeki ilk yolsuzluk belirtisinde anında müdahale edeceklerdir. Eğer Annias kazanacaksa, Kilise Şövalyeleri’ni seçimden önce Chyrellos’dan uzaklaştırmak zorunda. Mar-tel’in, şövalyeleri Kutsal Şehir’den uzaklaştırmak için Rendor’da kurduğu bir kumpası daha yeni engelledik. Tahminime göre bize anlattığınız bu mutsuz olay bir diğeri. Martel, Annias’m emirlerine&nbsp;<span style="font-size: 1em; line-height: 1.2; text-indent: 0px;">göre hareket ederek, Kilise Şövalyeleri’ni söndürmek için ergeç Chyrellos’dan çıkmak zorunda kalacakları umuduyla dünyayı başı boş dolaşarak şenlik ateşleri yakıyor.”</span></p>

    <p class="calibre2">“Annias gerçekten bu kadar ahlaksız mı?” diye sordu Ortzel.</p>

    <p class="calibre3">“Ekselansları, Annias o tahta çıkmak için her şeyi yapacaktır. İstediğini elde etmek için Eosia’nm yarısının katledilme emrini vereceğinden eminim.”</p>

    <p class="calibre3">“Bir din adamının kendini bu kadar alçatması nasıl mümkün olabilir ki?”</p>

    <p class="calibre3">“Hırs, Ekselansları,” dedi Bevier özgürce. “Bir insanın kalbine pençelerini bir sapladı mı, insan başka hiçbir şeyi göremez.”</p>

    <p class="calibre3">“Bu kardeşimin güvenlice Chyrellos’a götürülmesini daha da önemli kılan bir neden,” dedi Alstrom. “Hiyerarşi’nin diğer üyeleri tarafından çok saygı görür ve sesi tartışmalarda çok büyük ağırlık taşıyacaktır.”</p>

    <p class="calibre3">“Size ve kardeşinize planınızda kesin bir risk olduğunu bildirmem gerekir, Lordum,” diye onları uyardı Sparhawk. “Biz takip ediliyoruz. Kardeşinizin emniyeti sizin ilgilendiren ilk şey olduğundan, size bunu garanti edemeyeceğimi söyleyeceğim. Bizi takip edenler kararlı ve çok tehlikeliler.”</p>

    <p class="calibre3">“Korkarım bu konuda gerçekten başka bir seçim yapma şansım yok, Sör Sparhawk. Kafamın üzerinde asılı bu kuşatmayla, risk ne olursa olsun, kardeşimi kaleden çıkartmalıyım.”</p>

    <p class="calibre3">“Anladığınıza göre sorun yok, Lordum.” Sparhawk iç çekti. “Görevimiz çok ciddi ama bu konu onu bile gölgede bırakır.”</p>

    <p class="calibre2">“Sparhawk!” Sephrenia’nm ağzı açık kaldı.</p>

    <p class="calibre3">“Başka tercihimiz yok, küçük ana,” dedi. “Kesinlikle Ekselanslarını sağ sağlim Lamorkand’dan çıkarıp Chyrellos’a götürmeliyiz. Baron haklı. Eğer kardeşine bir şey olursa, Kilise Şövalyeleri misilleme yapmak için Chyrellos’dan çıkarlar. Hiçbir şey bunu engelleyemez. Ekselanslarını Kutsal Şehre görürmemiz ve sonra kayıp zamanı telafi etmeye çalışmamız gerekiyor.”</p>

    <p class="calibre3">“Tam olarak aradığınız şey ne, Sör Sparhawk?” diye sordu Ka-dach Başpiskopos’u.</p>

    <p class="calibre3">“Sör Ulath’m açıkladığı gibi, Kraliçe Ehlana’yı iyileştirmek için büyüye başvurmak zorundaydık ve dünyada o kadar gücü olan tek bir şey var. Thalesia kraliyet tacının tepesindeki mücevheri&nbsp;<span style="font-size: 1em; line-height: 1.2; text-indent: 0px;">aramak için Randera Gölü’ndeki büyük savaş alanına gidiyorduk.”</span></p>

    <p class="calibre3">“Bhelliom mu?” Ortzel çok şaşırdı. “Gerçekten o uğursuz şeyi tekrar gün ışığına çıkarmayacaksınız değil mi?”</p>

    <p class="calibre3">“Başka şansımız yok, Ekselansları. Sadece Bhelliom, Kraliçemi tekrar iyileştirebilir.”</p>

    <p class="calibre3">“Ama Bhelliom lekelenmiştir. Troll Tanrılarının bütün melun-lukları ona bulaşmıştır.”</p>

    <p class="calibre3">“Troll Tanrıları o kadar da kötü değildir, Ekselansları,” dedi Ulath. “Onların kaprisli olduklarını kabul ediyorum ama gerçekten tamamen kötü değillerdir.”</p>

    <p class="calibre2">“Elene Tanrısı onlarla bağdaşmayı yasaklar.”</p>

    <p class="calibre3">“Elene Tanrısı bilgedir, Ekselansları,” dedi Sephrenia. “Styricum Tanrılarıyla bağlantıyı da yasaklamıştı. Bununla beraber, iş askeri tarikatleri düzenleme zamanına geldiğinde yasağında bir istisna yaptı. Styricum’un Genç Tanrıları, O’ria tasarısında yardımcı olmayı kabul ettiler. Birisi sadece Troll Tanrıları’nın yardımını sağlamayı becerip beceremeyeceğini merak ediyor. Anladığım kadarıyla, çok ikna edici değil.”</p>

    <p class="calibre2">“Kâfirlik!” diye nefes nefese kaldı Ortzel.</p>

    <p class="calibre3">“Hayır, Ekselansları. Ben Styricim ve bundan dolayı Elene ilahiyatına bağımlı değilim.”</p>

    <p class="calibre3">“Yola çıkmamız iyi olmaz mı?” diye önerdi Ulath. “Chyrellos’a uzun bir yol var ve çarpışma başlamadan Ekselanslarını bu kaleden çıkarmamız gerekecek.”</p>

    <p class="calibre2">“İyi söyledin, az ve öz konuşan dostum,” diye onayladı Tynian.</p>

    <p class="calibre3">“Hemen hazırlanacağım,” diyen Ortzel kapıya gitti. “Bir saat içinde yola çıkabileceğiz.” Ve dışarı çıktı.</p>

    <p class="calibre3">“Kontun güçlerinin buraya gelmeleri ne kadar sürer, Lordum?” diye barona sordu Tynian.</p>

    <p class="calibre3">“Bir günden fazla sürmez, Sör Tynian. Kalesinin kuzeyine ilerlemesini engelleyen dostlarım var ama hatırı sayılır bir ordusu olduğundan, kısa zamanda yarıp çıkacağından eminim.”</p>

    <p class="calibre2">“Talen,” dedi sertçe Sparhawk, “onu yerine koy.”</p>

    <p class="calibre3">Oğlan yüzünü astı ve mücevher kabzalı hançeri aldığı masaya bıraktı. “İzlediğini sanmıyordum?” dedi.</p>

    <p class="calibre2">“Bu hatayı bir daha yapma. Seni her zaman izliyorum.”</p>

    <p class="calibre2"><span style="font-size: 1em; line-height: 1.2;">Baron şaşkınca baktı.</span><br /></p>

    <p class="calibre3">“Bu oğlan daha mal mülkiyetinin en ince noktalarını kavramayı öğrenemedi, Lordum,” dedi hafifçe Kalten. “Ona öğretmeye çalışıyoruz ama yavaş öğreniyor.”</p>

    <p class="calibre3">Talen iç çekti, çizim defterini ve kalemini aldı. Sonra odanın öbür tarafında bir masaya oturdu ve çizmeye başladı. Sparhawk’in hatırladığı kadarıyla çok yetenekliydi.</p>

    <p class="calibre3">“Hepinize müteşekkirim baylar,” dedi Baron. “Kardeşimin güvenliği beni ilgilendiren tek şeydi. Şimdi önümdeki iş üzerinde yo-ğunlaşabileceğim.” Sparhawk’a baktı. “Araştırmanız sırasında bu Martel denen adamla karşılaşma olasılığınız var mı dersiniz?”</p>

    <p class="calibre2">“Kesinlikle öyle olmasını umarım,” dedi coşkuyla Sparhawk.</p>

    <p class="calibre2">“Ve amacınız onu öldürmek mi?”</p>

    <p class="calibre3">“Bu yaklaşık son on, on iki yıldır Sparhawk’in amacı,” dedi Kalten. “Martel’in uykusu Sparhawk onunla aynı krallıktayken çok hafif olur.”</p>

    <p class="calibre3">“O zaman Tanrı kolunuza güç versin, Sör Sparhawk,” dedi baron. “Ona hiyanet eden Martel Ölüler Evinde ona katıldığında, oğlum daha huzurlu uyuyacak.”</p>

    <p class="calibre3">Kapı gürültüyle açıldı ve Sör Enmann aceleyle içeri girdi. “Lordum!” dedi Alstrom’a acil bir tonla, “çabuk gelin!”</p>

    <p class="calibre2">Alstrom ayağa kalktı. “Ne var, Sör Enmann?”</p>

    <p class="calibre3">“Kont Gerrich bizi aldattı. Nehirde bir donanma gemisi var ve güçleri daha şimdiden bu burnun iki yanma da iniyorlar.”</p>

    <p class="calibre2">“Alarm verin!” diye emretti Baron, “ve köprüyü kaldırın!”</p>

    <p class="calibre2">“Hemen, Lordum.” Enmann aceleyle odadan çıktı.</p>

    <p class="calibre3">Alstrom kasvetle iç çekti. “Korkarım çok geç, Sör Sparhawk,” dedi. “Şimdi hem araştırmanız ve hem de sizin karşınıza çıkardığım görev mahvoldu. Kuşatma altındayız ve korkarım ki hepimiz bu duvarlar arasında yıllarca kapalı kalacağız.”</p>
  </div>
</body>
</html>
