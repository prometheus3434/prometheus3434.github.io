<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Ellenium 2.Cilt-Yakut Şovalye</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <div class="calibre1">
    <h2 class="calibre2"><span style="font-size: 1em; line-height: 1.2;"><b>Yirmi Dördüncü Bölüm</b></span><br /></h2>

    <p class="calibre3">İLK IŞIKLARLA Emsat’m kuzeyindeki ormanın etrafından dolaşarak yola çıktılar, kuzey yolundan uzak olmayan bir yerde durdular. “Umarım Stragen sözünü tutar,” diye Talen’e mırıldandı Kurik. “Daha önce hiç Thalesia’da bulunmadım ve etrafta ne olduğunu bilmeden düşman bir bölgeye gitmekten hoşlanmam.”</p>

    <p class="calibre3">“Stragen e güvenebiliriz, Baba” diye emin bir şekilde cevapladı Talen. “Thalesialı hırsızların özel bir onur anlayışı vardır. Esas dikkat edilmesi gerekenler Cammorialılar. Eğer bunda bir kâr görürlerse kendi kendilerini bile kazıklarlar.”</p>

    <p class="calibre2">“Aziz Şövalye.” Ağaçların arasından yumuşak bir ses geldi.</p>

    <p class="calibre2">Sparhawk’m eli hemen kılıcına gitti.</p>

    <p class="calibre3">“Buna gerek yok, Lordum,” dedi ses. “Bizi Stragen yolladı. İlerde dağların eteklerinde soyguncular var, bize sizi oradan zarar görmeden geçirmemizi söyledi.”</p>

    <p class="calibre2">“Gölgelerin arasından çık, buraya-gel komşu,” dedi Sparhawk.</p>

    <p class="calibre3">“Komşu.” Adam güldü. “Bunu sevdim. Çok geniş bir mahalleniz var, komşu.”</p>

    <p class="calibre2">“Neredeyse dünyanın çoğu,” diye kabul etti Sparhawk.</p>

    <p class="calibre3">“O zaman Thalesia’ya hoş geldiniz komşu.” Gölgelerin arasından atını dışarı süren adamın açık sarı saçları vardı. Düzgün tıraşlı/ kaba giysiliydi, vahşi görünüşlü bir kargı taşıyordu ve eyerinde bir balta asılıydı. “Stragen kuzeye gitmek istediğinizi söyledi. Size Heid’e kadar eşlik edeceğiz.”</p>

    <p class="calibre2">“Bu işe yarar mı?” diye Flüt’e sordu Sparhawk.</p>

    <p class="calibre3">“Mükemmel,” diye cevapladı Flüt. “Oradan bir mil kadar sonra yoldan ayrılacağız.”</p>

    <p class="calibre2">“Emirleri çocuktan mı alıyorsunuz?” dedi soluk san saçlı adam.</p>

    <p class="calibre2">“Gittiğimiz yerin yolunu o biliyor.” Sparhawk omuz silkti. “As<span style="font-size: 1em; line-height: 1.2;">la rehberinle tartışma.”</span></p>

    <p class="calibre3">“Bu çok doğru Sör Sparhawk. Benim ismim Tel - eğer bu bir şey fark ettirecekse. Bir düzine adamım ve yedek atlarım - beraberlerinde de adamınız Kurik’in istediği malzemeler - var.” Bir eliyle yüzünü ovdu. “Bu beni biraz şaşırtıyor, Aziz Şövalye,” diye kabul etti. “Stragen’in bir yabancıya yardım etmek için bu kadar hevesli olduğuna hiç rastlamadım.”</p>

    <p class="calibre2">“Hiç Platime’ı duydun mu?” diye sordu Talen.</p>

    <p class="calibre2">Tel çocuğa sertçe baktı. “Cimmura’daki reis mi?” diye sordu.</p>

    <p class="calibre3">“O,” dedi Talen. “Stragen, Platime’a bazı iyilikler borçlu ve ben Platime için çalışıyorum.”</p>

    <p class="calibre3">“Sanırım bu her şeyi açıklıyor,” diye kabullendi Tel. “Gün ilerliyor Aziz Şövalye,” dedi Sparhawk’a. “Niye Heid’e yollanmıyoruz?”</p>

    <p class="calibre2">“Niye yollanmayalım ki?” diye kabul etti Sparhawk.</p>

    <p class="calibre3">Tel’in adamlarının hepsi koşullara uygun Thalesia köylü giysileri giymişler ve hepsi silahlıydı. Bir örnekcesine sarışındılar ve kasvetli suratları vardı.</p>

    <p class="calibre3">Güneş yükseldiğinde hızlarını arttırdılar. Sparhawk, Tel ve katillerinin yanlarında olmasının onları oldukça yavaşlatacağını biliyordu ama Sephrenia ile Flüt için sağlanan ek güvenlik için memnundu. Dağlardaki bir pusuda zarar görebileceklerinden korkuyordu.</p>

    <p class="calibre3">Çiftlik arazilerinden kısa sürede geçtiler, yol boyunca orada burada duran güzel çiftlik binaları vardı. Kalabalık bir bölgede saldırı olması pek olası değildi. Tehlike dağlara ulaştıklarında ortaya çıkacaktı. O gün atlarını sıkı sürdüler ve oldukça uzun mesafe aldılar. Yoldan biraz uzakta kamp kurup ertesi gün erkenden yola çıktılar.</p>

    <p class="calibre3">“Kendimi biraz eyer yorgunu hissediyorum,” dedi Kurik ilk ışıklarla yola koyulduklarında.</p>

    <p class="calibre2">“Şimdiye kadar alıştığını sanıyordum,” dedi Sparhawk.</p>

    <p class="calibre3">“Sparhawk, biz yaklaşık son altı aydır hiç durmadan at sürüyoruz. Sanırım eyerimi altımla eskitip yıpratmaya başladım.”</p>

    <p class="calibre2">“Sana yeni bir tane alacağım.”</p>

    <p class="calibre3">“Böylece ona alışma zevkinin bütün eğlencesini alabileyim diye mi? Hayır teşekkürler.”</p>

    <p class="calibre2">Arazi daha engebeli bir hal aldı, artık kuzeydeki koyu yeşil&nbsp;<span style="font-size: 1em; line-height: 1.2;">dağları net olarak görebiliyorlardı. “Bir şey önerebilir miyim, Spar</span><span style="font-size: 1em; line-height: 1.2;">hawk,” dedi Tel, “niye tepelere gelmeden kamp yapmıyoruz? Ora</span><span style="font-size: 1em; line-height: 1.2;">da soyguncular var, bir gece saldırısı bizim için sakıncalı olabilir. Ama bu ovaya geleceklerini sanmam.”</span></p>

    <p class="calibre3">Sparhawk gecikmeden dolayı sıkılsa da, Tel’in haklı olduğunu kabul etti. Sephrenia ve Flüt’ün güvenliği herhangi bir zaman sınırlamasından çok daha önemliydi.</p>

    <p class="calibre3">Güneş batmadan durdular ve derin olmayan, ortası çimenlik, yamaçları ağaçlıklı küçük bh vadiye sığındılar. Sparhawk Tel’in adamlarının gizlenme konusunda çok iyi olduklarını fark etti.</p>

    <p class="calibre3">Ertesi sabah yola çıkmadan önce gün ışığını beklediler. Tel tırısla yola koyulduklarında, “Tamam,” dedi. “Dağlarda saklanan adamların bazılarını tanıyorum, pusu için uygun birtakım yerleri vardır. Bu yerlere yaklaşmaya başladığımızda size haber vereceğim. Buralardan geçmenin en iyi yolu atları dörtnala sürmek. Bu pusuda yatanları şaşırtır, atlarına binmeleri genelde bir iki dakika sürer. Daha peşimize takılmadan onları ekebiliriz.”</p>

    <p class="calibre2">“Genelde kaç kişi olurlar?” diye sordu Sparhawk.</p>

    <p class="calibre3">“Otuz ya da kırk. Ama bölünürler. Birden fazla yerleri vardır ve büyük ihtimalle hepsini tutmak isteyeceklerdir.”</p>

    <p class="calibre3">“Planın kötü değil, Tel,” dedi Sparhawk, “ama sanırım benim daha iyi bir planım var. Pusuyu aynı senin söylediğin gibi dörtnala geçeceğiz ta ki onlar arkamızdan gelmeye başlayana kadar. Sonra dönüp biz onlara saldıracağız. Yol üzerinde diğerleriyle birleşmeleri için onlara izin vermenin bir anlamı yok.”</p>

    <p class="calibre2">“Sen canavar ruhlusun, değil mi, Sparhawk?”</p>

    <p class="calibre3">“Bana arkanda hiç canlı düşman bırakma diyip duran Thalesialı bir dostum var.”</p>

    <p class="calibre2">“Bu söylediği anlamlı olabilir.”</p>

    <p class="calibre2">“Yukarıdaki adamlar hakkında bu kadar şeyi nasıl öğrendin?”</p>

    <p class="calibre3">“Bir zamanlar onlardan biriydim ama kötü havalarda dışarda yatmaktan sıkıldım. Ondan sonra Emsat’a gittim ve Stragen için çalışmaya başladım.”</p>

    <p class="calibre2">“Heid buradan ne kadar uzakta?”</p>

    <p class="calibre3">“Yaklaşık elli fersah daha. Eğer acele edersek haftanın sonunda orada oluruz.”</p>

    <p class="calibre2">“İyi. Gidelim o zaman.”</p>

    <p class="calibre3">Yolun etrafındaki ağaçlara ve çalılara dikkat ederek, tırısla dağlara çıkmaya başladılar.</p>

    <p class="calibre3">“Tam ilerde,” dedi yavaşça Tel. “Yerlerinden biri. Yol orada bir boğazdan geçer.”</p>

    <p class="calibre3">“O zaman atları sürelim,” dedi Sparhawk. Boğaza doğru Önden ilerledi. Yolun sol tarafındaki sarp kayalığın üzerinden şaşkın bir bağırtı duydular. Orada duran tek bir adam vardı.</p>

    <p class="calibre3">Tel omuzunun üzerinden geri bakıp, “Tek başına,” diye bağırdı. “Yoldan gelenleri izler ve ilerisi için ateş yakarak sinyal verir.”</p>

    <p class="calibre3">Tel’in adamlarından biri arkasından yayını çıkarıp, “Bu sefer veremeyecek,” diye homurdandı. Atını durdurdu ve sarp kayalığın tepesindeki gözcüye dümdüz bir ok attı. Gözcü ok karnına saplanınca iki büklüm oldu ve kayalıktan aşağı devrilip tozlu yolda hareketsiz yattı.</p>

    <p class="calibre2">“İyi atış,” dedi Kurik.</p>

    <p class="calibre2">“Pek kötü değil,” dedi alçakgönüllülükle okçu.</p>

    <p class="calibre3">“Ne dersin bağırmasını duyan birisi olmuş mudur?” diye Tel’e sordu Sparhawk.</p>

    <p class="calibre3">“Ne kadar yakın olduklarına bağlı. Büyük ihtimalle ne olduğunu anlamamışlardır ama bakmak için birkaçı buraya gelebilir.”</p>

    <p class="calibre2">“Bırak gelsinler,” dedi acımasızca yaylı adam.</p>

    <p class="calibre3">“Burada biraz yavaş gitsek iyi olur,” diye tavsiye etti Tel. “Bir köşeyi dönüp onlarla yüz yüze gelmek işe yaramaz.”</p>

    <p class="calibre2">“Bu konuda çok iyisin, Tel,” dedi Sparhawk.</p>

    <p class="calibre3">“Deneyim ve bu yeri biliyorum, Sparhawk. Burada beş yıldan fazla yaşadım. Bu yüzden Stragen beni yolladı. İlerdeki dönemeci dönmeden bir baksam iyi olur.” Atından aşağı kaydı ve kargısını aldı. Çömelerek ileri koştu; köşeye gelmeden dikkatlice çalıların içine daldı ve gözden kayboldu. Bir dakika sonra tekrar ortaya çıkıp birkaç belirsiz işaret yaptı.</p>

    <p class="calibre3">“Üç kişi,” diye yaylı adam kısık bir sesle tercüme etti. “Tırısa kalkmış geliyorlar.” Yayma bir ok yerleştirdi ve kaldırdı.</p>

    <p class="calibre2">Sparhawk kılıcını çekti. “Sephrenia’yı koru,” dedi Kurik’e.</p>

    <p class="calibre3">Dönemeci ilk dönen boynunda bir okla eyerinden aşağı devrildi. Sparhawk dizginleri salladı ve Faran ileri fırladı.</p>

    <p class="calibre3">Diğer iki adam ölen arkadaşlarına anlamsız bir şaşkınlıkla baktılar. Sparhawk birini kesip eyerinden düşürdü, diğeri kaçmak için döndü. O anda Tel çalıların arasından çıkıp kargısını yukarı doğru adamın gövdesine sapladı. Adam gurultulu bir ses çıkardı ve atın<span style="text-indent: 0px; font-size: 1em; line-height: 1.2;">dan aşağı düştü.</span></p>

    <p class="calibre3">“Atları yakalayın!” diye adamlarına “bağırdı Tel. “Diğer eşkiya-larm saklandığı yere gitmelerine izin vermeyin!”</p>

    <p class="calibre3">Adamlar kaçan atların peşinden dörtnala gittiler ve birkaç dakika sonra onları geri getirdiler.</p>

    <p class="calibre3">Tel kargısını yerde yatan cesetten çıkarırken, “İyi bir iş,” dedi. “Bağırtı çağırtı yok ve hiçbiri kaçmadı.” Ayağıyla ceseti çevirdi. “Bunu tanıyorum, diğer ikisi yeni olmalılar. Yol soygunculuğunda hayat beklentileri gerçekten iyi değildir, Dorga’nın kısa zaman yeni adamlar bulması gerekecek.”</p>

    <p class="calibre2">Sparhawk atından inerken, “Dorga mı?” diye sordu.</p>

    <p class="calibre2">“Çete başı. Onu asla umursamadım. Kendine çok önem verir.”</p>

    <p class="calibre3">“Bunları çalıların içine çekelim,” dedi Sparhawk. “Küçük kızın onları görmemesini tercih ederim.”</p>

    <p class="calibre2">“Tamam.”</p>

    <p class="calibre3">Cesetler saklandıktan sonra, Sparhawk dönemeci döndü ve Sephrenia ile Kurik’e ilerlemeleri için işaret verdi.</p>

    <p class="calibre2">Dikkatlice atlarını sürdüler.</p>

    <p class="calibre3">“Belki düşündüğümden daha kolay olacak,” dedi Tel. “Sanırım yolun daha çoğunu izleyebilmek için çok küçük gruplara bölünmüşler. Tam ileride yoldan sola, biraz ormana doğru gireceğiz. Sağ tarafta dik bir kayalık var, Dorga genelde orada birkaç okçu bulundurur. Onları geçince birkaç adamı işlerini bitirmek için geri yollayacağım.”</p>

    <p class="calibre2">“Bu gerçekten gerekli mi?” diye Sephrenia sordu.</p>

    <p class="calibre3">“Sör Sparhawk’m tavsiyelerine uyuyorum leydi,” dedi Tel. “Arkanızda düşman bırakmayın - özellikle de elinde ok olanları. Gerçekten ne benim ne de sizin sırtımızda bir oka ihtiyacımız var.”</p>

    <p class="calibre3">Dik kayalığa gelmeden ormana daldılar ve çok dikkatlice ilerlemeye devam ettiler. Tel’in adamlarından biri ağaçların kenarına doğru sürünerek gitti ve birkaç dakika sonra tekrar onlara katıldı. “İki kişiler,” diye kısaca haber verdi. “Yaklaşık elli adım kadar kayalığın yukarısındalar.”</p>

    <p class="calibre3">“Yanma iki adam al,” diye emretti Tel. “Yaklaşık iki yüz adım ilerde gizlenecek bir yer var. Oradan yolun karşısına geçebilirsiniz. Yavaş yavaş kayalığın kenarından ilerleyin ve onlara arkalarından saldırın. Gürültü çıkarmalarına izin vermeden işinizi halledin.”</p>

    <p class="calibre2"><span style="font-size: 1em; line-height: 1.2;">Hafif sakallı sarışın katil sırıttı, iki arkadaşına işaret verip ilerledi.</span><br /></p>

    <p class="calibre3">“Bunun ne kadar eğlenceli olduğunu unutmuşum/’ dedi Tel. “Eh azından iyi havada. Ama kışın sefilliktir.”</p>

    <p class="calibre3">Kayalığı yaklaşık yarım mil kadar geçmişlerdi ki, üç haydut onlara yetişti.</p>

    <p class="calibre2">“Sorun var mı?” diye sordu Tel.</p>

    <p class="calibre3">“Yarı uykululardı.” Adamlardan birisi kıkırdadı. “Artık hep uyuyacaklar.”</p>

    <p class="calibre3">“İyi.” Tel etrafına bakındı. “Şimdi bir müddet dörtnala gidebiliriz, Sparhawk. Önümüzdeki birkaç mil yol kenarları pusu kurmak için çok fazla açık.”</p>

    <p class="calibre3">Neredeyse öğlene kadar dörtnala gittiler, bir sırtın tepesine ulaştıklarında Tel durmaları için işaret verdi. “Bundan sonraki bölüm güç olabilir,” dedi Sparhawk’a. “Yol, derin yamaçlı bir vadiden aşağı iniyor ve arkasından dolaşabileceğimiz bir yol yok. Bu yer Dorga’nın en sevdiği yerlerden biridir, bu yüzden kalabalık bir grup adamla buradadır. Ben derim ki, bunu halletmenin en iyi yolu ölümüne koşturarak buradan geçmek. Bir okçu yokuş aşağı hareket eden bir hedefe ok atmakta zorluk çeker - en azından ben her zaman çektim.”</p>

    <p class="calibre2">“O yamaca gelmemiz ne kadar sürer?”</p>

    <p class="calibre2">“Yaklaşık yarım mil.”</p>

    <p class="calibre2">“Ve bütün yol boyunca açıkta olacağız değil mi?”</p>

    <p class="calibre3">“Aşağı yukarı evet.” &nbsp;“O zaman fazla bir seçeneğimiz yok, değil mi?”</p>

    <p class="calibre3">“Havanın kararmasın beklemek istemiyorsan yok ve bu da He-id’e giden yolun geri kalanını iki misli tehlikeli hala sokar.”</p>

    <p class="calibre3">“Tamam,” dedi Sparhawk. “Sen araziyi biliyorsun bu yüzden önden git.” Kalkanını eyerinin askısından çıkarıp koluna yerleştirdi. “Sephrenia sen benim yanımdan gideceksin. Seni ve Flüt’ü kalkanımla koruyabilirim. Önden fırla, Tel.”</p>

    <p class="calibre3">Yamaçtan aşağı ansızın dalmaları saklanan haydutları gafil avladı. Sparhawk yamacın üzerinden birkaç şaşkın bağırtı duydu ve tek bir ok oldukça arkalarına düştü.</p>

    <p class="calibre2">“Dağılın!” diye bağırdı Tel. “Küme halinde yan yana gitmeyin!”</p>

    <p class="calibre3">Hızla ilerlemeye devam ettiler. Yamaçtan ıslık çalarak gelen oklar artık aralarına düşüyordu. Bir ok Sparhawk’m Sephrenia ve</p>

    <p class="calibre2"><span style="font-size: 1em; line-height: 1.2;">Flüt’ü korumak için üzerlerine tuttuğu kalkanda parçalandı. Boğuk bir çığlık duydu ve geriye baktı. Tel’in adamlarından biri eyerinim üstünde sallanıyordu, gözleri acı doluydu. Sonra kendini koyuverdi ve sertçe yere düştü.</span><br /></p>

    <p class="calibre2">“Durmadan devam edin!” dedi Tel. “Neredeyse uzaklaştık!”</p>

    <p class="calibre3">Yamaçtan inen yol önlerindeki bir ağaçlık uzantıdan geçiyor, sonra dik yamaçlı bir vadiye basamak basamak inen bir yar boyunca kıvrılıyordu.</p>

    <p class="calibre2">Yamacın üstünden birkaç ok daha geldi ama çok arkaya düştü.</p>

    <p class="calibre3">Ağaçlık uzantının ve yarın kenarından dörtnala gitmeye devam ettiler. “Devam edin!” diye emretti Tel. “Onları hiç durmadan gideceğiz diye düşündürelim.”</p>

    <p class="calibre3">Yarın kenarı boyunca dörtnala gitmeye devam ettiler. Yarın kenarı sona erdiği noktada yolun üzerine yapıldığı geniş düz kayalık içeri doğru keskin bir dönüş yaptı ve yol tekrar dik olarak ormandan aşağı devam etti. Tel soluk soluğa kalan atını dizginledi. “Burası iyi bir yere benziyor,” dedi. “Yol geride biraz daralıyor bu yüzden bir seferde sadece birkaç tanesi üzerimize gelebilecek.”</p>

    <p class="calibre3">“Gerçekten bizi takip etmeyi deneyeceklerini düşünüyor musun?” diye sordu Kurik.</p>

    <p class="calibre3">“Dorga’yı bilirim. Bizim kim olduğumuzu bilemiyebilir ama kesinlikle Heid’deki yetkililere gitmemizi istemez. Dorga şerifin adamlarının büyük bir grupla dağları silip süpürmesi konusunda çok endişelidir. Heid’de çok sağlam darağaçları var.”</p>

    <p class="calibre3">“Aşağıdaki şu orman güvenli mi?” diye sordu Sparhawk yolüh aşağısını göstererek.</p>

    <p class="calibre3">Tel başıyla onayladı. “Çalılar pusu kurmaya uygun olmayacak kadar sıklar. Yamaç dağların bu tarafındaki gerçekten tehlikeli olan son düz arazi parçasıydı.”</p>

    <p class="calibre2">“Sephrenia,” dedi Sparhawk, “oraya gidin. Kurik, onunla git.”</p>

    <p class="calibre3">Kurik’in itiraz edecekmiş gibi gözüktü ama bir şey söylemedi. Sephrenia ve çocukların önünden aşağıdaki ormana doğru ilerledi.</p>

    <p class="calibre3">“Hızlı gelecekler,” dedi Tel. “Onları ölümüne koşturarak geçtik, bizi yakalamaya çalışacaklar.” Uzun yaylı hayduta baktı. “O şeyle ne kadar hızlı atış yapabilirsin?” diye sordu.</p>

    <p class="calibre2">“Aynı anda üç ok atabilirim.” Adam omuz silkti.</p>

    <p class="calibre2">“Dört dene. Atları vurman önemli değil. Yarın kenarından düşe<span style="font-size: 1em; line-height: 1.2;">cek ve binicilerini yanlarında götürecekler. Becerebildiğin kadarını hakla, sonra geri kalanımız saldıracak. Uygun mu, Sparhawk?”</span></p>

    <p class="calibre3">“İşe yarar,” diye onayladı Sparhawk. Kalkanını sol koluna geçirdi ve kılıcını çekti.</p>

    <p class="calibre3">Keskin dönemecin diğer tarafındanki düz kayalıktan hızla gelen atların nal seslerini duydular.’ Tel’in okçusu atından indi ve ok dolu sadağını elinin altında olabileceği yol kenarındaki bodur bir ağaca astı. Sadağından bir ok çekip yayma yerleştirirken, “Bunların tanesi sana çeyrek altına patlayacak, Tel,” dedi sakince. “İyi oklar pahalıdır.”</p>

    <p class="calibre2">“Faturanı Stragen’e götür,” diye önerdi Tel.</p>

    <p class="calibre3">“Stragen çok yavaş öder. Senden tahsil etmeyi ve onunla senin tartışmanı tercih ederim.”</p>

    <p class="calibre2">“Tamam.” Tel’in tonu biraz küskündü.</p>

    <p class="calibre3">Katillerden biri bariz bir heyecan göstermeden, “geliyorlar,” dedi.</p>

    <p class="calibre3">Köşeyi dönen ilk iki haydut onları görmedi bile. Tel’in az konuşan okçusu iddia ettiği kadar iyiydi. İki adam eyerlerinden aşağı düştüler, biri yolun kenarına yuvarlandı, diğeri yarda kayboldu. Atları birkaç metre daha koştular ve Tel’in adamlarının yolu kestiğini gördüklerinde durdular.</p>

    <p class="calibre3">Okçu keskin dönemeçten çıkan diğer ikilinin birini ıskaladı. “Eğildi,” dedi. “Bundan nasıl kaçacak bakalım.” Yayını gerdi, tekrar okunu attı ve oku adamı alnından vurdu. Adam geriye tepe taklak düştü ve yolda debelenmeye başladı.</p>

    <p class="calibre3">Ondan sonra dönemeçten gelen haydutlar bir grup halindeydiler. Okçu ortalarına bir yığın ok gönderdi. “Şimdi gitseniz iyi olur, Tel,” dedi. “Biraz fazla hızlı geliyorlar.”</p>

    <p class="calibre3">Tel zırhlı şövalyelerin kullandığı bir tarzı şüphelice hatırlatan bir şekilde kargısını kolunun altına yerleştirerek, “gidelim!” diye bağırdı. Tel’in adamlarında tuhaf bir şekilde her türden silah vardı ama onları profesyonel bir tavırla tutuyorlardı.</p>

    <p class="calibre3">Faran ellerindeki en güçlü ve en hızlı at olduğundan, Sparhawk yolun aradaki bölümünde onları elli adım kadar geçti. Şaşkın adamların ortasına sağa ve sola omuz hizasından geniş vuruşlar yaparak daldı. Saldırdığı adamların onları koruyacak zırhları yoktu ve bu yüzden Sparhavvk’m kılıcı derin yaralar açmaya başladı. İçle<span style="text-indent: 0px; font-size: 1em; line-height: 1.2;">rinden ikisi onun acımasız vuruşlarını paslı kılıçlarıyla zayıfça engellemeye çalıştılar ama Sparhawk etrafı çevrilmiş olsada hedefini değiştirebilecek eğitimli bir kılıç ustasıydı ve ikisi de kayıp kılıç tutan ellerinin geri kalanını kavrayıp, feryatlar içinde yere düştüler.</span></p>

    <p class="calibre3">Pusudakilerin arkasından kızıl sakallı bir adam geliyordu. Kaçmak için döndü ama Tel ileri atılıp Sparhawk’i geçti, uzun sarı saçları havada uçuyordu, kargısı aşağı indi ve ikisi dönemecin arkasında kayboldular.</p>

    <p class="calibre3">Tel’in adamları Sparhawk’m arkasından gelip, acımasız bir hızla etrafı temizlediler.</p>

    <p class="calibre3">Sparhawk Faran’ı dönemecin arkasına doğru tırısa kaldırdı. Tel, kızıl sakallı adamı kargısıyla eyerinden düşürmüş, adam sırtında kargıyla yolda yatmış debeleniyordu. Tel atından indi ve adamın yanma gitti. “Sonun da işler iyi gitmedi, değil mi, Dorga?” dedi neredeyse arkadaşça bir tonla. “Sana uzun zaman önce yolcuları pusuya düşürmenin riskli bir iş olduğunu söylemiştim.” Sonra kargısını eski reisinin sırtından çekti ve sakince tekmeleyip uçurumdan aşağı attı. Dorga’nm umutsuz çığlığı vadinin içinde yavaşça kayboldu.</p>

    <p class="calibre3">“Tamam,” dedi Sparhawk’a Tel, “sanırım bu her şeyi halleder. Haydi aşağı gidelim. Heid’e hâlâ uzun bir yol var.”</p>

    <p class="calibre3">Tel’in adamları ölü ve yaralı haydutları vadiye atarak cesetlerden kurtuluyorlardı.</p>

    <p class="calibre3">“Artık emniyetteyiz. Birkaçınız burada kaim ve bu adamların atlarını toplayın. İyi para etmeleri lazım. Diğerleri bizimle gelsin. Geliyor musun, Sparhawk?” önden aşağı doğru ilerledi.</p>

    <p class="calibre3">Orta Thalesia’m ıssız dağlarında ilerlerlerken günler hızla geçiyormuş gibi gözüküyordu. Bir yerde Sparhawk, Faran’ı Sephrenia ve Flüt’ün yanında gitmek için dizginledi. “Bana en az beş gündür bu yoldaymışız gibi geliyor,” dedi küçük kıza. “Gerçekte kaç gün?”</p>

    <p class="calibre2">Flüt gülümsedi ve iki parmağını kaldırdı.</p>

    <p class="calibre2">“Gene zamanla oynuyorsUn, değil mi?” diye şikâyet etti.</p>

    <p class="calibre3">“Tabii ki oynayacağım,” dedi Flüt. “Bana söz verdiğin yavru kediyi almadın, bu yüzden bir şeyle oynamam gerekiyordu.”</p>

    <p class="calibre3">Bu durumda Sparhawk teslim oldu. Dünyada güneşin doğuşu ve batışından daha sabit bir şey yoktu ama Flüt istediği zaman bunu değiştirebiliyor gibi gözüküyordu.</p>

    <p class="calibre3">Günler sonra gözüken bir güneş batışında - ki Sparhawk bu duruma yemin etmeyecekti - açık sarı saçlı Tel atını Faran’m yanma çekti. “Şuradaki duman Heid’in bacalarından geliyor,” dedi. “Ben ve adamlarım dönüyoruz. Sanırım hâlâ Heid’de başıma ödül var. Şüphesiz, hepsi yanlış anlaşılmadan ama açıklaması çok uzun sürer - özellikle bir merdivenin üzerinde boynunda ilmekle duruyorsan.”</p>

    <p class="calibre3">“Flüt,” dedi omuzunun üzerinden geriye Sparhawk, “Talen burada yapması gerekeni yaptı mı?”</p>

    <p class="calibre2">“Evet.”</p>

    <p class="calibre3">“Ben de öyle düşünmüştüm. Tel, bana bir iyilik yapıp, bu oğlanı Stragen’e geri götürür müsün? Geri dönerken onu alacağız. Onu sıkıca bağlayın ve ayak bileklerinden atının karnına bir ip geçirip düğümleyin. Arkasından üzerine atlayın ve dikkatli olun, kemerinde bir bıçak var.”</p>

    <p class="calibre2">“Sanırım bunun geçerli bir nedeni var,” dedi Tel.</p>

    <p class="calibre3">Sparhawk başını sallayarak onayladı. “Gittiğimiz yer çok tehlikeli. Oğlanın babası ve ben onu güvende bırakmayı tercih ederiz.”</p>

    <p class="calibre2">“Ya küçük kız?”</p>

    <p class="calibre2">“O kendini koruyabilir - hatta geri kalanımızdan daha da iyi.”</p>

    <p class="calibre3">“Biliyor nuısun, Sparhawk,” dedi kuşkuluca Tel, “küçük bir çocukken hep bir Kilise Şövalye’si olmak isterdim. Şimdi olmadığıma memnunum. Yaptıklarınızdan hiçbir anlam çıkaramıyorum.”</p>

    <p class="calibre3">“Bu dua etmek yüzünden,” dedi Sparhawk. “Adamı biraz anlaşılmaz yapmaya yöneltiyor.”</p>

    <p class="calibre3">“İyi şanslar, Sparhawk,” dedi kısaca Tel. Sonra o ve iki adamı aniden Talen’i atından aşağı çektiler, silahını aldılar ve atının arkasına bağladılar. Talen’in onu yakalayanlarla Sparhawk’a uygun gördüğü isimler çok fazlaydı ve çoğu gurur okşayıcı değildi.</p>

    <p class="calibre3">Sparhawk Flüt’e bakıp Sephrenia’ya, “Gerçekten bütün bu kelimeleri anlamıyor, değil mi? “diye sordu.</p>

    <p class="calibre3">“Burada değilmişirri gibi konuşmayı keser misin?” dedi küçük kız. “Evet, işin doğrusu bu kelimelerin ne manaya geldiğini biliyorum ama Elene küfür etmek için zayıf bir dil. Styricçe daha tatminkâr ama gerçekten küfretmek istiyorsanız Troll dilini deneyin.”</p>

    <p class="calibre2">“Sen Troll dili biliyor musun?” Sparhawk şaşırmıştı.</p>

    <p class="calibre3">“Tabii ki. Herkes bilmiyor mu? Heid’e gitmenin bir anlamı yok. Bütün o çamur, çürüyen kütükler ve küflü çatılarıyla sıkıcı bir yer.</p>

    <p class="calibre2"><span style="font-size: 1em; line-height: 1.2;">Batıdan dolaşırsak, takip etmek istediğimiz vadiyi bulacağız.”</span><br /></p>

    <p class="calibre3">Heid’e uğramadan geçip dik dağlara doğru ilerlediler. Flüt dikkatle etrafı inceledi ve sonunda parmağıyla gösterdi. “İşte,” dedi. “Oradan sola döneceğiz.”</p>

    <p class="calibre3">Vadinin girişinde durdular ve Flüt’ün onları yönlendirdiği yola biraz endişeyle bir göz attılar. Bir yoldan çok bir patikaydı.</p>

    <p class="calibre3">“Çok ümit verici değil ve yıllardır kimse geçmemiş gibi gözüküyor.” dedi Sparhawk.</p>

    <p class="calibre2">“insanlar onu kullanmazlar,” dedi Flüt. “Bir oyun yolu - bir tür”</p>

    <p class="calibre2">“Ne tür bir oyun?”</p>

    <p class="calibre2">“Şuraya bak.” Flüt eliyle gösterdi.</p>

    <p class="calibre3">Gösterdiği bir tarafı düz bir kaya parçasıydı ve üzerine kabaca yontulmuş bir şekil vardı. Şekil çok eski ve iğrenç gözüküyordu.</p>

    <p class="calibre2">“Bu da ne?” diye sordu Sparhawk.</p>

    <p class="calibre2">“Bu bir uyarı,” diye sakince cevapladı Flüt. “Bir Troll resmi.”</p>

    <p class="calibre2">“Bizi Troll ülkesine mi sokuyorsun?” diye telaşla sordu.</p>

    <p class="calibre3">“Sparhawk, Ghwerig bir Troll. Başka nerede yaşadığını düşünüyordun?”</p>

    <p class="calibre2">“Mağarasına gitmenin başka bir yolu yok mu?”</p>

    <p class="calibre3">“Hayır, yok. Karşılaşacağımız bir Troll’ü korkutabilirim, Ogreler de gündüz dışarı çıkmazlar, bu yüzden hiçbir sorun olmayacak.”</p>

    <p class="calibre2">“Ogreler de mi?”</p>

    <p class="calibre3">“Şüphesiz. Her zaman Troll’lerle aynı yerlerde yaşarlar. Herkes bunu bilir.”</p>

    <p class="calibre2">&nbsp;“Ben bilmiyordum.”</p>

    <p class="calibre2">“İyi, şimdi artık biliyorsun. Zaman kaybediyoruz, Sparhawk.”</p>

    <p class="calibre3">“Tek sıra halinde ilerlemeliyiz,” dedi Kurik ve Sephrenia’ya. “Elinizden geldiği kadar bana yakın gitmeye çalışın.” Elinde Aldreas’m mızrağıyla tırısa kalkıp patikadan ilerledi.</p>

    <p class="calibre3">Flüt’ün onları soktuğu vadi dar ve kasvetliydi. Sarp yamaçlar uzun çamlarla öyle kasvetliydi ki neredeyse siyah gözüküyordu. Vadinin kenarları öyle yüksekti ki güneş bu kasvetli yerde nadiren parlıyordu. Bu dar yarığın ortasında bir dağ nehri gürleyip köpüre-rek akıyordu. “Ghasek’e giden yoldan daha da kötü,” diye nehirin gürültüsünü bastırmaya çalışarak, yüksek bir sesle bağırdı Kurik.</p>

    <p class="calibre3">“Ona sessiz olmasını söyle,” dedi Sparhawk’a Flüt. “Troll’lerin çok hassas kulakları vardır.”</p>

    <p class="calibre3">Sparhawk eyerinde geriye döndü ve bir parmağını dudağına dayadı. Kurik başını sallayarak onayladı.</p>

    <p class="calibre3">İki taraftaki dik yamaçlarda uzanan karanlık orman haddinden fazla beyaz kurumuş ağaçlarla kaplıymış gibi gözüküyordu. Sparhawk ileri uzandı ve dudaklarını Flüt’ün kulağına yaklaştırdı. “Bu ağaçları öldüren ne?” diye sordu.</p>

    <p class="calibre3">“Ogreler gece dışarı çıkar ve ağaç kabuklarını kemirir,” dedi. “Sonunda da ağaç ölür.”</p>

    <p class="calibre2">“Ben Ogrelerin et yediğini sanıyordum.”</p>

    <p class="calibre2">“Ogreler her şeyi yerler. Daha hızlı gidebilir misin?”</p>

    <p class="calibre2">“Gidemem. Burası çok kötü bir yol. İlerde iyileşiyor mu?”</p>

    <p class="calibre2">“Vadiden çıktıktan sonra, dağlardaki bir düzlüğe geleceğiz.”</p>

    <p class="calibre2">“Bir plato mu?”</p>

    <p class="calibre3">“Ne istersen öyle de. Orada birkaç tepe var ama etraflarından dolaşabiliriz. Tamamiyle otlarla kaplıdır.”</p>

    <p class="calibre3">“Orada daha hızlı gidebiliriz. Plato, Ghwerig’in mağarasına kadar uzanıyor mu?”</p>

    <p class="calibre3">“Tam değil. Şunu geçtikten sonra kayalardan yukarı çıkmamız gerekecek.”</p>

    <p class="calibre3">“Seni buralara kim çıkardı? Daha önce burada olduğunu söylemiştin.”</p>

    <p class="calibre3">“Tek başıma geldim. Yolu bilen birisi mağaraya nasıl ulaşacağımı bana söyledi.”</p>

    <p class="calibre2">“Niçin oraya gitmek istemiştin?”</p>

    <p class="calibre3">“Orada yapmam gereken bir şey vardı. Gerçekten bu kadar çok konuşman gerekiyor mu? Troll’leri dinliyorum.”</p>

    <p class="calibre2">“Özür dilerim.”</p>

    <p class="calibre2">“Sus Sparhawk.” Flüt parmağını Sparhawk’m dudağına koydu.</p>

    <p class="calibre3">Bir gün sonra platoya ulaştılar. Flüt’ün onlara söylediği gibi etrafındaki ufukta uzanan kar kaplı doruklarla çevrili, uçsuz bucaksız, tatlı eğilimlerle alçalan, otlarla örtülü bir araziydi.</p>

    <p class="calibre2">“Burayı geçmemiz ne kadar sürecek?” diye sordu Sparhawk.</p>

    <p class="calibre3">“Emin değilim,” diye cevapladı Flüt. “Buraya son gelişimde yayaydım. Atlar daha hızlı gidebileceklerdir.”</p>

    <p class="calibre3">“Burada, etrafın Troll ve Ogrelerle çevriliyken yaya mıydm?” diye kuşkuluca sordu.</p>

    <p class="calibre2">“Onların hiçbirini görmedim. Ama beni birkaç gün takip eden&nbsp;<span style="font-size: 1em; line-height: 1.2;">genç bir ayı vardı. Sadece merak ettiğini sanıyorum ama arkamdan gelmesinden sıkıldım ve onu kovaladım.”</span></p>

    <p class="calibre3">Sparhawk ona başka soru sormamaya karar verdi. Cevaplar çok daha rahatsız ediciydi.</p>

    <p class="calibre3">Yüksek otlak bitmez tükenmez gibi gözüküyordu. Saatlerce at binmelerine rağmen gökyüzündeki dağların kesiti değişmedi. Güneş karlı zirvelerini üzerinde battı ve bodur çamlardan küçük bir ağaçlıkta kamplarını kurdular.</p>

    <p class="calibre3">“Burası büyük bir ülke,” dedi etrafına bakarak Kurik. Pelerinini iyice örtündü. “Güneş battıktan sonra da soğuk. Şimdi Thalesiahların çoğunun niçin kürk giydiğini anlıyorum.”</p>

    <p class="calibre2">Atlar dağılmasmlar diye iki bacaklarını bağlayıp ateş yaktılar.</p>

    <p class="calibre3">“Bu çayırda önemli bir tehlike yok,” diye onları temin etti Flüt. Troll ve Ogreler orman içinde kalmayı severler. Ağaçların arkasına saklandıklarında avlanmak onlar için daha kolaydır.”</p>

    <p class="calibre3">Ertesi sabah şafak söktüğünde hava bulutluydu ve insanın içini donduran bir rüzgâr dağların zirvelerinden uzun otları geniş dalgalarla eğerek yayılıyordu. O gün adamakıllı gittiler, akşam olurken önlerinde yükselen zirvelerin eteklerine ulaşmışlardı. “Bu akşam ateş yakamayız,” dedi Flüt. “Ghwerig, izliyor olabilir.”</p>

    <p class="calibre2">“O kadar yakm mıyız?” diye sordu Sparhawk.</p>

    <p class="calibre2">“İlerideki derin vadiyi görüyor musun?”</p>

    <p class="calibre2">“Evet.”</p>

    <p class="calibre2">“Ghwerig’in mağarası onun en tepesinde.”</p>

    <p class="calibre2">“Niçin doğru oraya gitmedik, o zaman?”’</p>

    <p class="calibre3">“Bu iyi bir fikir olmazdı. Gece gizlice bir Troll’e yaklaşamazsm. Yarın harekete geçmek için güneş iyice yükselene kadar bekleyeceğiz. TrollTer genelde gündüzleri uyuklarlar. Doğrusu tamamen uyumazlar ama güneş çıktığında biraz daha az tetikte olurlar.”</p>

    <p class="calibre2">“Onlar hakkında çok şey biliyorsun.”</p>

    <p class="calibre3">“Bir şeyler öğrenmek o kadar da zor değil - eğer soracak doğru kişileri biliyorsan. Sephrenia için çay ve sıcak çorba yap. Yarın onun için çok zor bir gün. Bütün gücüne ihtiyacı olacak.”</p>

    <p class="calibre2">“Ateş olmadan sıcak çorba yapmak biraz zordur.”</p>

    <p class="calibre3">“Oh, Sparhawk, bunu biliyorum. Küçüğüm ama aptal değilim. Çadırın önüne öbek öbek kaya yığ. Geri kalanını ben hallederim.”</p>

    <p class="calibre2">Sparhawk kendi kendine söylenerek onun söylediği gibi yaptı.</p>

    <p class="calibre2"><span style="font-size: 1em; line-height: 1.2;">“Geri çekil’ dedi Flüt. “Seni yakmak istemiyorum.”</span><br /></p>

    <p class="calibre2">“Yakmak mı? Nasıl?”</p>

    <p class="calibre3">Flüt yavaşça şarkı söylemeye başladı ve sonra kısa bir hareket yaptı. Sparhawk kaya yığınından gelen sıcaklığı hissetti.</p>

    <p class="calibre2">“Bu işe yarar bir büyü,” dedi hayrancasma.</p>

    <p class="calibre3">“Yemek yapmaya başla, Sparhawk. Bu kayaları bütün gece boyunca sıcak tutamam.”</p>

    <p class="calibre3">Sparhawk, Sephrenia’mn çaydanlığını ısınmış kayalardan birinin üzerine koyduğunda çok tuhaf diye düşündü. Her nedense geçen son birkaç haftada, nerdeyse Flüt’ü bir çocuk olarak düşünmeyi bırakmıştı. Flüt’ün tonu ve davranışları bir yetişkin gibiydi. Ona bir uşak gibi emirler veriyordu. İşin en şaşırtan tarafı da onun otomatik olarak itaat etmesiydi. Sephrenia haklıydı diye karar verdi. Bu küçük kız büyük ihtimalle bütün Styricum’daki en güçlü büyücülerden biriydi. Aklına rahatsız edici bir soru geldi. Flüt acaba kaç yaşındaydı? Styric büyücüler yaşı kontrol edebilir yada değiştirebilirler miydi? Ne Flüt’ün ne de Sephrenia’mn bu soruya cevap vermeyeceğini bildiğinden kendisini yemek pişirmekle meşgul edip bunu düşünmemeye çalıştı.</p>

    <p class="calibre3">Şafakla beraber uyandılar ama Flüt derin vadiye çıkmaya başlamadan günün iyice ağarmasını beklemelerinde ısrar etti. Kayaların üstündeki nal sesleri mağaranın içinde gizlenen hassas kulaklı Trol-l’ü uyarabileceğinden atları kamp yerinde bırakmalarını tembih etti.</p>

    <p class="calibre3">Derin vadi etrafındaki dik yamaçlarıyla dardı ve koyu gölgelerle doluydu. Dördü kayalık zeminde boştaki taşları yerinden oynatmamak için adımlarını dikkatli atarak yavaşça ilerlediler. Çok nadiren ve fısıltılar halinde konuştular. Sparhawk tarihi mızrağını taşıyordu. Bu her nedense ona doğruymuş gibi gözüktü.</p>

    <p class="calibre3">Tırmanma dikleşti ve artık yukarı çıkmaya devam etmek için kaya kitlelerinin etrafından daire çizmek zorunda kaldılar. Zirveye yaklaşırken, Flüt durmaları için işaret verdi, emekleyerek birkaç metre ileri gitti. Sonra geri geldi. “İçerde,” diye fısıldadı, “ve şimdiden büyü yapmaya başlamış.”</p>

    <p class="calibre2">“Mağaranın ağzı kapalı mı?” diye fısıldadı Sparhawk.</p>

    <p class="calibre3">“Evet. Oraya ulaştığımızda göremeyeceksin. Mağaranın ağzının uçurumun bir parçası gibi gözükmesi için bir yanılsama yaratmış. Yanılsama içinden yürüyüp geçemeyeceğimiz kadar katı. Onu&nbsp;<span style="font-size: 1em; line-height: 1.2; text-indent: 0px;">bozmak için mızrağını kullanman gerekecek.” Bir dakika kadar Sephrenia’ya bir şeyler fısıldadı ve küçük kadın başıyla onayladı. “Tamam o zaman,” dedi derin bir nefes alarak Flüt, “gidelim.”</span></p>

    <p class="calibre3">Son birkaç metreyi tırmandılar, böğürtlen çalıları ve beyaz ölü ağaçlarla tıkanmış kasvetli, sağlıksız görünüşlü bir çöküntüye girdiler. Çöküntünün bir yanında üzerinde hiçbir giriş gözükmeyen dik bir uçurum vardı.</p>

    <p class="calibre2">“İşte orası,” diye fısıldadı Flüt.</p>

    <p class="calibre3">“Burasının doğru yer olduğundan emin misin?” diye mırıldandı Kurik. “Saf kaya gibi gözüküyor.”</p>

    <p class="calibre3">“Burası,” dedi Flüt. “Ghwerig girişi gizliyor.” Uçuruma giden patikadan ilerledi. Küçük ellerinden birisini kayanın üzerine koyup, “İşte tam burada,” dedi yavaşça. “Yapacağımız şu. Sephrenia ve ben bir büyü yapacağız. Onu serbest bıraktığımızda, büyü senin içine akacak, Sparhawk. Bir an için kendini çok garip hissedecek ve ardından gücün içinde artmaya başladığını fark edeceksin. Tam zamanı geldiğinde ne yapacağını sana söyleyeceğim.” Çok yavaş şarkı söylemeye başladı, Sephrenia’da fısıltıyla Styricçe konuştu. Sonra uyum içinde ikisi de Sparhawk’a işaret ettiler.</p>

    <p class="calibre3">Sparhawk’m gözleri birden bulanıklaştı, neredeyse yere yığılıyordu. Kendini çok güçsüz hissetti, sol elinde tuttuğu mızrağı neredeyse taşıyamayacağı kadar ağır hissetti. Sonra, aynı çabuklukla, mızrağın hiçbir ağırlığı yokmuş gibi gözüktü. Büyünün gücüyle omuzlarının genişlediğini hissetti.</p>

    <p class="calibre2">“Şimdi,” dedi Flüt. “Mızrağını uçurumun yüzüne çevir.”</p>

    <p class="calibre2">Ona söylediği gibi kolunu kaldırdı.</p>

    <p class="calibre2">“Mızrak dokunana kadar duvara doğru ilerle.”</p>

    <p class="calibre2">İki adım attı ve mızrağın ucunun sert kayaya değdiğini hissetti.</p>

    <p class="calibre2">“Gücü serbest bırak - mızrağın içinden.”</p>

    <p class="calibre3">İçinde biriken gücü toplayarak konsantre oldu. Sol elindeki yüzük hızlı hızlı atıyor gibiydi. Sonra gücü mızrağın gövdesinden geniş ucuna gönderdi.</p>

    <p class="calibre3">Önündeki duvar dalgalandı; sonra çarpık biçimli bir giriş bırakarak kayboldu.</p>

    <p class="calibre3">“Ve işte,” dedi sevinç dolu bir fısıldamayla Flüt, “Ghwerig’in mağarası. Haydi şimdi gidip onu bulalım.”</p>
  </div>
</body>
</html>
