<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Ellenium 2.Cilt-Yakut Şovalye</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <div class="calibre1">
    <h2 class="calibre2"><span style="font-size: 1em; line-height: 1.2;"><b>Yirminci Bölüm</b></span><br /></h2>

    <p class="calibre3">ARAYICI’NIN KABUĞUNU yoldan çekip Ghvverig’i beklemek için ağaçların arasına geri döndüler. “Şu anda nerede?” diye Flüt’e sordu Sparhawk.</p>

    <p class="calibre3">“Gölün kuzey ucundan çok uzakta değil,” diye cevapladı. “Şu anda hareket etmiyor. Tahminime göre sis kalktı ve sertler tarlalara gittiler. Etrafta çok fazla insan olmalı ki saklanması gerekiyor.”</p>

    <p class="calibre2">“Buraya gün battıktan sonra gelecek demektir, değil mi?”</p>

    <p class="calibre2">“Bu mümkün, evet.”</p>

    <p class="calibre2">“Bir Troll ile karanlıkta karşılaşmak bana çok çekici gelmedi.”</p>

    <p class="calibre2">“Işık yapabilirim, Sparhawk - amacımıza yetecek kadar.”</p>

    <p class="calibre3">“Bunu takdir ederim.” Sparhawk kaşlarını çattı. “Eğer bunu Arayıcı’ya yapabiliyorsan niçin bu kadar bekledin?”</p>

    <p class="calibre3">“Zaman yoktu. Hep aniden karşımıza çıktı. Bu büyü için hazırlanmak biraz zaman alır. Bu kadar çok konuşman gerekiyor mu, Sparhawk? Bhelliom üzerine konsantre olmak istiyorum.”</p>

    <p class="calibre3">“Özür dilerim. Gidip Ulath ile konuşacağım. Bir Troll’e nasıl saldırılacağı konusunu çözmem gerekiyor.”</p>

    <p class="calibre3">Koca Genidian’ı bir ağacın altında uyuklarken buldu. Mavi gözlerinden biri açılan Ulath, “Neler oluyor?” diye sordu.</p>

    <p class="calibre3">“Flüt şu anda Ghwerig’in saklandığını söylüyor. Herhalde hareket etmiyor. Büyük ihtimalle buradan bu akşam geçecek.”</p>

    <p class="calibre3">Ulath başıyla onayladı. “Troll’ler karanlıkta dolaşmayı sever,” dedi. “Onların avlanma zamanıdır.”</p>

    <p class="calibre2">“Onunla başa çıkmanın en iyi yolu ne?”</p>

    <p class="calibre3">“Mızraklar işs yarayabilir - eğer hepimiz aynı anda saldırırsak. içimizden biri şanslı vuruşu yapabilir.”</p>

    <p class="calibre2">“Bu şansa güvenmek için biraz fazla ciddi bir iş.”</p>

    <div class="mbppagebreak" id="calibre_pb_4"></div>
  </div>

  <div class="calibre1">
    <p class="calibre2"><span style="font-size: 1em; line-height: 1.2;">“Denemeye değer - en azından başlangıç için. Her durumda&nbsp;</span><span style="font-size: 1em; line-height: 1.2;">kılıç ve baltalarımıza başvurmamız gerekecek. Ama çok dikkatli olmamız gerek. Bir Troll’ün kollarına dikkat etmen gerekir. Çok uzundurlar ve Troll’ler gözüktüklerinden çok daha çeviktirler.”</span><br /></p>

    <p class="calibre2">“Onlar hakkında çok şey biliyorsun? Bir Troll’le çarpıştın mı?”</p>

    <p class="calibre3">“Evet, birkaç kez. Bu alışkanlık haline getirmek istemeyeceğin bir şey. Berit’in yayı hâlâ yanında mı?”</p>

    <p class="calibre2">“Sanırım.”</p>

    <p class="calibre3">“İyi. Bu genelde bir Troll ile uğraşmaya başlamanın en iyi yoludur - birkaç okla onu yavaşlatır ve işini bitirmek için saldırırsın.”</p>

    <p class="calibre2">“Silahı olacak mı?”</p>

    <p class="calibre3">“Belki bir tahta lobut. Troll’ler demir ya da çelik işçiliğinde pek becerikli değiller.”</p>

    <p class="calibre2">“Dillerini nasıl öğrendin?”</p>

    <p class="calibre3">“Heid’deki genel toplantı binamızda bir yavru Troll’ümüz vardı. Daha bir yavruyken bulundu ama Troll’ler dilerini konuşur durumda doğarlar.,Sevecen küçük bir kerataydı - en azından önceleri. Ama daha sonra huysuzlaştı. Lisanı ondan öğrendim.”</p>

    <p class="calibre2">“Huysuzlaştı dedin?”</p>

    <p class="calibre3">“Onun hatası değildi, Sparhawk. Troll büyüyünce arzuları artmaya başlar, bir dişi avlamaya vaktimiz olmadı. Ve iştahı kontrolden çıkmaya başladı. Her hafta bir çift öküz ve bir at yiyordu.”</p>

    <p class="calibre2">“Sonunda ne oldu?”</p>

    <p class="calibre3">“Biraderlerimizden biri onu beslemeye gittiğinde ona saldırdı. Biraderlerimiz bunu kaldıramazdı, onu öldürmeye karar verdik. Bu işi beş kişi hallettik, çoğumuzun bir hafta yatakta kalması gerekti.”</p>

    <p class="calibre2">“Ulath,” dedi kuşkuyla Sparhawk, “beni işletiyor musun?”</p>

    <p class="calibre3">“Öyle bir şey yapar mıyım? Troll’ler gerçekten o kadar kötü değildir - tabii ki etrafında bir sürü silahlı adam olduğu müddetçe. Karnına isabet eden bir ok onu ihtiyatlı olmak zorunda bıraktırır. Asıl dikkat etmen gereken Ogreler. İhtiyatlı olmayı düşünecek kadar beyinreri yoktur.” Çenesini kaşıdı. “Bir zamanlar Heid’deki biraderlerimizden birine mantıksız bir tutku gösteren dişi bir Ogre vardı,” dedi. “Çok kötü görünüşlü değildi - bir dişi Ogre olarak. Boynuzlarım parlak, kürkünü de oldukça temiz tutardı. Hatta sivri dişlerini cilalardı. Biliyorsun bunu yapmak için granit çiğnerler. Söylediğim gibi, bu Heid’deki şövalyeye çılgınca âşıktı. Ormanlarda gizlice dolaşır ve onun için şarkılar söylerdi, bu duyabileceğin en&nbsp;<span style="font-size: 1em; line-height: 1.2;">korkunç sesti. Yüz adımdan bir çam ağacının bütün iğnelerini vızıldatırdı. Şövalye daha fazla dayanamadı ve bir manastıra kapandı. Ogre de bundan hemen sonra yavaşça sağlığını yitirip, eriyip bitti.”</span></p>

    <div class="mbppagebreak" id="calibre_pb_5"></div>
  </div>

  <div class="calibre1">
    <p class="calibre2"><span style="font-size: 1em; line-height: 1.2;">“Ulath, şimdi beni işlettiğini biliyorum.”</span></p>

    <p class="calibre2">“Niçin, Sparhawk,” diye tatlıca itiraz etti Ulath.</p>

    <p class="calibre2">“Ghwerig’i haklamanın en iyi yolu onu oklarla doldurmak mı?”</p>

    <p class="calibre3">“Başlangıç için. Ama yakınma gitmemiz gerekecek. Troll’lerin sert derileri ve kalın kürkleri vardır. Oklar çok derine girmez ve bunu karanlıkta yapmak çok güç olacak.”</p>

    <p class="calibre2">“Flüt bizim için yeteri kadar ışık yapabileceğim söylüyor.”</p>

    <p class="calibre2">“Bir Styric için bile çok tuhaf birisi, deği mi?”</p>

    <p class="calibre2">“Öyle, dostum.”</p>

    <p class="calibre2">“Gerçekte kaç yaşında dersin?”</p>

    <p class="calibre3">“Hiçbir fikrim yok. Sephrenia bir ip ucu bile vermez. Gözüktüğünden çok daha yaşlı ve hiçbirimizin tahmin edemeyeceği kadar bilge olduğunu biliyorum.”</p>

    <p class="calibre3">“Arayıcı’dan kurtulmayı sağlama yöntemini gördüm ve söylediği gibi hareket etmenin zararımıza olacağını düşünmüyorum.”</p>

    <p class="calibre2">“Buna ben de katılıyorum,” dedi Sparhawk.</p>

    <p class="calibre2">“Sparhawk,” dedi sertçe küçük kız, “buraya gel.”</p>

    <p class="calibre3">“Sadece çok emredici olmamasını diliyorum,” diye mırıldanan Sparhawk, çağrıya cevap vermek için döndü.</p>

    <p class="calibre2">“Ghwerig anlamadığım bir şey yapıyor,” dedi.</p>

    <p class="calibre2">“Ne yapıyor?”</p>

    <p class="calibre2">“Göle doğru hareket ediyor.”</p>

    <p class="calibre3">“Bir tekne bulmuş olmalı,” dedi Sparhawk. “Ulath onun yüze-meyeceğini söyledi. Ne tarafa gidiyor.”</p>

    <p class="calibre3">Flüt konsantre olmak için gözlerini kapadı. “Kuzeybatıya. Ven-ne şehrini geçip gölün batı sahiline çıkacak. Yolunu kesmek istiyorsak oraya gitmemiz gerekiyor.”</p>

    <p class="calibre2">“Ben diğerlerine haber vereyim. Ne kadar hızlı ilerliyor?”</p>

    <p class="calibre2">“Şu anda çok yavaş. Kürek çekmeyi bildiğini sanmıyorum.”</p>

    <p class="calibre2">“Bu oraya ondan önce gitmemiz için biraz zaman verebilir.”</p>

    <p class="calibre3">Küçük kamplarını topladılar, alacakaranlık batı Pelosia üzerine çökerken Venne Gölü’nün batı kıyısına doğru at bindiler.</p>

    <p class="calibre3">“Bhelliom’dan hissettiklerinle karaya çıkacağı yeri yaklaşık olarak belirleyebilecek misin?” diye sordu Sparhawk, Sephrenia’nın&nbsp;<span style="font-size: 1em; line-height: 1.2; text-indent: 0px;">kollarına giden Flüt’e.</span></p>

    <p class="calibre3">“Yaklaşık yarım mil içinde,” diye cevapladı. “Kıyıya yaklaştıkça daha belirginleşiyor. Akıntı ve rüzgâr gibi şeyler var, anlarsın.”</p>

    <p class="calibre2">“Hâlâ yavaş mı ilerliyor?”</p>

    <p class="calibre3">“Daha da yavaş. Ghvverig’in omuz ve kalçalarıyla ilgili bazı sorunları var. Bunlar kürek çekmeyi onun için çok zorlaştırıyorlar.”</p>

    <p class="calibre3">“Gölün batı kıyısına ne zaman ulaşacağı hakkında bir tahmin yürütebilir misin?”</p>

    <p class="calibre3">“Şu andaki durumuna göre, yarın gün ağarmadan olmaz. Şu anda balık avlıyor. Yemek yemeğe ihtiyacı var.”</p>

    <p class="calibre2">“Elleriyle mi?”</p>

    <p class="calibre3">“Troll’ler ellerini çok hızlı kullanırlar. Gölün yüzü onu şaşırtıyor. Çoğu zaman hangi yöne gittiğinden emin değil. Troll’lerin yön duygusu çok zayıftır - kuzey hariç. Toprağın üzerinde kutup-‘ ların çekimini hissedebilirler. Ama suda, neredeyse acizdirler.”</p>

    <p class="calibre2">“O zaman onu yakaladık.”</p>

    <p class="calibre3">“Savaşı kazanmadan zaferi kutlama, Sparhawk,” dedi iğneleyici bir biçimde.</p>

    <p class="calibre2">“Sen çok huysuz küçük bir kızsın, Flüt. Bunu biliyor musun?”</p>

    <p class="calibre3">“Ama beni seviyorsun, değil mi?” dedi, insanın elini kolunu bağlayan bir masumlukla.</p>

    <p class="calibre3">“Ne yapabilirsinki?” dedi Sparhawk Sephrenia’ya. “İnanılmaz biri.”</p>

    <p class="calibre3">“Sorusuna cevap ver, Sparhawk,” diye öğretmeni önerdi. “Bu senin fark edemeyeceğin kadar önemli.”</p>

    <p class="calibre3">“Evet, Tanrım ne olur bana yardım et,” dedi Flüt’e, “seviyorum. Pataklamak istediğim zamanlar oluyor ama seni seviyorum.”</p>

    <p class="calibre3">“Önemli olan da bu.” Flüt iç çekti. Sonra Sephrenia’nm^öruyu-cu cüppesine sokuldu ve hemen uyudu.</p>

    <p class="calibre3">Gölün üzerine yayılan karanlığa dikkatle bakarak Venne Gölü’nün uzun batı sahili boyunca devriye gezdiler. Flüt, uzun gece boyunca kademeli olarak, onları birbirlerine yaklaştırıp dolaştıkları bölgeyi daralttı.</p>

    <p class="calibre2">“Nasıl anlıyorsun?” diye sordu Kalten.</p>

    <p class="calibre2">“Anlar mı?” diye Sephrenia’ya sordu Flüt.</p>

    <p class="calibre3">“Kalten’ mi? Büyük ihtimalle anlamaz ama istersen açıklamaya çalış.” Sephrenia gülümsedi. “Hepimizin hayatta zaman zaman&nbsp;<span style="font-size: 1em; line-height: 1.2; text-indent: 0px;">düş kırıklıklarına ihtiyacı olur.”</span></p>

    <p class="calibre3">“Bhelliom sana doğru gelmeyip, diyagonal şekilde ilerlediğinde farklı hissedersin,” diye denedi Flüt.</p>

    <p class="calibre2">“Ya,” dedi kuşkuyla Kalten, “bu anlamlı sanırım.”</p>

    <p class="calibre3">“Gördün mü,” dedi Sephrenia’ya zafer dolu bir biçimde Flüt, “onun anlayacağını biliyordum.”</p>

    <p class="calibre2">“Sadece bir soru,” diye ekledi Kalten. “Diyagonal ne demek?”</p>

    <p class="calibre3">Yüzünü Sephrenia’ya hayal kırıklığı ifadesiyle yaslayan Flüt, “Hayır olamaz,” dedi.</p>

    <p class="calibre2">“Evet, ne demek?” diye arkadaşlarından yardım istedi Kalten.</p>

    <p class="calibre3">“Biraz güneye dönelim Kalten ve göle göz kulak olalım,” dedi Tynian. “Giderken sana açıklayacağım.”</p>

    <p class="calibre3">Sephrenia yüzünde hafif bir gülümseme olan Ulath’a, “Sen!” dedi. “Bir kelime bile yok.”</p>

    <p class="calibre2">“Ben bir şey söylemedim ki.”</p>

    <p class="calibre3">Sparhawk Faran’ı döndürüp karanlık sulara bakarak yavaşça kuzeye doğru sürdü.</p>

    <p class="calibre3">Ay o gece geç yükseldi ve gölün yüzeyi boyunca uzun, parıldayan bir yol oluşturdu. Sparhawk artık biraz rahatlamıştı. Karanlıkta bir Troll aramak çok gergin bir işti. Şimdi çok daha kolaylaşmış gibi gözüküyordu. Tek yapması gereken Ghwerig’in göl kıyısına ulaşmasını beklemekti. Bhelliom’u aramaya başladıklarından beri atlattıkları bütün güçlükler ve engellerden sonra ayağına getirilmesi için oturup beklemek fikri Sparhawk’i biraz gerginleştirdi. Bir şeyin ters gideceği konusunda içinde uğursuz bir şüphe vardı. Eğer Lamorkand ve Pelosia’daki bütün olanlar bir şeyin işaretiyse, bir şey ters gitmek zorundaydı. Cimmura’daki genel toplantı binasından ayrıldıkları andan itibaren bir sürü felaket atlatmışlardı ve Sparhawk bu durumun daha farklı olacağını ummak için bir neden görmedi.</p>

    <p class="calibre3">Güneş bir kere daha rengi solmuş gökyüzünde yükseldi, bakı-rımsı bir küre gölün kahverengi lekeli suları üzerinde asılı duruyordu. Sparhawk atını, nöbet bekledikleri ağaçlığın içinde Sephrenia ve çocukların beklediği yere bitkince sürdü. “Şu anda ne kadar uzakta?” diye Flüt’e sordu.</p>

    <p class="calibre2">“Yaklaşık bir mil kadar uzakta,” dedi kız. “Tekrar durdu.”</p>

    <p class="calibre3">“Niye duruyor?” Sparhawk, Troll’ün gölü geçişindeki bu düzenli duraklamalarından giderek artan bir şekilde rahatsız oluyordu.</p>

    <p class="calibre2"><span style="font-size: 1em; line-height: 1.2;">“Bir tahmin duymak ister misin?” diye sordu Talen.</span><br /></p>

    <p class="calibre2">“Devam et.”</p>

    <p class="calibre3">“Bir tekne çalmıştım çünkü Cimmura Nehri’ni geçmem geeki-yordu. Tekne delikti. Her beş dakikada bir durup su boşaltmam gerekiyordu. Ghwerig her yarım saatte bir duruyor. Belki teknesi benimki kadar delik değildir.”</p>

    <p class="calibre3">Sparhawk bir an çocuğa bakakaldı, sonra gülmeye başladı. “Teşekkürler, Talen,” dedi, kendini daha iyi hissediyordu.</p>

    <p class="calibre3">“Para istemez,” diye yüzsüzce.cevapladı çocuk. “Görüyorsun, Sparhawk, en basit cevap genelde doğru olandır.”</p>

    <p class="calibre3">“Su alan bir teknede bir Troll’üm var ve onu suyun tamamını boşaltana kadar burada beklemem gerekiyor.”</p>

    <p class="calibre2">“Bu oldukça iyi bir özet, evet.”</p>

    <p class="calibre3">Tynian atını hafif bir dörtnalla sürerek geldi. “Sparhawk,” dedi yavaşça, “batıdan gelen atlılar var.”</p>

    <p class="calibre2">“Kaç kişi?”</p>

    <p class="calibre2">“Sayılamayacak kadar çok.”</p>

    <p class="calibre3">“Gidip bir bakalım.” İkisi beraber Kalten, Ulath ve Bevie/in atlarında oturup, batıya baktıkları yere döndüler. “Onları izleyip duruyorum, Sparhawk,” dedi Ulath. “Sanırım Thalesialılar.”</p>

    <p class="calibre2">“Thalesialılar burada ne yapıyorlar?”</p>

    <p class="calibre3">“Venne’deki hancının söylediklerini hatırladın mı?” dedi Kalten, “Arcium’daki savaş hakkında olanı? Batı krallıklarının seferberlik ilan ettiklerini söylememiş miydi?”</p>

    <p class="calibre3">“Bunu unutmuştum?” diye kabul etti Sparhawk. “İyi, bu bizi ilgilendirmez - en azından şimdilik.”</p>

    <p class="calibre3">Kurik ve Berit geldiler. “Sanırım onu gördük, Sparhawk,” diye rapor verdi Kurik. “En azından Berit gördü.”</p>

    <p class="calibre2">Sparhawk çabucak çömeze baktı.</p>

    <p class="calibre3">”Ağaca tırmandım, Sor Sparhawk,” dedi Berit. “Kıyıdan biraz açıkta küçük bir tekne vardı. Ayrıntıları çıkaramadım ama sadece sürükleniyor ve etrafta sular sıçrayıp duruyormuş gibi gözüküyor.”</p>

    <p class="calibre2">Sparhawk acı acı güldü. “Sanırım Talen haklıydı,” dedi.</p>

    <p class="calibre2">“Pek anlayamıyorum, Sör Sparhawk.”</p>

    <p class="calibre3">“Ghwerig’in delik bir tekne çaldığını ve sık sık durup su boşaltması gerektiğini söyledi.”</p>

    <p class="calibre2">“Yani Ghwerig tekneden su atarken biz bütün gece bekledik mi&nbsp;<span style="font-size: 1em; line-height: 1.2;">demek istiyorsun?” diye sordu Kalten.</span></p>

    <p class="calibre2">“Öyle gözüküyor,” dedi Sparhawk.</p>

    <p class="calibre2">“Yaklaşıyorlar, Sparhawk,” dedi Tynian batıyı göstererek.</p>

    <p class="calibre2">“Ve kesinlikle Thalesialılar,” diye ekledi Ulath.</p>

    <p class="calibre3">Sparhawk küfretti ve ağaçların kenarına gitti. Yaklaşan adamlar kol düzenindeydiler; kolun başında pembe pelerinli ve örme zırhlı iri bir adam at biniyordu. Sparhawk onu tanıdı. Bu Thalesia Kralı Vargun’du ve adamakıllı sarhoş gözüküyordu. Yanında aşırı süslü ama zarif bir zırh içinde soluk, narin bir adam geliyordu.</p>

    <p class="calibre3">“Wargun’un yanındaki Pelosia Kralı Soros,” dedi sessizce Tynian. “Bir tehlike oluşturacağını sanmam. Zamanının çoğunu dua ederek ve oruç tutarak geçirir.”</p>

    <p class="calibre3">“Ama bir sorunumuz var, Sparhawk,” dedi ciddice Ulath. “Ghwerig kısa zamanda kıyıda olacak ve Thalesia kraliyet tacı onda. Wargun onu geri almak için ruhunu verir. Bunu söylemekten nefret ediyorum ama Ghwerig göl kıyısına ulaşmadan onu buradan uzaklaştırmamız lazım.”</p>

    <p class="calibre3">Sparhawk hayal kırıklığıyla küfretmeye başladı. Önceki geceki kuşkuları tamamen doğru çıkmıştı.</p>

    <p class="calibre3">“Her şey yoluna girecek, Sparhawk,” dedi Bevier. “Flüt, Bhelliom’u izleyebilir. Kral Wargun’u biraz uzağa çekecek ve sonra izin alıp ondan ayrılacağız. Sonra geri gelir ve Troll’ü kovalarız.”</p>

    <p class="calibre3">“Fazla seçeneğimiz yok gibi,” diye kabul etti Sparhawk. “Gidip Sephrenia ile çocukları alıp Wargun’u buradan uzaklaştıralım.”</p>

    <p class="calibre3">Çabucak atlarına bindiler, Sephrenia, Talen ve Flüt’ün beklediği yere geri döndüler. “Buradan ayrılmalıyız,’ dedi Sparhawk. “Yaklaşan Thalesialılar var ve Kral Wargun onlarla beraber. Ulath, eğer Wargun niçin burada olduğumuzu anlarsa elimize geçer geçmez tacı bizden almaya çalışacaktır diyor. Haydi gidelim.”</p>

    <p class="calibre3">Gölün kıyısındaki ağaçlıktan dörtnala ayrılıp kuzeye yollandılar. Bekledikleri gibi Thalesia askerlerinin bir kolu kovalamak için harekete geçti. “En azından birkaç mile ihtiyacımız var,” diye diğerlerine seslendi Sparhawk. “Ghwerig’e kaçması için fırsat tanımalıyız.”</p>

    <p class="calibre3">Kuzeydoğuya Venne şehrine doğru ilerleyen yola ulaştılar ve oldukça fiyakalı bir biçimde kovalayan Thalesianlara dönüp bakmadan dörtnala devam ettiler.</p>

    <div class="mbppagebreak" id="calibre_pb_6"></div>
  </div>

  <div class="calibre1">
    <p class="calibre2"><span style="font-size: 1em; line-height: 1.2;">Belli etmeden omzunun üzerinden geriye bakan Talen, Spar</span><span style="font-size: 1em; line-height: 1.2;">hawk’a “Hızla geliyorlar,” diye seslendi.</span><br /></p>

    <p class="calibre3">“Onları Ghwerig’den biraz daha uzaklaştırmak istiyorum,” dedi Sparhawk, “ama sanırım bu gidebileceğimiz en uzak nokta.”</p>

    <p class="calibre3">“Ghwerig bir Troll, Sparhawk,” dedi Ulath. “Nasıl saklanılacağını bilir.”</p>

    <p class="calibre3">“Tamam,” dedi Sparhawk. Omzundan arkaya bakarak bir çalım attı ve elini kaldırıp durma işareti verdi. Atlarını dizginlediler ve yaklaşan Thalesialılan karşılamak için atlarını döndürdüler.</p>

    <p class="calibre3">Thalesialılar da durdu ve içlerinden biri ileri çıktı. “Thalesia Kralı Wargun sizinle konuşacak, Aziz Şövalyeler,” dedi saygılıca. “Kendisi birazdan bize katılacak.”</p>

    <p class="calibre2">“Çok iyi” dedi kısaca Sparhawk.</p>

    <p class="calibre3">“Wargun sarhoş,” diye arkadaşına mırıldandı Ulath. “Diplomatik olmaya çalış, Sparhawk.”</p>

    <p class="calibre3">Kral Wargun ve Kral Soros yetişip atlarını dizginlediler. Eyerinde sallanan Wargun, “Ho-ho, Soros!” diye bağıra bağıra söylendi. “Kilise Şövalyeleri’nden bir sürüyü tuzağa düşürmüşüz gibi gözüküyor.” Gözlerini kırpıştırdı ve şövalyelere dikkatle baktı. “Bunu tanıyorum,” dedi. “Ulath, burada Pelosia’da ne yapıyorsun?”</p>

    <p class="calibre2">“Kilise meselesi, Majesteleri,” diye yumuşakça cevapladı.</p>

    <p class="calibre3">“Ve şu kırık burunlu Pandion, Sparhawk,” diye Kral Soros’a söyledi Wargun. “Niçin bu kadar hızlı kaçıyordunuz, Sparhawk?”</p>

    <p class="calibre2">“Görevimizin aciliyeti var, Majesteleri,” dedi Sparhawk.</p>

    <p class="calibre2">“Peki bu ne göreviymiş?”</p>

    <p class="calibre3">“Bunu söylemeye iznimiz yok, Majesteleri. Biliyorsunuz, <span class="italic">her zamanki Kilise yöntemi.”</span></p>

    <p class="calibre3">“O zaman politika,” diye homurdandı Wargun. “Keşke Kilise burnunu politikaya sokmasaydı.”</p>

    <p class="calibre3">“Bizimle beraber bir süre at binecek misiniz, Majesteleri?” diye nazikçe sordu Bevier.</p>

    <p class="calibre3">“Hayır, sanırım tam tersi olacak, Aziz Şövalye.” Wargun hepsine baktı. “Arcium’da ne olduğunu biliyor musunuz?”</p>

    <p class="calibre3">“Birkaç söylenti duyduk, Majesteleri,” dedi Tynian, “ama dikkate değer bir şey yoktu.”</p>

    <p class="calibre3">“Tamam,” dedi Wargun. “Size sağlam bir haber vereceğim. Rendorlar Arcium’u işgal ettiler.”</p>

    <p class="calibre2">“Bu imkânsız!” diye bağırdı Sparhawk.</p>

    <p class="calibre3">“Git Coombe’de yaşayan insanlara bunun imkânsızlığını anlat. Rendorlar kenti yağmaladılar ve yaktılar. Şimdi kuzeye, Lari-um’daki başkente ilerliyorlar. Kral Dregos ortak savunma antlaşmalarını yürürlüğe koydu. Soros ve ben elimize geçen vücudu düzgün her adamı topluyoruz. Güneye gideceğiz, Rendor hastalığını bir kerede kökünden kazıyacağız.”</p>

    <p class="calibre3">“Keşke size katılabilseydik, Majesteleri, ama başka bir sorumluluğumuz var. Belki işimizi bitirdiğimizde size katılabiliriz.”</p>

    <p class="calibre2">“Şimdiden katıldınız, Sparhawk,” dedi açık açık Wargun.</p>

    <p class="calibre3">“Benim daha acil bir sorumluluğum var, Majesteleri,” diye tekrar etti Sparhawk.</p>

    <p class="calibre3">“Kilise ölümsüzdür Sparhawk ve çok sabırlıdır. Diğer sorumluluğunuzun beklemesi gerekiyor.”</p>

    <p class="calibre3">İşte bu yetti. Sinirleri uzun zamandır gergin olan Sparhawk, Thalesia hükümdarının gözlerinin içine baktı. Öfkesi küfür ve bağ-rışmalardan yok olan diğer insanların tersine Sparhawk buz gibi sakinleşti. “Biz Kilise Şövalyeleri’yiz, Majesteleri,” diye tonsuz düz bir sesle konuştu. “Dünyevi krallara bağlı değiliz. Bizim sorumluluğumuz Tanrı’ya ve Kilise Anamız’adır. Biz onun emirlerine itaat edeceğiz, sizinkilere değil.”</p>

    <p class="calibre2">“Arkamda bin kargılı adam var,” diye tehdit savurdu Wargun.</p>

    <p class="calibre3">“Peki kaç tanesini kaybetmeye niyetlisiniz?” diye ölümcül sakinlikteki bir sesle sordu Sparhawk. Eyerinin üzerinde doğruldu ve yavaşça siperliğini indirdi. Sağ eldivenini çıkararak, “İyisi mi biz zaman kazanalım Thalesialı Wargun,” dedi. “Senin davranışını uygunsuz, hatta din karşıtı buldum ve bu beni rahatsız ediyor.” Rahat bir hareketle eldivenini Thalesia kralının önüne fırlattı.</p>

    <p class="calibre3">“Diplomasiden anladığı bu mu?” diye kaygıyla Kal ten’e mırıldandı Ulath.</p>

    <p class="calibre3">Kalten kılıcını kınından çıkararak, “Bu ulaşabildiği en yakın mesafe,” dedi. “Sen de durma, baltanı çek Ulath. Bu ilginç bir sabah olacağa benziyor. Sephrenia, çocukları arkaya al.”</p>

    <p class="calibre3">“Sen deli misin, Kalten?” diye patladı Ulath. “Baltamı kendi kralıma mı çekmemi istiyorsun?”</p>

    <p class="calibre3">“Tabii ki hayır,” diye sırıttı Kalten, “sadece onun cenaze kortejine. Eğer Wargun Sparhawk’a karşı gelirse, ilk geçişten sonra cennette kevser şarabı içiyor olacak.”</p>

    <p class="calibre2"><span style="font-size: 1em; line-height: 1.2;">“O zaman Sparhawk’la çarpışmam gerekecek,” dedi Ulath.</span><br /></p>

    <p class="calibre3">“Bunu sana kalmış, dostum,” dedi Kalten, “ama tavsiye etmem. Sparhavvk’ı geçsen bile hâlâ benimle karşılaşman gerekecek ve ben çok hile yaparım.”</p>

    <p class="calibre3">“Buna izin vermeyeceğim!” diye gürledi kalın bir ses. Etrafı çeviren Thalesialıların arasından atını omuzlayarak geçen adam dev gibiydi, hatta Ulath’dan bile daha iriydi. Örme zırh ile Ogre boynuzlu bir miğfer giyiyor, kocaman bir balta taşıyordu. Boynundaki geniş siyah kurdele onun bir din adamı olduğunu gösteriyordu. “Eldiveninizi alın Sör Sparhawk ve düello davetinizi geri çekin. Bu anamızın, Kilise’nin emridir!”</p>

    <p class="calibre2">“Bu da kim?” diye Ulath’a sordu Kalten.</p>

    <p class="calibre2">“Bergsten, Emsat Başpiskopos’u,” diye cevapladı Ulath.</p>

    <p class="calibre2">“Bir başpiskopos mu? Böyle giyinen?”</p>

    <p class="calibre2">“Bergsten sizin sıradan din adamlarınızdan değildir.”</p>

    <p class="calibre2">“Ekselansları,” diye kem küm etti Kral Wargun. “Ben - “</p>

    <p class="calibre3">“Kılıcını yerine sok, Wargun,” diye gürler gibi bağırdı Bergsten, “yoksa benimle teke tek karşılaşacaksınız?”</p>

    <p class="calibre3">Wargun neredeyse sohbet edercesine Sparhawk’a, “Ben karşılaşmam,” dedi. “Ya sen?”</p>

    <p class="calibre3">Sparhawk Emsat Başpiskopos’una kıymet biçercesine baktı. “Yapabilseydim de yapamam. Nasıl oldu da bu kadar büyüdü?”</p>

    <p class="calibre3">“O tek çocuktu,” dedi Wargun. “Her akşam yemek için dokuz kardeşiyle kavga etmesi gerekmiyordu. “Bu ateşkes anlaşması konusunda ne düşünüyorsun, Sparhawk?”</p>

    <p class="calibre3">“Bu bana akıllı bir neden gibi gözüküyor, Majesteleri. Ama bizim yapmamız gereken gerçekten çok önemli bir şey var.”</p>

    <p class="calibre2">“Onu daha sonra konuşacağız - Bergsten dua ederken.”</p>

    <p class="calibre3">“Bu Kilise’nin emri!” diye gürledi Emsat Başpiskopos’u. “Bu kutsal görevde Kilise Şövalyeleri bize katılacaklar. Eshandist sapkınlık Tanrı’ya bir saldırıdır. O, Arcium’un kayalık ovalarında ölecektir. Tanrı’nm bize verdiği kuvvetle çocuklarım, başlayacağımız bu büyük işi bitirelim.” Atını güneye döndürdü. “Eldiveninizi unutmayın, Sör Sparhawk,” dedi omuzunun üstünden. “Arcium’a geldiğimizde ona ihtiyacınız olabilir.”</p>

    <p class="calibre3">“Evet, Başpiskopos,” diye birbirine geçmiş dişlerinin arasından cevapladı Sparhawk.</p>
  </div>
</body>
</html>
