<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Ellenium 2.Cilt-Yakut Şovalye</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <div class="calibre1">
    <h2 class="calibre2"><span style="font-size: 1em; line-height: 1.2;"><b>Yirmi Beşinci Bölüm</b></span><br /></h2>

    <p class="calibre3">MAĞARADA ISLAK toprak ve kayaların küf kokusu vardı. Karanlıkta bir yerlerden hiç durmadan damlayan bir su sesi geliyordu. “Nerede olabilir?” diye Flüt’e fısıldadı Sparhawk.</p>

    <p class="calibre3">“Hazine odasından başlayacağız,” dedi. “Gizli definesine bakmaktan hoşlanır. Şurada aşağıda.” Bir geçidin girişini işaret etti.</p>

    <p class="calibre2">“Orası tamamen karanlık,” dedi kuşkuluca Sparhawk.</p>

    <p class="calibre2">“Ben bunu hallederim,” dedi Sephrenia.</p>

    <p class="calibre3">“Ama sessizce,” diye uyardı Flüt. “Ghwerig’in tam olarak nerede olduğunu bilmiyoruz. Duyabilir ve büyüyü hissedebilir.” Yakından Sephrenia’ya baktı. “Sen iyi misin?” diye sordu.</p>

    <p class="calibre3">Sephrenia, Sor Gared’in kılıcını sağ eline geçirerek, “O kadar kötü değil,” diye cevapladı.</p>

    <p class="calibre3">“İyi. Burada hiçbir şey yapabilecek durumda olamayacağım. Ghwerig sesimi tanıyacaktır. Her şeyi sizin yapmanız gerekecek.”</p>

    <p class="calibre3">“Ben halledebilirim,” dedi Sephrenia ama sesi güçsüz çıktı’. Kılıcı kaldırdı. “Bunu taşıdığım müddetçe kullanabilirim de.” Kısaca bir şeyler mırıldandı ve sol eliyle küçük bir hareket yaptı. Kılıcın ucu, akkor minik bir kıvılcım gibi parlamaya başladı. “Bu pek ışık sayılmaz,” dedi eleştirircesine, “ama bunu kulllanmamız gerekecek. Eğer daha parlatırsam Ghwerig görecektir.” Kılıcı kaldırdı ve dehlize doğru önden ilerledi. Kılıcın parlayan ucu bunaltıcı karanlık içinde bir ateşböceği gibiydi ama izledikleri geçidin kaba zeminindeki engellere takılmamalarma ve yollarını bulmalarına yetecek kadar ışık saçıyordu.</p>

    <p class="calibre3">Dehliz düzenli olarak sağa ve aşağı doğru dönüyordu. Birkaç yüz adım ilerlediklerinde Sparhawk bunun doğal bir dehliz olmayıp kayaya oyulduğunu ve aşağı doğru dönerek ilerlediğini fark etti. “Ghwerig, burayı fiasıl yaptı?” diye Flüt’e fısıldadı.</p>

    <p class="calibre3"><span style="text-indent: 1em; font-size: 1em; line-height: 1.2;">“Bhelliom’u kulandı. Eski dehliz daha uzun ve çok dikti. Ghwerig çok fazla deforme olduğundan mağaraya tırmanmak günlerini alırdı.”</span></p>

    <p class="calibre3">Ellerinden geldiği kadar sessiz yürümeye çalışarak devam ettiler. Bir yerde dehliz tavanında sürekli su damlayan kireçtaşı sarkıtlarının bulunduğu geniş ve derin bir mağaradan geçti. Sonra dehliz kayaların içine girip devam etti. Zaman zaman soluk ışık tavanda asılı yarasa kolonilerini rahatsız etti ve yaratıklar kocaman, karanlık bulutlar olarak kanatlarını telaşla çırparak kaçarlarken kulak tırmalayıcı tiz bir ses çıkardılar.</p>

    <p class="calibre2">“Yarasalardan nefret ederim,” dedi küfrederek Kurik.</p>

    <p class="calibre3">“Sana zarar vermezler,” diye fısıldadı Flüt. “Bir yarasa asla sana çarpmaz, tamamen karanlıkta olsa bile.”</p>

    <p class="calibre2">“Gözleri iyi midir?”</p>

    <p class="calibre2">“Hayır ama kulakları iyidir.” .</p>

    <p class="calibre2">“Her şeyi bilir misin?” Kurik’in fısıldısı biraz tersti.</p>

    <p class="calibre3">“Daha değil,” dedi sessizce Flüt, “ama bu konuda uğraşıyorum. Yiyecek bir şeyiniz var mı? Nedense biraz açım.”</p>

    <p class="calibre3">“Biraz kurutulmuş et,” diye cevapladı. Siyah deri fanilasını saran tuniğinin içine uzandı. “Ama çok tuzlu.”</p>

    <p class="calibre3">“Bu mağarada çok miktarda su var.” Flüt kösele gibi sertleşmiş et parçasını aldı ve ısırdı. Zorla yutarak, “Biraz tuzlu, değil mi?” diye onayladı.</p>

    <p class="calibre3">Yola devam ettiler. Sonra ilerde bir yerden gelen, önce soluk ama dönerek inen dehlizde ilerledikçe daha kuvvetli parlayan bir ışık gördüler. “Hazine mağarası tam ilerde,” diye Flüt fısıldadı. “Gidip bir bakayım.” Saklana saklana ilerledi ve sonra geri döndü. “Orada,” dedi, yüzü gülümsüyordu.</p>

    <p class="calibre2">“Bu ışığı o mu yapıyor?” diye fısıldadı Kurik.</p>

    <p class="calibre3">“Hayır. Bu ışık yüzeyden geliyor. Mağaraya akan bir dere var. Günün belli zamanlarında güneş ışığını yansıtır.” Şimdi artık normal tonuyla konuşuyordu. “Şelalenin sesi bizim seslerimizi boğacaktır. Ama hâlâ dikkatli olmalıyız. Gözleri her hareketi yakalayacaktır.” Sephrenia ile kısaca konuştu ve küçük Styric kadını başını sallayarak onayladı. Uzandı ve kılıcın ucundaki kıvılcımı iki parmağının arasında söndürdü. Sonra bir büyü yapmaya başladı.</p>

    <p class="calibre2">“Ne yapıyor?” diye Flüt’e sordu Sparhawk.</p>

    <p class="calibre3">“Ghwerig kendi kendine konuşuyor,” diye cevapladı, “ve şu anda söyledikleri işimize yarıyabilir. Troll dilinde konuşuyor, bu yüzden Sephrenia hepimizin onu anlamasını mümkün hale getiriyor.”</p>

    <p class="calibre2">“Yani onu Elene dilinde konuşur hale mi getirecek?”</p>

    <p class="calibre3">“Hayır. Büyü ona yönelik değil.” O küçük şeytan ifadesiyle gülümsedi. “Bir çok şey öğreniyorsun, Sparhawk. Şimdi de, TrollTerin dilini anlayacaksın - en azından bir süre.”</p>

    <p class="calibre3">Sephrenia büyüyü serbest bıraktı ve birden Sparhawk dönerek inen dehlizde çok daha iyi duyabilmeye başladı. İlerdeki mağaraya hızla dökülen şelalenin sesi nerdeyse bir gürültü gibiydi ve Ghwerig gıcırtılı sesi onun arasından net bir şekilde geldi.</p>

    <p class="calibre3">“Burada bir süre bekleyeceğiz,” dedi Flüt. “Ghwerig bir toplum dışı, bu yüzden çoğu zaman kendi kendine konuşur ve aklına ne gelirse söyler. Kulak misafiri olarak bir yığın şey öğrenebiliriz. Şey, aklımdayken, Sarak’m tacı onda ve Bhelliom hâlâ ona takılı.”</p>

    <p class="calibre3">Sparhawk birden müthiş bir heyecan hissetti. Uzun zamandır aradığı şey birkaç yüz adımdan daha uzakta değildi. “Ne yapıyor?” diye Flüt’e sordu.</p>

    <p class="calibre3">“Şelalenin kayalardan oyduğu uçurumun kenarında oturuyor. Bütün hazinesi etrafına yığılmış. Bhelliom’un turba lekelerini diliyle temizliyor. Bu yüzden şu an onu anlayamayız. Biraz daha yaklaşalım ama dehlizin ağzından geride durun.”</p>

    <p class="calibre3">Işığa doğru gizlice ilerlediler ve girişten birkaç metre geride durdular. Şelaleden yansıyan ışık titrekçe parıldadı ve su gibi dalgalanmış gözüktü. Tuhaf bir gökkuşağı gibiydi.</p>

    <p class="calibre3">“Soyguncular! Hırsızlar!” Ses bir Styric veya Elene’nin çıkaracağından çok daha kulak tırmalalayıcıydı. “Pis. Tamamen pislenmiş.” Cüce Troll hazinesini yaladıkça mağaradaki şapırtı sesi arttı. “Soyguncular ölü hepsi, şimdi,” diye iğrenç bir şekilde kıkırdadı. “Ölü hepsi. Ghwerig ölü değil ve sonunda gülü eve döndü.”</p>

    <p class="calibre2">“Deliymiş gibi konuşuyor,” diye mırıldandı Kurik.</p>

    <p class="calibre2">“Hep öyleydi,” dedi ona Flüt. “Kafası da vücudu gibi çarpık.”</p>

    <p class="calibre3">“Konuş Ghwerig ile mavi gül!” diye emretti gözükmeyen ucube. Sonra Styric Tanrıçası Aphrael’e yönelik iğrenç bir küfür savurdu. “Yüzükleri geri getir! Yüzükleri geri getir! Bhelliom Ghwerig ile konuşmaz, Ghwerig yüzükleri olmayınca!” Bir zırıltı duyuldu ve Sparhawk şaşkınlıkla yaratığın ağladığını fark etti. “Yalnız,” di<span style="text-indent: 0px; font-size: 1em; line-height: 1.2;">ye iç çekti Troll. “Ghwerig çok yalnız!”</span></p>

    <p class="calibre3">Sparhawk şekilsiz cüce için neredeyse katlanılamayacak bir iç burukluğu hissetti.</p>

    <p class="calibre3">“Bunu yapma,” dedi sertçe Flüt. “Onunla karşılaştığın zaman bu seni zayıflatacaktır. Şimdi tek umut sensin Sparhawk ve kalhjn taş gibi olmak zorunda.”</p>

    <p class="calibre3">Sonra Ghwerig bir müddet Elene dilinde karşılığı olmayan kötü terimlerle konuştu.</p>

    <p class="calibre3">“Troll Tanrılarıma yakarıyor,” diye açıkladı Flüt. Kafasını uzattı. “Dinleyin,” dedi sertçe. “Troll Tanrıları ona cevap veriyorlar.”</p>

    <p class="calibre3">Şelalenin kısık gürültüsü, daha derinden ve daha uğulduyarak gelerek, ton değiştimiş gibi gözüktü.</p>

    <p class="calibre3">“Onu kısa süre sonra öldürmek zorunda kalacağız,” dedi iç ürperten gerçekçi bir tonla küçük kız. “Atölyesinde hâlâ orjinal safirden kalan parçalar var. Troll Tanrıları ona yeni yüzükler yapmasını söylediler. Sonra onlara Bhelliom’un kuvvetini açığa çıkaracak gücü yükleyecekler. O an bizi yok edebilecek duruma gelebilecek.”</p>

    <p class="calibre3">Sonra Ghwerig iğrenç bir şekilde kıkırdadı. “Ghwerig yendi seni, Azash. Azash bir Tanrı ama Ghwerig yendi onu. Azash, Bhelliom’u göremeyecek şimdi.”</p>

    <p class="calibre2">“Azash’m onu duyması mümkün mü?” diye sordu Sparhawk.</p>

    <p class="calibre3">“Büyük ihtimalle,” dedi sakince Sephrenia. “Azash kendi adının tınısını bilir. Birisi ona bir şey söylediği zaman dinler.”</p>

    <p class="calibre3">“İnsan-şeyler gölde Bhelliom’u bulmak için yüzer,” diye ipsiz sapsız konuştu Ghwerig. “Azash’m böcek-şeyi çalıların arasından izler ve onları görür. Böcek-şey akılsız insan-şeyleri getirir. İnsan-şeyler suda yüzer. Çoğu boğulur. Bir insan-şey Bhelliom’u bulur. Ghwerig, insan-şeyi öldürür ve mavi gülü alır. Azash, Bhelliom’u ister mi? Azash, gel Ghwerig’i bul. Azash, Troll Tanrı ateşinde pişer. Ghwerig, asla Tanrı eti yemedi önce. Ghwerig merak ediyor Tanrı eti nasıl?”</p>

    <p class="calibre3">Toprağın derinliklerinden bir gümbürdeme sesi geldi ve mağa-nın zemini titredi.</p>

    <p class="calibre3">“Azash kesinlikle onu duydu,” dedi Sephrenia. “Oradaki şu çarpık yaratığa neredeyse özeneceğim. Yaşlı Tanrılar’dan birinin yüzüne daha önce kimse böyle bir hakeret etmemişti.”</p>

    <p class="calibre2">“Azash, Ghwerig’e köpürdü?” diyordu Troll. “Ya da Azash bel<span style="font-size: 1em; line-height: 1.2;">ki korkudan titriyor. Ghwerig şimdi Bhelliom’a sahip. Yapar yüzükleri yakında. Troll Tanrıları’na ihtiyacı yok o zaman. Azash’ı Bhelliom ateşinde pişirir. Yavaş pişirir, yağı yanmasın diye. Azash Ghvverig’in karnındayken kim tapar Azash’a?”</span></p>

    <p class="calibre3">Bu seferki gümbürdemeye yerin derinliklerindeki keskin çatlama sesi eşlik etti.</p>

    <p class="calibre3">“Kellesini tehlikeye atıyor, değil mi, ne dersiniz?” dedi sinirli bir sesle Kurik. “Azash, oyun oynanabilecek bir tip değil.”</p>

    <p class="calibre3">“Troll Tanrıları Ghwerig’i koruyorlar,” diye cevapladı Sephrenia. “Azash bile onlarla karşılaşma riskini alamaz.”</p>

    <p class="calibre3">“Soyguncular! Hepsi soyguncu!” diye uludu Troll. “Aphrael çaldı yüzükleri! Thalesialı Adian çaldı Bhelliom’u! Şimdi Azash ve Eleniah Sparhavvk onu gene Ghwerig’den çalmaya çalışır! Konuş Ghwerig ile mavi gül! Ghwerig yalnız!”</p>

    <p class="calibre3">“Beni nasıl öğrendi?” Sparhawk Cüce Troll’ün bilgisinin genişliğinde dolayı şaşırdı.</p>

    <p class="calibre3">“Troll Tanrıları çok yaşlı ve bilgeler,” diye cevapladı Sephrenia. “Dünyada onların bilmediği çok az şey olur ve bunları onlara hizmet edenlere verirler - bir ücret karşılığında.”</p>

    <p class="calibre2">“Ne tür bir ücret bir Tanrıyı tatmin eder ki?”</p>

    <p class="calibre3">“Dua etki asla öğrenmek zorunda kalmayasm, bir tanem,” dedi omuz silkerek.</p>

    <p class="calibre3">“Mavi gül, buradaki bir taç yaprağını oymak on yılını aldı Ghwerig’in. Ghwerig mavi gülü seviyor. Niye o Ghwerig ile konuşmaz?” Bir süre duyulamayacak kadar hafif homurdandı. “Yüzükler. Ghwerig yüzükler yapıyor ki Bhelliom konuşsun tekrar. Yan Azash, Bhelliom ateşinde. Yan Sparhawk, Bhelliom ateşinde. Yan Aphrael, Bhelliom ateşinde. Hepiniz yanın. Hepiniz yanın. Sonra Ghwerig yesin.”</p>

    <p class="calibre3">“Sanırım onu alma zamanımız geldi,” dedi Sparhawk. “Kesinlikle onun atölyesine gitmesini istemiyorum.”. Kılıcına uzandı.</p>

    <p class="calibre3">“Mızrağı kullan,” dedi Flüt. “Kılıcını tutup elinden alabilir ama mızrağın onu uzak tutacak kadar gücü var. Lütfen, benim soylu babacığım, sağ kalmaya çalış. Size ihtiyacım var.”</p>

    <p class="calibre2">“Elimden gelenin en iyisini yapıyorum” dedi ona.</p>

    <p class="calibre2">“Baba?” diye şaşkın bir tonla sordu Kurik.</p>

    <p class="calibre2">“Bu bir Styric hitap şekli,” dedi çabucak Sephrenia, Flüt’e bir&#160;<span style="font-size: 1em; line-height: 1.2;">bakış atarak. “Saygı &#160;ve sevgiyle ilgili bir kelime.”</span></p>

    <p class="calibre3">O an Sparhawk çok nadir yaptığı bir şey yaptı. Ellerini göğsünde kavuşturdu ve bu tuhaf Styric çocuğa eğilerek selam verdi.</p>

    <p class="calibre3">Flüt neşeyle ellerini çırptı sonra kendini onun kollarına atıp goncagül benzeri küçük dudaklarıyla onu seslice öptü. “Baba,” dedi. Her nedense, Sparhawk oldukça utandığını hissetti. Flüt’ünki küçük bir kız öpücüğü değildi.</p>

    <p class="calibre3">Küçük kızın yaşından çok fazla gözüken açık sevecenlik gösterisinden en az Sparhawk kadar açıkça rahatsız olan Kurik, “Bir Toll kafası ne kadar serttir?” diye Flüt’e tersçe sordu. Zincirli vahşi gürzünü sallıyordu.</p>

    <p class="calibre2">“Çok, çok sert,” dedi Flüt.</p>

    <p class="calibre3">“Onun deforme olduğunu duyduk,” diye devam etti Kurik. “Bacakları ne kadar iyi?”</p>

    <p class="calibre2">“Zayıf. Tek yapabildiği ayakta durmak.”</p>

    <p class="calibre3">“Tamam o zaman, Sparhawk,” dedi profesyonel bir tonla Kurik. “Yanma dolaşıp bununla dizlerine, kalçalarına ve bileklerine vuracağım.” Gürzünü havada ıslık çalarak döndürdü. “Yere yîkabilir-sem mızrağını karnına sok, sonra ben onun beynini dağıtayım.”</p>

    <p class="calibre3">“Bu kadar ayrıntıya girmek zorunda mısın, Kurik?” diye rahatsız bir sesle karşı çıktı Sephrenia.</p>

    <p class="calibre3">“Bu bir iş, küçük ana,” dedi Sparhawk. “Tam olarak ne yapacağımızı bilmemiz gerekiyor. Tamam Kurik, haydi gidelim.” Dikkatle dehlizin ağzına doğru ilerledi ve kendini gizlemeye çalışmadan mağaraya adımını attı.</p>

    <p class="calibre3">Mağara inanılmaz bir yerdi. Tavanı mor bir gölge içinde kaybolmuştu. Köpüren şelale, düşen suyunun yankısının boşluğundan gürlediği hayal edilemeyecek derinlikteki yarığa parıldayan, altın bir sis içinde şarıltıyla dökülüyordu. Duvarlar göz alabildiğine uzanıyordu.</p>

    <p class="calibre3">Çarpık Cüce Troll yarığın kenarında, kıllarla kaplı bedeniyle gülünç bir şekilde yerleşmişti. Etrafını koca yığınlar halinde saf altın topaklar ve her türden değerli taşlar çevrelemişti. Ghwerig sağ elinde Kral Sarak’m lekeli altın tacını tutuyordu ve safir gül Bhelliom, tacın üzerindeydi. Mücevher hızla dökülen sularla gelen ışığı alıp yansıtıyormuş gibi parlıyordu. Sparhawk dünyadaki en kıymetli şeye ilk defa baktı ve o anda bir merak içini sardı. Sonra eski&#160;<span style="font-size: 1em; line-height: 1.2; text-indent: 0px;">savaş mızrağını sol eliyle aşağıda tutarak ilerledi. Sephrenia’nm büyüsünün garip ve komik Troll’ün onu anlamasını sağlıyacağma emin değildi ama içinde konuşmak için özel bir suçluluk duygusu hissetti. Deforme olmuş bu canavarı bir kelime bile etmeden öldürmek Sparhawk’a göre değildi. “Bhelliom için geldim,” dedi. “Ben Thalesia Kralı Adian değilim, bu yüzden seni kandırmaya çalışmayacağım. Senden istediğimi kaba güçle alacağım. Savuna-biliyorsan kendini savun.” Bu koşullar altında Sparhawk ancak bu kadar resmi bir düello daveti yapabilirdi.</span></p>

    <p class="calibre3">Ghwerig ayağa kalktı, çarpık vücudu iğrençti ve düz dudakları bir nefret hırıltısıyla sivri, sarı dişlerini ortaya çıkardı. “Sen Ghvverig’in Bhelliom’unu ondan alamaz Elenia’lı Sparhawk. Ghwerig önce öldürür. Sen burada ölür ve Ghwerig yer - soluk Eiene Tanrısı bile Sparhawk’i kurtaramaz şimdi.”</p>

    <p class="calibre3">“Buna karar verilmedi,” diye serinkanlılıkla cevapladı Sparhawk. “Bhelliom’u bir süre kullanmam lazım sonra da Azash’m eline geçmesin diye onu yok edeceğim. Ya onu ver ya da öl.”</p>

    <p class="calibre3">Ghwerig’in kahkahası iğrençti. “Ghwerig ölür? Ghwerig ölümsüz, Elenialı Sparhawk. Insan-şey öldüremez.”</p>

    <p class="calibre3">“Buna da daha karar verilmedi.” Sparhawk mızrağı iki eliyle tuttu ve Cüce Troll’ün üzerine yürüdü. Kurik sağ yumruğundan sallanan çivili gürzüyle dehlizin ağzından çıktı ve lordunun etrafından dolaşıp Troll’e yandan yaklaştı.</p>

    <p class="calibre3">“İki?” dedi Ghwerig. “Sparhawk yüz kişi getirmeliydi.” Eğildi ve bir değerli taş yığmınin içinden demir kaplı taş bir lobut çıkardı. “Sen Ghwerig’in Bhelliom’unu ondan alamaz, Elenialı Sparhawk. Ghwerig önce öldürür. Sen burada ölür ve Ghwerig yer. Aphrael bile kurtaramaz şimdi Sparhawk’i. Küçük insan-şeylerin sonu geldi. Ghwerig bu akşam ziyafet çekecek. Kızarmış insan-şeyler yağlı olur.” Ağzını şapırdattı. Doğruldu, kaba kürklü omuzları uğursuz bir haber verircesine dikkat çekiyordu. Bir Troll’e ‘cüce’ teriminin yakıştırılmasmm aşırı derecede yanıltıcı olduğunu Sparhawk gördü. Ghwerig, deforme bedenine rağmen en az onun kadar uzundu ve Troll’ün yaşlı ağaç gövdesi gibi kıvrılmış kolları, dizlerinden aşağı uzanıyordu. Yüzü sakaldan çok kürklerle kaplıydı; yeşil gözleri haince parlıyor gibiydi. Şapşal şapşal ileri yürüdü, koca lobutu sağ elinde sallanıyordu. Pırıl pırıl parlayan Bhelli<span style="text-indent: 0px; font-size: 1em; line-height: 1.2;">om’lu Sarak’m tacını hâlâ sol eliyle sımsıkı tutuyordu.</span></p>

    <p class="calibre3">Kurik yaklaşıp ıslık sesi çıkaran zincirli gürzünü canavarın dizlerine savurdu ama Ghwerig küçümsercesine darbesini lobutuyla kesti. “Kaç, cılız insan-şey,” dedi, sesi korkunç derecede kulak tırmalayıcıydı. “Her eti yerim.” O an korkunç lobutunu savurdu, anormal uzun kolları onu iki misli tehlikeli hale soktu. Demir kaplı taş lobut ıslık çalarak yüzünün yanından geçerken Kurik geriye atladı.</p>

    <p class="calibre3">Sparhawk mızrakla Troll’ün göğsüne saldırdı ama Ghwerig gene darbeyi savuşturdu. Çok yavaş, Elenialı Sparhawk.” Güldü.</p>

    <p class="calibre3">Sonra Kurik’in gürzü onun sağ kalçasının üstüne vurdu. Ghwerig geri düştü ama lobutunu kedi çevikiliğiyle pırıldayan değerli taşlar yığınına vurup onları ok gibi etrafa saçtı. Kurik gözlerini kırptı ve boştaki eliyle alnından gözlerine doğru akan kanları sildi.</p>

    <p class="calibre3">Sparhawk tekrar mızrağıyla hamle yapıp, dengesini kaybetmiş Troll’ün göğsünü çaprazlamasına hafifçe kesti. Ghwerig acı ve hiddetle kükredi sonra tökezleyerek lobutuyla havada kocaman bir daire çizerek ilerledi. Sparhawk sakince bir açık bekleyerek geriye sıçradı. Troll’ün hiç korkusu olmadığını gördü. Ölümcül olmayan her tür yara o şeyin kaçmasını sağlamayacaktı. Artık Ghwerig’in ağzından köpükler çıkıyordu ve yeşil gözleri delicesine parlıyordu. İğrenç belalar okuyup kaba lobutunu savurarak tekrar ileri atıldı.</p>

    <p class="calibre3">“Onu kenardan uzak tut!” diye Kurik’e seslendi Sparhawk. “Eğer aşağı düşerse tacı asla bulamayız!” Sonra oldukça açık bir şekilde çözümü bulduğunu fark etti. Bir şekilde deforme Troll’ün tacı düşürmesini sağlamaları gerekiyordu. Artık ikisinin bile bu uzun kollu ve gözleri çılgın bir öfkeden kıvılcımlar saçan, tüylü yaratığı yenemeyecekleri açıktı. Sadece dikkatinin başka yöne çekilmesi saldırma ve ölümcül yarayı verme fırsatını sağlayabilirdi. Kurik’in dikkatini çekmek için sağ elini salladı sonra uzandı ve eliyle sol dirseğine vurdu. Kurik’in gözleri bir an açıldı ama sonra kısıldı ve başını sallayarak onayladı. Ghwerig’in soluna doğru yanından dolaştı, gürzü hazırdı. Sparhawk iki eliyle mızrağı tekrar sıkıca tuttu ve vuracak gibi yaptı. Ghwerig lobutunu uzun silaha doğru savurdu ama Sparhawk onu geri çekti.</p>

    <p class="calibre3">“Ghwerig’in yüzükleri!” diye zaferle haykırdı Troll. “Elenialı Sparhawk Ghwerig’in yüzüklerini geri getirir. Ghwerig onların varlıklarını hisseder!” Lobutuyla havayı yararak iğrenç bir kükre<span style="font-size: 1em; line-height: 1.2; text-indent: 0px;">meyle ileri atıldı.</span></p>

    <p class="calibre3">Kurik çivili zincir gürzüyle vurarak Troll’ün dev sağ kolundan büyük bir parça et yırttı. Buna rağmen Ghwerig yaraya çok az önem verip atağına devam etti, lobutu Sparhawk’a doğru inerken ıslık çalıyordu. Sol eli hâlâ sıkıca taca kenetlenmişti.</p>

    <p class="calibre3">Sparhawk gönülsüzce geri çekildi. Tacı tuttuğu müddetçe Troll’ü yarığın kenarından uzak tutmalıydı.</p>

    <p class="calibre3">Kurik gürzünü tekrar savurdu ama Ghwerig hızla uzağa fırladı ve darbe tüylü kolunu sıyırdı. İlk vuruşun Troll’de gözüktüğünden daha etkileyici olduğu ortadaydı. Sparhawk bir anlık çekilmenin avantajından faydalandı ve hızla mızrağını saplayıp Ghwerig’in sağ omuzunda bir yara açtı. Ghwerig acıdan çok öfkeyle uludu ve hemen lobutu savurdu.</p>

    <p class="calibre3">Sonra Sparhawk arkasından şelalenin kısılmış gümbürdemesi-nin üstünde Flüt’ün net ve sağlam sesinin yükseldiğini duydu. Ghwerig’in gözleri faltaşı gibi açıldı ve hayvansı ağzı açık kaldı. “Sen!” diye tiz bir çığlık attı. “Ghwerig şimdi, geri ödeyecek, kız-çocük! Kız-çocuğun şarkısı burada sona erer!”</p>

    <p class="calibre3">Flüt şarkı söylemeye devam etti ve Sparhawk omzunun üzerinde çabucak geriye bakma riskini aldı. Küçük kız, arkasında dikilen Sephrenia ile dehlizin ağzında duruyordu. Sparhawk şarkının büyüden çok canavarın boşluğunu yakalayabilmeleri için cücenin dikkatini dağıtmaya yönelik olduğunu hissetti. Ghwerig Sparhawk’i yolundan çekilmeye zorlamak için lobutunu sallayıp topallayarak tekrar ilerledi. Troll’ün gözleri Flüt’ün üzerine kilitlenmişti ve nefesi sıkıca birbirine kenetlenmiş sivri dişleri arasından tıslayarak çıkıyordu. Kurik gürzünü canavarın sırtına geçirdi ama Ghwerig Styric çocuğun üzerine doğru ilerlerken darbeyi hissettiğini gösteren bir belirti göstermedi. Sonra Sparhawk kendi fırsatını gördü. Troll onu geçerken, taş lobutunu geniş bir daire çizerek sallaması kıllı sol tarafını açık bıraktı. Sparhawk bütün gücüyle eski mızrağın geniş ucunu Ghwerig’in vücuduna tam kaburgalarının altından sapladı. Cüce Troll jilet gibi keskin ucun kösele gibi sert derisinden girmesiyle feryat etti. Lobutunu sallamaya çalıştı ama Sparhawk mızrağı gövdeden çekerek geri sıçradı. Sonra Kurik zincir gürzünü Ghwerig’in sağ dizinin çarpık tarafına patlattı ve Sparhawk kırılan kemiğin rahatsız edici sesini duydu. Ghwerig&#160;<span style="font-size: 1em; line-height: 1.2; text-indent: 0px;">elinden lobutunu düşürerek devrildi. Sparhawk mızrağı aşağıya çevirdi ve Troll’ün karnına sapladı.</span></p>

    <p class="calibre3">Sparhawk keskin ucunu ileri geri sokup çıkararak Troll’ün iç organlarını keserken Ghwerig çığlık atıp sağ eliyle mızrağını yakalamaya çalıştı. Bununla beraber taç hâlâ çarpık sol elinde sımsıkı duruyordu. Sparhawk sadece ölümün bu demir gibi pençeyi açacağını anladı.</p>

    <p class="calibre3">Troll kendini daha korkunç bir derinlikte yaralama bahasına mızraktan yuvarlanarak kurtuldu. Kurik gürzünü suratına geçirip gözlerinden birini patlattı. Canavar iğrenç bir çığlıkla yığılı mücevherleri dağıtarak yarığın kenarına doğru yuvarlandı. Sonra bir zafer çığlığıyla elinde Sarak’m tacıyla yarıktan aşağı devrildi!</p>

    <p class="calibre3">Sparhawk düş kırıklığıyla uçurumun kenarına koşup endişeyle aşağı bakakaldı. Çok aşağılarda çarpık bedenin koyu karanlığa doğru daldığını görebildi. Sonra mağaranın taş zemininde çıplak ayakların pıtış pıtış hafifçe koşusunu duydu; Flüt yanından hızla geçti, parlak saçları uçuşuyordu. Dehşet içinde küçük kızın ne duraksa-yarak ne de tereddüt ederek düşen Troll’ün arkasından aşağı atladığını gördü. Umutsuzca ona uzanırken, “Aman Tanrım!” diye nefesi kesildi, o anda Kurik şok olmuş bir durumda arkasından geldi.</p>

    <p class="calibre2">Ve sonra Sephrenia elinde Sor Gared’in kılıcıyla orada belirdi.</p>

    <p class="calibre2">“Bir şeyler yap, Sephrenia,” diye yalvardı Kurik.</p>

    <p class="calibre2">“Gerek yok Kurik,” dedi Sephrenia. “Ona hiçbir şey olamaz.”</p>

    <p class="calibre2">“Ama “</p>

    <p class="calibre2">“Şşşt Kurik, dinlemeye çalışıyorum.”</p>

    <p class="calibre3">Parlak şelaleden gelen ışık sanki yukarılarında bir tulut güneşin önünden geçercesine donuklaşmış gözüktü. Dökülen suyun sesi şimdi alaycı gibiydi, ve Sparhawk yanaklarından yaşların süzül-düğünü fark etti.</p>

    <p class="calibre3">Sonra hayal bile edilemeyecek derinlikteki uçurumun koyu karanlıklarından bir kıvılcım belirdiğini gördü. Giderek parlaklaşıp yükseliyor ya da bu korkunç yarıktan öyle gözüküyordu. Yükseldikçe daha net görebildi. Bu saf beyaz ışıktan göz kamaştıran bir sapın üzerinde güçlü mavi bir kıvılcım olarak gözüktü.</p>

    <p class="calibre3">Bhelliom, Flüt’ün parıldayan küçük ellerinin içinde durarak derinliklerden yükseliyordu. Sparhawk onun içinden öbür tarafı görebildiğini fark ettiğinde şaşkınlıktan nefesi kesildi. Aşağıdaki ka<span style="font-size: 1em; line-height: 1.2; text-indent: 0px;">ranlıktan parlayarak yükselen şey bir sis gibi cisimsizdi. Bir eliyle safir gülü başının üzerinde tutan Flüt’ün minicik yüzü sakin ve soğukkanlıydı. Diğer elini Sephrenia’ya uzattı. Sparhawk korkudan dehşete düşerken sevgili öğretmeni uçuruma doğru bir adım attı.</span></p>

    <p class="calibre2">Ama düşmedi.</p>

    <p class="calibre3">Sanki toprakta yürüyormuş gibi sakince dipsiz hava boşluğunda Bhelliom’u Flüt’ün elinden almak için ağır ağır yürüdü. Sonra döndü ve tuhaf eski bir dille konuştu. “Açm döndürerek mızrağınızı, Sör Sparhawk ve koyun Kraliçenizin yüzüğünü sağ elinize ki Bhelliom verdiğimde sizi yok etmesin.” Yanında Flüt sevinçten uçan bir şarkıyla kafasını kaldırdı, şarkı içinde bir yığın ses çınlıyordu.</p>

    <p class="calibre3">Sephrenia sonsuz bir sevgi ifadesiyle cisimsiz minik yüze dokunmak için bir elini uzattı. Sonra iki elinin avuçları arasında hafifçe duran Bhelliom ile beraber boşlukta geri yürüdü. “Burada araştırmanız sona erdi, Sör Sparhawk,” dedi ciddice. “Ben ve Çocuk-Tanrıçam Aphrael’den Bhelliom’u almak için ellerinizi uzatın.”</p>

    <p class="calibre3">Birden her şey oldukça netleşti. Sparhawk yanında Kurik ile beraber dizlerinin üzerine çöktü. Şövalye safir gülü Sephrenia’nm elinden aldı. Sephrenia, Flüt dedikleri kişinin parıldayan yüzüne hayranlıkla bakarlarken ikisinin arasına diz çöktü</p>

    <p class="calibre3">Ebedi Çocuk-Tanrıça Aphrael onlara gülümsedi, hâlâ bütün mağarayı titreyen parıltılarla dolduran bir koro şarkısı söylüyordu. Sisli görüntüsünü dolduran ışık gittikçe daha parladı, parladı ve yukarı doğru en hızlı oktan daha hızlı fırladı.</p>

    <p class="calibre2">Ve yok oldu!</p>

    <div class="calibre1"></div>

    <div class="mbppagebreak" id="calibre_pb_8"></div>
  </div>
</body>
</html>
