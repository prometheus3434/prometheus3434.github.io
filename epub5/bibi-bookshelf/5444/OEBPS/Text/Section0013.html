<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Ellenium 2.Cilt-Yakut Şovalye</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <div class="calibre1">
    <h2 class="calibre2"><span style="font-size: 1em; line-height: 1.2;"><b>On Dördüncü Bölüm</b></span><br /></h2>

    <p class="calibre3">ÖRÜMCEK AĞLARI, huysuz kapı nöbetçisinin önlerinden ilerlediği koridorda sarkıyor, demir halkalara yerleştirilmiş meşalelerin loş ışığı kasvetli bir aydınlık yaratıyordu. Sparhawk Sephrenia’nın yanında kaldı. “Sen de tanıdın mı?” diye fısıldadı.</p>

    <p class="calibre3">Sephrenia başıyla onayladı. “Burada bizim fark ettiğimizden çok daha fazlası dönüyor,” diye fısıldayarak cevap verdi. “Dikkatli ol, Sparhawk. Bu tehlikeli.”</p>

    <p class="calibre2">“Tamam,” diye homurdandı.</p>

    <p class="calibre3">Örümcek ağlı koridorun diğer ucunda büyük, ağır bir kapı vardı. Sessiz refakatçileri onu çekip açtığında, paslı menteşeler itiraz edercesine gıcırdadı. Çok büyük bir odaya inen döner basamakların başına geldiler. Oda tonoz kemerliydi, duvarları beyaza boyanmıştı ve cilalı taş zemin gece kadar siyahtı. Kemerli bir şöminede kesik kesik yanan bir ateş vardı, ışık sadece ateşin önündeki masada bulunan tek bir mumdan geliyordu. Masada oturan adam soluk yüzlü ve gri sakallıydı, tamamen siyahlar giymişti. Kederli yüzü güneşe seyrek çıkan biri gibi uçuk benizliydi. Mumun ışığında kalın deri kaplı bir kitap okuyordu.</p>

    <p class="calibre3">“Söylediğim insanlar, Efendim,” dedi, öküz derisi zırhlı, çıkık çeneli adam hürmetkar bir şekilde, derinden gelen çınlayan sesiyle.</p>

    <p class="calibre3">“Çok iyi, Occuda,” diye bitkin bir sesle cevapladı masada oturan adam. “Odalarını hazırla. Fırtına yatışana kadar kalacaklar.”</p>

    <p class="calibre3">“Nasıl isterseniz öyle olacak, Efendim.” İri hizmetkâr döndü ve. merdivenlerden yukarı çıktı.</p>

    <p class="calibre3">“Krallığın bu bölgesine çok az insan yolculuk yapar,” dedi siyahlı adam. “Bu bölge metruk ve iskân edilmemiştir. Ghasek Kontu’yum ve hava açana kadar evimin yetersiz barınağını size sunuyorum. Zamanla, kapımı bulmamış olmayı dileyebilirsiniz.”&nbsp;<span style="font-size: 1em; line-height: 1.2; text-indent: 0px;">“İsmim Sparhawk,” dedi iri Pandion ve diğerlerini tanıştırdı.</span></p>

    <p class="calibre3">Ghasek nazikçe hepsini birer birer başıyla selamladı. “Oturunuz,” diye misafirlerini buyur etti. “Occuda kısa zamanda geri gelecek ve size yiyecek bir şeyler hazırlayacaktır.”</p>

    <p class="calibre3">“Çok naziksiniz, Lordum,” diyen Sparhawk, miğferini ve zırh eldivenlerini çıkardı.</p>

    <p class="calibre3">“Çok geçmeden aksini düşünmeye başlayabilirsiniz, Sör Sparhawk,” dedi ketumca Ghasek.</p>

    <p class="calibre3">“İkinci defadır duvarlarınız içindeki bir rahatsızlığı ima ediyorsunuz, Lordum,” dedi Tynian.</p>

    <p class="calibre3">“Ve bu sonuncu olmayabilir, Sör Tynian. Bununla beraber, ‘rahatsızlık’ kelimesi korkarım çok yumuşak kalır. Size karşı dürüst olmam gerekirse, eğer Kilise Şövalyeleri olmasaydınız kapılarım size kapalı kalacaktı. Burası mutsuz bir ey ve onun acılarını yabancılara yansıtmayı istemem.”</p>

    <p class="calibre3">“Birkaç gün önce Venne’den geçtik, Lordum,” dedi Sparhawk. “Hakkınızda her türlü söylenti var.”</p>

    <p class="calibre3">“Hiç şaşırmadım,” diye cevaplayan kont, titreyen elini yüzünde gezdirdi.</p>

    <p class="calibre2">“Rahatsız mısınız, Lordum?” diye sordu Sephrenia.</p>

    <p class="calibre2">“Belki ilerleyen yaş, bunun için sadece bir tek çare var.”</p>

    <p class="calibre3">“Evinizde başka hizmetkâr görmedik, Lordum,” dedi Bevier, kelimelerini dikkatle seçtiği açıktı.</p>

    <p class="calibre2">“Occuda ve ben, şu anda burada olan tek kişileriz, Sör Bevier.”</p>

    <p class="calibre3">“Ormanda bir ozanla karşılaştık, Kont Ghasek,” dedi suçlarcasma Bevier. “Bir kız kardeşiniz olduğundan bahsetti.”</p>

    <p class="calibre3">“Şu aptal Arbele’den bahsediyor olmalısınız,” diye cevapladı kont. “Evet, gerçekten bir kız kardeşim var.”</p>

    <p class="calibre2">“Leydi bize katılacak mı?” Bevier’in ses tonu haşindi.</p>

    <p class="calibre2">“Hayır,” diye kısaca cevapladı kont. “Kız kardeşim rahatsız.”</p>

    <p class="calibre3">“Leydi Sephrenia iyileştirme sanatlarında oldukça yeteneklidir,” diye zorladı Bevier.</p>

    <p class="calibre3">“Kız kardeşimin derdi tedaviye uygun değil.” Kont bunu kesin bir tonla söyledi.</p>

    <p class="calibre3">Sparhawk emredici bir tonda genç Cyrinic’e, “Bu kadar yeter, Bevier,” dedi.</p>

    <p class="calibre2">Bevier kızardı ve odanın diğer ucuna gitmek için iskemlesin<span style="font-size: 1em; line-height: 1.2;">den kalktı.</span></p>

    <p class="calibre3">“Genç adamın aklı başında değilmiş gibi gözüküyor,” diye gözlemledi kont.</p>

    <p class="calibre3">“Ozan Arbele ona sizin eviniz hakkında bir şeyler söyledi,” dedi Tynian. “Bevier bir Arcian, onlar duygusal insanlardır.”</p>

    <p class="calibre3">“Anlıyorum,” diye cevapladı kederli soylu. “Arbele’nin anlattığı çılgın hikâyeleri tahmin edebiliyorum. Çok şükür, çok az kişi ona inanıyor.”</p>

    <p class="calibre3">“Korkarım hatalısınız, Lordum,” diye Sephrenia karşı çıktı. “Arbele’nin anlattığı hikâyeler onun mantığını kaplayan bir rahatsızlığın belirtisi ve bu rahatsızlık bulaşıcı. En azından bir süre için, karşılaştığı herkes söylediğini doğru olarak kabul edecektir.”</p>

    <p class="calibre2">“Kız kardeşimin kollarının uzadığını görüyorum.”</p>

    <p class="calibre3">Evde bir yerden korkunç bir çığlık geldi, onu çılgınca bir gülme sesi takip etti.</p>

    <p class="calibre2">“Kız kardeşiniz mi?” diye nazikçe sordu Sephrenia.</p>

    <p class="calibre3">Ghasek başıyla onaylarken Sparhawk gözlerine dolan yaşlan görebildi.</p>

    <p class="calibre2">“Onun derdi fiziksel değil?”</p>

    <p class="calibre2">“Hayır.”</p>

    <p class="calibre3">“Bırakın da bunu daha fazla sürdürmeyelim, baylar,” dedi şövalyelere Sephrenia. “Konu, konta çok acı veriyor.”</p>

    <p class="calibre3">“Çok naziksiniz, Madam,” dedi minnettarca Ghasek. İç çekti ve “Söyleyin Aziz Şövalyeler, sizi bu kederli orman getiren ne?” dedi.</p>

    <p class="calibre2">“Özellikle sizi görmeye geldik, Lordum,” dedi Sparhawk.</p>

    <p class="calibre2">“Beni mi?” Kont şaşırmış gözüktü.</p>

    <p class="calibre3">“Bir araştırma yapıyoruz, Kont Ghasek. Zemoch istilası sırasında ölen, Thalesia Kralı Sarak’ın son dinlenme yerini arıyoruz.”</p>

    <p class="calibre2">“Bu isim tanıdık geliyor.”</p>

    <p class="calibre3">“Öyle olacağını umuyoruz. Paler şehrindeki bir sepici - Berd isimli bir adam - “</p>

    <p class="calibre2">“Evet. Onu tanıyorum.”</p>

    <p class="calibre2">“Her neyse, bize derlediğiniz tarihsel kayıtlardan bahsetti.”</p>

    <p class="calibre3">Kontun gözleri, odaya girdiklerinden beri yüzüne ilk defa hayat getirerek parıldadı. “Bir ömür boyu çalışmanın ürünü, Sör Sparhawk.”</p>

    <p class="calibre2">“Anlıyorum, Lordum. Berd, bize araştırmanızın oldukça ayrın<span style="font-size: 1em; line-height: 1.2;">tılı olduğunu söyledi.”</span></p>

    <p class="calibre3">“Berd bu konuda fazla yücegönüllü olabilir.” Kont alçakgönüllüce gülümsedi. “Yine de, Kuzey Pelosia hatta Deira’nm bazı bölgelerindeki eski söylencelerin çoğunu topladım. Otha’nın istilası bilinenden çok daha geniş bir alana yayılıyordu.”</p>

    <p class="calibre3">“Evet, biz de keşfettik, izninizle kayıtlarınızı, bizi Kral Sarak’ın gömüldüğü yere götürebilecek ipuçları için incelemek istiyoruz.”</p>

    <p class="calibre3">“Tabii ki, Sör Sparhawk, ben de size yardım ederim ama saat geç oluyor ve kayıtlarım da çok fazla.” Kendini onaylamadığını belirten bir şekilde gülümsedi. “Bir başlarsak, gecenin çoğunu ayakta geçiririz. Bir kere o sayfalar arasında daldım mı, zamanın kontrolünü kaybederim. Sanırım başlamak için yarın sabahı beklesek iyi olur.”</p>

    <p class="calibre2">“Nasıl arzu ederseniz, Lordum.”</p>

    <p class="calibre3">Occuda koca bir tencere koyu yahni ve üst üste dizili tabaklar getirerek içeri girdi. “Onu besledim, Efendim,” dedi yavaşça.</p>

    <p class="calibre2">“Bir değişiklik var mı?” diye sordu Tcont.</p>

    <p class="calibre2">“Hayır, Efendim. Korkarım yok.”</p>

    <p class="calibre2">Kont iç çekti, yüzü gene kederlendi.</p>

    <p class="calibre3">Ocuda’nm mutfaktaki yeteneği sınırlı gibi gözüktü. Yahni pek güzel değildi ama kont çalışmalarına çok fazla dalmış olduğundan önüne konana aldırmaz gibi gözüktü.</p>

    <p class="calibre3">Yemeklerini yedikten sonra kont iyi geceler diledi, Occuda onları merdivenlerden çıkarıp hazırladığı odalara giden uzun koridora indirdi. Odalarına yaklaşırlarken deli kadının çığlıklarını bir daha duydular. Bevier hıçkırığını bastırdı. “Acı çekiyor,” dedi kederli bir sesle.</p>

    <p class="calibre3">“Hayır, Aziz Şövalye,” dedi Occuda. “Tamamen delirdi, onun durumundakiler koşullarını kavrayamazlar.”</p>

    <p class="calibre3">“Bir hizmetkârın akıl hastalığı konusunda nasıl uzman haline geldiğini bilmek isterim.”</p>

    <p class="calibre2">“Bu kadar yeter, Bevier,” dedi tekrar Sparhawk.</p>

    <p class="calibre3">“Hayır, Aziz Şövalye,” dedi Occuda. “Arkadaşınızın sorusu yerinde.” Bevier’e doğru döndü. “Gençliğimde bir keşiştim,” dedi. “Benim tarikatım kendine bakamayanlarla ilgilenmeye adanmıştı. Manastırlarımızdan biri zihinsel dengesi bozulanlar için bir hastaneye çevrilmişti ve ben orada hizmet verdim. Deliren insanlarla&nbsp;<span style="font-size: 1em; line-height: 1.2; text-indent: 0px;">çok tecrübem var. Size Leydi Bellina ümitsizce çıldırdı dediğimde bana inanın.”</span></p>

    <p class="calibre3">Bevier kendinden daha az emin gözüktü ama yüzü tekrar sertleşti. “Size inanmıyorum,” diye çabucak söylendi.</p>

    <p class="calibre3">“Bu tamamen size kalmış, Aziz Şövalye,” dedi Occuda. “Burası sizin odanız olacak.” Bir kapı açtı. “İyi uykular.”</p>

    <p class="calibre2">Bevier odaya girip kapıyı arkasından vurarak kapattı.</p>

    <p class="calibre3">“Biliyorsun değil mi, ev sakinleşir sakinleşmez Kontun kız kardeşini aramaya gidecek?” diye mırıldandı Sephrenia.</p>

    <p class="calibre3">“Haklısın,” diye onayladı Sparhawk. “Occuda, bu kapıyı kilitlemenin bir yolu var mı?”</p>

    <p class="calibre3">İriyan Pelosialı başıyla onayladı. “Zincirleyebilirim, Lordum,” dedi.</p>

    <p class="calibre3">“Öyle yap. Gecenin bir yarısı Bevier’in koridorlarda dolaşmasını istemiyoruz.” Sparhawk bir an düşündü. “Kapıya bir de nöbetçi koysak iyi olur,” dedi diğerlerine. “Yanında Lochaber baltası var ve yeteri kadar gözü dönerse kapıyı parçalamaya çalışabilir.”</p>

    <p class="calibre3">“Bu biraz güç, Sparhawk,” dedi Kalten. “Onu incitmek istemiyoruz ama o ürkütücü baltasıyla üzerimize yürümesini de istemiyoruz.”</p>

    <p class="calibre3">“Eğer dışarı çıkmaya çalışırsa, sadece daha fazla kuvvet kullanarak ona boyun eğdireceğiz,” dedi Sparhawk.</p>

    <p class="calibre3">Occuda diğerlerine odalarını gösterdi, son oda Sparhawk’mdı. “İyi mi, Aziz Şövalye,” diye içeri girerlerken sordu hizmetkâr.</p>

    <p class="calibre2">“Bir dakika kal, Occuda,” dedi Sparhawk.</p>

    <p class="calibre2">“Evet, Lordum.”</p>

    <p class="calibre2">“Biliyorsun, seni daha önce gördüm.”</p>

    <p class="calibre2">“Beni mi, Lordum?”</p>

    <p class="calibre3">“Bir süre önce Cimmura’daydım, Sephrenia ile beraber, Styriclere ait bir evi izliyorduk. Senin bir kadının yanında o eve girdiğini gördük. O Leydi Bellina mıydı?”</p>

    <p class="calibre2">Occura iç çekti ve başıyla onayladı.</p>

    <p class="calibre2">“Biliyorsun, o evde olanlar onu delirtti.”</p>

    <p class="calibre2">“O kadarını ben de biliyorum.”</p>

    <p class="calibre3">“Bana bütün hikâyeyi anlatabilir misin? Kontu acı veren sorularla rahatsız etmek istemiyorum ama Sör Bevieı’i saplantısından kurtarmamız gerekiyor.”</p>

    <p class="calibre3">“Anladım, Lordum Ilk olarak Konta sadık olduğumu söylemek isterim ama ayrıntıları bilmeniz gerekecek. En azından bu yolla kendinizi deli kadından koruyabilirsiniz.” Occuda oturdu, sert yüzü üzgündü. “Kont bir bilim adamıdır Aziz Şövalye ve yıllardır topladığı öyküleri takip etmek için sık sık uzun yolculuklara çıkar. Kız kardeşi Leydi Bellina, sade, oldukça tıknaz, orta yaşlarda koca bulmak konusunda çok şanssız bir kadındır - ya da kadındı. Burası ıssız ve tek başına bir ev. Bellina yalnızlık ve sıkıntıdan olumsuz etkilendi. Geçen kış, konttan Chyrellos’daki dostları ziyaret etmek için izin istedi, Kont benim eşlik etmem şartıyla kabul etti.”</p>

    <p class="calibre3">Sparhawk yatağın kenarına oturup, “Ben de oraya nasıl gittiğini merak ediyordum,” de*di.</p>

    <p class="calibre3">“Her neyse,” diye devam etti Occuda, “Bellina’mn Chyrellos’daki dostları hoppa, amaçsız leydilerdi, onu bir Styric evinde büyüyle gençlik ve güzelliğin geri getirildiğiyle ilgili öykülerle doldurdular. Bellina o eve gitmek için çılgın bir arzuyla doldu. Kadınlar bazen acayip nedenlerden dolayı bir şeyler yaparlar.”</p>

    <p class="calibre2">“Gerçekten gençleşti mi?”</p>

    <p class="calibre3">“Styric büyücünün bulunduğu odaya onunla girmeme izin verilmedi, bu yüzden orada ne olduğunu söyleyemem ama dışarı çıktığında onu güç bela tanıdım. On altı yaşının yüz ve bedenine sahipti ama gözleri ürkütücüydü. Arkadaşınıza söylediğim gibi, daha önce delilerle çalıştım, bu yüzden belirtileri fark ederim. Onu sarıp sarmaladım ve tedavi edebileceğimi umarak doğru bu eve getirdim. Kont yolculuklarından birinde ve uzaktaydı, bu yüzden onu eve getirdikten sonra olmaya başlayanları bilme şansı yoktu.”</p>

    <p class="calibre2">“Peki ne oldu?”</p>

    <p class="calibre3">Occuda ürperdi. “Korkunçtu, Aziz Şövalye,” dedi rahatsız bir sesle. “Her nasıl olduysa, diğer hizmetkârları tamamen idaresi altına almayı becerdi. Sanki emirleri karşısında aciz gibiydiler.”</p>

    <p class="calibre2">“Sen hariç hepsi mi?”</p>

    <p class="calibre3">“Sanırım keşiş olmam beni korudu - ya da benim uğraşmaya değeceğimi düşünmedi/’</p>

    <p class="calibre2">“Tam olarak ne yaptı?” d iye sordu Sparhawk.</p>

    <p class="calibre3">“Chyrellos’daki evde karşılaştığı her neyse tamamen şeytaniydi Aziz Şövalye ve onu düpedüz ele geçirmişti. Köle haline gelen hizmetkârları geceleyin etraftaki köylere yollayıp saf köylüleri kaç<span style="font-size: 1em; line-height: 1.2; text-indent: 0px;">ırttı. Daha sonra bu evin mahzenindeki işkence odasını keşfettim. Kan ve ıstıraptan zevk alıyordu.” Occuda’nm yüzü tiksintiden buruştu. “Aziz Şövalye, insan eti yiyor ve çıplak bedenini insan kanıyla yıkıyordu. Kendi gözlerimle gördüm.”</span></p>

    <p class="calibre3">Durdu ve devam etti. “Bir haftadan fazla olmamıştıki Kont kaleye döndü, hiç içki içmemesine rağmen beni bir şişe şarap için mahzene yolladı, indiğimde, çığlık gibi bir ses duydum. Araştırmaya başladım ve gizli odasının kapısını açtım. Tanrıdan hiç açmamış olmayı dilerim!” Yüzünü elleriyle kapattı ve acı dolu bir hıçkırık sesi çıktı. Kendini topladıktan sonra, “Bellina çırılçıplaktı,” diye devam etti, “ve bir serf kızı masaya bağlamıştı. Aziz Şövalye, zavallı kızı canlıyken parça parça kesiyor ve kıpır kıpır kıpırdayan et parçalarını ağzına tıkıştırıyordu.” Occuda öğürme sesi çıkardı, sonra dişlerini kenetledi.</p>

    <p class="calibre3">Sparhawk onu soru sormaya zorlayan şeyin ne olduğunu asla bilemedi. “Orada tek başına mıydı?”</p>

    <p class="calibre3">“Hayır, Lordum. Kölesi olan hizmetkârlar da oradaydı, ıslak taşlardan kanları yalıyorlardı. Ve ” Çıkık çeneli adam duraksadı.</p>

    <p class="calibre2">“Devam et.”</p>

    <p class="calibre3">“Buna yemin edemem, Lordum. Kafam karışmıştı ama odanın arkasında tamamen siyahlar içinde kukuletalı biri varmış gibi geldi ve varlığı ruhumu dondurdu.”</p>

    <p class="calibre2">“Onunla ilgili herhangi bir ayrıntı verebilir misin?”</p>

    <p class="calibre2">“Uzun, çok ince, tamamı siyah bir cüppenin içinde gizliydi.”</p>

    <p class="calibre2">Sparhawk bir sonra ne duyacağını bilerek, “Ve?” diye zorladı.</p>

    <p class="calibre3">“Oda karanlıktı, Lordum,” diye özür diledi Occuda, “Bellina’nm işkence demirlerini ısıttığı ateşler hariç ama arka köşeden yeşil bir parlama görüyormuşum gibime geldi.”</p>

    <p class="calibre2">“Olabilir,” dedi soğukça Sparhawk. “Devam et.”</p>

    <p class="calibre3">“Konta haber vermek için koştum. Önce bana inanmayı reddetti ama onu benimle beraber mahzene gelmeye zorladım. Onu öldürecek sandım. Tanrım keşke yapmış olsaydı! Kontu kapıda gördüğünde Bellina çığlık atmaya başlayıp serf kızın üzerinde kullandığı bıçakla ona saldırdı, ama elinden zorla aldım.”</p>

    <p class="calibre3">“Ondan sonra mı kuleye kapadınız?” Sparhawk korkunç hikâyeden dolayı sarsılmıştı.</p>

    <p class="calibre2">“Doğrusu, bu benim fikrimdi,” dedi Occuda. “Hizmet verdi<span style="font-size: 1em; line-height: 1.2;">ğim hastanede, azgın olanlar her zaman hapsedilirdi. Onu sürükleyerek kuleye götürdük ve kapıyı zincirledim. Eğer başarabilirsem hayatının geri kalanında orada kalacak.”</span></p>

    <p class="calibre2">“Diğer hizmetkârlara ne oldu?”</p>

    <p class="calibre3">“Onu serbest bırakmaya kalktılar, çoğunu öldürmek zorunda kaldım. Sonra dün, Kont birkaç tanesinin o salak ozana çılgın bir hikâye anlattıklarını duydu. Bana hepsini kaleden kovmamı emretti. Kapının dışında bir müddet dolanıp durdular, sonra hepsi kaçıp gitti.”</p>

    <p class="calibre2">“Onlarda tuhaf olan bir şey var mıydı?”</p>

    <p class="calibre3">“Hepsinin tamamiyle ifadesiz suratları vardı,” diye cevapladı Occuda, “ve ses bile çıkarmadan öldüler.”</p>

    <p class="calibre2">“Bundan korkuyordum. Bununla daha önce de karşılaştık.”</p>

    <p class="calibre2">“Ona o evde ne oldu, Aziz Şövalye? Onu çıldırtan ne idi?”</p>

    <p class="calibre3">“Bir keşiş olarak eğitim gördün, Occuda,” dedi Sparhawk, “bu yüzden dini bilgilerin vardır. Azash ismi tanıdık geliyor mu?”</p>

    <p class="calibre2">“Zemochlarm Tanrısı mı?”</p>

    <p class="calibre3">“Chyrellos’daki Styric evi Zemochlarındı, Leydi Bellina’nın ruhuna sahip olan Azash. O kuleden çıkabilmesi için bir yol var mı?”</p>

    <p class="calibre2">“Kesinlikle imkânsız, Lordum.”</p>

    <p class="calibre3">“Bir şekilde o ozana bulaştırmayı başarmış, o da Bevier’e bulaştırdı.”</p>

    <p class="calibre3">“Kuleden çıkmadı, Aziz Şövalye,” dedi Occuda fikrinden caymadan.</p>

    <p class="calibre3">“Sephrenia ile konuşmam gerekiyor,” dedi Sparhawk. “Dürüst olduğun için teşekkür ederim, Occuda.”</p>

    <p class="calibre3">“Konta yardım edebileceğiniz umuduyla bunları anlattım.” Occuda ayağa kalktı.</p>

    <p class="calibre2">“Yapabileceğimizi yapacağız.”</p>

    <p class="calibre3">“Teşekkür ederim. Gidip arkadaşınızın odasını zincirleyeceğim.” Kapıya doğru gitmeye başladı, sonra geri döndü. “Aziz Şövalye,” dedi sıkıntılı bir tonda, “ne dersiniz onu öldürmem gerekecek mi? Bu daha iyi olmaz mı?”</p>

    <p class="calibre3">“İş oraya kadar gelebilir, Occuda,” dedi açıkyüreklilikle Sparhawk, “ve eğer öyle yaparsan, kafasını kesmen gerekecek. Yoksa, tekrar dirilir.”</p>

    <p class="calibre2">“Gerekirse, bunu yapabilirim. Bir baltam var, Kontu daha fazla&nbsp;<span style="font-size: 1em; line-height: 1.2;">acı çekmekten kurtarmak için her şeyi yapacağım.”</span></p>

    <p class="calibre3">Sparhawk rahatlatırcasma elini hizmetkârın omuzuna koydu. “Sen iyi ve doğru bir adamsın, Occuda,” dedi. “Hizmetinde olduğun için kont şanslı bir adam.”</p>

    <p class="calibre2">“Teşekkür ederim, Lordum.”</p>

    <p class="calibre2">Sparhawk zırhını çıkarıp Sephrenia’nın kapısına gitti.</p>

    <p class="calibre2">“Evet?” diye kapı vurulmasına karşılık verdi Sephrenia.</p>

    <p class="calibre2">“Benim, Sephrenia,” dedi Sparhawk.</p>

    <p class="calibre2">“İçeri gel, bir tanem,” dedi.</p>

    <p class="calibre2">Sparhawk odaya girdi. “Occuda’yla konuştum,” dedi.</p>

    <p class="calibre2">“Ya?”</p>

    <p class="calibre3">“Bana burada ne olduğunu söyledi. Duymak isteyeceğinden emin değilim.”</p>

    <p class="calibre2">“Eğer Beviert iyileştireceksem, korkarım duymam gerekecek.”</p>

    <p class="calibre3">“Haklıymışsın. Chyrellos’daki Zemoch evinde gördüğümüz Pelosialı kadm Kontun kız kardeşiymiş.”</p>

    <p class="calibre2">“Bundan emindim. Başka?”</p>

    <p class="calibre3">Sparhawk kısaca, Occuda’nm anlattıklarını, kanlı ayrıntıları örterek tekrarladı.</p>

    <p class="calibre3">“Doğrudur,” dedi kadın nesnel bir edayla. “Bu, Azash’a tapanların kurban etme biçimi.”</p>

    <p class="calibre3">“Dahası var,” dedi Sparhawk. “Bodrumdaki odaya girdiğinde, dediğine göre köşelerden birinde, gölgeler içinde bir şekil görmüş. Cübbeli ve kukuletalı, yüzü yeşilimsi bir ışıkla parhyormuş.”</p>

    <p class="calibre2">Sephrenia derin bir nefes aldı.</p>

    <p class="calibre2">“Azash’ın burada birden fazla Arayıcı’sı olabilir mi?”</p>

    <p class="calibre2">“Yaşlı bir Tanrı ile her şey mümkündür.”</p>

    <p class="calibre2">“Aynısı olamaz. Hiçbir şey aynı anda iki yerde olamaz.”</p>

    <p class="calibre3">“Dediğim gibi bir tanem, Yaşlı bir Tanrıyla her şey mümkündür.”</p>

    <p class="calibre3">“Sephrenia,” dedi sinirli bir sesle, “bunu söylemekten nefret ediyorum ama bütün bunlar beni korkutmaya başladı.”</p>

    <p class="calibre3">“Beni de, sevgili Sparhawk. Aldreas’m mızrağını yanında tut. Bhelliom’un gücü seni koruyabilir. Şimdi yatağa dön, düşünmem gerekiyor.”</p>

    <p class="calibre3">“Uymadan önce beni kutsar mısın, küçük ana,” diye sorarken dizlerini üzerine çöktü. Sparhawk birden kendini küçük, çaresiz&nbsp;<span style="font-size: 1em; line-height: 1.2; text-indent: 0px;">bir çocuk gibi hissetti. Nâzikçe Sephrenia’nm avuç içlerini öptü.</span></p>

    <p class="calibre3">Başını kollarının arasına alıp kendine çekerek, “Bütün kalbimle, bir tanem, diye cevapladı. “Sen, hepsinin en iyisisin, Sparhawk ve eğer sağlam olursan Cehennem’in kapılarını bile açabilirsin.”</p>

    <p class="calibre3">Sparhawk ayağa kalkarken, Flüt yatağından aşağı kayıp ona doğru gitti. Sparhawk birden kımıldayamadığını hissetti. Karşı koyamayacak kadar güçsüz olduğundan küçük kız onu nazikçe bileklerinden tuttu. Ellerini çevirdi ve her bir avcundan nazikçe öptü. Öpücükleri içini kutsal bir ateş gibi yaktı. Sparhawk sarsılmış bir halde başka bir kelime etmeden odayı terk etti.</p>

    <p class="calibre3">Sık sık uyanarak ve yatakta dönerek huzursuz bir uyku uyudu. Gece bitmez tükenmez gibi gözüktü ve gök gürültüsünün gümbürtüsü kalenin temellerini sarstı. Fırtınanın getirdiği yağmur Sparhawk’m uyumaya çalıştığı odanın penceresini tırmalıyor, tuğla çatıdan aşağı avlunun taşlarına sel gibi akıyordu. Gece yarısını epey geçmişti ki sonunda vazgeçti. Battaniyesini atıp yatağının kenarına oturdu. Bevie/le ne yapacaklardı? Arcian’ın inancının kuvvetli olduğunu biliyordu ama Cyrinic şövalye, Occuda’nm çelik gibi iradesine sahip değildi. Gençti, yetenekliydi ve bütün Arcialı-larm hepsinde olan tutkuya sahipti. Bellina bunu kendi lehine kullanabilirdi. Sephrenia, Beviert saplantılı dürtüsünden uzaklaştıra-bilse bile, Bellina’nm istediği herhangi bir zamanda ona tekrar musallat olmayacağını ne garanti edebilirdi ki? Bu fikirden ürkmüş olsa da Sparhawk Occuda’nm önerisinin ellerindeki tek çözüm yolu olduğunu kabul etmek için kendini zorladı.</p>

    <p class="calibre3">Sonra, aniden, ürkünç bir hisle neredeyse bayılıyordu. Yakında dayanılmaz derecede körü bir şey vardı. Karanlıkta kılıcını arayarak yataktan doğruldu. Sonra kapıya gitti ve açtı.</p>

    <p class="calibre3">Odanın dışındaki koridor tek bir meşaleyle aydınlanıyordu. Kurik Bevie/in odasının dışındaki bir iskemlede oturmuş uyukluyordu ama onun dışında koridor boştu. Sonra Sephrenia’nm kapısı açıldı ve tam arkasında Flüt ile Sephrenia hızla dışarı çıktı. “Onu sen de hissettin mi?”</p>

    <p class="calibre2">“Evet. Yerini saptayabilir misin?”</p>

    <p class="calibre2">Sephrenia, Bevier’in odasını gösterdi.-“Orada.”</p>

    <p class="calibre2">Sparhawk silahtarının omuzuna dokunarak, “Kurik,” dedi.</p>

    <p class="calibre2">Kurik’in gözleri anmda açıldı. “Sorun ne?” diye sordu.&nbsp;<span style="text-indent: 1em; font-size: 1em; line-height: 1.2;">“Orada Beviefin yanında bir şey var. Dikkatli ol.” Sparhawk Occuda’nın zincirinin kancasını çözdü, mandalı çekti ve yavaşça itip kapıyı açtı.</span></p>

    <p class="calibre3">Oda ürkütücü bir ışıkla dolmuştu. Bevier’i yatağında hızla hareket ettiriyor ve üzerinde çıplak bir kadının parlayan görüntüsü rahatsız edici bir şekilde dolaşıp duruyordu. Sephrenia sertçe nefes aldı. “Succubus,” &nbsp;diye fısıldadı. Sertçe Flüt’e işaret ederek hemen büyülü sözler söylemeye başladı. Küçük kız kavalını kaldırdı ve öylesine karışık bir melodi çalmaya başladı ki, Sparhawk takip bile edemedi.</p>

    <p class="calibre3">Yatağın kenarındaki parıldayan ve tarifi olanaksız güzellikteki kadın üzerinden sular damlayan, uzun, sivri ve keskin dişlerini ortaya çıkarmak için dudaklarını gererek kapıya döndü. Kindarca onlara tısladı. Tıslama bir böceğin bedeninin parçalarını birbirine sürterek çıkardığı sese benziyordu ama parıldayan şekil kımılda-yamıyormuş gibi gözüktü. Büyü devam etti ve succubus çığlıklar atmaya başlayıp, kendi kafasını sıkıca tuttu. Flüt’ün şarkısı daha sertleşti, Sephrenia büyülü sözleri daha yüksek sesle söylüyordu. Succubus büyük acılar içindeymiş gibi kıvranmaya başlayıp, o kadar iğrenç çığlıklarla küfretti ki Sparhawk ürküp geri kaçtı. Sonra Sephrenia bir elini kaldırdı ve Styricçe yerine, şaşırtıcı olarak Elene dilinde konuştu. “Geldiğin yere geri dön!” diye emretti, “ve bu gece oradan ayrılmaya cesaret etme!”</p>

    <p class="calibre3">Succubus arkasında pis bir çürüme ve bozulma kokusu bırakarak ipe sapa gelmez bir hüsran ulumasıyla ortadan kayboldu.</p>
  </div>
</body>
</html>
