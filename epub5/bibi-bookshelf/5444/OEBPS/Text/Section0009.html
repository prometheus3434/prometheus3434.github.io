<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Ellenium 2.Cilt-Yakut Şovalye</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <div class="calibre1">
    <h2 class="calibre2"><span style="font-size: 1em; line-height: 1.2;"><b>Dokuzuncu Bölüm</b></span><br /></h2>

    <p class="calibre3">ULATH, TYNIAN’IN başı ellerinin arasında oturduğu ıslak yere doğru yürüdü. “İyi misin?” diye sordu. Sparhawk koca, acımasız Thalesialımn arkadaşlarına karşı tuhaf bir şekilde nazik ve içten ilgi gösteren biri olduğunu fark etmişti.</p>

    <p class="calibre2">“Sadece biraz yorgun hissediyorum, hepsi o kadar.</p>

    <p class="calibre2">“Bunu yapmaya devam edemezsin,” dedi Ulath.</p>

    <p class="calibre2">“Biraz daha devam edebilirim.”</p>

    <p class="calibre3">“Bana büyüyü öğret,” diye ısrar etti Ulath. “Ölü ya da diri, en iyisiyle güreşebilirim.”</p>

    <p class="calibre3">Tynian bitkin gülümsedi. “Yapabileceğine bahse girerim, dostum. Hiç kimseyi yendin mi?”</p>

    <p class="calibre3">“Yaklaşık yedi yaşımdan beri hayır,” dedi mütevazice Ulath. “O zaman ağabeyimin kafasını tahta kuyu kovasının içine sokuşturmuştum. Onu kafasından çıkarmak babamızın iki saatini almıştı. Abimin kulakları takılmıştı. Koca kulakları vardı. Bir şekilde onu özledim. Bir Ogre ile kavgada en iyi ikinci adamdır.” İri adam Sparhawk’a baktı. “Tamam,” dedi, “şimdi ne yapıyoruz?”</p>

    <p class="calibre3">“Kesinlikle kuzey Pelosia ya da Deira’nm tamamını arayamayız,” dedi Kalten.</p>

    <p class="calibre3">“Bu açıkça ortada,” diye cevapladı Sparhawk. “Zamanımız yok. Daha kesin bilgiler bulmamız gerekiyor. Bevier, bize nereye bakacağımız konusunda ip ucu verebilecek bir şey düşünemez misin?”</p>

    <p class="calibre3">“Savaşın bu bölümüyle ilgili kayıtlar çok üstün körü,” diye cevapladı beyaz pelerinli şövalye. Ulath’a gülümsedi. “Genidian biraderlerimiz kayıt tutmakta biraz ihmalciler.”</p>

    <p class="calibre3">“Rünlerle yazmak bıktırıcı,” diye itiraf etti Ulath. “Özellikle de taş üzerine. Bazen bu şeyleri bir nesil kadar sereriz.”</p>

    <p class="calibre2">“Sanırım bir köy veya kasaba bulmamız gerekiyor, Sparhawk”&nbsp;<span style="font-size: 1em; line-height: 1.2;">dedi Kurik.</span></p>

    <p class="calibre2">“Ne?”</p>

    <p class="calibre3">“Bir sürü sorumuz var ve birisine sormadığımız müddetçe cevaplarını alamayacağız.”</p>

    <p class="calibre3">“Kurik savaş beş yüzyıl önceydi,” diye hatırlattı Sparhawk. “Olanları görüp hâlâ yaşayan birilerini bulamayız.”</p>

    <p class="calibre3">“Şüphesiz bulamayız ama bazen insanlar - özellikle sıradan vatandaşlar - yaşadıkları bölgenin geleneklerini sürdürür ve bazı kerterizlerin isimleri vardır. Bir dağın ya da bir derenin ismi aradığımız ipucu olabilir.”</p>

    <p class="calibre3">“Denemeye değer,” dedi Sephrenia. “Buradan hiçbir yere ulaşamıyoruz.”</p>

    <p class="calibre2">“Bu çok zayıf bir olasılık, Sephrenia.”</p>

    <p class="calibre2">“Başka fikrimiz var mı?”</p>

    <p class="calibre2">“O zaman sanırım, kuzeye gitmeye devam edeceğiz.”</p>

    <p class="calibre3">“Tüm kazıları geçeceğiz,” diye ekledi Sephrenia. “Toprak alt üst edilmişse bu Bhelliom’un orada olmadığının kesin bir işaretidir.”</p>

    <p class="calibre3">“Bu doğru, sanırım. Tamam, kuzeye devam edeceğiz, ümit verici bir şey olursa Tynian bir hayalet daha uyandırabilir.”</p>

    <p class="calibre3">Ulath buna kuşkuyla baktı. “Sanırım bu konuda dikkatli olmalıyız,” dedi. “Sadece ikisini uyandırmak nerdeyse onu çökertti.”</p>

    <p class="calibre2">“İyileşeceğim,” diye güçsüzce itiraz etti Tynian.</p>

    <p class="calibre3">“Tabii ki iyileşeceksin - eğer birkaç gün yatakta dinlendirebile-cek zamanımız olsaydı.”</p>

    <p class="calibre3">Tynian’a eyerine tırmanması için yardım edip mavi pelerinini üzerine sardılar ve devam eden çisentiyle kuzeye doğru at bindiler.</p>

    <p class="calibre3">Randera şehri gölün doğu sahilindeydi. Yüksek surlarla çevriliydi ve her köşede gözcü kuleleri vardı.</p>

    <p class="calibre2">Kasvetli Lamork şehrine eleştirircesine bakan Kalten, “Ee?” dedi.</p>

    <p class="calibre3">“Zaman kaybı,” diye homurdandı Kurik. Yağmurla yavaş yavaş eriyen toprak yığınını gösterdi. “Hâlâ kazılara rastlıyoruz. Daha da kuzeye gitmemiz gerekiyor.”</p>

    <p class="calibre3">Sparhawk dikkatle Tynian’a baktı. Alcione Şövalyesi’nin suratına renk geliyor, yavaşça iyileşiyor gibi gözüküyordu. Sparhawk Faran’ı topuklayıp eşkine kaldırdı ve arkadaşlarının önünden kasvetli panoramaya doğru ilerledi.&nbsp;<span style="text-indent: 0px; font-size: 1em; line-height: 1.2;">Son kazı izlerini de geçtiklerinde ikindi olmuştu. Berit işaret&nbsp;</span><span style="font-size: 1em; line-height: 1.2; text-indent: 0px;">ederek, “ilerde gölün kenarında bir köy var,” dedi.</span></p>

    <p class="calibre3">“Başlamak için kötü bir yer değil,” diye onayladı Sparhawk. “Bakalım orada bir han bulabilecek miyiz. Sanırım, yağmurdan kurtulmak, kurumak ve sıcak bir yemek yeme zamanımız geldi.”</p>

    <p class="calibre3">“Belki bir de meyhane,” diye ekledi Kalten. “Meyhanelerdeki insanlar genelde konuşmayı severler, her zaman yörenin tarihini ne kadar iyi bildiklerinden gurur duyan birkaç yaşlı adam bulunur.”</p>

    <p class="calibre3">Göl kıyısından köyün içine atlarını sürdüler. Evler bir örnek gibi virane, kaldırımtaşmdan sokaklar bakımsızdı. Köyün aşağı ucunda, bir grup iskele göle çıkıntı yapmıştı; kıyıdaki sırıklara ağlar asılıydı. Ölü balık kokusu dar sokaklardaki havanın içine işlemişti. Şüpheli bakışlı bir köylü onlara çok eski, gelişi güzel yığılmış taşlardan yapılma, kayağan taştan çatılı köyün tek hanını gösterdi.</p>

    <p class="calibre3">Sparhawk avluda atından inip içeri girdi. Parlak kırmızı yüzlü, kırpılmış gibi saçları olan şişman bir adam bira fıçısını yuvarlıyordu. “Boş odan var mı, komşu?” diye sordu Sparhawk.</p>

    <p class="calibre3">“Bütün tavan arası odaları boş, Lordum,” diye saygıyla cevapladı adam, “ama burada durmak istediğinizden emin misiniz? Benim kalacak yerlerim sıradan yolcular için iyidir ama kibar tabaka için pek uygun değildir.”</p>

    <p class="calibre3">“Yağmurlu bir gecede bir çalılığın altında uyumaktan daha iyi olduğundan eminim.”</p>

    <p class="calibre3">“Bu kesinlikle doğru, Lordum ve misafirim olmanızdan mutluluk duyacağım. Yılın bu zamanında pek ziyaretçim olmaz. Arkadaki meyhane işe devam etmemi sağlayan tek şey.”</p>

    <p class="calibre2">“Şu anda kimse var mı?”</p>

    <p class="calibre3">“Yaklaşık yarım düzine kadar, Lordum. Balıkçılar gölden döndüklerinde işler hareketlenir.”</p>

    <p class="calibre3">“Biz on kişiyiz,” dedi Sparhawk, “bu yüzden çok odaya ihtiyacımız olacak. Atlarımıza bakacak bir adamın var mı?”</p>

    <p class="calibre2">“Oğlum ahırla ilgilenir, Aziz Şövalye.”</p>

    <p class="calibre3">“İri kırçıla dikkat etmesi için onu uyar. O at çok oyunbazdır ve dişlerini saygısızca kullanır.”</p>

    <p class="calibre2">“Oğluma söyleyeceğim.”</p>

    <p class="calibre3">“O zaman arkadaşlarımı çağırıp yukarıya tavanarası odalarına bir bakacağız. Şey, aklıma gelmişken, banyo tekneniz var mı? Ben ve arkadaşlarım uzun zamandır dışardayız, biraz pis kokuyoruz.”</p>

    <p class="calibre2"><span style="font-size: 1em; line-height: 1.2;">“Arkada bir banyo odası var, Lordum. Ama sık kullanılmaz.”</span><br /></p>

    <p class="calibre3">“Tamam. Suyu ısıtmaya başla, hemen geri geleceğim.” Döndü ve tekrar dışarı, yağmura çıktı.</p>

    <p class="calibre3">Odalar biraz tozlu olmalarına rağmen şaşırtıcı derecede konforlu gözüküyorlardı. Yataklar temiz ve böceksiz gibiydi. Çatının bir ucunda geniş bir oturma odası vardı.</p>

    <p class="calibre2">Sephrenia etrafa bakmarak, “Gerçekten çok güzel,” dedi.</p>

    <p class="calibre2">“Bir banyo odası da var,” dedi Sparhawk.</p>

    <p class="calibre2">“Oh, bu gerçekten çok hoş,” diye mutlulukla iç çekti Sephrenia.</p>

    <p class="calibre2">“Önce senin kullanmana izin vereceğiz.”</p>

    <p class="calibre3">“Hayır, bir tanem. Yıkanırken aceleye getirilmek istemem, önce siz baylar başlayın. Sabun kullanmaktan korkmayın,” diye ekledi. “Çok ama çok sabun - ve saçlarınızı da yıkayın.”</p>

    <p class="calibre3">“Sanırım banyodan sonra tunik giyeceğiz,” dedi Sparhawk. “Bu insanlara sorular sormak istiyoruz, zırh biraz ürkütücü olur.”</p>

    <p class="calibre3">Beş şövalye zırhlarını çıkardılar, tuniklerini aldılar, çeliklerinin altına giydikleri vatkalı, pas lekeli iç çamaşırlarıyla Kurik, Talen ve Berit ile beraber grup halinde arka merdivenlerden aşağı indiler. Geniş, fıçımsı teknelerde yıkandılar, kendilerini canlanmış, temizlenmiş hissederek dışarı çıktılar.</p>

    <p class="calibre3">“Bir haftadır kendimi ilk defa ısınmış hissediyorum,” dedi Kal-ten. “Sanırım meyhaneyi ziyaret etmeye hazırım.”</p>

    <p class="calibre3">Vatkalı iç çamaşırlarım yukarı çıkarma görevini Talen’e düştü ve bu işten dolayı biraz biraz somurttu.</p>

    <p class="calibre3">“Surat asma,” dedi Kurik. “Zaten meyhaneye gelmene izin vermeyecektim. Annene en azından bu kadar borçluyum. Sephrenia’ya söyle o ve Flüt banyoyu kullanabilirler. Onlarla beraber aşağı in ve rahatsız edilmediklerinden emin olmak için kapıda nöbet tut.”</p>

    <p class="calibre2">“Ama açım.”</p>

    <p class="calibre2">Kurik tehdit edercesine elini kemerine koydu.</p>

    <p class="calibre2">“Tamam, heyecanlanma.” Talen hızla merdivenden fırladı.</p>

    <p class="calibre3">Meyhane biraz dumanlıydı, yer talaş ve gümüşümsü balık pul-larıyla kaplıydı. Sade giyinmiş beş şövalye yanlarında Kurik ve Berit ile beraber göze çarpmayan bir biçimde içeri girdiler, boş bir köşe masasına oturdular.</p>

    <p class="calibre2">“Bira istiyoruz” diye servis yapan kıza bağırdı Kalten, “bol bira.”</p>

    <p class="calibre2">“Abartma,” diye mırıldandı Sparhawk. “Çok ağırsın, seni mer<span style="font-size: 1em; line-height: 1.2;">divenlerden yukarı taşımak istemeyiz.”</span></p>

    <p class="calibre3">“Asla korkma, dostum. Lamorkand’da on yıl geçirdim ve bir kez bile sarhoş olmadım. Buranın birası hafif, su gibi bir şey.”</p>

    <p class="calibre3">Servis yapan kız tipik bir Lamork kadınıydı - geniş kalçalı, sarışın ve pek uyanık değildi. Kısa kesilmiş bir köylü bluzu ile kalın kırmızı bir gömlek giyiyordu. Tahta ayakkabıları zeminin üzerinde takırdıyordu, aptalca bir kıkırdaması vardı. Onlara geniş, bakır kaplanmış tahta maşrapalarda köpüklü bira getirdi. “Hemen gitme canım,” dedi Kalten. Maşrapasını dikti ve dudaklarından bir kere bile ayırmadan son damlasına kadar içti. “Bu hemen boşaldı. İyi bir kız ol ve tekrar doldur.” Kızın kıçını teklifsiz bir biçimde okşadı. Kız kıkırdadı ve elinde Kalten’in maşrapasıyla aceleyle uzaklaştı.</p>

    <p class="calibre2">“Her zaman böyle midir?” diye Sparhawk’a sordu Tynian.</p>

    <p class="calibre2">“Ne zaman fırsat bulursa.”</p>

    <p class="calibre3">“İçeri girmeden önce söylediğim gibi,” dedi odanın neredeyse genelinden duyulacak kadar yüksek bir sesle Kalten, “yarım gümüşe bahse girerimki savaş asla bu kadar kuzeye gelmemiştir.”</p>

    <p class="calibre3">“Ben de geldiğine iki koyarım,” diye oyunu hemen anlayıp cevapladı Tynian.</p>

    <p class="calibre3">Bevier bir an şaşırmış gözüktü sonra gözleri anladığını belli etti. “Bunu öğrenmek çok zor olmasa gerek,” diyerek etrafına bakındı. “Buradakilerden birinin bileceğinden eminim.”</p>

    <p class="calibre3">Ulath sırasını itti ve ayağa kalktı. Koca yumruğunu dikkat çek-, mek için masaya güm diye vurdu. Yüksek sesle bardaki diğer adamlara, “Baylar,” dedi. “Son dört saatten beri iki arkadaşım tartışıp duruyorlar ve sonunda bu konu üzerine para koyma noktasına geldiler. Doğrusunu söylemek gerekirse, onları dinlemekten biraz sıkıldım. Belki içinizden birileri konuya açıklık getirir de kulaklarım biraz dinlenir. Yaklaşık beş yüzyıl kadar önce burada bir savaş olmuş.” Kalten’i gösterdi. “Çenesinde bira köpüğü olan bu adam savaşın buraya kadar ulaşmadığını söylüyor. Diğer yuvarlak yüzlü olan ise ulaştığını. Hangisi doğru?”</p>

    <p class="calibre3">Uzun bir sessizlik oldu, sonra pembe yanaklı, ince beyaz saçlı bir ihtiyar adam ayaklarını sürüye sürüye salonu geçip onların masalarına doğru geldi. Eski püskü giyinmişti, başı boynunun üzerinde titriyordu. “Galba sizin tartışmanızı çözebilim, saygıdeğer efendim,” dedi gıcırtılı bir sesle. “Benim ihtiyar bahsettiğiniz&nbsp;<span style="font-size: 1em; line-height: 1.2; text-indent: 0px;">savaşla ilgili öyküler anlatırdı.”</span></p>

    <p class="calibre2">Kalten servis yapan kıza “Arkadaşa maşrapa getir, tatlım,” dedi.</p>

    <p class="calibre2">“Kalten,” dedi iğrenerek Kurik, “elini onun kıçından uzak tut.”</p>

    <p class="calibre2">“Sadece dostluk gösteriyorum, hepsi bu.”</p>

    <p class="calibre2">“Sen buna dostluk mu diyorsun?”</p>

    <p class="calibre3">Servis yapan kız kızardı, gözlerini Kalten’e doğru davetkârca oynatarak bira getirmeye gitti.</p>

    <p class="calibre3">Ulath sarışın Pandion’a, “Sanırım şu anda yeni bir arkadaşın oldu,” dedi alay edercesine, “ama bunun avantajını insanlar içinde kullanmaya çalışma.” Titreyen başlı yaşlı adama baktı. “Otur bakalım, yaşlı amca,” diye davet etti.</p>

    <p class="calibre3">“Teşekkür ederim, saygıdeğer efendi. Görünşünden kuzeyden, Thalesia’dan olduğunu okudum.” Titreyerek sıraya oturdu.</p>

    <p class="calibre3">“İyi okuyorsun, yaşlı adam,” dedi Ulath. “Senin ihtiyar bu tarihi savaşla ilgili neler anlattı?” . “Şey,” dedi hafif sakallı çenesini kaşıyarak titrek yaşlı adam, “hatırladım kadarıyla, derdi ki -” Servis yapan kız ona birasını verirken durdu. “Şey, teşekkür ederim, Nima,” dedi.</p>

    <p class="calibre3">Kız, Kalten’e çekinerek yaklaşıp gülümsedi. “Seninki ne durumda?” diye yaslanarak sordu.</p>

    <p class="calibre3">Kalten hafifçe kızardı. “Ah - iyi, tatlım,” diye kemküm etti. Kızın tuhaf bir şekildeki toksözlülüğü onu hazırlıksız yakalamış gibiydi.</p>

    <p class="calibre3">“Herhangi bir şey istersen beni haberdar edersin, değil mi? Her ne olursa. Bildiğin gibi sizi memnun etmek için buradayım.”</p>

    <p class="calibre2">“Şu anda - yok,” dedi Kalten. “Belki sonra.”</p>

    <p class="calibre2">Tynian ve Ulath birbirlerine bakıp sırıttılar.</p>

    <p class="calibre3">“Siz kuzeyli şövalyeler dünyaya bizden farklı bakıyorsunuz,” diyen Bevier biraz utanmış gözüktü.</p>

    <p class="calibre2">“Ders almak ister misin?” diye sordu Ulath.</p>

    <p class="calibre2">Bevier birden kızardı.</p>

    <p class="calibre3">“O iyi bir çocuk.” Ulath diğerlerine gülümsedi ve Bevier’in omzunu okşadı. “Onu sadece ahlakını bozmaya yetecek kadar Arci-um’dan uzak tutmamız gerekiyor. Bevier, sevgili biraderim ama sen korkunç derecede ciddi ve kuralcısın. Biraz rahatlamaya çalış.”</p>

    <p class="calibre2">“O kadar da katı mıyım?” diye sordu utangaç gözüken Bevier.</p>

    <p class="calibre2">“Senin için bunu düzelteceğiz,” diye onu temin etti Ulath.</p>

    <p class="calibre2">Sparhawk masanın öbür tarafında dişsizce sırıtan yaşlı adama&nbsp;<span style="font-size: 1em; line-height: 1.2;">baktı. “Bu aptalca tartışmayı bizim için bir çözüme bağlayabilecek misin, büyükbaba? Gerçekten savaş bu kadar kuzeye ulaştı mı?”</span></p>

    <p class="calibre3">“Şey, evet doğrusu ulaştı, genç beyler,” diye geveledi yaşlı adam, “hatta daha kuzeye, eğer bilinen doğruysa. Benim ihtiyar ta Pelosia içlerine kadar kuzeyde savaş ve ölüm olduğunu anlattı. Thalesiahlann ordusunu biliyosunuz, gölün yukarı ucundan gizlice gelip Zemochlara arkadan çullandılar. Tek sorun, orada Thalesialılardan çok daha fazla Zemoch olmasıydı. Şey, sor, anladığım kadarıyla bu Zemochlar şaşkınlıktan kurtulup bağıra bağra zıvanadan çıkıp ortadaki her şeyi öldürdüler. Size söyleyeyim, burdaki insanlar savaş devam ederken mahzenlerine saklanmışlar.” Maşrapasından büyük bir yudum almak için durdu. “Şey, sör,” diye devam etti, “Zemochlar kazanıyor gibi gözüküyordu ama sonra büyük ihtimalle kuzeyde, teknelerde bekliyen Thalesialı delikanlılardan bir grup gelip saldırdı ve Zemochlara çok korkunç şeyler yaptılar.” Ulath’a bir bakış attı. “Eğer dediklerimden rahatsız olmasanız, dostum, sizin insanlarınız gerçekten çok kolay kızabiliyorlar.”</p>

    <p class="calibre2">“Sanırım iklimden dolayı,” diye kabul etti Ulath.</p>

    <p class="calibre3">Yaşlı adam kederlice maşrapasına baktı. “Bunu gene doldur- • manın bir yolu var mı?” diye ümitle sordu.</p>

    <p class="calibre2">“Şüphesiz, büyükbaba,” dedi Sparhawk. “İlgilen Kalten.”</p>

    <p class="calibre2">“Niye ben?”</p>

    <p class="calibre3">“Çünkü senin meyhaneci kızla aran benden daha iyi. Öyküne devam et, büyükbaba.”</p>

    <p class="calibre3">“Şey, sör, bana bu korkunç savaşın buradan yaklaşık birkaç fersah kuzeyde olduğu söylendi. Onlar, Thalesialı adamlar gölün güney ucunda olanlardan dolayı gerçekten çok mutsuzdular, balta ve benzeri şeylerle Zemochların üzerine çullandılar. Orada binlerce yada daha fazla mezar var ve hepsi insan değil. Bana anlatıldığı kadarıyla Zemochların nelerle arkadaşlık kurdukları konusu pek belirli değildi ya da öykü böyle devam ediyor. Oradaki tarlalarda mezarlar görebilirsiniz - üzerleri çalı çırpıyla ya da öyle şeylerle kaplı büyük toprak yığınlarını. Çiftçiler sabanlarıyla beş yüzyıldan beri kemikler, kılıçlar, mızraklar ve baltalar bulup dururlar.”</p>

    <p class="calibre3">“Senin ihtiyarın Thalesialılara kimin’ liderlik ettiğini söyledi mi?” diye sordu Ulath. “O savaşta bazı akrabalarım vardı, onlara ne olduğunu hiç öğrenemedik. Ne dersin başlarmdakinin Thalesia&nbsp;<span style="font-size: 1em; line-height: 1.2; text-indent: 0px;">kralı olma ihtimali var mı?”</span></p>

    <p class="calibre3">“Öyle ya da aksi bir şey duymadım,” diye kabul etti yaşlı La-rnork. “Şüphesiz, burdaki insanlardan hiçbiri çarpışmanın tam ortasına gidecek kadar meraklı değildi. Sıradan insanların bu tip şeylere bulaşmak gibi adetleri yoktur.”</p>

    <p class="calibre3">“Çok zor tanınacak biri değildi,” dedi Ulath. “Thalesia’daki eski efsaneler onun iki metreden uzun olduğunu söyler, tacının tepesinde büyük mavi bir mücevher varmış.”</p>

    <p class="calibre3">“Bu tanıma uygun bir şey duymadım - ama söylediğim gibi halk gerçekten savaştan uzak durdu.”</p>

    <p class="calibre3">“Ne dersin etrafta bu savaşla ilgili başka öyküler bilen biri olabilir mi?” diye sakin bir tonla sordu Bevier.</p>

    <p class="calibre3">“Bu mümkün sanırım,” dedi kararsızca yaşlı adam, “ama benim ihtiyar, buralardaki en iyi öykü anlatan adamlardan biriydi. Elli yaşlarındayken bir arabanın altında kaldı ve sakatlandı. O ve arkadaşları bu hanın kapısının önündeki sundurmada otururlardı. Saatlerce birbirlerine eski öyküler anlatırlar ve bundan gerçekten zevk alırdı - sakatlığından dolayı yapacak başka bir şeyi yoktu. Ve bütün bu öyküleri bana aktardı, onun en sevdiği kişiydim, meyhaneden ona sürekli bira getirirdim.” Ulath’a baktı. “Hayır, sör,” dedi. “Duyduğum eski öykülerin hiçbiri sizin tarif ettiğiniz gibi bir kraldan bahsetmiyo ama bunun çok muazzam bi savaş olduğunu söylemek isterim ve yerel halk ondan oldukça uzak durdu. Sizin kral burada olabilir ama bildiğim kimse ondan bahsetmedi.”</p>

    <p class="calibre3">“Savaş buranın birkaç fersah kuzeyinde oldu, dedin değil mi?” diye zorladı Sparhawk.</p>

    <p class="calibre3">“Belki yedi mil kadar,” diye cevapladı yaşlı adam, geniş kalçalı kızın yeni getirdiği maşrapadan büyük bir yudum aldı. “Size karşı dürüst olacaksam genç beyefendiler, son zamanlarda biraz yıpran-dım, artık o kadar yürüyemem.” Bir tahmin yürütürcesine onlara bir göz attı. “gücenmezseniz, genç efendiler, şu Thalesia’mn çok eski Kralı mı nedir, onun hakkında çok meraklı gibi gözüküyorsunuz.”</p>

    <p class="calibre3">“Bu oldukça basit, büyükbaba,” dedi Ulath. “Thalesia kralı Sarak ulusal kahramanlarımızdan biri. Ona gerçekten ne olduğunu bulabilirsem bundan oldukça büyük bir saygınlık kazanacağım. Kral Wargun beni bir kontlukla bile ödüllendirebilir - tabii ayılabilirse.”</p>

    <p class="calibre2">Yaşlı adam gıdaklar gibi güldü. “Bunu duydum. Gerçekten&nbsp;<span style="font-size: 1em; line-height: 1.2;">söyledikleri kadar içer mi?”</span></p>

    <p class="calibre2">“Duyduğundan daha fazla.”</p>

    <p class="calibre3">“Şey, şimdi - bi kontluk, dedin di mi? Şimdi, bu arkasından koşulacak bi amaç. Yapacağınız ne biliyo musunuz, kont hazretleri, o savaş alanına gitmek ve etrafı biraz karıştırmak. Size verdiğim bu ipucuyla belki bişey bulabilirsiniz. İki metreden uzun bir adam -ve üstelik kral - şey, sor, oldukça etkileyici bir zırhı olmalı. Orada bi çiftçi tanıyorum - ismi Wat. O da benim gibi eski öykülerden hoşlanır. Sizi aradığınıza götürecek bişey bulan biri varsa o bilir.”</p>

    <p class="calibre3">“İsmi Wat dedin, değil mi?” diye soran Sparhawk, öylesine konuşuyormuş gibi gözükmeye çalıştı.</p>

    <p class="calibre3">“Onu tanımamanıza imkân yoktur, genç efendiler. Gözleri farklı yöne bakan bi adamdır. Çok kaşınır.” Ümitle maşrapasını salladı.</p>

    <p class="calibre3">Ulath, “Hey, kızım,” diye bağırırken kemerindeki kesede para aradı. “Niye şu yaşlı dostuna masanın altına düşene kadar bira içirmiyorsun?”</p>

    <p class="calibre2">“Şey, teşekkür ederim, lord hazretleri.” Yaşlı adam sırıttı.</p>

    <p class="calibre3">“Her şeyden önce, büyükbaba,” diye güldü Ulath, “bir kontluk etrafa yayılmah, değil mi?”</p>

    <p class="calibre2">“Ben kendim daha iyisini yapamazdım, Lordum.”</p>

    <p class="calibre3">Meyhaneyi terk ettiler ve merdivenlerden çıkmaya başladılar. “Oldukça işe yaradı, değil mi?” dedi Kurik.</p>

    <p class="calibre3">“Şanslıydık,” dedi Kalten. “Eğer şu yaşlı adam meyhanede olmasaydı ne yapardık?”</p>

    <p class="calibre3">“O zaman başka biri bizi ona yollardı. Yerel insanlar onlara bira ısmarlayanlara yardımcı olmaktan hoşlanırlar.”</p>

    <p class="calibre3">“Ulath’m yaşlı adama anlattığı öyküyü hatırlamamız iyi olur,” dedi Tynian. “İnsanlara kralın kemiklerini Thalesia’ya götüreceğimizi söylersek, merakımızla ilgili tahmin yürütmeye başlamazlar.”</p>

    <p class="calibre2">“Bu yalan söylemekle aynı şey değil mi?” dedi Berit.</p>

    <p class="calibre3">“Tam değil,” dedi Ulath. “Tacını aldıktan sonra onu tekrar gömmeyi planlıyoruz, değil mi?”</p>

    <p class="calibre2">“Şüphesiz.”</p>

    <p class="calibre2">“İyi, işte gördün mü.”</p>

    <p class="calibre3">Berit biraz şüpheyle baktı. “Gidip akşam yemeğine bakacağım,” dedi, “ama bence mantığınızda bir gedik var, Sör Ulath.”</p>

    <p class="calibre2">“Gerçekten mi?” diyen Ulath, şaşırmış gözüküyordu.</p>

    <p class="calibre3">Ertesi sabah hâlâ yağmur yağıyordu. Gece bir ara Kalten, Sparhawk ile paylaştığı odadan dışarı sıvıştı. Sparhawk’in arkadaşının yokluğunun dost canlısı ve geniş kalçalı barmen kız Nima’yla ilgili olduğu yönünde kesin kuşkuları vardı. Yine de konuyu zorlamadı. Sparhawk her şeyden önce, bir şövalye ve bir centilmendi.</p>

    <p class="calibre3">İki saat boyunca kuzeye, otla kaplı mezar tümsekleriyle dolu geniş bir çayıra varana kadar at sürdüler. Hepsi atlarından inerlerken, once hangisini deneyeceğimi merak ediyorum,” dedi Tynian.</p>

    <p class="calibre3">“Seç birini,” dedi Sparhawk. “İsmini duyduğumuz Wat belki bize çok daha doğru bilgi verebilir ama önce bu yolu deneyelim. Zaman kazanmamıza yarayabilir, bu konuda gittikçe sıkışıyoruz.”</p>

    <p class="calibre3">“Devamlı Kraliçen için kaygılanıyorsun, değil mi, Sparhawk?” diye sordu Bevier.</p>

    <p class="calibre2">“Şüphesiz. Bu zaten benden beklenen şey.”</p>

    <p class="calibre3">“Dostum, sanırım, bu ondan daha da derin bir şey olabilir. Kraliçene düşkünlüğün bir görevden çok daha fazla.”</p>

    <p class="calibre3">“Saçma bir romantik oluyorsun, Bevier. O sadece bir çocuk.” Sparhawk kendini rahatsız hissetti ve savunmaya geçti. “Başlamadan önce, baylar,” dedi tersçe, “etrafa göz atalım. Herhangi bir başı boş Zemochun bizi fark edip Arayıcı’nm boş kafalı askerlerinin arkamızdan sokulmalarını istemem.”</p>

    <p class="calibre2">“Onlarla başa çıkabiliriz,” dedi Kalten.</p>

    <p class="calibre3">“Evet, ama bir şeyi kaçırıyorsun. İçlerinden birini öldürdüğümüzde yerimizi Arayıcı’ya bildiriyoruz.”</p>

    <p class="calibre3">“Otha’nm böceği canımı sıkmaya başladı,” dedi Kalten. “Bütün bunlar hiç doğal değil.”</p>

    <p class="calibre2">“Belki öyle ama buna alışsan iyi olur.”</p>

    <p class="calibre3">Sephrenia ve çocukları branda bezinden bir korunağın altında bırakıp etrafı kolaçan ettiler. Hiç kimsenin izine rastlamadılar. Sonra tekrar mezarların olduğu yere döndüler.</p>

    <p class="calibre3">“Şuna ne dersin?” diye alçak bir tümseği gösterdi Ulath. “Thalesialı gibi gözüküyor.”</p>

    <p class="calibre2">Tynian omuz silkti. “Diğerinden daha farklı gözükmüyor.”</p>

    <p class="calibre3">Tekrar atlarından indiler. “Aşırıya kaçma,” dedi Tynian’a, Sparhawk. “Yorulmaya başladığında geri çekil.”</p>

    <p class="calibre3">“Bilgiye ihtiyacımız var, Sparhawk. Ben iyiyim.” Tynian miğferini çıkardı, atından indi, ip kangalını aldı ve önceki gün yaptığı&nbsp;<span style="font-size: 1em; line-height: 1.2; text-indent: 0px;">şeklin aynısını tümseğin üzerine yapmaya başladı. Sonra yüzünü haffiçe ekşiterek doğruldu. “İyi,” dedi, “başlayalım.” Mavi pelerinini geri atıp daha önceki gibi elleriyle büyünün karışık hareketlerini yaparken Styricçe konuşmaya başladı. En sonunda ellerini şaklattı.</span></p>

    <p class="calibre3">Tümsek, deprem olmuş gibi şiddetle sarsıldı, yerden çıkan o şey yavaşça yükselmedi. Yerden gürleyerek patladı - o, insan değildi.</p>

    <p class="calibre2">“Tynian!” diye bağırdı Sephrenia. “Onu geri yolla!”</p>

    <p class="calibre3">Bununla beraber, Tynian, donmuş kalmış, gözleri kafasından korkuyla fırlamıştı.</p>

    <p class="calibre3">iğrenç yaratık onlara doğru hücum etti, Tynian’a çarpıp devirdi ve zırhını pençeleyip, dişleyerek Bevier’in üzerine çullandı.</p>

    <p class="calibre3">İri Pandion kılıcını çekerken Sephrenia, “Sparhawk!” diye bağırdı. “O değil! O işe yaramaz! Aldreas’in mızrağını kullan!”</p>

    <p class="calibre3">Sparhawk döndü ve kısa saplı mızrağı eyerinin yanındaki kılıfından çekip çıkardı.</p>

    <p class="calibre3">Beviefe saldıran canavarımsı yaratık beyaz pelerinli şövalyenin zırhlı gövdesini bir adamın bir çocuğu kaldırması kadar kolayca kaldırıp korkunç bir güçle yere vurdu. Sonra Kalten’in üzerine atladı, miğferini bükerek çekmeye başladı. Kalten, Kurik ve Berit canavara silahlarıyla vurarak arkadaşlarının yardımına koştular. Çok şaşırtıcı bir şekilde, koca baltalan ve Kurik’in gürzü o şeyin bedenine batmadı ama parlayan kıvılcımlar çıkararak geri sektiler. Sp°arhawk mızrağı aşağıdan tutarak araya daldı. Kalten bir bez bebek gibi silkelenmiş, siyah miğferi göçüp çizilmişti.</p>

    <p class="calibre3">Sparhawk mızrağı canavarın yan tarafına sapladı. O şey acı acı bağırıp döndü. Sparhawk tekrar, tekrar soktu ve her vuruşta mızrağın içinden muazzam bir güç dalgasının aktığını hissetti. İğrenç şeyin ağzı açık kaldı ama içinden fışkıran kan değil bir tür siyah sümüktü. Sparhawk acımasızca mızrağı canavarın gövdesinin içinde çevirip yarayı büyüttü. Yaratık tekrar bağırıp geriye devrildi. Sparhawk mızrağı canavarın gövdesinden geri çekti, yaratık uluyup, göğsündeki açılan deliği sıkı sıkı tutarak kaçtı. Sendeliyerek topraktan çıktığı mezar tümseğinin kenarına gitti ve içeri daldı.</p>

    <p class="calibre3">Tynian çamurun içinde dizlerinin üzerine çökmüş, sıkıca başını tutmuş hıçkırıyordu. Bevier hareketsiz yerde yatıyor, Kalten de oturmuş inliyordu.</p>

    <p class="calibre2">Sephrenia hızla Tynian’m yanma gitti, yüzüne bir göz attıktan&nbsp;<span style="font-size: 1em; line-height: 1.2;">sonra parmaklarıyla büyüyü dokurken Styricçe konuşmaya başladı. Tynian’m hıçkırmaları azaldı, bir saniye sonra yana devrildi. “İyileşene kadar onu uyutmam gerekiyor,” dedi Sephrenia. “Eğer iyileşir-se. Sparhawk, sen Kalten’e yardım et. Ben Bevier’e bakacağım.”</span></p>

    <p class="calibre2">Sparhawk, Kalten’e gitti. “Neren yaralandı?” diye sordu.</p>

    <p class="calibre3">“Sanırım birkaç kaburgamı kırdı,” diye soludu Kalten. “O neydi öyle? Kılıcım üzerinden sekti.”</p>

    <p class="calibre3">“Bunu sonra merak edebiliriz,” dedi Sparhawk. “Zırhını çıkaralım ve şu kaburgaları saralım. Ciğerlerine batmasını istemeyiz.”</p>

    <p class="calibre3">“Buna katılıyorum,” diye yüzünü buruşturdu Kalten. “Her tarafım ağırıyor. Başka sorun gerekmez. Bevier, nasıl?”</p>

    <p class="calibre2">“Daha bilmiyoruz. Sephrenia onunla ilgileniyor.”</p>

    <p class="calibre3">Bevier’in yaralan Kalten’den çok daha ciddi gibi gözüküyordu. Sparhawk arkadaşının göğsüne sıkıca beyaz bir bez sarıp başka yara bere var mı diye kontrol etti. Pelerinini üzerine sardı ve Arci-an’ı kontrole gitti. “Nasıl?” diye Sephrenia’ya sordu.</p>

    <p class="calibre3">“Oldukça ciddi, Sparhawk,” diye cevapladı. “Kesik ve yara yok ama iç kanama olabilir.”</p>

    <p class="calibre3">“Kurik, Berit,” diye seslendi Sparhawk. “Çadırları kurun. Onları yağmurdan uzak tutmalıyız.” Etrafa bakındı Talen’in dörtnala uzaklaştığını gördü. “Şimdi de o nereye gidiyor?” diye kızgınca sordu.</p>

    <p class="calibre3">“Onu bir araba bulması için ben yolladım,” dedi Kurik. “Bu adamların hemen bir doktora ihtiyaçları var, eyerde oturabilecek durumda değiller.”</p>

    <p class="calibre3">Ulath kaşlarını çatmıştı. “Mızrağını o şeyin içine sokmayı nasıl basardın, Sparhawk?” diye sordu. “Baltam diye üzerinden sekti.”</p>

    <p class="calibre2">“Emin değilim,” diye kabullendi Sparhawk.</p>

    <p class="calibre3">Sephrenia Bevier’in baygın bedeninden gözlerini ayırmadan,</p>

    <p class="calibre2">“Yüzüklerle,” dedi.&nbsp;<span style="text-indent: 1em; font-size: 1em; line-height: 1.2;">“Canavara saplarken bir şeyler olduğunu hissettim,” dedi Sparhawk. “Neden daha önce böyle bir güçleri olduğunu göstermemişlerdi?”&nbsp;</span><span style="text-indent: 1em; font-size: 1em; line-height: 1.2;">“Çünkü ayrıydılar,” diye cevapladı Sephrenia. “Şimdi birisi elinde diğeri de mızrağın oyuğunda. Onları öyle birleştirdiğinde, çok büyük bir güçleri oluyor. Onlar Bhelliom’un parçaları.”&nbsp;</span><span style="text-indent: 1em; font-size: 1em; line-height: 1.2;">“Tamam,” dedi Ulath. “Hata neredeydi? Tynian Thalesialı ruhları uyandırmaya çalışıyordu. Nasıl oldu da o ucubeyi uyandırdı?”</span></p>

    <p class="calibre3">“Görünüşe göre yanlış mezarı açtı,” dedi Sephrenia. “Korkarım nekromensi sanatların en eksiksiz olanı değil. Zemochlar işgal ettiklerinde, Azash bazı yaratıklarını onlarla gönderdi. Tynian kazaen onlardan birini uyandırdı.”</p>

    <p class="calibre2">“Nesi var?”</p>

    <p class="calibre2">“O şey neredeyse bütün zihnini yok etti.”</p>

    <p class="calibre2">“iyileşecek mi?”</p>

    <p class="calibre2">“Bilmiyorum, Ulath. Gerçekten bilmiyorum.”</p>

    <p class="calibre3">Berit ve Kurik çadırları dikmeyi bitirdiler. Sparhawk ve Ulath yaralı arkadaşlarını taşıdılar. “Ateş yakmamız gerekiyor, ” dedi Kurik, “bugün kolay bir gün olmayacak, korkarım. Biraz kuru odunum var ama uzun süre yetecek kadar değil. Bu adamların kesinlikle kurutulup ısıtılmaları gerekiyor.”</p>

    <p class="calibre2">“Herhangi bir önerin var mı?” diye sordu Sparhawk.</p>

    <p class="calibre2">“Düşünüyorum.”</p>

    <p class="calibre3">İkindi civarı Talen iki tekerlekli bir arabadan az daha büyük, dökülen bir arabayı sürerek geldi. “En iyisi buydu,” diye özür diledi.</p>

    <p class="calibre2">“Çalmak zorunda mı kaldın?” diye sordu Kurik.</p>

    <p class="calibre2">“Hayır. Çiftçinin beni kovalamasını istemedim. Satın aldım.”</p>

    <p class="calibre2">“Neyle?”</p>

    <p class="calibre3">Talen babasının kemerinde asılı deri keseye şeytanca baktı. “O tarafında kendini biraz daha hafif hissetmiyor musun, Kurik?”</p>

    <p class="calibre2">Kurik küfretti ve kesesine baktı. Dibi boydan boya kesilmişti.</p>

    <p class="calibre3">“Bunlar da bana gerekmeyenler,” diyen Talen, bir avuç ufak parayı geri verdi.</p>

    <p class="calibre2">“Gerçekten benden mi çaldın?”</p>

    <p class="calibre3">“Mantıklı ol, Kurik. Sparhawk ve diğerlerinin hepsi zırh giyiyorlar ve keseleri içerde. Tek ulaşabileceğim seninkiydi.”</p>

    <p class="calibre3">“Çadır bezinin altında ne var?” diye arabanın arkasına bakarak sordu’Sparhawk.</p>

    <p class="calibre3">“Kuru odun,” diye cevapladı çocuk. “Çiftçinin samanlığında yığınla vardı. Birkaç tavuk aldım. Arabayı çalmadım,” dedi tarafsızca, “ama odunları ve tavukları çaldım - sadece antreman olsun diye. Şey, aklıma gelmişken, çiftçinin ismi Wat. Patlak gözlü çok kaşınan bir adam. Dün akşam ben meyhanenin dışındayken her nedense birisi onun önemli olduğunu söylemiş gibime geldi.”</p>

    <p class="calibre2"><br /></p>
  </div>
</body>
</html>
