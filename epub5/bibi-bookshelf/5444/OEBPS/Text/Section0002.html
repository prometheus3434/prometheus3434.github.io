<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Ellenium 2.Cilt-Yakut Şovalye</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <div class="calibre1">
    <h2 class="calibre2"><span style="font-size: 1em; line-height: 1.2;"><b>İkinci Bölüm</b></span><br /></h2>

    <p class="calibre3">ON BEŞ dakika sonra avluda toplandıklarında sis iyice yoğunlaşmıştı. Çömezler ahırlarda atları hazırlamakla meşguldü.</p>

    <p class="calibre3">Vanion ana kapıdan dışarı çıktı, Styric cüppesi puslu karanlıkta parlıyordu. “Sizinle beraber yirmi şövalye yolluyorum” dedi Sparhawk’a sessizce. “Sizi takip edip koruma sağlayacaklardır.”</p>

    <p class="calibre3">“Bizim hızlı hareket etmemiz lazım, Vanion,” diye itiraz etti Sparhawk. “Eğer diğerlerini yanımıza alırsak, yavaş bir attan daha hızlı gidemeyiz.”</p>

    <p class="calibre3">“Bunu biliyorum, Sparhawk,” diye sabırla cevapladı Vanion. “Uzun zaman onlarla beraber olmanıza gerek yok. Şehir dışına çıkana ve güneş yükselene kadar bekleyin. Arkanızda, yakınlarda kimse olmadığına emin olun ve sonra koldan ayrılın. Şövalyeler Demos’a devam edecekler. Eğer takip eden varsa, sizin kolun ortasında olmadığınızı bilemeyecek.”</p>

    <p class="calibre3">Sparhawk sırıttı. “Şimdi nasıl eğitmen olduğunu anlıyorum. Kolun başında kim var?”</p>

    <p class="calibre2">“Olven.”</p>

    <p class="calibre2">“İyi. Olven’e güvenilebilir.”</p>

    <p class="calibre3">“Tanrı seninle olsun, Sparhawk,” dedi Vanion iri şövalyenin elini sıkarak, “ve dikkatli ol.”</p>

    <p class="calibre2">“Kesinlikle dikkatli olmaya çalışacağım.”</p>

    <p class="calibre3">Sör Olven yüzünde bir çok korkunç yara izi bulunan iri kıyım bir Pandion Şövalyesiydi. Sırtında tam takım siyah örme zırhla genel toplantı binasından çıktı. Adamları arkasından onu izliyorlardı. Vanion içeri geri dönerken, “Seni tekrar gördüğüme sevindim, Sparhawk,” dedi. Olven ön kapının dışında kamp kuran Kilise askerlerinin dikkatini çekmemek için oldukça sessiz konuştu. “Tamam,” diye devam etti, “sen ve diğerleri tam ortamızda at binec<span style="text-indent: 0px; font-size: 1em; line-height: 1.2;">eksiniz. Bu siste büyük ihtimalle askerler sizi görmeyecekler. Açılır kapanır köprüyü hemen indireceğiz ve hızla dışarı çıkacağız. Bir iki saniyeden fazla ortada gözükmek istemiyoruz.”</span></p>

    <p class="calibre3">“Son yirmi yıldır duyduğumdan daha fazla kelimeyi bir seferde kullandın/’ dedi Sparhawk, normalde sessiz olan arkadaşına.</p>

    <p class="calibre3">“Biliyorum,” diye onayladı Olven. “Bakalım biraz daha azaltabilecek miyim.”</p>

    <p class="calibre3">Sparhawk ve arkadaşları, resmi zırhları taşrada dikkat çekeceği&nbsp;<span style="text-indent: 0px; font-size: 1em; line-height: 1.2;">için, örme zırhlar ve gezgin pelerinleri giydiler. Zırhları ise Kurik’in çektiği birbirine bağlı yarım düzine atın çantalarına dikkatli</span><span style="text-indent: 0px; font-size: 1em; line-height: 1.2;">ce yerleştirildi. Atlarına bindiler ve zırhlı adamlar etraflarında top</span><span style="text-indent: 0px; font-size: 1em; line-height: 1.2;">landı. Olven köprüyü indirip kaldıran bocurgatın başındaki adam</span><span style="text-indent: 0px; font-size: 1em; line-height: 1.2;">lara işaret verdi ve adamlar mandalı eğri dişli çarkı açıp bocurgatı&nbsp;</span><span style="text-indent: 0px; font-size: 1em; line-height: 1.2;">boşladılar. Gürültülü bir zincir çıkırtısı oldu ve köprü dehşet bir&nbsp;</span><span style="text-indent: 0px; font-size: 1em; line-height: 1.2;">gümlemeyle düştü. Olven, köprü nerdeyse daha kale hendeğinin&nbsp;</span><span style="text-indent: 0px; font-size: 1em; line-height: 1.2;">öbür tarafına değmeden atını dörtnala kaldırdı.&nbsp;</span></p>

    <p class="calibre3">Yoğun sis yardımcı oldu. Dörtnala köprüden geçmesiyle birlikte keskince sola dönüp kolu Demos’a giden yola çıkaran açık tarlaya soktu. Sparhawk çadırlarından fırlayıp düşkırıklığıyla kolun arkasından bakakalan Kilise askerlerinin şaşkın çığlıklarını duyabildi.</p>

    <p class="calibre3">“Kurnazca,” dedi neşeyle Kalten. “Köpüyü geçip bir saniyede sise dalmak.”</p>

    <p class="calibre3">“Olven ne yaptığını biliyor,” dedi Sparhawk, “ve bunun iyi tarafı askerlerin herhangi bir takip için at binmeleri en az bir saat alacaktır.”</p>

    <p class="calibre3">“Bana bir saat önce başlama fırsatı ver, beni asla yakalayamazlar.” Kalten zevkle güldü. “Bu çok iyi bir başlangıç, Sparhawk.”</p>

    <p class="calibre3">“Fırsat varken keyfini çıkar. Büyük ihtimalle işler sonradan bozulur.”</p>

    <p class="calibre2">“Sen bir kötümsersin, bunu biliyor musun?”</p>

    <p class="calibre2">“Hayır. Sadece hayal kırıklığına alıştım.”</p>

    <p class="calibre3">Demos yoluna çıktıklarında atları dörtnaladan biraz düşürdüler. Olven eski bir askerdi ve her zaman atları idareli kullanmaya çalışırdı. Daha sonra hız gerekebilirdi ve Sör Olven işi asla şansa bırakmazdı.</p>

    <p class="calibre3">Sisin üzerinde asılı bir dolunay vardı ve yoğun sisi aldatıcı biçimde netmiş gibi gösteriyordu. Etraflarındaki parlayan beyaz du<span style="font-size: 1em; line-height: 1.2; text-indent: 0px;">man, gözü şaşırtıyor ve aydınlatmaktan çok görmeyi engelliyordu. Sisin içinde soğuk bir nem vardı, Sparhawk atını sürerken pelerinine sarındı.</span></p>

    <p class="calibre2">Demos yolu tekrar güney doğuya, Pandion ana karargâhının bulunduğu Demos’a dönmeden önce kuzeye Lenda şehrine döndü. Görememesine rağmen Sparhawk yolun kenarındaki arazinin düzgün olduğunu ve büyük ağaçlıklar olduğunu biliyordu. Bu ağaçları koldan ayrıldıklarında saklanma yeri olarak hesaplıyordu. Yola devam ettiler. Sis yolun üzerindeki toprağı nemlendirmişti ve atların nal sesleri boğuldu.</p>

    <p class="calibre2">Giderlerken ağaçların siyah gölgeleri arada sırada korkutacak bir şekilde aniden ortaya çıkıyordu. Talen her seferinde ürktü. “Ne var?” diye sordu Kurik.</p>

    <p class="calibre3">“Bundan nefret ediyorum,” diye cevapladı. “Kesinlikle nefret ediyorum. Bunların arkasında her şey saklı olabilir - kurtlar, ayılar ,- ya da daha da kötüsü.”</p>

    <p class="calibre2">“Bir grup silahlı adamın ortasmdasm, Talen.” “Senin için bunu söylemek kolay, ama en ufağınız benim - belki Flüt hariç. Kurtlar saldırdıklarında her zaman en ufağı alıp sürükleyerek götürürlermiş. Gerçekten yenilmek istemiyorum, Baba.”</p>

    <p class="calibre3">“Bu da yeni çıktı,” diye merakla Sparhawk’a fikrini söyledi Tynian. “Bu çocuğun silahtarına baba demesinin nedenini hiç açıklamadın.”</p>

    <p class="calibre2">“Kurik gençken düşüncesizdi.”</p>

    <p class="calibre2">“Elenia’da hiç kimse kendi yatağında uyumuyor mu?” “Bu kültürel bir özellik. Ama gerçekte gözüktüğü kadar da yaygın değil.”</p>

    <p class="calibre2">Tynian üzengilerin üzerinde kalktı ve ileriye, Bevier ve Kal-ten’in derin bir sohbet içinde yan yana at sürdükleri yere baktı. “Bir tavsiye, Sparhawk,” dedi kendinden emin. “Sen bir Elenialı-sm, bu yüzden bu tip şeylere aldırır gözükmüyorsun; biz de De-ira’da böyle şeyler konusunda geniş fikirliyizdir ama senin yerinde olsaydım Bevier’i bundan haberdar etmezdim. Cyrinic Şövalyeleri - bütün Arcianlar gibi - oldukça sofudurlar ve bu küçük düzensizlikleri çok sertçe reddederler. Bevier kavgada iyi bir adam ama biraz dar görüşlü. Eğer gücenirse, ilerde sorun yaratabilir.” “Haklısın,” diye kabul etti Sparhawk. “Ta’enTe konuşacağım,&nbsp;<span style="font-size: 1em; line-height: 1.2;">ilişkilerini Kurik ile aralarında tutmalarını isteyeceğim.”</span></p>

    <p class="calibre3">“Dinleyeceğini sanıyor musun?” diye şüpheyle sordu geniş suratlı Deiralı.</p>

    <p class="calibre2">“Denemeye değer.”</p>

    <p class="calibre3">Sisli yol kenarındaki gök yavaşça aydınlanmaya başlamasına rağmen, köylüler için günün çoktan başladığını gösteren pencerelerinden puslu altın rengi lamba ışığı fışkıran çiftlik evlerinin yanından geçtiler.</p>

    <p class="calibre3">“Bu kolda daha ne kadar kalacağız?” diye sordu Tynian. “Randera Gölü’ne Demos’tan gitmek oldukça uzak olur.”</p>

    <p class="calibre3">“Sabahın ilerleyen-saatlerinde sıvışacağız,” diye cevapladı Sparhawk, “yeterki takip edilmediğimizden emin olalım. Bunu Vanion tavsiye etti.”</p>

    <p class="calibre2">“Arkayı kollamak için tedbir aldın mı?”</p>

    <p class="calibre2">Sparhawk başıyla onayladı. “Berit yarım mil geriden geliyor.”</p>

    <p class="calibre3">“Ne dersin biz genel toplantı binanızı terk ederken piskoposun casuslarından gören oldu mu?”</p>

    <p class="calibre3">“Bunun için pek zamanları yoktu,” dedi Sparhawk. “Daha çadırlarından çıkamadan onların yanından geçtik.”</p>

    <p class="calibre2">Tynian homurdandı. “Ayrıldığımızda hangi yolu seçeceksin?”</p>

    <p class="calibre3">“Sanırım açık araziden gideceğiz. Yollar gözlenmeye uygun. Annias’m şimdiden bir şeylerin peşinde olduğumuzu tahmin ettiğinden eminim.”</p>

    <p class="calibre3">Sisli bir gecenin sonunda atlarını sürmeye devam ettiler. Sparhawk dalgındı. Aceleyle tasarladıkları planın birazcık da olsa başarı şansı olduğunu kendi kendine kabul etmişti. Tynian bir Thalesialı ölünün hayaletini uyandırabilirdi, ama bu ruhların Kral Sa-rak’m bulunduğu son yeri bilebilmelerinin hiçbir garantisi yoktu. Tüm bu yolculuk tamamen boşuna olabilir ve sadece Ehlana’nm kalan zamanının boşa gitmesine yarayabilirdi. Sonra aklına bir fikir geldi. Sephrenia ile konuşmak için atını ileri sürdü. “Aklıma bir şey geldi,” dedi.</p>

    <p class="calibre2">“Ya?”</p>

    <p class="calibre2">“Ehlana’ya uyguladığınız büyü çok bilinen bir şey mi?”</p>

    <p class="calibre3">“Çok tehlikeli olduğu için neredeyse hiç denenmemiştir,” diye cevapladı. “Birkaç Styric bilebilir ama denemeye kalkışacaklarını sanmam. Niçin sordun?”</p>

    <p class="calibre3">“Sanırım iyi bir fikrin tam ucundan yakaladım. Eğer kimse bu büyüyü gerçekten kullanmaya istekli değilse, o zaman başka hiç kimse bunun zaman sınırlamasını bilemeyecektir.”</p>

    <p class="calibre2">“Bu doğru. Bilemeyeceklerdir.”</p>

    <p class="calibre2">“O zaman hiç kimse bunu Annias’a söyleyemez.”</p>

    <p class="calibre2">“Öyle.”</p>

    <p class="calibre3">“O zaman Annias çok az zamanımız kaldığını bilmiyor. Bütün bildiği, kristalin Ehlana’yı süresiz olarak hayatta tutabileceği.”</p>

    <p class="calibre2">“Bunun bir avantaj sağlayacağından emin değilim, Sparhawk.”</p>

    <p class="calibre3">“Ben de değilim ama akılda tutulması gereken bir şey. Bir gün kullanabiliriz.”</p>

    <p class="calibre3">Onlar ilerledikçe gökyüzü doğuda ağır ağır aydınlanmaya başladı; sis kalkıp zayıfladı. Güneş doğduktan yarım saat kadar sonraydı ki, Berit arkadan dörtnala yetişti. Örme zırhıyla mavi pelerinini giyiyordu; savaş baltası eyerindeki bir tokada asılıydı. Spar-, hawk durup dururken, genç çömezin bu baltaya daha fazla bağlanmadan kılıç dersleri almasının gerektiğine karar verdi.</p>

    <p class="calibre3">“Sör Sparhawk,” dedi atını dizginlerken, “arkamızdan gelen bir kol Kilise askeri var.” Hızlı koşmuş olan at soğuk sisin içinde buharlar çıkarıyordu.</p>

    <p class="calibre2">“Kaç kişi?” diye sordu Sparhawk.</p>

    <p class="calibre3">“Yaklaşık elli kadar ve çok hızlı geliyorlar. Siste bir aralık oluştuğunda geldiklerini gördüm.”</p>

    <p class="calibre2">“Ne kadar gerideler?”</p>

    <p class="calibre3">“Yaklaşık bir mil kadar. Şu anda biraz önce geçtiğimiz vadinin içindeler.”</p>

    <p class="calibre3">Sparhawk durumu düşündü. “Sanırım planlarımızda küçük bir değişiklik yapmanın sırası geldi,” dedi. Etrafa bakındı ve sol tarafta kalkan sisin arkasında koyu bir leke gördü. “Tynian,” dedi, “sanırım orada bir ağaçlık var. Niye diğerleriyle birlikte tarlayı geçip askerler yetişmeden o ağaçlığa gitmiyorsun ki? Ben hemen arkanızdan geleceğim.” Faran’m dizginlerini salladı. “Sör Olven’le konuşmak istiyorum,” dedi iri alacalıya.</p>

    <p class="calibre2">Faran kulaklarını dikti ve kolun yanından dörtnala kalktı.</p>

    <p class="calibre3">“Sizden burada ayrılıyoruz, Olven,” dedi yaralı yüzlü şövalyeye. “Arkadan gelen elli Kilise askeri var. Onlar yetişmeden gözden kaybolmak istiyorum.”</p>

    <p class="calibre3">“İyi fikir,” diye onayladı Olven. Olven boşuna kelime sarfeden biri değildi.</p>

    <p class="calibre3">“Niye onları biraz koşturmuyorsunuz ki?” diye önerdi Sparhawk. “Kolu yakalayana kadar içinde olmadığımızı bilemezler.”</p>

    <p class="calibre2">Olven sırıttı. “Hatta Demos’a kadar?” diye sordu.</p>

    <p class="calibre3">“Bu işe yarayacaktır. Lenda’ya ulaşmadan kırlara daim ve şehrin güneyinde tekrar yola çıkın. Annias’m Lenda’da da casusları olduğundan eminim.”</p>

    <p class="calibre2">“İyi şanslar, Sparhawk,” dedi Olven.</p>

    <p class="calibre3">Sparhawk yaralı yüzlü şövalyenin elini sıkarken, “Teşekkürler,” dedi. “Buna ihtiyacımız olabilir.” Faran’ı yoldan çekti ve kol dörtnala yıldırım gibi onu geçip gitti.</p>

    <p class="calibre3">Sparhawk kötü huylu bineğine, “Haydi görelim bakalım ağaçlığa ne kadar hızlı gidebilirsin,” dedi.</p>

    <p class="calibre2">Faran alay edercesine kişnedi, sonra ölümüne ileri fırladı.</p>

    <p class="calibre3">Kalten ağaçların kenarında bekliyordu, gri pelerini gölge ve sise karışıyordu. “Diğerleri ağaçların içindeler,” diye haber verdi. “Olsen niçin dörtnala gidiyor?”</p>

    <p class="calibre3">“Öyle yapmasını ben söyledim,” diye cevaplayan Sparhawk eyerden aşağı atladı. “Eğer Olven onların bir iki mil önünde olursa askerler koldan ayrıldığımızı bilemeyecekler.”</p>

    <p class="calibre3">“Gözüktüğünden daha da zekisin Sparhawk,” diyen Kalten de atından indi. “Atları gözden uzaklaştıracağım. Çıkan buharlar gözükebilir.” Gözlerini kısarak Faran’a baktı. “Çirkin hayvanına beni ısırmamasmı söyle.”</p>

    <p class="calibre2">“Onu duydun Faran,” dedi savaş atma Sparhawk.</p>

    <p class="calibre2">Faran kulaklarını geri yatırdı.</p>

    <p class="calibre3">Kalten atları geriye ağaçların arasına götürürken Sparhawk alçak bir çalılığın arkasına karın üstü yattı. Ağaçlık yoldan elli metreden fazla uzak değildi. Sabahın olmasıyla sis kalkmaya başlarken, biraz önce ayrıldıkları yolun tamamının boş, olduğunu açıkça görebildi. Sonra tek bir kırmızı tunikli asker güneyden dörtnala gelip geçti. Adam atını oldukça sert sürüyordu ve yüzü son derece cansız gözüktü.</p>

    <p class="calibre3">Sparhawk’m yanma sürünen Kalten, “Bir öncü mü?” diye fısıldadı.</p>

    <p class="calibre2">“Büyük olasılıkla,” diye fısıldayarak cevapladı Sparhawk.</p>

    <p class="calibre2"><span style="font-size: 1em; line-height: 1.2;">“Niye fısıldıyoruz?” diye sordu Kalten. “Atının nal seslerinden bizi duyamaz.” “Sen başlattın.” “Sanırım, alışkanlık olmalı. Saklandığımda hep fısıldarım.”</span><br /></p>

    <p class="calibre3">Öncü tepenin üzerinde atını dizginledi, sonra atını gerisin geri ölümüne sürdü. Yüz ifadesi hâlâ boştu.</p>

    <p class="calibre3">“Eğer bunu yapmaya devam ederse o atın canım çıkaracak,” dedi Kalten.</p>

    <p class="calibre2">“Onun ah.”</p>

    <p class="calibre2">“Bu doğru, üstelik atın işi bittiğinde yürüyecek olan o.”</p>

    <p class="calibre3">“Yürümek Kilise askerlerine iyi gelir. Onlara alçak gönüllülüğü öğretir.”</p>

    <p class="calibre3">Yaklaşık beş dakika sonra kilise askerleri dörtnala geçtiler, kırmız tunikleri şafağın ilk ışıklarında siyah gözüküyordu. Kolun liderine eşlik eden siyah cüppe ve kukuletalı, uzun, sıska bir kişiydi. Bu sisli sabah ışığının bir oyunu olabilirdi ama kukuletanın altından zayıf bir yeşil ışık yayılıyor gibi gözüküyordu ve sırtı kötü bir şekilde deforme olmuş gibiydi.</p>

    <p class="calibre2">“Kesinlikle kolu izlemeye çalışıyorlar,” dedi Kalten.</p>

    <p class="calibre3">“Umarım Demos’da eğlenirler,” diye cevapladı Sparhawk. “Ol-ven yolun sonuna kadar onların bir adım önünde olacak. Sephrenia’yla konuşmam lazım. Haydi diğerlerinin yanma gidelim. Askerlerin bu bölgeden çıktığına emin olana dek kımıldamayız ve sonra harekete geçeriz-.”</p>

    <p class="calibre2">“İyi fikir. Ben de zaten kahvaltı için hazırdım.”</p>

    <p class="calibre3">Atlarını nemli ağaçların arasından, eğrelti otlarıyla kaplı bir eğimden çıkıp damla damla akan bir kaynağı çevreleyen küçük bir gölete götürdüler.</p>

    <p class="calibre2">“Geçtiler mi?” diye sordu Tynian.</p>

    <p class="calibre3">“Dörtnala.” Kalten sırıttı. “Ve etrafa pek bakmadılar. Yiyecek bir şeyi olan var mı? Açlıktan ölüyorum.”</p>

    <p class="calibre3">“Bir kalın dilim soğuk domuz pastırmam var,” diye teklif etti Kurik.</p>

    <p class="calibre2">“Soğuk mu?”</p>

    <p class="calibre3">“Ateş duman yapar, Kalten. Gerçekten bu ağaçlığın asker dolmasını istiyor musun?”</p>

    <p class="calibre2">Kalten iç çekti.&nbsp;<span style="text-indent: 1em; font-size: 1em; line-height: 1.2;">Sparhawk Sephrenia’ya baktı. “Bu askerlerle beraber at binen birisi - ya da bir şey var,” dedi. “Bende çok rahatsız edici bir duygu uyandırdı ve sanırım dün akşam şöyle bir gördüğüm oydu.”</span></p>

    <p class="calibre2">“Tarif edebilir misin?”</p>

    <p class="calibre3">“Oldukça uzun ve inceydi. Sırtı deforme olmuş gibi gözüküyordu, kukuletalı siyah bir cüppe giydiğinden başka bir ayrıntı göremedim.” Kaşlarını çattı. “Koldaki Kilise askerleri yarı uykulu gibi gözüküyorlardı. Genelde yaptıkları işe çok dikkat ederler.”</p>

    <p class="calibre3">“Bu gördüğün şeyde,” dedi Sephrenia, “sıra dışı olan başka bir şey var mıydı?”</p>

    <p class="calibre3">“Kesin bir şey söyleyemeyeceğim ama yüzünden yayılan bir tür yeşilimsi ışık varmış gibiydi. Aynı şeyi dün gece de fark ettim.”</p>

    <p class="calibre3">Sephrenia’nm ifadesi cesaret kırıcı oldu. “Sanırım hemen gitsek iyi olacak, Sparhawk.”</p>

    <p class="calibre2">“Askerler nerede olduğumuzu bilmiyorlar,” diye itiraz etti.</p>

    <p class="calibre3">“Çok geçmeden bilecekler. Şimdi bir Arayıcıyı tarif ettin. Onlar Zemoch’da kaçak köleleri yakalamak için kullanılırlardı. Sırtındaki yumru kanatlarından dolayı olmuştur.”</p>

    <p class="calibre3">“Kanatlar mı?” dedi kuşkuyla Kalten. “Sephrenia, hiçbir hayvanın kanatları yoktur - yarasa hariç.”</p>

    <p class="calibre3">“Bu bir memeli değil, Kalten,” diye cevapladı. “Daha çok bir böceğe benzer - gene de Azash’m çağırdığı yaratıklar hakkında konuşurken iki terimde pek uymaz.”</p>

    <p class="calibre2">“O böcekten dolayı canımızın sıkılacağını sanmıyorum,” dedi.</p>

    <p class="calibre3">“Özellikle bu yaratıkla sıkarız. Zekâsı çok az ama bu önemli değil çünkü Azash’m ruhu ona geçmiştir ve onun adına düşünür. Karanlıkta ya da sisler içinde uzun mesafe görebilir. Kulakları çok keskindir ve çok iyi koku alma duyusu vardır. Bu askerler Ol-ven’in kolunun görüş alanına girdiklerinde bizim şövalyelerle beraber olmadığımızı bilecektir. Askerler oradan geri geleceklerdir.”</p>

    <p class="calibre3">“Kilise askerlerinin bir böcekten emir mi aldıklarını söylüyorsunuz?” diye inanmazcasına sordu Bevier.</p>

    <p class="calibre3">“Başka şansları yok. Artık kendi iradeleri yok. Arayıcı onları tamamen kontrol ediyor.”</p>

    <p class="calibre2">“Bu ne kadar sürer?” diye sordu.</p>

    <p class="calibre3">“Yaşadıkları sürece - ki bu genelde o kadar uzun sürmez. Onlara ihtiyacı biter bitmez, onları yer. Sparhawk, büyük bir tehlikeyle&nbsp;<span style="font-size: 1em; line-height: 1.2; text-indent: 0px;">karşı karşıyayız. Haydi burayı bir an önce terk edelim.”</span></p>

    <p class="calibre3">“Onu duydunuz,” dedi sertçe Sparhawk. “Haydi buradan çıkıp gidelim.”</p>

    <p class="calibre3">Ağaçlıktan çıktılar, beyaz ve kahverengi benekli ineklerin otla-dığı, otların diz boyu olduğu geniş yeşil bir çayırı geçtiler. Sör Ulath, Sparhawk’m yanma yanaştı. “Gerçekten beni ilgilendirmiyor,” dedi kahverengi saçları sakallarına karışmış Genidian Şövalyesi, “ama geride yirmi Pandionun vardı. Niye dönüp, askerleri ve onların böceğini ortadan kaldırmadın?”</p>

    <p class="calibre3">“Yol boyunca dağılmış elli ölü asker dikkat çekecekti,” diye açıkladı Sparhawk, “ve yeni mezarlar da en az o kadar belli olur.”</p>

    <p class="calibre3">“Sanırım anlamlı,” diye homurdandı Ulath. “Kalabalık bir krallıkta yaşamanın kendine özgü problemleri var, değil mi? Thalesia’da, Troll ve Ogreler genelde birisi rastlamadan bu tip şeyleri temizler.”</p>

    <p class="calibre3">Sparhawk ürperdi. “Gerçekten leş yerler mi?” diye sorarken omuzunun üzerinden arkadan takip eden var mı diye baktı.</p>

    <p class="calibre3">“Troll ve Ogreler mi? Evet - leşler çok eski olmadıkça. Şişman bir kilise askeri bir Troll ailesini bir hafta kadar besler. Bu Thalesia’da çok miktarda Kilise askeri ya da onların mezarları olmamasının nedenlerinden biridir. Genelde geride düşman bırakmaktan hoşlanmam. Kilise askerleri bizi ziyaret etmek için arkamızdan geri gelebilirler ve eğer yanlarındaki o şey Sephrenia’nm söylediği kadar tehlikeliyse fırsat varken onu yolumuzdan çekmeliydik.”</p>

    <p class="calibre3">“Belki haklısın,” diye kabul etti Sparhawk, “ama korkarım artık çok geç. Olven ulaşamayacağımız kadar uzakta. Yapabileceğimiz tek şey kaçmak ve askerlerin atlarının bizimkilerden önce oyundan çekilmesini ummak. Fırsatımız olduğunda Sephrenia ile bu Arayıcı hakkında biraz daha konuşmak istiyorum. Bana söylemediği bir şeyler varmış gibime geliyor.”</p>

    <p class="calibre3">Günün geri kalanında son hız yollarına devam ettiler ve arkalarında askerlerden hiçbir iz görmediler.</p>

    <p class="calibre3">“Biraz ilerde bir yol kenarı hanı var,” dedi Kalten, inişli çıkışlı arazi düzeldiğinde. “Şansınızı denemek ister misiniz?”</p>

    <p class="calibre2">Sparhawk, Sephrenia’ya baktı. “Ne dersin?”</p>

    <p class="calibre3">“Sadece birkaç saat,” dedi, “yalnız atları yemleyip biraz dinlendirecek kadar. Arayıcı artık bizim kolda olmadığımızı biliyor ve&nbsp;<span style="font-size: 1em; line-height: 1.2; text-indent: 0px;">kesinlikle izimizi takip ediyordur. Uzaklaşmamız gerekiyor.”</span></p>

    <p class="calibre3">“En azından bir akşam yemeği yiyebiliriz,” diye ekledi Kalten, “ve belki de birkaç saat uyuruz. Uzun zamandır ayaktayım. Hem, eğer doğru sorulan sorarsak belki biraz bilgi de toplayabiliriz.”</p>

    <p class="calibre3">Hanı zayıf, keyifli bir adam ve neşeli tombul karısı işletiyordu. Rahat ve temiz bir yerdi. Salonun öbür ucundaki şömine tütmüyordu, yerde yeni zerilmiş sazlar vardı.</p>

    <p class="calibre3">“Buralarda pek şehirli görmeyiz,” diye belirtti, hancı sofraya bir tabak kızarmış et koyarken, “şövalyeleri ise çok nadir görürüz - en azından giysinizden şövalye olduğunuzu çıkardım. Sizi buralara getiren nedir, Lordlarım?”</p>

    <p class="calibre3">“Pelosia’ya gidiyoruz,” diye yalan söyledi Kalten. “Kilise işleri. Acelemiz var, bu yüzden kestirmeden gitmeye karar verdik.”</p>

    <p class="calibre3">“Güneyde yaklaşık üç fersah sonra doğru Pelosia’ya giden bir yol var,” dedi yardımsever hancı.</p>

    <p class="calibre2">“Yollar çok dolaşır,” dedi Kalten, “söylediğim gibi acelemiz var.”</p>

    <p class="calibre3">“Etrafta ilginç herhangi bir şey var mı?” diye laf olsun diye so-rarmış gibi sordu Tynian.</p>

    <p class="calibre3">Hancı acı acı güldü. “Böyle bir yerde ne olabilir ki? Yerel çiftçiler zamanlarını altı ay önce ölen ineklerinden bahsederek geçirirler.” Bir iskemle çekti ve davet beklemeden oturdu. İçini çekti. “Ben gençken Cimmura’da yaşardım. Gerçekten bir şeyler olan bir yer. Bütün o heyacanı özledim.”</p>

    <p class="calibre3">Hançeriyle bir dilim ekmek daha kesen Kalten, “Seni buraya yerleşmeye iten şey ne?” diye sordu.</p>

    <p class="calibre3">“Babam öldüğünde bana burasını bıraktı. Hiç kimse satın almak istemedi, benim de başka tercihim kalmadı.” Hafifçe kaşlarını çattı. Sonra konuya dönerek, “Şimdi fark ettim,” dedi, “son birkaç aydır buralarda olan biraz sıradışı bir şey var.”</p>

    <p class="calibre2">“Ya?” dedi Tynian.</p>

    <p class="calibre3">“Boş boş dolaşan Styric grupları görüp duruyoruz. Kırlar onlarla kaynıyor. Genelde bu kadar çok dolaşıp durmazlar, değil mi?”</p>

    <p class="calibre3">“Gerçekten öyle,” diye cevapladı Sephrenia. “Biz göçebe insanlar değiliz.”</p>

    <p class="calibre3">“Bir Styric olacağınızı düşündüm, bayan - dış görünüş ve elbiselerinizi değerlendirerek. Buradan fazla uzakta olmayan bir Styric köyü var. Oldukça iyi insanlar sanırım ama pek insan içine&nbsp;<span style="font-size: 1em; line-height: 1.2; text-indent: 0px;">çıkmazlar.” İskemlesinin arkasına yaslandı. “Sanıyorum ki, siz Styricler komşularınızla biraz daha fazla kaynaşırsanız zaman zaman ortaya çıkan sorunlardan kurtulabilirsiniz.”</span></p>

    <p class="calibre3">“Bu bizim tarzımız değil,” diye mırıldandı Sephrenia. “Eleneler ile Styriclerin kaynaşmasının gerekli olduğuna inanmıyorum.”</p>

    <p class="calibre2">“Söylediğinizin bir anlamı olabilir,” diye onayladı.</p>

    <p class="calibre3">“Bu Styricler belirli bir şey yapıyorlar mı?” diye sesinin doğallığını koruyarak sordu Sparhawk.</p>

    <p class="calibre3">“Her şey hakkında sorular soruyorlar. Her nedense Zemoch savaşı hakkında çok meraklıymış gibi gözüküyorlar.” Ayağa kalktı. “Afiyet olsun,” dedi ve mutfağa geri gitti.</p>

    <p class="calibre3">“Bir problemimiz var,” dedi Sephrenia. “Batı Styricleri kırsal bölgelerde dolaşmazlar. Tanrılarımız onların sunaklarına yakın kalmamızı tercih ederler.”</p>

    <p class="calibre2">“O zaman Zemochlar mı?” diye tahminde bulundu Bevier.</p>

    <p class="calibre2">“Kesinlikle.”</p>

    <p class="calibre3">“Lamorkand’dayken Zemochlarm Motera’nm doğusuna sokuldukları hakkında raporlar vardı,” diye Kalten hatırladı. “Onlar da aynı şeyi yapıyorlardı - taşrada avare avare dolaşıp sorular soruyorlardı, çoğunlukla da eski günlere ait söylentilerle ilgili.”</p>

    <p class="calibre3">“Azash’m bizimkine yakından benzeyen bir planı varmış gibi gözüküyor,” dedi Sephrenia. “Onu Bhelliom’a götürecek bilgiler toplamaya çalışıyor.”</p>

    <p class="calibre2">“O zaman bu bir yarış/’ dedi Kalten.</p>

    <p class="calibre2">“Korkarım öyle ve yarışa bizden önce başlamış Zemochları var.”</p>

    <p class="calibre3">“Arkamızda da kilise askerleri,” diye ekledi Ulath. “Gidip bizi çembere aldırdın, Sparhawk. Bu Arayıcı, Zemochları da askerleri kontrol ettiği gibi kontrol edebiliyor mudur?” diye Sephrenia’ya sordu iri Thalesialı. “Biliyorsunuz, eğer öyleyse bir pusuya düşebiliriz.”</p>

    <p class="calibre3">“Tamamiyle emin değilim,” diye cevapladı kadın. “Otha’nın Arayıcıları hakkında çok şey duydum ama hiçbirini görmedim.”</p>

    <p class="calibre3">“Bu sabah çok ayrıntılı bilgi verecek zamanın yoktu” dedi Sparhawk. “Bu şey Annias’m askerlerini tam olarak nasıl kontrol ediyor?”</p>

    <p class="calibre3">“O zehirlidir,” diye cevapladı Sephrenia. “Isırığı kurbanlarının -veya hükmetmek istediklerinin - iradesini işlemez duruma sokar.”&nbsp;<span style="font-size: 1em; line-height: 1.2; text-indent: 0px;">“Beni ısırmamasma dikkat edeceğim,” dedi Kalten.</span></p>

    <p class="calibre3">“Onu durduramayabilirsin,” dedi Sephrenia. “O yeşil parlama hipnotize edicidir. Zehirini rahatça enjekte edeceği yakınlığa girmesini sağlar.”</p>

    <p class="calibre2">“Ne kadar hızlı uçabilir?” diye sordu Tynian.</p>

    <p class="calibre3">“Bu gelişme aşamasında uçamaz,” diye cevapladı. “Yetişkin olana dek kanatları gelişmez. Hem, yakalamaya çalıştığının izini takip edebilmek için yerde olmak zorunda. Normalde, at sırtında seyahat eder ve atı da aynı insan gibi kontrol ettiği için, Arayıcılar atı ölümüne sürer, sonra yenisini bulur. Bu şekilde çok yol kat edebilir.”</p>

    <p class="calibre2">“Ne yer?” dedi Kurik. “Belki onun için tuzak kurabiliriz.”</p>

    <p class="calibre2">“Temel olarak insanlarla beslenir.”</p>

    <p class="calibre3">“Bu, tuzağı yemlemeyi biraz zorlaştırıyor,” diye kabullendi Kurik.</p>

    <p class="calibre3">Akşam yemeğinden sonra hep beraber yatağa gittiler ama Sparhawk’a daha başını yastığa koymadan Kurik onu uyandırmış gibi geldi.</p>

    <p class="calibre2">“Gece yarısı oldu,” dedi silahtarı.</p>

    <p class="calibre2">“Tamam,” dedi yatağından doğrulan Sparhawk.</p>

    <p class="calibre3">“Ben diğerlerini kaldıracağım,” dedi Kurik, “ve sonra da Berit ile beraber gidip atları eyerleyeceğiz.”</p>

    <p class="calibre3">Sparhawk giyindikten sonra uykulu hancıyla konuşmak için aşağı indi. “Söyle komşu,” dedi, “buralarda bir manastır var mı?”</p>

    <p class="calibre3">Hancı kafasını kaşıdı. “Sanırım bir tane Verine köyünün yanında var,” diye cevapladı. “Buranın yaklaşık beş fersah doğusunda.”</p>

    <p class="calibre3">“Teşekkürler komşu,” dedi Sparhawk. Etrafa bakındı. “Burada güzel ve konforlu bir hanınız var, karın yatakları temiz tutuyor ve çok güzel sofra kuruyor. Yerini arkadaşlarıma tavsiye edeceğim.”</p>

    <p class="calibre2">“Şey, çok anlayışlısınız, Aziz Şövalye.”</p>

    <p class="calibre3">Sparhawk başını hafifçe öne eğdi ve dışarı arkadaşlarına katılmaya gitti.</p>

    <p class="calibre2">“Plan ne?” diye Kalten sordu.</p>

    <p class="calibre3">“Hancı yaklaşık beş fersah uzaktaki bir köyün yanında manastır olduğunu sanıyor. Sabaha oraya ulaşacağız. Dolmant’a haber yollamak istiyorum.”</p>

    <p class="calibre3">“Mesajı ben götürebilirim, Sör Sparhawk,” diye hevesle önerdi Berit,&nbsp;<span style="text-indent: 1em; font-size: 1em; line-height: 1.2;">Sparhawk başını olumsuz salladı. “Arayıcı şimdiye kadar senin kokunu da almıştır, Berit. Chyrellos’a giderken yolda pusuya düşürülmeni istemem. Senin yerine sıradan bir keşiş yollayalım. Zaten manastır yolumuzun üzerinde, bu yüzden zaman kaybetmemiz gerekmeyecek. Haydi at binelim.”</span></p>

    <p class="calibre3">Handan uzaklaşırlarken dolunay vardı ve hava açıktı. Kurik eliyle göstererek, “Bu taraftan,” dedi.</p>

    <p class="calibre2">“Nereden biliyorsun?” diye sordu Talen.</p>

    <p class="calibre2">“Yıldızlardan,” diye cevapladı Kurik.</p>

    <p class="calibre3">“Gerçekten yıldızlardan yön belirleyebileceğini mi söylüyorsun?” Talen’in etkilenmişti.</p>

    <p class="calibre2">“Tabii ki, gemiciler bunu binlerce yıldır yapıyor.”</p>

    <p class="calibre2">“Bunu bilmiyordum.”</p>

    <p class="calibre2">“Senin okulda kalman gerekirdi.”</p>

    <p class="calibre3">“Ben bir denizci olmayı planlamıyorum, Kurik. Balık çalmak bana uygun bir işmiş gibi gelmiyor.”</p>

    <p class="calibre3">Ayın pırıl pırıl aydınlattığı gece boyunca doğuya gittiler. Sabah olduğunda yaklaşık beş fersah yol almışlardı. Sparhawk etrafa bakınmak için bir tepeye çıktı. “Tam ilerde bir köy var,” dedi döndüğünde. “Umalım ki bizim aradığımız olsun.”</p>

    <p class="calibre3">Köy derin olmayan bir vadide kurulmuştu. Bir ucunda Kilise diğer ucunda bir meyhane olan tek sokaklı ve bir düzine taş evli küçük bir yerdi. Geniş, duvarlarla çevrili bir yapı köyün tam dışındaki bir tepenin üstünde duruyordu. Köye girdikleri sırada Sparhawk yoldan geçen birine, “Afedersin, komşu,” diye sordu. “Burası Verine mi?”</p>

    <p class="calibre2">“Evet.”</p>

    <p class="calibre2">“Şu tepenin üzerindeki manastır mı?”</p>

    <p class="calibre2">Adam gene, “Evet,” diye cevapladı, sesi biraz kasvetliydi.</p>

    <p class="calibre2">“Bir sorun mu var?”</p>

    <p class="calibre3">“Oradaki keşişler bütün arazilerin sahibi,” diye cevapladı adam. “Kiraları acımasız.”</p>

    <p class="calibre2">“Hep böyle değil midir? Bütün mülk sahipleri açgözlüdür.”</p>

    <p class="calibre3">“Keşişler kira kadar aşar vergisinde de ısrar ediyorlar. Bu biraz fazla oluyor, değil mi?”</p>

    <p class="calibre2">“Bunda haklısın.”</p>

    <p class="calibre2">Yollarına devam ederlerken Tynian, “Niye herkese ‘komşu’ di<span style="font-size: 1em; line-height: 1.2;">yorsun?” diye sordu.</span></p>

    <p class="calibre3">“Alışkanlık, sanırım.” Sparhawk omuz silkti. “Babamdan kalma ve bir şekilde insanları rahatlatıyor.”</p>

    <p class="calibre2">“Peki niye ‘arkadaşım’, demiyorsun?”</p>

    <p class="calibre2">“Hiç düşünmedim. Gidip manastırın başrahibiyle konuşalım.”</p>

    <p class="calibre3">Manastır sarı taşlardan yapılma bir duvarın çevrelediği sade görünüşlü bir binaydı. Etrafındaki tarlalara iyi bakılmıştı. Samandan yapılmış konik şapkalar giyen keşişler sabah güneşi altında düz uzun sebzelik sıraları arasında sabırla çalışıyorlardı. Manastırın kapıları açık duruyordu, Sparhawk ve diğerleri atlarını içeri merkezi avluya sürdüler. İnce, bezgin bakışlı bir keşiş onları karşılamak için dışarı çıktı, yüzünde korkmuş bir ifade vardı.</p>

    <p class="calibre3">“İyi günler, biraderim,” dedi Sparhawk. Pandion Şövalyesi olduğunu ispatlayan boynundaki bir zincire asılı gümüş nazarlığı göstermek için pelerinini açtı. “Eğer mümkünse, başrahibinizle görüşmek isteriz.”</p>

    <p class="calibre2">“Hemen Lordum.” Keşiş aceleyle binanın içine girdi.</p>

    <p class="calibre3">Başrahip kısa boylu, aşırı şişman, başının tepesi iyice kazınmış, terli, parlak kırmızı suratlı bir adamdı. Burası ufak, sapa bir manastırdı ve Chyrellos’la çok az teması vardı. Kilise Şövalyeleri’nin beklenmedik bir biçimde kapısının eşiğinde belirmesinden dolayı neredeyse sıkıntılı bir biçimde yaltaklandı. “Lordlarım. Size nasıl hizmet edebilirim?”</p>

    <p class="calibre3">“Minik bir şey, Lordum,” dedi nazikçe Sparhawk. “Demos Başpiskoposu’yla tanıştınız mı?”</p>

    <p class="calibre3">Başrahip güçlükle yutkundu. “Başpiskopos Dolmant mı?” dedi, korku ve hayranlık dolu bir sesle.</p>

    <p class="calibre3">“Uzun boylu,” diye onayladı Sparhawk. “Sırım gibi ve az yemek yiyen biri görünümünde. Her neyse, ona bir mesaj yollamamız lazım. Başpiskoposa bizden bir mesaj götürebilecek kadar dayanıklı ve iyi bir atı olan keşişiniz var mı? Bu bir Kilise görevi.”</p>

    <p class="calibre2">“Şü-şüphesiz, Aziz Şövalye.”</p>

    <p class="calibre3">“Umarım bu konuda ihtiyatlı davranırsınız. El altında tüyka-lem ve mürekkebiniz var mı, Lordum? Ben mesajı hazırlayacağım ve sonra sizi daha fazla meşgul etmeyeceğiz.”</p>

    <p class="calibre3">“Bir şey daha var, Lordum,” diye ekledi Kalten. “Bir parça yiyecek istesek size sorun yaratır mıyız? Bir süredir yoldayız ve yi<span style="font-size: 1em; line-height: 1.2; text-indent: 0px;">yecek stoğumuz azalıyor. Çok değişik bir şey gerekmiyor - birkaç kızarmış tavuk, belki bir ya da iki domuz jambonu; bir parça domuz pastırması, bir sığır budu, belki?”</span></p>

    <p class="calibre2">“Tabii ki, Aziz Şövalye,” diye hemen kabul etti başrahip.</p>

    <p class="calibre3">Kurik ve Kalten malzemeleri ata yüklerken Sparhawk’da Dolmant’a notu yazdı.</p>

    <p class="calibre3">Sparhawk giderlerken Kalten’e, “Bunu yapman gerekiyor muydu?” diye sordu.</p>

    <p class="calibre3">“Hayırseverlik en önemli erdemdir,” diye mağrurca cevapladı Kalten. “Fırsat buldukça bunu teşvik etmek isterim.”</p>

    <p class="calibre3">Dörtnala gittikleri arazi gitikçe tenhalaştı. Toprak sadece diken<span style="text-indent: 0px; font-size: 1em; line-height: 1.2;">li çalılar ve yabani otlara uyacak şekilde ince ve fakirdi. Etrafların</span><span style="text-indent: 0px; font-size: 1em; line-height: 1.2;">da hasta görünüşlü ve bodur birkaç ağaç duran durgun su birikin</span><span style="text-indent: 0px; font-size: 1em; line-height: 1.2;">tileri vardı. Bulutlanmış kasvetli bir günün sonuna doğru atlarını&nbsp;</span><span style="text-indent: 0px; font-size: 1em; line-height: 1.2;">sürüyorlardı.&nbsp;</span><span style="text-indent: 0px; font-size: 1em; line-height: 1.2;">Kurik atını Sparhawk’ın yanında çekti. “Çok ümit verici gözükmüyor, değil mi?” diye belirtti.</span></p>

    <p class="calibre2">“Neşesiz.”</p>

    <p class="calibre3">“Sanırım bu akşam bir yerde kamp yapmamız gerekiyor. Atlar neredeyse bittiler.”</p>

    <p class="calibre3">“Ben de çok canlı değilim,” diye kabul etti Sparhawk. Gözleri kum dolmuştu ve hafif bir baş ağrısı vardı.</p>

    <p class="calibre3">“Tek sorun son bir fersahtır temiz su görmemiş olmam. Niye Berit’i alıp bir kaynak veya dere bulabilir miyiz diye etrafa bakmıyorum ki?”</p>

    <p class="calibre2">“Gözlerini açık tut,” diye uyardı Sparhawk.</p>

    <p class="calibre3">Kurik eyerinin üzerinde döndü. “Berit,” diye bağırdı, “sana ihtiyacım var.”</p>

    <p class="calibre3">Silahtarı ve çömez temiz su aramak için uzaklaştıklarında Sparhawk ve diğerleri atlarını tırısa düşürdüler.</p>

    <p class="calibre2">“Devam edebilirdik,” dedi Kalten.</p>

    <p class="calibre3">“Sabah olmadan yürümek istemiyorsan olmaz,” diye cevapladı Sparhawk. “Kurik haklı. Atların daha fazla gücü kalmadı.”</p>

    <p class="calibre2">“Sanırım, bu doğru.”</p>

    <p class="calibre3">Sonra Kurik ve Berit yakındaki tepeden aşağı dörtnala geldiler. Kurik, zincirli gürzünü çözerken “Hazır olun!” diye bağırdı. “Misafirlerimiz var!”</p>

    <p class="calibre3">“Sephrenia!” diye bağırdı Sparhawk, “Flüt’ü al ve şu kayaların arkasına geç. Talen, yük atlarını al.” Kılıcını çekti, diğerleri silahlarını çıkarırlarken öne ilerledi.</p>

    <p class="calibre3">Yaklaşık on beş kişi kadardılar ve tepeden aşağı atlarını hızla sürdüler. Tuhaf şekilde karışık bir gruptu, kırmızı tuniklerinin içindeki kilise askerleri, el örmesi iş kıyafetleriyle Styricler ve birkaç köylü. Hepsinin yüzleri boş, gözleri cansızdı. Onlarla karşılaşmak için hazırlanan silahlı Kilise Şövalyeleri’ne rağmen düşüncesizce saldırdılar.</p>

    <p class="calibre3">Sparhawk ve diğerleri saldırıyı karşılamak için yayıldılar. Bevi-er, Lochaber baltasını havada sallayarak, “Tanrı ve Kilise için!” diye bağırdı. Sonra atını ileri mahmuzlayıp saldıranların tam ortası- ? na daldı. Sparhawk, genç Cyrinic’in ani hareketinden dolayı hazırlıksız yakalandı ama çabuk toparlandı ve arkadaşının yardımına koşmak için ileri atıldı. Gerçi Bevier’in yardıma ihtiyacı varmış gibi gözükmüyordu. Kılıç darbelerim kalkanıyla savuşturdu ve düşmanlarının gövdelerine derince girebilsin diye uzun saplı Lochaber”i havada ıslık çaldı. Yol açtığı yaralar korkunç olmasına rağmen, eyerlerinden düşen adamlar bir tek çığlık bile atmadılar. Ürkütücü bir sessizlikte savaştılar ve öldüler. Sparhawk, Cyrinic’e arkadan saldırmaya kalkan uyuşuk suratlı adamları keserek, Bevier’i arkasından izledi. Kılıcı bir kilise askerini neredeyse ikiye böldü ama kırmızı tunikli adam irkilmedi bile. Bevier’in arkasından vurmak için kılıcını kaldırdı ama Sparhawk omuz hizasından geniş bir vuruşla kafasını parçaladı. Asker tepe taklak eyerinden aşağı düştü ve kanlarla yıkanmış otların üzerine kasılarak uzandı.</p>

    <p class="calibre3">Ulath, Kurik ve Berit karşı atak yapmak için toplanan sağ kalan birkaç kişinin önünü keserken, Kalten ve Tynian’da saldıranlara diğer taraftan hücum ettiler.</p>

    <p class="calibre3">Yer kısa zamanda kırmızı tunikli gövdeler ve kanlı beyaz Styric elbiseleriyle doldu. Binicisiz atlar panikten kişneyerek dağılıp kaçtılar. Normal koşullarda, Sparhawk saldırganların duraksayacakla-rını ve ölen arkadaşlarını gördüklerinde kaçacaklarını biliyordu. Bununla beraber, bu ifadesiz adamlar saldırılarına devam ettiler ve son adama kadar öldürmek zorunlu oldu.</p>

    <p class="calibre3">“Sparhawk!” diye bağırdı Sephrenia. “Yukarıda!” Saldırganların geldiği tepenin üstünü işaret ediyordu. Bu Sparhawk’m daha&nbsp;<span style="font-size: 1em; line-height: 1.2; text-indent: 0px;">önce iki defa gördüğü, siyah kukuletalı, uzun, iskeletimsi figürdü. Saklı yüzünden gelen o hafif yeşil parlamayla atının üstünde tepede duruyordu.</span></p>

    <p class="calibre3">“Bu şey benim canımı sıkmaya başladı,” dedi Kalten. “Bir böcekten kurtulmanın en iyi yolu üzerine basmaktır.” Kalkanını kaldırdı ve topuklarını atının sağrısına geçirdi. Kılıcı tehdit edercesine yukarda tutarak dörtnala tepenin üstüne doğru gitmeye başladı.</p>

    <p class="calibre3">“Kalten! Hayır!” diye insanı korkudan tiz bir sesle bağırdı Sephrenia. Ama Kalten onun uyarısını umursamadı bile. Sparhawk küfretti ve arkadaşının arkasından fırladı.</p>

    <p class="calibre3">Ama tepenin üzerindeki figürün küçük görürcesine bir el hareketi yapmasıyla Kalten eyerinden savruldu. Sparhawk şaşkınlıkla siyah cüppenin yeninden çıkanın bir el değil de daha çok bir akrebin ön pençesini hatırlatan bir şey olduğunu gördü.</p>

    <p class="calibre3">Sonra şaşkınlıktan nefesi kesilmiş bir şekilde Faran’m sırtından atlamasıyla Kalten’in yardımına koştu. Flüt bir şekilde Sephrenia’nın dikkatinden kaçıp tepenin eteğine doğru ilerledi ve kaba kavalını dudaklarına götürdü. Melodisi sert, hatta biraz akortsuzdu; gözükmeyen, çok kalabalık bir insan korosu ona eşlik ediyormuş gibiydi. Tepenin üstündeki kukuletalı figür sanki kocaman bir yumruk yemiş gibi eyerinde geri sallandı. Flüt’ün şarkısının sesi yükseldi ve gözükmeyen koro şarkısını muhteşem bir kreşendo-va çıkarttı. Ses o kadar aşınydıki Sparhawk kulaklarını kapatmak zorunda kaldı. Şarkı fiziki acı verecek seviyeye ulaştı.</p>

    <p class="calibre3">Figür insan dışı korkunç bir sesle çığlık atıp kukuletalı başının iki yanında pençelerini çırptı. Sonra atını döndürdü ve tepenin uzak tarafından aşağı kaçtı.</p>

    <p class="calibre3">Hilkat garibesini kovalayacak zaman yoktu. Kalten nefes nefese yerde yatıyordu, yüzü solgundu ve elleriyle karnını tutuyordu.</p>

    <p class="calibre3">Arkadaşının yanma diz çöken Sparhawk, “İyi misin?” diye sordu.</p>

    <p class="calibre2">“Beni rahat bırak,” diye hırıldadı Kalten.</p>

    <p class="calibre2">“Aptallaşma. Bir yerin incindi mi?”</p>

    <p class="calibre3">“Hayır. Burada eğlence olsun diye yatıyorum.” Sarışın adam içine tüyler ürperten bir nefes çekti. “Bana neyle vurdu? Daha önce hiç bu kadar kuvvetli bir darbe yememiştim.”</p>

    <p class="calibre2">“İyisi mi bırak ta sana bir bakayım.”</p>

    <p class="calibre2"><span style="font-size: 1em; line-height: 1.2;">“Ben iyiyim, Sparhawk. Sadece nefesimi kesti, hepsi bu.”</span><br /></p>

    <p class="calibre3">“Salak. O şeyin ne olduğunu biliyordun. Ne yaptığını sanıyorsun?” Sparhawk birden gücenmişce kızdı.</p>

    <p class="calibre3">“O an iyi bir fikir gibi gözüktü.” Kalten bitkin bir ifadeyle sırıttı. “Belki de saldırmadan önce biraz daha fazla düşünmeliydim.”</p>

    <p class="calibre3">Atından inip onlara yaklaşan Bevier “Yaralı mı?” diye sordu, yüzünden endişesi okunuyordu.</p>

    <p class="calibre3">“Sanırım iyi olacak.” Sparhawk kızgınlığını güç sarferek kontol edip ayağa kalktı. “Sor Bevier,” dedi oldukça resmi bir şekilde, “bu tip şeylerde eğitim almış olmalısınız. Saldırı karşısında neler yapmanız gerektiğini bilmeniz gerekir. Sizi onların ortasına böyle daldırmak için etkisi altına alan şey neydi?”</p>

    <p class="calibre3">“Onların bu kadar çok olduklarını düşünmedim, Sparhawk,” diye kendini savunurcasına cevapladı Bevier.</p>

    <p class="calibre2">“Yeteri kadardılar. Seni öldürmek için bir tanesi yeterli olur.”</p>

    <p class="calibre2">“Bana gücendiniz mi, Sparhawk?” Bevier’in sesi üzgündü.</p>

    <p class="calibre3">Sparhawk genç şövalyenin ciddi suratına bir saniye baktı. Sonra iç çekti. “Hayır, Bevier, sanırım gücenmedim. Sadece beni şaşırttın, hepsi bu. Lütfen, sinirlerimin aşkma, bir daha beklenmedik şeyler yapma. Artık genç değilim ve sürprizler beni yaşlandırıyor.”</p>

    <p class="calibre3">“Belki de yoldaşlarımın hislerini düşünmedim,” diye pişmanlıkla kabul etti Bevier. “Bunun bir daha olmayacağına söz veririm.”</p>

    <p class="calibre3">“Buna sevinirim, Bevier. Kalten’e tepeden aşağı inmesi için yardım edelim. Sephrenia’nm ona bir bakmasını istiyorum, onunla konuşmak isteyeceğinden eminim - uzun, cici bir konuşma.”</p>

    <p class="calibre3">Kalten ürktü. “Beni burada bırakmanızı isteyebilir miyim? Bu cici, yumuşak bir toprak.”</p>

    <p class="calibre3">“Hiç şansın yok, Kalten,” diye insafsızca cevapladı Sparhawk. “Ama merak etme. Seni seviyor, bu yüzden sana bir şey yapmayacaktır - en azından kalıcı bir şey olmaz.”</p>
  </div>
</body>
</html>
