<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Ellenium 2.Cilt-Yakut Şovalye</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <div class="calibre1">
    <h2 class="calibre2"><span style="font-size: 1em; line-height: 1.2;"><b>Yirmi İkinci Bölüm</b></span><br /></h2>

    <p class="calibre3"><span style="text-indent: 1em; font-size: 1em; line-height: 1.2;">UZUN, DAR Acie Körfezi’ne yukarıdan bakan aşınmış dik bir kayalığın üzerine kondurulmuş olan Deira’mn çirkin, kasvetli başkenti, Acie’ye ulaşmaları iki hafta daha almış gibi gözüktü. Bununla beraber, Flüt o akşam Lamorkand’daki Agnak şehrinden ayrıldıklarından beri beş günden fazla geçmediğini söyledi. Çoğu söylediğini olduğu gibi kabullendiler ama bilimsel ve azimli bir Elene kafa yapısına sahip olan Sor Bevier bu mucizenin nasıl gerçekleştiğini sorguladı. Flüt’ün açıklamaları sabırlı olmasına rağmen anlaşılması son derecede güçtü. Bevier sonunda izin istedi, yıldızlara bakmak ve her zaman sabit ve sonsuz olarak düşündüğü şeylerle ilişkilerini tekrar düzenlemek için çadırdan dışarı çıktı.</span><br /></p>

    <p class="calibre3">“Söylediklerinden bir şey anladın mı?” diye sordu çadıra döndüğünde Tynian.</p>

    <p class="calibre3">“Biraz,” diye oturarak cevap verdi. “Sadece kıyısından köşesinden.” Korkulu gözlerle Flüt’e baktı. “Sanırım Başpiskopos Ortzel haklıydı. Styriclerle hiç ilişkimiz olmaması gerekiyordu. Onlar için kutsal olan hiçbir şey yok.”</p>

    <p class="calibre3">Flüt çimen lekeli küçük ayaklarıyla çadırı boydan boya geçti ve Beviefin yanağına yatıştırıcı bir şekilde elini yasladı. “Çok ciddi ve yürekten inanan, Sevgili Bevier,” dedi tatlıca. “Çok çabuk Thalesia’ya gitmemiz gerekiyor - Acie’de yapmam gerekeni bitirir bitirmez. Basitçe söylemem gerekirse kıtanın yarısını normal adımlarla geçecek kadar zamanımız yoktu. Bu yüzden diğer şekilde yaptım.”</p>

    <p class="calibre2">“Nedeni anladım,” dedi, “ama “</p>

    <p class="calibre3">“Biliyorsun, seni asla incitmeyeceğim ve başkasınında incitmesine izin vermeyeceğim ama o kadar katı olmamaya çalış. Bu olanları anlamanı güçleştiriyor.”</p>

    <p class="calibre2">“Hissedilir derecede değil.”</p>

    <p class="calibre3">Flüt ayak parmaklarının ucunda yükseldi ve onu öptü. “Her şey tekrar yolunda değil mi?”dedi neşelice.</p>

    <p class="calibre3">Bevier vazgeçti. “Nasıl istersen öyle yap, Flüt,” dedi nazik ve neredeyse utangaç gülümsemesiyle. “Senin fikirlerini ve öpücüklerini aynı anda çürütemem.”</p>

    <p class="calibre3">“O çok cici bir çocuk,” dedi küçük kız diğerlerine iyice tatmin olmuş bir şekilde.</p>

    <p class="calibre3">“Biz de öyle düşünüyoruz,” dedi nazikçe Ulath, “ve onun için bazı planlarımız var.”</p>

    <p class="calibre3">“Ama, sen,” dedi, eleştirircesine Genidian Şövalye’ye, “kesinlikle cici bir çocuk değilsin.”</p>

    <p class="calibre3">“Biliyorum,” diye sakince kabullendi, “annemi - zaman zaman da bir yığın leydiyi - ne kadar çok hayal kırıklığına uğrattığımı tahmin bile edemezsin.”</p>

    <p class="calibre3">Flüt ona kötü bir bakış atıp kendi kendine Styricce bir şeyler mırıldanarak uzaklaştı. Sparhawk birkaç kelimeyi anladı, Flüt’ün gerçekten onların manasını bilip bilmediğini merak etti.</p>

    <p class="calibre3">Wargun ertesi sabah, artık adeti olduğu üzere, Sparhawk’dan Deira dağlarının eteğindeki kayalık yamaçtan kıyıya inerlerken yanında at binmesini istedi. “Gerçekten daha sık dışarı çıkmalıyım,” diye içini açtı Thalesia Kralı. “Agnak’tan geleli neredeyse üç hafta oldu, atımdan aşağı düşmek üzere olmam gerekiyor ama sanki birkaç gündür yoldaymışız gibi hissediyorum.”</p>

    <p class="calibre3">“Dağlardan dolayıdır,” diye dikkatlice fikrini belirtti Sparhawk. “Dağ havası her zaman dinçleştirir.”</p>

    <p class="calibre2">“Belki öyledir,” diye ona katıldı Wargun.</p>

    <p class="calibre3">“Bir müddet önce yaptığımız konuşma ile ilgili düşündünüz mü, Majesteleri?” diye sordu Sparhawk.</p>

    <p class="calibre3">“Kafamda oldukça çok şey var, Sparhawk. Kraliçe Ehlana ile ilgili kişisel ilgini biliyorum ama politik bir bakış açısından şu anda önemli olan şey Rendorish istilasını ezmek. Sonra askeri tarikatların eğitmenleri Chyrellos’a geri dönebilecek ve Cimmura Piskoposu’nu engelleyecekler. Eğer Annias, Patrik seçilmezse piç Lycheas’m Elenia tahtına çıkma şansı hiç kalmayacaktır. Bunun zor bir tercih olduğunu biliyorum ama politika zor bir oyundur.”</p>

    <p class="calibre3">Bir süre sonra, Wargun askerlerinin kumandanıyla görüşürken, Sparhawk sohbetlerinin özetini arkadaşlarına aktardı.</p>

    <p class="calibre2"><span style="font-size: 1em; line-height: 1.2;">“Ayık olduğunda daha mantıklı değil, değil mi?” dedi Kalten.</span><br /></p>

    <p class="calibre3">“Ama kendi bakış açısından haklı,” diye yorum yaptı Tynian. “Bu durum Cluvonus ölmeden önce bütün eğitmenleri Chyrellos’a geri götürebilmek için bütün her şeyi yapmamız gerektiğini bize söylüyor. Ehlana’yı şu ya da bu şekilde umursadığından şüpheliyim. Ama bir olasılık daha var. Şu anda Deira’dayız ve burada Kral Obler. Yaşlı ve bilge bir adamdır. Durumu ona açıklarsak, Wargun’u ikna edebilir.”</p>

    <p class="calibre3">“Ehlana’nın hayatını ufak bir olasılığa bırakacağımı sanmam,” dedi Sparhawk. Wargun’a katılmak için döndü.</p>

    <p class="calibre3">Flüt’ün yolculuklarında harcanan gerçek zamanı içeren güvencesine rağmen, Sparhawk hâlâ sabırsızdı. Açıkça gözüken yavaş ilerleyiş onu rahatsız ediyordu. Beyni Flüt’ün dediğini kabul ederken, duygusal olarak rahatlayamıyordu. Yirmi gün yirmi gündü ve Sparhawk’m hisleri tam şu anda ip gibi gerilmişti. Aklına kötü fikirler gelmeye başladı. Sonucundan emin olamadığı Ghwerig ile bir sonraki karşılaşmayı düşünmeye başladı.</p>

    <p class="calibre3">Öğlene doğru Deira’nm başkenti Acie’ye ulaştılar. Deira ordusu şehrin etrafında kamp kurmuştu. Kamp güneye ilerleme hazırlıkları içinde telaşlı faaliyetlerle koşuşturma içindeydi.</p>

    <p class="calibre3">Wargun, gene içmeye başlamıştı ama tatmin olmuşça etrafına bakındı. “İyi,” dedi, “Nerdeyse hazırlar. Benimle gel Sparhawk, arkadaşlarını da getir. Gidip Obler’le konuşalım.”</p>

    <p class="calibre3">Acie’nin dar kaldırım taşlı sokaklarından ilerlerken Talen atını Sparhawk’m yanma çekti. “Geride kalıp kaybolacağım,” dedi yavaşça. “Etrafa bakmak istiyorum. Kırlarda kaçmak çok zordu. Ama şehirlerde her zaman saklanacak yerler vardır. Kral Wargun beni özlemeyecek. Yanınızda olduğumu da bilmiyor sayılır. Eğer bizim için saklanacak bir yer bulabilirsem, belki ordu gidene kadar orada kalabiliriz. Sonra da hızla Thalesia’ya gideriz.”</p>

    <p class="calibre2">“Çok dikkatli ol.”</p>

    <p class="calibre2">“Tabii ki.”</p>

    <p class="calibre3">Birkaç sokak sonra Sephrenia beyaz kısrağını sertçe dizginledi ve yolun kenarına çekti. O ve Flüt hızla atlarında indiler. Uzun kar rengi sakallı, bembeyaz bir cüppe giyen yaşlı bir Styric’i selamlamak için dar bir aralık girişine gittiler. Üçünün arasında bir tür ayinsel seremoni geçti ama Sparhawk ayrıntıları pek çıkaramadı.</p>

    <p class="calibre2"><span style="font-size: 1em; line-height: 1.2;">Sephrenia ve Flüt yaşlı adamla bir müddet konuştu, sonra adam eğilerek selam verdi ve aralığa geri girdi.</span><br /></p>

    <p class="calibre3">“Bütün bunlar da ne demek oluyor?” diye şüpheyle sordu War-gun, Sephrenia ve küçük kız onlara tekrar katıldıklarında.</p>

    <p class="calibre3">“Eski bir dost, Majesteleri,” diye cevapladı Sephrenia. “Bütün batı Styricum’daki en bilge ve hürmet gören adam.”</p>

    <p class="calibre2">“Bir kral mı, demek istedin?”</p>

    <p class="calibre2">“Bu Styricum’da karşılığı olmayan bir kelimedir, Majesteleri.”</p>

    <p class="calibre2">“Bir kralınız yoksa nasıl bir hükümetiniz olabilir ki?”</p>

    <p class="calibre3">“Başka yollar da var, Majesteleri, hem Styricler hükümet ihtiyacının ötesine geçtiler.”</p>

    <p class="calibre2">“Bu saçma.”</p>

    <p class="calibre3">“Birçok şey öyle gözükür - başlangıçta. Zamanla siz Eleneler de geçebilirsiniz.”</p>

    <p class="calibre3">“Bu bazen çok çileden çıkarıcı bir kadın olabiliyor, Sparhawk,” homurdandı Wargun atım tekrar kolun önüne doğru zorlayarak.</p>

    <p class="calibre2">“Sparhawk,” dedi yavaşça Flüt.</p>

    <p class="calibre2">“Evet?”</p>

    <p class="calibre2">“Acie’deki görev tamamlandı. Artık Thalesia’ya gidebiliriz.”</p>

    <p class="calibre2">“Bunu nasıl başarmayı düşünüyorsun?”</p>

    <p class="calibre3">“Daha sonra söyleyeceğim. Git, Wargun’a arkadaşlık et. Sensiz kendini yalnız hissediyor.”</p>

    <p class="calibre3">Saray azametli bir yapı değildi. Gösteriş ve teşhirden çok bir idari ofisler topluluğuna benziyordu. Wargun, eyerinde sallanırken küçümseyerek, “Obler’in bu barakada nasıl yaşadığını bilmiyorum,” dedi. “Sen oradaki,” diye ana kapıda nöbet bekliyen muhafızlardan birine bağırdı, “git Obler’e Thalesialı Wargun geldi de. Birkaç şey hakkında görüşmemiz gerekiyor.”</p>

    <p class="calibre2">“Hemen, Majesteleri.” Muhafız selam durdu ve içeri gitti.</p>

    <p class="calibre3">Wargun atandan inip eyerinin kenarında asılı şarap tulumunun çengelinden çıkardı. Tapasını açıp büyük bir yudum aldı. “Umarım Obler’in buz gibi birası vardır. Şarap midemi ekşitmeye başladı.”</p>

    <p class="calibre3">Muhafız geri döndü. “Kral Obler sizi kabul edecek, Majesteleri,” dedi. “Lütfen beni takip edin.”</p>

    <p class="calibre3">“Yolu biliyorum,” diye cevapladı Wargun. “Daha önce de burada bulundum. Atlara bakması için birisini bul.” Kanlanmış gözlerini Sparhawk’a kırptı. “Benimle gelin,” diye emretti. Talen’in <span style="font-size: 1em; line-height: 1.2; text-indent: 0px;">yokluğunu fark etmemiş gözüktü.</span></p>

    <p class="calibre3">Kral Obler’in sarayının sade koridorlarından ilerlediler. De-ira’nın yaşlı kralını harita ve kağıtlarla darmadağınık geniş bir masanın arkasında buldular.</p>

    <p class="calibre3">“Geç kaldığım için özür dilerim, Obler” dedi Wargun, mor pelerinini çözüp yere bırakarak. “Soros’u ve orduyu toplamak için Pelosia’da bir tur attım.” Bir iskemleye yayılarak oturdu. “Olanlardan habersizim. Neler oluyor?”</p>

    <p class="calibre3">“Rendorlar Larium’u kuşattılar,” diye cevapladı beyaz saçlı De-ira Kralı. “Alcioneler, Genidianlar ve Cyrinicler şehri tutuyor, Pandionlar ise dışarıda, akın yapan Rendorish gruplarıyla uğraşıyorlar.”</p>

    <p class="calibre3">“Tahmin ettiğim gibi,” diye homurdandı Wargun. “Bana biraz bira yollatabilir misin, Obler? Son birkaç gündür midem sinirlerimi bozuyor. Sparhawk’i hatırlıyorsun, değil mi?”</p>

    <p class="calibre2">“Tabii ki. Arcium’da Kont Radun’u kurtaran adam.”</p>

    <p class="calibre3">“Ve bu Kalten. İri olan Ulath. Esmer derili Bevier, Tynian’ı tanıdığından eminim. Styric kadma Sephrenia diyorlar - onun gerçek ismi olduğundan emin değilim. Zaten ikimizin de telaffuz edemiyeceğinden eminim. Pandionlara büyü öğretiyor ve şuradaki çekici çocuk onun küçük kızı. Diğer ikisi Sparhawk için çalışıyorlar. Hiçbiri canını sıkmayacak.” Kanlı gözlerle etrafına bakındı. “Sizinle beraber olan oğlana ne oldu?” diye Sparhawk’a sûrdu.</p>

    <p class="calibre3">“Keşif yapıyor,” diye kibarca cevapladı Sparhawk. “Politik tartışmalar onu sıkıyor.”</p>

    <p class="calibre3">“Bazen beni de sıkıyor,” dedi Wargun. Tekrar Kral Obler’e baktı. “Eleneler seferber oldu mu?”</p>

    <p class="calibre2">“Ajanlarım bu konuda hiçbir ipucu bulmadılar.”</p>

    <p class="calibre3">Wargun küfretmeye başladı. “Sanırım güneye giderken Cimmura’da durup şu genç piç Lycheas’ı asacağım.”</p>

    <p class="calibre2">“Size bir ip veririm, Majesteleri,” dedi Kalten.</p>

    <p class="calibre2">Wargun güldü. “Chyrellos’da neler oluyor, Obler?”</p>

    <p class="calibre3">“Cluvonus hezeyan geçiriyor,” diye cevapladı Obler. “Korka-rımki daha çok yaşamaz. Büyük din adamlarının çoğu şimdiden halefinin seçimi için hazırlanıyorlar.”</p>

    <p class="calibre3">“Cimmura Piskoposu,” diye tersçe homurdandı Wargun. Bir hizmetkârdan bir maşrapa bira aldı. “Tamam, oğlum,” dedi. “Fıçı-cığı burada bırak.” Sözcükleri geveliyordu. “Ben şöyle düşünüyo<span style="font-size: 1em; line-height: 1.2; text-indent: 0px;">rum Obler. Elimizden geldiği kadar çabuk Larium’a gitsek iyi olur. Rendorlan denize süreceğiz, böylece askeri tarikatlar Chyrellos’a geri dönebilir ve Annias’ı Patriklikten uzak tutabilirler. Eğer patrik olursa, savaş ilan etmemiz gerekecek”</span></p>

    <p class="calibre2">“Kilise’ye mi?” Obler şaşırmış gibi gözüktü.</p>

    <p class="calibre3">“Patrikler daha önce de azledildi, Obler. Annias kafası olmazsa patrik başlığını kullanamaz. Sparhawk şimdiden bıçağını kullanmak için gönüllü oldu.”</p>

    <p class="calibre3">“Sen bir iç savaş başlatacaksın, Wargun. Hiç kimse yüzyıllardır Kilise’ye doğrudan karşı gelmedi.”</p>

    <p class="calibre2">“Belki de zamanı geldi. Başka bir şey var mı?”</p>

    <p class="calibre3">“Lenda Kontu ve Eğitmen Vanion bir saat kadar önce geldiler,” dedi Obler. “Temizlenmek istediler. Sizin geldiğinizi duyar duymaz onları çağırttım. Biraz sonra bize katılacaklar.”</p>

    <p class="calibre2">“İyi. Burada birkaç şeyi halledebiliriz. Bugün günlerden ne?”</p>

    <p class="calibre2">Kral Obler ona söyledi.</p>

    <p class="calibre3">“Takvimin yanlış olmalı, Obler,” dedi Wargun, günleri parmaklarıyla sayarak.</p>

    <p class="calibre2">“Soros’la ne yaptın?” diye sordu Obler.</p>

    <p class="calibre3">“Onu nerdeyse öldürüyordum,” diye kükredi Wargun. “Yapılacak işler varken bu kadar çok dua eden başka birini görmedim. Onu baronları toplasın diye Lamorkand’a gönderdim. Ordunun başı olarak gidiyor ama esas sorumlu olan Bergsten. Bergsten çok iyi bir Patrik olacak, eğer zırhı üzerinden çıkarabilirsek.” Güldü. “Örme zırhlı, boynuzlu miğferli ve baltalı bir Patriğe karşı Hiyerarşi’nin davranışını hayaf edebiliyor musun?”</p>

    <p class="calibre3">“Bu Kilise’yi biraz neşelendirebilir, Wargun,” diye hafif bir gülümsemeyle kabul etti Obler.</p>

    <p class="calibre3">“Tanrı bilir ki buna ihtiyacı var,” dedi Wargun. “Cluvonus hastalandığından beri yaşlı ve firijit bir kadın gibi davranıyor.”</p>

    <p class="calibre3">“Majesteleri izin verirler mi?” diye saygılıca sordu Sparhawk. “Vanion’a bakmak istiyorum. Uzun zamandır birbirimizi görmedik, ona bildirmem gereken şeyler var.”</p>

    <p class="calibre2">“Bitmez tükenmez Kilise meseleleri mi?” diye sordu Wargun.</p>

    <p class="calibre2">“Nasıl olduğunu biliyosunuz, Majesteleri.”</p>

    <p class="calibre3">“Hayır, Tanrı’ya şükür bilmiyorum. Git, Kilise Şövalyesi. Başpapazınla konuş ama onu fazla tutma. Burada önemli işlerimiz var.”</p>

    <p class="calibre3">“Peki, Majesteleri.” Sparhawk iki krala eğilerek selam verdi ve sessizce odayı terk etti.</p>

    <p class="calibre3">Sparhawk odaya girdiğinde Vanion zırhının içine girmeye çalışıyordu. Astına biraz şaşkınca bakakaldı. “Burada ne yapıyorsun, Sparhawk? Senin Lamorkand’da olduğunu sanıyordum.”</p>

    <p class="calibre3">“Sadece geçiyordum, Vanion,” diye cevapladı Sparhawk. “Bazı şeyler değişti. Sana özetini anlatacağım, Kral Wargun yatağa girdikten sonra ayrıntıları doldurabiliriz.” Eğitmenine dikkatlice baktı. “Yorgun gözüküyorsun, dostum.”</p>

    <p class="calibre3">“Yaşlılık,” dedi yerinerek Vanion, “kılıçlar her gün daha da ağırlaşıyor. Olven’in öldüğünü biliyorsun?”</p>

    <p class="calibre2">“Evet. Hayaleti kılıcını Sephrenia’ya getirdi.”</p>

    <p class="calibre2">“Ben de bundan korkuyordum. Kılıcı ondan alacağım.”</p>

    <p class="calibre3">Sparhawk Vanion’m göğüs zırhına parmak boğumuyla vurdu. “Biliyorsun, bunu giymen gerekmiyor. Obler hiç resmi değildir, Wargun da resmi kelimesinin ne manaya geldiğini bile bilmez.”</p>

    <p class="calibre3">“Görüntü, dostum,” dedi Vanion, “ve Kilise’nin onuru. Kabul ediyorum, bazen sıkıcı, ama -” Omuz silkti. “Bu zamazingonun içine girmeme yardım et, Sparhawk. Kayışları bağlayıp tokaları takarken konuşabilirsin.”</p>

    <p class="calibre3">“PekiJ Lordum.” Sparhawk zırhına girmesi için yardım ederken kısaca Lamorkand ve Pelosia’da olan olayları özetledi.</p>

    <p class="calibre2">“Troll’ü niye kovalamadınız?” diye sordu Vanion.</p>

    <p class="calibre3">“Beklenmedik bir şeyler oldu,” dedi Vanion’m siyah pelerinini omuz zırhlarına takarken. “Birincisi Wargun’du. Onunla savaşmayı bile teklif ettim ama Başpiskopos Bergsten araya girdi.”</p>

    <p class="calibre3">“Bir krala meydan mı okudun?” Vanion’m aklı başından gitmiş gibi gözüktü.</p>

    <p class="calibre2">“O an uygun gibi gözüktü, Vanion.”</p>

    <p class="calibre2">“Oh, dostum.” Vanion iç çekti.</p>

    <p class="calibre3">“Gitsek iyi olacak,” dedi Sparhawk. “Sana anlatılacak çok şey var ama Wargun sabırsızlanıyor.” Sparhawk Vanion’m zırhına gözlerini kısarak baktı. “Dik dur,” dedi. “Yana yatmışsın.” Sonra iki yumruğunu birden Vanion’m omuz zırhlarına indirdi. “İşte,” dedi. “Böyle daha iyi oldu.”</p>

    <p class="calibre2">“Teşekkürler” dedi soğukça Vanion, dizleri hafifçe bükülüyordu.</p>

    <p class="calibre2">“Tarikatın onuru, Lordum. Ucuz tenekeler giyiyormuş gibi gö<span style="font-size: 1em; line-height: 1.2;">zükmenizi istemem.”</span></p>

    <p class="calibre2">Vanion buna cevap vermemeye karar verdi.</p>

    <p class="calibre2">Sparhawk ve Vanion içeri girdiklerinde Lenda Kontu odadaydı.</p>

    <p class="calibre3">“işte geldin, Vanion,” dedi Kral Wargun. “Şimdi başlayabiliriz. Arcium’da neler oluyor?”</p>

    <p class="calibre3">“Durum fazla değişmedi, Majesteleri. Rendorlar hâlâ Larium’u kuşatıyorlar ama Genidianlar, Cyrinicler ve Alcioneler Arcian ordusunun büyük bir bölümüyle beraber surların içinde.”</p>

    <p class="calibre2">“Şehir gerçek bir tehlikeyle karşı karşıya mı?”</p>

    <p class="calibre3">“Çok zor. Bir dağ gibi inşa edilmiş. Arcianlarm taş işlemeciliğine düşkünlüklerini bilirsiniz. En az yirmi yıl dayanabilir.” Vanion Sparhavvk’a baktı. “Orada senin eski bir arkadaşını gördüm,” dedi. “Martel, Rendor ordusunun başındaymış gibi gözüküyor.”</p>

    <p class="calibre3">“Bunu tahmin etmiştim. Onun ayağını Rendo/da yere çivilediğimi sanıyordum ama Arasham’ı ikna etmeyi başarmış.”</p>

    <p class="calibre3">“Bunu yapması gerekmedi,” dedi Kral Obler. “Arasham bir ay önce öldü çok şüpheli bir şekilde.”</p>

    <p class="calibre2">“Martel eline gene zehir kavanozonu almış,” dedi Kalten.</p>

    <p class="calibre3">“O zaman Rendorlarm yeni ruhani lideri kim?” diye sordu Sparhawk.</p>

    <p class="calibre3">“Ulesim isimli bir adam,” diye cevapladı Kral Obler. nAnladığım kadarıyla Arasham’m havarilerinden biri.”</p>

    <p class="calibre3">Sparhawk güldü. “Arasham onu varlığını bile bilmiyordu. Ulesim ile karşılaştım. Adam tam bir salak. Altı ay yaşamaz.”</p>

    <p class="calibre3">“Her neyse,” diye devam etti Vanion, “Pandion birliğini dışar-da yiyecek arayan Rendorish gruplarla uğraşmaları için dışarı çıkardım. Çok sürmeden Martel acıkmaya başlayacak. Hepsi bu kadar, Majesteleri,” diye bitirdi.</p>

    <p class="calibre3">“Güzel ve uygun. Teşekkürler Vanion. Lenda, Cimmura’da neler oluyor?”</p>

    <p class="calibre2">“Her şey aynı, Majesteleri -Annias’m Chyrellos’a gitmesi hariç.”</p>

    <p class="calibre3">“Patriğin yatağının baş ucuna bir akbaba gibi tünemiştir,” diye tahminde bulundu Wargun.</p>

    <p class="calibre3">“Şaşırmam, Majesteleri,” diye katıldı Lenda. “Yetkiyi Lycheas’a bıraktı. Sarayda benim için çalışan adamlarım var; içlerinden biri Annias’m Lycheas’a verdiği son talimatları duymayı başardı. Lycheas’a Elenia ordusunu Rendor seferine çıkartmamasını emret<span style="text-indent: 0px; font-size: 1em; line-height: 1.2;">ti. Cluvonus ölür ölmez, ordunun - ve Cimmura’daki Kilise askerlerinin - Chyrellos’a yürümesi tasarlandı. Annias Hiyerarşi’nin bağımsız üyelerinin gözünü korkutmak için Kutsal Şehri kendi adamlarıyla doldurmak istiyor.”</span></p>

    <p class="calibre2">“O zaman Elenia ordusu seferber edildi?”</p>

    <p class="calibre3">“Tamamiyle, Majesteleri. Cimmura’nın yaklaşık on fersah güneyinde karrip kurdular.”</p>

    <p class="calibre3">“Büyük ihtimalle onlarla savaşmamız gerekecek, Majesteleri,” dedi Kalten. “Annias eski generallerin çoğunu dağıtıp kendine sadık adamlar aldı.”</p>

    <p class="calibre2">Wargun küfretmeye başladı.</p>

    <p class="calibre3">“Gözüktüğü kadar ciddi olmayabilir, Majesteleri,” dedi Lenda Kontu. “Ben kanunları derinlemesine inceledim. Dini kriz zamanında, askeri tarikatler Batı Eosia’daki bütün güçlerin kumandasını alma yetkisine sahiptir. Eshandist sapkınlığın bir dini kriz olduğunu söyleyemez misiniz?”</p>

    <p class="calibre2">“Tanrım, haklısın, Lenda. Bu bir Elenia kanun mu?”</p>

    <p class="calibre2">“Hayır, Majesteleri. Kilise kanunu.”</p>

    <p class="calibre3">Wargun birden kahkahalarla gülmeye başladı. “Oh, bu çok nadir bir şey!” diye bağırıp koca yumruğuyla iskemlenin koluna vurdu. “Annias Kilise’nin başı olmaya çalışıyor ve biz onu engellemek için Kilise kanununu kullanıyoruz. Lenda, sen bir dahisin.”</p>

    <p class="calibre3">“Sadece küçük bir katkı, Majesteleri,” diye alçakgönüllülükle cevapladı Lenda. “Eğitmen Vanion’ın generaller grubunu ikna edebileceğini tahmin ediyorum - özellikle, böyle bir koşulda otoritesini rededecek her hangi bir subaya karşı Kilise kanunun ona aşırı ölçüde yetki verdiği gerçeğini göz önünde bulundurursak.”</p>

    <p class="calibre3">“Birkaç kafa kesilmesinin generaller için oldukça eğitici olabileceğini hayal edebiliyorum,” dedi Ulath. “Dört ya da beş generali kısaltırsak, geri kalanı hemen hizaya gelecektir.”</p>

    <p class="calibre2">“Çabucak,” diye sırıtarak ekledi Kalten.</p>

    <p class="calibre2">“O zaman baltanı sağlam ve keskin tut, Ulath,” dedi Wargun.</p>

    <p class="calibre2">“Peki, Majesteleri.”</p>

    <p class="calibre3">“Kalan sorunumuz Lycheas’a ne yapacağımız,” dedi Lenda Kontu.</p>

    <p class="calibre3">“Ona zaten karar verdim,” dedi Wargun. “Cimmura’ya varır vamaz onu asacağım.”</p>

    <p class="calibre3">“Harika bir düşünce,” dedi rahatça Lenda, “ama bunu biraz daha düşünmemiz gerektiğini sanıyorum. Annias’m Naip Prens’in babası olduğunu biliyorsunuz, değil mi?”</p>

    <p class="calibre3">“Sparhawk söyledi ama babasının kim olduğu beni ilgilendirmiyor; her durumda onu asacağım.”</p>

    <p class="calibre3">“Annias’ın oğluna ne kadar düşkün olduğunu bilmiyorum ama onu Elenia tahtına oturtmak için büyük çabalar harcıyor. Askeri tarikatler Chyrellos’a ulaştıklarında onu bir avantaj olarak kullanabilirler. Ona işkence etmek önerisi Annias’ı seçimin müdahale olamadan yapılabilmesi için askerlerini Chyrellos’dan çıkartmaya ikna edebilir.”</p>

    <p class="calibre3">“İşin bütün eğlencesini yok ediyorsun, Lenda,” diye şikâyet etti Wargun. “Ama haklısın. Tamam, Cimmura’ya gittiğimizde onu -yanındaki bütün dalkavuklarıyla beraber - zindana atacağız. Sarayın sorumluğunu almaya hazır mısın?”</p>

    <p class="calibre3">“Eğer Majesteleri arzu ederlerse,” Lenda iç çekti. “Ama Sparhawk ya da Vanion daha iyi bir seçim olmaz mı?”</p>

    <p class="calibre3">“Belki ama Arcium’a ulaştığımda onlara ihtiyacım olacak. Sen ne düşünüyorsun, Obler?”</p>

    <p class="calibre2">“Lenda Kontu’na tamamiyle güveniyorum,” dedi Kral Obler.</p>

    <p class="calibre3">“Elimden geleni yapacağım, Majesteleri,” dedi Lenda, “ama çok yaşlandığımı aklınızda tutun.”</p>

    <p class="calibre3">“Benim kadar yaşlı değilsin, dostum,” diye haürlattı Kral Obler, “kimse bana sorumluluklarımı bırakıp kaçmam için izin vermedi.”</p>

    <p class="calibre3">“Tamam, o zaman karar verildi,” dedi Wargun. “Şimdi meselelere geri dönelim. Cimmura’ya gideceğiz, Lycheas’ı hapsedeceğiz ve Elenialı general grubunu ordularıyla bize katılmaya zorlayacağız. Kilise askerlerini de alabiliriz. Sonra Arcian sınırında Soros ve Bergsten’e katılacağız. Güneye, Larium’a ilerleyeceğiz, Rendorlan çevireceğiz ve çoğunu yok edeceğiz.”</p>

    <p class="calibre2">“Bu biraz aşırı değil mi, Majesteleri?” diye itiraz etti Lenda.</p>

    <p class="calibre3">“Hayır, hatta hiç değil. Eshandist sapkınlığın bir daha başkaldırmadan önce en az on nesil geçmesini istiyorum.” Namussuzca Sparhawk’a sırıttı. “Eğer iyi ve sadakatle hizmet edersen, Martel’i öldürmene bile izin verebilirim.”</p>

    <p class="calibre2">“Bunu takdir ederim, Majesteleri,” dedi nazikçe Sparhawk.</p>

    <p class="calibre2">“Oh, canım,” Sephrenia iç çekti.</p>

    <p class="calibre3">“Bunun yapılması gerekiyor, küçük leydi,” dedi Wargun. “Ob-ler, ordun hareket etmeye hazır mı?”</p>

    <p class="calibre2">“Sadece emirleri bekliyorlar, Wargun.”</p>

    <p class="calibre3">“İyi. Planladığın başka bir şey yoksa niçin yarın Elenia’ya hareket etmiyoruz?”</p>

    <p class="calibre2">“Edebiliriz.” Obler omuz silkti.</p>

    <p class="calibre3">Wargun ayağa kalktı ve gerinip iyice esnedi. O zaman hepimiz gidip uyuyalım,” dedi. “Yarın erken yola çıkacağız.”</p>

    <p class="calibre3">Daha sonra, Sparhawk ile arkadaşları Lamorkand ve Pelosia’da olanları daha ayrıntılarıyla anlatmak için Vanion’m odasında toplandılar.</p>

    <p class="calibre3">Bitirdiklerinde, Vanion merakla Flüt’e baktı. “Bütün bunların içinde senin yerin tam olarak ne?” diye sordu.</p>

    <p class="calibre2">“Ben yardım için yollandım,” diye omuz silkerek cevapladı.</p>

    <p class="calibre2">“Styricum tarafından mı?”</p>

    <p class="calibre2">“Bir şekilde öyle.”</p>

    <p class="calibre2">“Peki burada, Acie’de tamamlaman gereken görev ne idi?”</p>

    <p class="calibre3">“Onu çoktan hallettim, Vanion. Sephrenia ve benim burada özel bir Styric ile konuşmamız gerekiyordu. Saraya gelirken onu yolda gördük ve bunu hallettik.”</p>

    <p class="calibre2">“Ona Bhelliom’u almaktan önemli olan ne söyledin?”</p>

    <p class="calibre2">“Styricum’u olacaklara hazırlamamız gerekiyordu.”</p>

    <p class="calibre2">“Rendor istilasına mı, demek istedin?”</p>

    <p class="calibre2">“Oh, o hiçbir şey değil, Vanion. Bu çok, çok önemli.”</p>

    <p class="calibre3">Vanion, Sparhawk’a baktı. “O zaman Thalesia’ya gidiyorsunuz?”</p>

    <p class="calibre3">Sparhawk başıyla onayladı. “Oraya gitmek için suyun yüzünde yürümem gerekse bile.”</p>

    <p class="calibre3">“Tamam. Sizi şehirden çıkarmak için elimden gelen her şeyi yapacağım. Ama beni düşündüren bir tek şey var. Hepiniz birden ay-rılırsanız, Wargun gittiğinizi fark edecek. Sparhawk ve bir ya da iki kişi daha Wargun’a fark ettirmeden gidebilir ama hepsi bu.”</p>

    <p class="calibre3">Flüt odanın ortasına yürüdü ve onlara baktı. “Sparhawk,” dedi işaret ederek, “ve Kurik. Sephrenia ve ben - ve Talen.”</p>

    <p class="calibre3">“Bu saçma!” diye patladı Bevier. “Eğer Ghwerig ile karşılaşması gerekiyorsa Sparhawk’m şövalyelere ihtiyacı olacak.”</p>

    <p class="calibre2">“Sparhawk ve Kurik onun işini görebilir,” dedi kayıtsızca.</p>

    <p class="calibre3">“Flüt’ü yanınıza almak tehlikeli değil mi?” diye Sparhawk’a sordu Vanion.</p>

    <p class="calibre3">“Belki öyle ama Ghwerig’in mağarasına giden yolu bilen tek kişi o.”</p>

    <p class="calibre2">“Niçin Talen?” diye Flüt’e sordu Kurik.</p>

    <p class="calibre2">“Emsat’ta yapması gereken bir şey var,” diye cevapladı kız.</p>

    <p class="calibre3">“Özür dilerim dostlarım,” dedi diğer şövalyelere Sparhawk, “ama işleri onun istediği şekilde yapıyoruz.”</p>

    <p class="calibre2">“Şimdi gidiyor musunuz?” dedi Vanion.</p>

    <p class="calibre2">“Hayır, Talen’i baklememiz gerekiyor.”</p>

    <p class="calibre2">“İyi. Sephrenia git Olven’in kılıcını getir.”</p>

    <p class="calibre2">“Ama-“</p>

    <p class="calibre2">“Sadece söylediğimi yap, Sephrenia. Lütfen benimle tartışma.”</p>

    <p class="calibre2">“Peki, bir tanem.” Sephrenia iç çekti.</p>

    <p class="calibre3">Olven’in kılıcını ona verdikten sonra Vanion o kadar güçsüzleş-miştiki zor bela ayakta duruyordu.</p>

    <p class="calibre2">“Bunu yaparak kendini öldüreceksin, biliyorsun,” dedi kadın.</p>

    <p class="calibre3">“Herkes bir şeyden ölür. Şimdi, baylar,” dedi şövalyelere, “yanımda bir bölük Pandion var. Arkada kalanlar giderken onların arasına karışın. Lenda ve Obler oldukça yaşlılar. Wargun’a onları bir arabaya koymasını ve onlarla beraber gitmesini tavsiye edeceğim. Bu onu kafaları saymaktan alıkoyabilir. Onu meşgul etmeye çalışacağım.” Sparhawk’a baktı. “Bir ya da iki gün, sizin için ayarlayabileceğimin tamamı bu kadar,” diye özür diledi.</p>

    <p class="calibre3">“Bu yeterli olacaktır,” dedi Sparhawk. “Wargun büyük ihtimalle Venne Gölü’ne geri gittiğimi düşünebilir. Takipçileri o yöne yollayacaktır.”</p>

    <p class="calibre2">“Şimdi tek sorun sizi sarayın dışına çıkarmak,” dedi Vanion.</p>

    <p class="calibre2">“Ben bunu hallederim,” dedi Flüt.</p>

    <p class="calibre2">“Nasıl?”</p>

    <p class="calibre3">“Bü - yü,” dedi kelimeyi komikçe söyleyip parmaklarını ona doğru kıpırdatarak.</p>

    <p class="calibre2">Vanion güldü. “Seninle nasıl geçineceğiz?”</p>

    <p class="calibre2">Flüt burnunu kıvırdı. “Zor, sanırım.”</p>

    <p class="calibre2">Yaklaşık bir saat sonraydı ki Talen odaya daldı.</p>

    <p class="calibre2">“Sorun var mı?” diye sordu Kurik.</p>

    <p class="calibre2">“Hayır.” Talen omuz silkti. “Birkaç bağlantı yaptım ve saklana<span style="font-size: 1em; line-height: 1.2;">cak bir yer buldum.”</span></p>

    <p class="calibre2">“Bağlantılar mı?” diye sordu Vanion. “Kiminle?”</p>

    <p class="calibre3">“Birkaç hırsız, bir grup dilenci ve bir çift katil. Beni Acie’nin yeraltını kontrol eden adama gönderdiler. Platime’a birkaç kıyak borçlu, bu yüzden ben Platime’ın isminden bahsedince, çok yardımcı oldu.”</p>

    <p class="calibre2">“Sen garip bir dünyada yaşıyorsun, Talen,” dedi Vanion.</p>

    <p class="calibre3">“Sizin yaşadığınızdan daha garip değil, Lordum,” dedi Talen, abartılı bir şekilde eğilerek selamlarken.</p>

    <p class="calibre3">“Bu doğru olabilir, Sparhawk,” dedi Vanion. “Derinlemesine bakıldığında belki hepimiz hırsız ve eşkiyalanz. Tamam,” dedi Talen’e, “bu saklanma yeri nerede?”</p>

    <p class="calibre3">“Söylememeyi tercih ederim,” diye kaçamak bir tavırla cevapladı Talen. “Siz resmi bir kişisiniz ve ben söz verdim.”</p>

    <p class="calibre2">“Sizin meslekte onur var mı?”</p>

    <p class="calibre3">“Ah, evet, Lordum. Ama şövalyelik anlayışı üzerine kurulmamıştır. Boğazınızın kesilmemesi üzerine kuruludur.”</p>

    <p class="calibre2">“Çok bilge bir oğlun-var, Kurik,” dedi Kalten.</p>

    <p class="calibre3">“Durmayıp bunu söylemen gerekiyordu, değil mi, Kalten?” diye ekşimiş bir suratla yanıtladı Kurik.</p>

    <p class="calibre3">“Benden utanıyor musun, Baba?” diye hafif bir sesle sordu Talen, yüzü yere doğru bakıyordu.</p>

    <p class="calibre3">Kurik ona baktı. “Hayır Talen, doğrusu utanmıyorum.” Yapılı kolunu çocuğun omuzuna koydu. “Bu benim oğlum, Talen,” dedi küstahça, “ve birisi bu konuda mesele çıkarmak isterse, onu tatmin etmekten mutlu olacağım. Soylular ve sıradan insanların birbirleriyle kavga etmesine izin verilmez saçmalığını bir kenara atabiliriz.”</p>

    <p class="calibre3">“Saçmalama, Kurik,” dedi koca bir sırıtışla Tynian. “ikinizi de tebrik ederim.”</p>

    <p class="calibre3">Diğer şövalyeler de, omuzlarına vurarak ve Tynian’in tebriklerine kendilerininkini ekleyerek iri yarı silahtar ve hırsız oğlunun etrafında toplandılar.</p>

    <p class="calibre3">Talen onlara baktı, gözleri birden iyice açıldı ve yaşlarla doldu. Sonra Sephrenia’ya doğru kaçtı, dizleri üzerine çöktü, yüzünü kucağına gömdü ve ağladı.</p>

    <p class="calibre2">Flüt gülümsedi.</p>
  </div>
</body>
</html>
