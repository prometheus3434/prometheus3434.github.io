<?xml version="1.0" encoding="utf-8"?>
<html xmlns="http://www.w3.org/1999/xhtml" xmlns:epub="http://www.idpf.org/2007/ops">
  <head>
    <title>YÜZ LİRAYA BİR DELİ</title>
    <meta http-equiv="Content-Type" content="text/html; charset=utf-8" />
  

</head>
  <body epub:type="chapter">
    <section>
      <h1><st c="0">Eli Ağır Emekliler</st></h1>
      <p><span><st c="19">E</st></span><st c="21">renköy’de istasyon kahvesinin bahçesinde o akşam, emekli arkadaşlardan yalnız dördü vardı. </st><st c="112">Bunlardan biri. </st><st c="128">albay, belki de general emeklisi olacak. </st><st c="169">Dimdik duruşu, yüzünün sert çizgileri, yürürken bakışlarının hep ileride oluşu bunu gösteriyor.</st></p>
      <p><st c="264">Öbürü de bir vali emeklisi olmalı. </st><st c="300">Makaralı kahkahaları var. </st><st c="326">Ellerini kollarını geniş geniş oynatarak konuşuyor.</st></p>
      <p><st c="377">Belki ne biri general, ne öteki vali, ama öyle bir izlenim veriyorlar.</st></p>
      <p><st c="448">Emeklilerden biri inmeli. </st><st c="475">Bastonuna basa basa, bir ayağını sürüyerek yürüyor. </st><st c="527">Söze az karışıyor.</st></p>
      <p><st c="545">Öteki emekli, küçücük, kısacık, çilli yüzlü, ak tenli bir adam. </st><st c="610">Yüzünün çizgileri kırış kırış olmuş. </st><st c="647">Kahve fincanını tutan eli titrediği için, fincanı elinde çok durduramıyor.</st></p>
      <p><st c="721">İlkin İngiliz politikasından konuşuyorlardı. </st><st c="767">Sonra Almanların askerlerinden konuştular. </st><st c="810">Söz döndü dolaştı, eski kabadayılara geldi. </st><st c="854">Derken dört emekli arkadaş, kendi kabadayılıklarını anlatmaya başladılar. </st><st c="928">Eski külhanbeyler, kabadayılar, şimdiki Amerikan kovboyları gibi, gangsterler gibi yumruk yumruğa dövüşmüyorlardı. </st><st c="1043">Hatta kavgada yumruk atmak, bayağı bir davranıştı, ayıptı. </st><st c="1102">Ha kavga ettiğin adamın yüzünü tırmalamışsın, ha ellerini dişlemişsin, ha yumruk atmışsın... </st><st c="1195">Yumruk atmak, kavgada kadınsı bir davranıştı.</st></p>
      <p><st c="1240">Eski kabadayılar tokat atarlardı. </st><st c="1275">Ama ne tokat... </st><st c="1291">O tokadı yiyen feleğini şaşırırdı.</st></p>
      <p><st c="1325">Vali emeklisi,</st></p>
      <p><st c="1340">– Evet mirim, dedi, hatta bir şiir vardır: “Hak sillesinin sedası yoktur...” Bakınız, şair, “Hak yumruğunun” demiyor; “Hak sillesinin” diyor.</st></p>
      <p><st c="1482">İnmeli emekli söze karıştı:</st></p>
      <p><st c="1510">– Yumruğu, aşağı tabakadan insanlar kullanır... </st><st c="1559">Hiçbir asilzadenin yumruk yumruğa kavga ettiği görülmemiştir.</st></p>
      <p><st c="1620">Asker emeklisi, “Bir tarihte...” diye söze girişti:</st></p>
      <p><st c="1672">– Elim ağırdır, çok ağır... </st><st c="1701">Vurdum mu bitiririm. </st><st c="1722">Hatta arkadaşlar mektepte, elimin ağırlığından kinaye bana “Batman Hakkı” diye lakap takmışlardı. </st><st c="1820">Bir tarihte Akka’da esaretteyiz. </st><st c="1853">Binbaşı Tomson adında bir üsera kampı kumandanı var. </st><st c="1906">Herif İngilizin hiç su katılmamışı... </st><st c="1944">Bu Tomson boksörmüş. </st><st c="1965">Her sabah erkenden kalkıyor. </st><st c="1994">Bir direğe kum torbası asmış, ellerine eldiven geçirmiş, kum torbasını yumruklayıp duruyor. </st><st c="2086">Derken bu Tomson bize laf dokundurmaya başladı: “Hani, ‘Türk gibi kuvvetli’, diye adınız çıkmış. </st><st c="2183">Aranızda benimle boks oynayacak kimse yok mu?’</st></p>
      <p><st c="2229">Bigün böyle, iki gün böyle... </st><st c="2260">Arkadaşlar bana, “Hadi Hakkı, kikiriğe haddini hududunu bildir,” diyorlar. </st><st c="2335">Ben bigün bu Tomson’a tercüman vasıtasıyla, “Biz öyle oyun olsun diye yumruk atmayız. </st><st c="2421">İcabı iktiza ettiğinde, evvelallah bir şamarla işi bitiririz,” dedim. </st><st c="2491">İngiliz güldü.</st></p>
      <p><st c="2505">Bigün yine böyle söylüyor. </st><st c="2533">Bizim zabitan biyanda, efrat da öbür yanda... </st><st c="2579">Arka sıralardan efradın arasından, “Destur ya Ali, destur ya Hazreti pir... </st><st c="2655">Destur bismillah...” diye bir seda duyuldu ki, sanki bir âdem evladı seslenmedi de, yüz aslan kükredi sanılır. </st><st c="2766">Sedanın duyulması ile, bir nefer sıradan sıyrılıp, İngilizin karşısına dikildi. </st><st c="2846">Neferin boyu İngilizin beline gelmiyordu. </st><st c="2888">Kavruk kalmış bir zavallı... </st><st c="2917">Biz, askerin horoz gibi sıçradığını gördük o kadar... </st><st c="2971">Şamarı öyle süratle indirmiş ki, vallahi askerin elini bile havada göremedik. </st><st c="3049">“Ecdadımız, iki cismi birbirine sürterek ateşi icat etmiştir” denir ya... </st><st c="3123">Hakikaten doğru. </st><st c="3140">Allah sizi inandırsın, askerin elinin çarpmasıyla İngilizin suratında bir şimşek çaktı, arkadan bir gök gürültüsü duyuldu. </st><st c="3263">Ne olmuş, biliyor musunuz; tokadın şiddetinden, İngilizin belindeki tabanca, tetiği düşüp patlamamış mı!.. </st><st c="3370">Tomson belki on dakika topuklarının üstünde topaç gibi döndü, sonra yere kapaklandı, kalıp gibi upuzun serildi. </st><st c="3482">Velakin bu İngilizler medeni insanlar birader. </st><st c="3529">Adam bir hafta hastanede yattıktan sonra ayağa kalkar kalkmaz, ilk sözü ne oldu, dersiniz? </st><st c="3620">Şamarı atan askeri çağırıp.</st></p>
      <p><st c="3647">– Bravo!.. </st><st c="3659">dedi, elini sıktı.</st></p>
      <p><st c="3677">Ondan sonra askere, “Bu şamarın atılmasını bana da öğret!” diye tutturdu. </st><st c="3752">Ben de o zaman binbaşıya,</st></p>
      <p><st c="3777">– Gördün ya Macor Tomson, neferimiz böyle şamar atarsa, artık onbaşıyla çavuşu, mülazımı sen düşün! </st><st c="3878">Biz seninle boksörlük yapmayız. </st><st c="3910">Zira, neferin şamarı belindeki tabancayı ateşledi. </st><st c="3961">Mülazımın şamarı cephaneliği patlatır... </st><st c="4002">dedim. </st><st c="4009">O tarihte mülazım-ı evveldim.</st></p>
      <p><st c="4038">Asker emeklisi, günde biriki kez anlattığı bu olayı az sonra bir daha anlatmaya başladı:</st></p>
      <p><st c="4127">– Velakin ne şamardı... </st><st c="4152">Elini şöyle bir kaldırdı... </st></p>
      <p><st c="4180">Anlatırken havaya kaldırdığı eli masanın üstündeki bardağa çarpınca devrilen bardaktan sular döküldü. </st><st c="4282">Asker emeklisini de bir öksürük tuttu. </st><st c="4321">İki dakika kadar öksürdü. </st></p>
      <p><st c="4347">İnmeli olan emekli,</st></p>
      <p><st c="4366">– Bendenizin de elim sakardır... </st><st c="4400">diye söze başladı. </st><st c="4419">Hâlâ da öyleyimdir. </st><st c="4439">Biz ailece öyleyizdir. </st><st c="4462">Amcam merhum, saray arabacısı idi. </st><st c="4497">Çok emniyetli bir adam olduğundan araba ile sultanları gezdirirmiş. </st><st c="4565">Bigün Pervin Sultanla dadısını Fenerbahçe’de arabayla gezdiriyormuş. </st><st c="4634">O zamanın araba çapkınlığı meşhur ya... </st><st c="4674">Bir fayton arız olmuş, amcamın arabasının arkasına takılmış. </st><st c="4735">Fayton ikidebir amcamın arabasının yanından geçiyor, içindeki çapkınlar, Pervin Sultana laf atıyorlar. </st><st c="4838">Böylece Fenerbahçe çayırında biriki tur yaparlarken amcamın kan tepesine sıçramış. </st><st c="4921">Yanından geçen faytoncuya,</st></p>
      <p><st c="4947">– Bir daha yanımdan geçme arkadaş! </st><st c="4983">demiş.</st></p>
      <p><st c="4989">Başka bişey söylememiş. </st><st c="5014">İçi sokak zamparası dolu fayton bir daha yanlarından lamelif çizince, amcam, faytonun üstündeki sürücüye bir şamar aşk etmiş. </st><st c="5140">Efendim, hem de arabanın üstünde ve sağına doğru... </st><st c="5192">Anlattıklarına göre, fayton sollarından geçip de, amcam hızını alarak şamar atsaymış, fayton devrilir, ne çapkınlardan, ne de fayton beygirlerinden hiçbiri sağ kalmazmış.</st></p>
      <p><st c="5362">Faytoncu, amcamın şamarını yiyince hemen tekerlenip düşmüş, oracıkta son nefesini vermiş.</st></p>
      <p><st c="5452">Amcamı hâkimler on seneye mahkûm ettiler. </st><st c="5495">Bir ay kadar hapiste yattıktan sonra Sultanın namusu uğruna katil olduğundan afv-ı şahaneye uğradı. </st><st c="5595">Amcamı saraya arabacıbaşı yaptılarsa da, affını diledi. </st><st c="5651">Bir daha arabacılık yapmadı. </st><st c="5680">Padişah, amcamı taltif etti. </st><st c="5709">Kendisine epiyce para verildi.</st></p>
      <p><st c="5739">Merhum ehlikeyif bir adamdı. </st><st c="5769">Saraydan verilen atiyye ile Galata’da bir meyhane açtı. </st><st c="5825">Ben meyhaneyi hatırlarım. </st><st c="5851">Büyük bir meyhane idi. </st><st c="5874">Amcam da oldukça ihtiyarlamıştı. </st><st c="5907">O zaman, malum, şimdiki gibi değil, büyüklere hürmet var. </st><st c="5965">Bendeniz, bikez bile amcamın meyhanesinin kapısından adımımı atmış değilimdir. </st><st c="6044">Sokağın karşı kaldırımından geçer, onu hep tezgâhın başında görürdüm. </st><st c="6114">Bir de Rum metresi vardı. </st><st c="6140">Metresi güzel, ama yaşlıca bir kadındı. </st><st c="6180">Ne zaman meyhanenin önünden geçsem, amcamı tezgâhın başında, metresiyle karşılıklı geçmiş, içerlerken görürdüm. </st><st c="6292">Amcam bizim eve katiyen metresini getirmedi. </st><st c="6337">Kendi halinde, deryadil bir adam... </st><st c="6373">Hayatında karıncayı incitmemiş. </st><st c="6405">Damarına basılmazsa melek... </st><st c="6434">Eh ihtiyarlamış da...</st></p>
      <p><st c="6455">O zamanki Galata’nın namlı külhanbeylerinden Kılçık Apti adında biri amcamın şöhretini duymuş. </st><st c="6551">Malum ya, kabadayılar, kendilerinden namlı kabadayıların raconlarını keserek nam kazanırlar. </st><st c="6644">Eh amcam da sayılan namlı kabadayı... </st><st c="6682">Ama ne de olsa ihtiyar, düşkün günleri. </st><st c="6722">Bu Kılçık Apti, aklı sıra amcamı gözüne kestirmiş. </st><st c="6773">Onu madara edip nam salacak... </st><st c="6804">Amcamı her gördükçe,</st></p>
      <p><st c="6824">– Bu herif mi bir tokatta adam öldürmüş... </st><st c="6868">diye şaşıyor. </st></p>
      <p><st c="6882">Amcamın meyhanesine dadanıyor. </st><st c="6913">Amcam herzamanki gibi tezgâh başında metresiyle demlenirken bu Kılçık Apti, amcamın metresine göz süzer, bıyık burar dururmuş. </st><st c="7040">Bir, iki, üç, amcam merhum, hep tahammül ediyor.</st></p>
      <p><st c="7088">Biyandan da bu Kılçık Apti, sağda solda,</st></p>
      <p><st c="7129">– Ah, dermiş, bu adamın delikanlılık zamanında ben olacaktım ki, ona dünyanın kaç bucak olduğunu gösterecektim... </st><st c="7244">Ne yapalım ki şimdi yaşı geçmiş... </st><st c="7279">Dengim değil.</st></p>
      <p><st c="7292">Amcam bunları duyarmış ama, pişkin adam, bıyık altından güler geçermiş.</st></p>
      <p><st c="7364">Kılçık Apti, ille bir çıngar çıkaracak. </st><st c="7405">Bir gece meyhaneye geliyor. </st><st c="7433">Tezgâhın yanındaki masaya oturuyor. </st><st c="7469">İkidebir, amcamın metresine bakıp bakıp göz süzer, içini çeker, kadeh kaldırırmış. </st><st c="7552">Amcamın sağ dirseği tezgâha dayalı, sol elinde kadeh, kalıbını bozmadan hafif hafif demleniyor. </st><st c="7648">Birara Kılçık Apti işi öyle azıtmış ki, artık amcam dayanamamış,</st></p>
      <p><st c="7712">– Oğlum, demiş, bu kadın senin anan yerinde. </st><st c="7758">Ayıp değil mi?..</st></p>
      <p><st c="7774">Bunun üzerine Kılçık Apti “Haaaytt!..” diye bir nağra vurup amcamın üstüne yürümez mi!.. </st><st c="7864">Amcam kadehi yavaşça tezgâha bırakıp sol elini boşaltmış. </st><st c="7922">Sağ dirseği yine tezgâhta dayalı. </st><st c="7956">Üstüne yürüyen Kılçık Apti’ye, sol elinin tersiyle bir şamar atmış, Kılçık Apti kalıp gibi yere uzanmış. </st><st c="8061">Amcam merhum hiçbişey olmamış gibi yine rakısını içiyor!</st></p>
      <p><st c="8117">Kılçık Apti yarım saat sonra gözünü açıyor. </st><st c="8162">Sonradan arkadaşları sormuşlar, “Yanında bıçak yok mu idi?” diye. </st><st c="8228">Kılçık Apti, “Vardı,” demiş, “vardı, herifi haklayacaktım ama, ya bir tokat daha atarsa diye korkumdan bıçağıma bile davranamadım.”</st></p>
      <p><st c="8359">Bizim aile, sülaleden böyle eli ağırdır efendim. </st><st c="8409">Bir tarihte bendeniz de bir balıkçıya fena halde kızmıştım. </st><st c="8469">Nasıl elimi şöyle bir...</st></p>
      <p><st c="8493">İnmeli emekli bir tarihte attığı yada attığını sandığı tokadı şimdi atıyormuş gibi eliyle anlatırken dirseği yanındaki sandalyenin arkalığına çarptı. </st><st c="8644">Canı yanmıştı. </st><st c="8659">Yüzünü buruşturdu. </st><st c="8678">Bastonuna dayanıp,</st></p>
      <p><st c="8696">– Evvelallah, şimdi bile vurduğum yeri göçertirim... </st><st c="8750">dedi. </st></p>
      <p><st c="8756">Dört emeklinin en ufak tefek olanı anlatmaya başladı:</st></p>
      <p><st c="8809">– Ben sağ elimi hiç kullanmam. </st><st c="8841">Birisine bir tokat atmam icap etse, daima sol elimin, o da yalnız tersini kullanırım.</st></p>
      <p><st c="8926">Anlatırken, kırış kırış yüz çizgileri oynuyor, elleri titriyordu. </st><st c="8993">Gözlüğünü düzelterek devam etti:</st></p>
      <p><st c="9025">– Daha geçen gün başıma bir iş geldi... </st><st c="9066">Beyoğlu’nda, Balıkpazarı’ndan muz aldım. </st><st c="9107">Adama elli liralık verdim. </st><st c="9134">Üstünü versin diye bekliyorum. </st><st c="9165">Adam, “Para vermediniz!” demez mi?.. </st><st c="9202">Verdim, vermedin... </st><st c="9222">derken ben buna “Al öyleyse...” diyerek...</st></p>
      <p><st c="9264">Ufak tefek emekli, böyle söylerken, muzcuya nasıl şamar indirdiğini arkadaşlarına göstermek için, sağ elini kaldırıp,</st></p>
      <p><st c="9382">– Herife bir şamar... </st><st c="9405">derken, kendi elinin hızıyla sarsıldı. </st><st c="9444">Sandalyeden yere yuvarlandı. </st><st c="9473">Bacakları havaya geldi. </st><st c="9497">Bisüre kalkmak için debelendi, ama kalkamadı. </st><st c="9543">Yattığı yerden devam etti: Ben şamarı atınca, herif işte böyle yere yuvarlanmaz mı... </st><st c="9629">Boylu boyunca... </st><st c="9646">Tıpkı böyle işte!.. </st><st c="9666">Nasıl vurmuşum artık. </st><st c="9688">Allah sakladı yoksa, herif benim tokadın şiddetinden ölebilirdi.</st></p>
      <p><st c="9752">Garson koştu. </st><st c="9767">Üç arkadaşının da yardımıyla ufak tefek emekli yerden kaldırıldı. </st><st c="9833">Üstünü başını temizledi. </st><st c="9858">Sonra,</st></p>
      <p><st c="9864">– Elim çok ağırdır... </st><st c="9887">dedi. </st><st c="9893">Allah inandırsın, vurduğum yerden bir daha hayır gelmez.</st></p>
    </section>
  <div id="charCountTotal" value="9949"></div></body>
</html>
