<?xml version="1.0" encoding="utf-8"?>
<html xmlns="http://www.w3.org/1999/xhtml" xmlns:epub="http://www.idpf.org/2007/ops">
  <head>
    <title>YÜZ LİRAYA BİR DELİ</title>
    <meta http-equiv="Content-Type" content="text/html; charset=utf-8" />
  

</head>
  <body epub:type="chapter">
    <section>
      <h1><st c="0">Gülmece Duyarlığı: “Nötron Bombası Uygarlığı Kurtaracaktır”</st></h1>
      <p><span><st c="60">D</st></span><st c="62">enilir ki: İkinci Dünya Savaşında utkunun kazanılmasında “sense of humour”, atom bombasından daha etkili olmuştur. </st><st c="177">İngilizce konuşan halkların “sense of humour” dedikleri şeye biz gülmece duyarlığı diyoruz.</st></p>
      <p><st c="268">İkinci Dünya Savaşı günlerinin gazetelerindeki resimlerinde, bir Hitler’in gülmesini bilmeyen kızgın suratına bakınız, bir de Churchill’in gülümseyen yüzüne. </st><st c="427">İşte bu gülmece duyarlığı olan gülümseyen yüz, bir yanardağdan fırlamış lav kayası gibi kızgın suratı yenmiştir.</st></p>
      <p><st c="539">Gülmece duyarlığı, sırıtmak, yılışmak yada kurulu kahkaha makinesi gibi kendini zorlayarak gülmek değil, gülmeceden anlamak, gülmecenin tadına varmak, gülmesini bilmek demektir.</st></p>
      <p><st c="717">Gülmesini bilmek. </st><st c="736">Evet çok önemli bu. </st><st c="756">Çevremize bakalım, gülenlerin pekçoğu, gülmesini bilmeden gülenlerdir.</st></p>
      <p><st c="826">Çok söyledim, çok yazdım, yine de söyleyeyim: Gülmece, çok ciddi ve çok zor bir iştir; ama gülmeceden anlamak, gülmecenin tadına varmak, gülmeceyi yapmaktan, yaratmaktan çok daha zordur.</st></p>
      <p><st c="1013">Hepimiz yaşamımızda gülmece duyarlığı olmayanları çok görmüşüzdür. </st><st c="1081">Yerli yersiz gülenlerin içinde bile gülmece duyarlığı olmayanlar vardır. </st><st c="1154">Biz lise öğrencisiyken – elli yıl önce – gülmece duyarlığından yoksun bir öğretmenimize arkadaşlarımız “etkafa” sanını takmışlardı. </st><st c="1286">Sonradan etkafalığı bile ona az görüp “et motoru” adı takılmıştı.</st></p>
      <p><st c="1351">Etkafalığa abartık bir örnek vereyim:</st></p>
      <p><st c="1389">Birbirini tanımayan iki tiren yolcusu bir kompartımandaymış. </st><st c="1451">Birinin gülmece duyarlığı var, öbürü etkafa... </st><st c="1498">Gülmece duyarlığı olan yolcu, zamanı hoşça geçirmek için, uygun bir ilişki bulup şu fıkrayı anlatmış:</st></p>
      <p><st c="1599">“Büyükada’daki eşekçiler arasında, eşeği kendisinden, kendisi eşeğinden yaşlı, saf bir adam varmış. </st><st c="1700">Akşam vapurdan çıkanlardan evlerine gitmek için eşeğe binenler, bu yaşlı adamın yaşlı eşeğine binmezlermiş. </st><st c="1808">Para kazanamayan yaşlı ve saf eşekçiye, alay olsun diye, öbür eşekçiler biraz neftyağı alıp eşeğinin ardına sürmesini önermişler. </st><st c="1938">Ardına neftyağı sürülen eşek, neftyağının yakan acısıyla hızlı gidecek... </st><st c="2012">Yaşlı ve saf eşekçi kendisine önerileni yapmış. </st><st c="2060">Vapurdan çıkan bir yolcu, nasılsa onun eşeğine binmiş. </st><st c="2115">Eşekçi eşeğini dürter, sopalar; yine yürümeyip de cebinde taşıdığı şişeden hayvanın ardına bir parmak neftyağı çalınca, eşek dörtnala koşmaya başlamış. </st><st c="2267">Öyle ki, eşekçi, eşeğinin ardından yetişemiyor ne kadar koşsa... </st><st c="2332">Bu kez eşekçi, eşeğine yetişebilmek için, bir parmak neftyağı da kendi ardına sürmüş. </st><st c="2418">O da başlamış koşmaya... </st><st c="2443">Eşek koşar, sahibi koşar... </st><st c="2471">Müşterinin evinin önüne gelmişler. </st><st c="2506">Müşteri eşekten inince, eşekçi hayvanının yularını müşterinin eline verip,</st></p>
      <p><st c="2580">– Ben daha hızımı alamadım, demiş, ne olur, sen şu eşeğin yularından tutuver de, ben bir tur daha atıp geleyim.”</st></p>
      <p><st c="2693">Fıkrayı dinleyen, yüzünde bir kıpı gülümseme çizgisi bile belirmeden,</st></p>
      <p><st c="2763">– Eeee? </st><st c="2772">Sonra? </st><st c="2779">diye sorunca, fıkrayı anlatan kompartımandan çıkmış, yolculuğunu koridorda geçirmiş.</st></p>
      <p><st c="2863">Sadi gibi, Hafız gibi bikaç büyük İran şairine mal edilen şöyle bir fıkra vardır: İran şahı, o ünlü şairden, kendisi için övgü yazmasını ister. </st><st c="3008">Şair yazmaz. </st><st c="3021">Şah, övgü yazsın diye şairi türlü baskılar altında tutar. </st><st c="3079">Ne yapılsa şair, Şah’a övgü düzmez. </st><st c="3115">Bunun üzerine Şah, o büyük şairi, bir keçi çobanıyla birlikte hapsedip bir hücreye kapatır. </st><st c="3207">Günler geçer. </st><st c="3221">Şair, zaman geçirmek için yazdığı şiirleri yüksek sesle söylemeye başlayınca keçi çobanı da gözyaşlarını tutamaz. </st><st c="3335">Şair, çobanın şiirinin etkisinde kalıp ağladığını sanarak,</st></p>
      <p><st c="3393">– Niye ağlarsın hey çoban, şiirlerimi çok mu beğendin? </st><st c="3449">diye sorunca, çoban,</st></p>
      <p><st c="3469">– Ben, der, şiirden miirden anlamam...</st></p>
      <p><st c="3508">– Öyleyse niye ağlarsın? </st><st c="3534">diye sorar şair. </st></p>
      <p><st c="3551">Çoban,</st></p>
      <p><st c="3557">– Sen, der, şiir söylerken, sakalın aşağı yukarı oynayıp duruyor ya, benim sürümdeki koca tekeyi andırıyorsun da, ondan ağlarım.</st></p>
      <p><st c="3686">Şair hücrenin kapısını yumruklarıyla dövüp,</st></p>
      <p><st c="3730">– Çıkarın beni burdan, Şah’a istediği methiyeyi yazacağım! </st><st c="3790">diye bağırır.</st></p>
      <p><st c="3803">Milliyet Sanat Dergisinin 6 Mart 1978 tarihli 267’nci sayısında “Nötron Bombası Uygarlığı Kurtaracaktır” başlıklı bir yazım yayımlandı. </st><st c="3940">Belki o yazıyı okuyanlarınız vardır.</st></p>
      <p><st c="3976">Son aylarda, bana çatarak, beni yererek, aşağılayarak kimi çevrelerde puan toplamak isteyenler çoğaldı. </st><st c="4081">Eskiden, solculuğun yürek istediği zamanlarda bu görevi sağcılar yaparlardı. </st><st c="4158">Şimdilerde, yani solculuğun çok ucuzladığı ve kimilerince solculuğun yeteneksizliğe çok kolay ve ucuz bir destek sanıldığı bu günlerde bu görevi, kendilerini solcu sananlar yapıyor.</st></p>
      <p><st c="4339">Her yazımda ille de bir yanlış bulacaklar. </st><st c="4383">“Nötron Bombası Uygarlığı Kurtaracaktır” diye yazdım ya... </st><st c="4442">Tamam. </st><st c="4449">Buldular yanlışımı.</st></p>
      <p><st c="4468">Vedat Günyol dostum söyledi. </st><st c="4498">Ona gidiyor birkaç kişi, “Aziz Nesin, nötron bombasını övüyor. </st><st c="4561">İnsanlık düşmanlığı yapıyor. </st><st c="4590">Ağzının payını vermeli...” diyorlar.</st></p>
      <p><st c="4626">Vedat Günyol önceden okumuş yazıyı. </st><st c="4663">“Siz deli misiniz,” diyor, “bunca yılın Aziz Nesin’i ne diye birdenbire kendini yadsısın... </st><st c="4755">O yazı, olağanüstü bir kara gülmece... </st><st c="4794">Daha başlığından, ilk tümceden belli bu...”</st></p>
      <p><st c="4837">“Böyle gülmece olmaz,” demişler. </st><st c="4871">Gülmece olsaymış, hani şu okuru hiçbişeyden anlamaz sayan ayraç içindeki ünlem işaretini (!) koyarmışım. </st><st c="4976">Vedat Günyol, “İşte,” diyor, “bu işareti koymadığı için iyi gülmece...”</st></p>
      <p><st c="5047">Barış Derneği Başkanı Mahmut Dikerdem telefonda söyledi. </st><st c="5105">Ona da gidiyorlar, “Aziz Nesin, nötron bombasının uygarlığı kurtaracağını yazdı. </st><st c="5186">Barış düşmanıdır. </st><st c="5204">Kendisini Barış Derneğinden çıkaralım...”</st></p>
      <p><st c="5245">Dikerdem, yazıyı okumak istiyor. </st><st c="5279">Okuduktan sonra, “Bu bir gülmece yazısı. </st><st c="5320">Aziz size tuzak kurmuş...” diyor.</st></p>
      <p><st c="5353">Bütün yaşamımda hiçkimseye, düşmanlarıma bile tuzak kurmadım.</st></p>
      <p><st c="5415">Derken Oktay Akbal çıkıyor ortaya... </st><st c="5453">Ona da mektuplar gelmiş: Aziz Nesin insanlık düşmanı, barış düşmanı... </st><st c="5524">İşte yazısı ortada!</st></p>
      <p><st c="5543">Oktay Akbal coşuyor, bir yazı döşeniyor bana karşı. </st><st c="5596">İşte yazısından biriki bölüm:</st></p>
      <p><st c="5625">“.....İki okurum ayrı ayrı yazdılar, derginin o sayfasını da kesip gönderdiler. </st><st c="5706">Ben zaten okumuştum, dergi masamın üstündeydi kaç gündür. </st><st c="5764">Önce ‘mizah’ yani güldürü yazısı sanmıştım. </st><st c="5808">Gerçi ‘Sanat’ dergisinde böylesine ‘kara güldürü’ yazısının işi neydi, ama güldürüyü de büyük bir ciddilikle yapan bir güçlü yazarın böylesine bir sapmaya düşeceğini sanmamıştım. </st><st c="5987">Konu, nötron bombası... </st><st c="6011">Hani şu, ‘temiz iş gören’ bomba! </st><st c="6044">Yapıları, eşyaları, teknik uygarlığın yarattığı bütün değerleri olduğu gibi koruyan, ama canlıları güzelcene ortadan kaldıran üstün uygarlık ve bilim ‘mucize’si! </st><st c="6206">Dostum Aziz Nesin bu bombayı övüyor işte! </st><st c="6248">İkinci Dünya Savaşında otuz milyon – bence daha çok – insan ölmüş. </st><st c="6315">İyi ki ölmüş! </st><st c="6329">Yoksa o otuz milyon yüz milyonu aşacak, dünya nüfusu bir o kadar daha artacakmış! </st><st c="6411">‘Nötron Bombası Uygarlığı Kurtaracaktır’ diyor Aziz Nesin. </st><st c="6470">Hangi uygarlığı? </st><st c="6487">O kurtardığı nesneler ‘uygarlık’ sayılır mı? </st><st c="6532">Daha başka bir ad vermemeli mi, insanları yok edip yapıları, eşyaları, otomobilleri, bilmem neleri koruyan anlayışa, kafaya, düşünceye, tekniğe!</st></p>
      <p><st c="6676">.....Aziz Nesin’in insan’dan değil, nesne’den yana olması beni üzdü. </st><st c="6745">Bir yazarın, hem de güçlü bir yazarın insansız bir uygarlığı korumak, savunmak istemesi, hele hele o nötron bombası ile ölecek olanlar ‘hiçbir zaman uygarlığın sahibi olan biz uygar insanlar olmayacağız’ demesi büsbütün şaşırttı beni. </st><st c="6980">Geri kalmış halk yığınları ölüp gidecek ‘biz uygar insanlar’ yıkılmayan, yok edilmeyen teknik uygarlığımızın içinde yaşayıp gideceğiz, öyle mi? </st><st c="7124">Peki, ama bizleri “uygar” sayacak mı nötron bombasını kullanacak güçler? </st><st c="7197">Bunu hiç sanmıyorum.”</st></p>
      <p><st c="7218">İşte Oktay Akbal’ın yazısı bu.</st></p>
      <p><st c="7249">Dostluğa çok değer veririm. </st><st c="7278">Dostlukları kolay kazanmadığım için, kolay da yitirmek istemem.</st></p>
      <p><st c="7341">Oktay yazısında “Dostum Aziz Nesin...” diyor. </st><st c="7388">Sağolsun. </st><st c="7398">Gerçekten dostuysam, bu yazıyı yazmadan önce, telefonu açıp bana bir sorabilirdi. </st><st c="7480">Böyle yapsa, kendisi için çok iyi olacaktı. </st><st c="7524">Daha önceleri, çok beğendiğim yada karşı olduğum yazıları için ona ben telefon etmiştim. </st><st c="7613">Yani yol da göstermiştim. </st><st c="7639">Hatta bu telefonlarımdan birinde önemli yanlışını söyleyince, “Yine beni kandırmışlar...” demişti. </st><st c="7738">Ama görüyorum ki, kandırılması sürüyor hâlâ... </st><st c="7785">İki okuru mektup yazmışmış.</st></p>
      <p><st c="7812">O bana telefon etmedi. </st><st c="7836">Ama ben ona telefon ettim. </st><st c="7863">Çünkü Oktay’ın bu yazısı herkesin dilindeydi.</st></p>
      <p><st c="7908">Telefonda söz konusu yazımı dostça açıklamak istedim. </st><st c="7963">Ama Akbal,</st></p>
      <p><st c="7973">– Ben senin bunca yazını okudum... </st><st c="8009">Artık ben de anlamazsam mizahtan, kim anlar, kim için yazıyorsun... </st><st c="8077">diyerek, telefonda benimle, bu yazısından daha da katı konuştu. </st></p>
      <p><st c="8141">Oysa ben işi şakaya vurmak istemiştim. </st><st c="8180">Kızmak gerekiyorduysa kızması gereken ben olmalıydım.</st></p>
      <p><st c="8233">Şimdi ben, anlattığı fıkranın bitiminde kendisine “Eee, sonra?” diye sorulan adamın durumundayım. </st><st c="8332">Buyüzden Oktay Akbal’ın bu yazısına yanıt vermeyeceğim. </st><st c="8388">Oysa, aklıma, hatta dilimin ucuna ne şakalar geliyor...</st></p>
      <p><st c="8443">Akbal’ın yazısından bisüre sonra, vize almak için gittiğim Sovyetler Birliği Başkonsolosluğunda, şimdi Moskova’ya dönmüş olan konsolos,</st></p>
      <p><st c="8579">– Aziz Bey, siz bir yazı yazmışsınız nötron bombasını yararlı bulan. </st><st c="8649">Böyle dediler bana. </st><st c="8669">İnanamadım. </st><st c="8681">Nedir bu yazı? </st><st c="8696">diye sordu.</st></p>
      <p><st c="8707">Sovyet Konsolosu bile, benim böyle bir yazı yazabileceğime inanamıyor.</st></p>
      <p><st c="8778">– Kim söyledi size bunu? </st><st c="8804">diye sordum. </st></p>
      <p><st c="8817">Sendika yöneticileri söylemişler. </st></p>
      <p><st c="8851">Aynen şöyle dedim konsolosa:</st></p>
      <p><st c="8879">– Onlar beni size şikâyet etmişler. </st><st c="8916">Çünkü, sizi efendileri sayıyorlar. </st><st c="8951">Ama benim efendim yok. </st><st c="8974">Bugün Sovyetler Birliği’ni efendileri sayanların manevi akrabaları olanlar, dün de Amerika’yı efendileri sayıyorlardı. </st><st c="9093">Yarın, Çin’i efendi sayabilirler. </st><st c="9127">Daha eskiden de aralarında çıkarcılık bağı olan akrabaları İngiltere’yi, Almanya’yı efendileri saymışlardı. </st><st c="9235">Benim efendim yok, ama dostlarım var. </st><st c="9273">Sovyetler Birliği, ilk işçi sınıfı devrimini yapmış bir ülke olarak, halkına saygı duyduğum dost bir ülkedir benim için.</st></p>
      <p><st c="9393">İşte şimdi, söz konusu yazımdan ötürü, beni barış düşmanı, insanlık düşmanı, nötron bombası yanlısı göstermek isteyenlere toptan yanıt veriyorum. </st><st c="9540">Şöyle ki:</st></p>
      <p><st c="9549">Çok yoğun ve hızlı çalışmak zorunda olduğumdan, Milliyet Sanat Dergisinde çıkan o yazımı, nasıl yazmış olduğumu bile anımsamıyordum. </st><st c="9683">Nisan başında Moskova’ya gittiğimde, tanıdık tanımadık karşılaştığım herkesin ağzında, nötron bombası için yazdığım o yazı vardı. </st><st c="9813">Hepsi yazıyı övüyordu. </st><st c="9836">İçimden bu yazıyı nerden biliyorlar diyordum. </st><st c="9882">Herhalde, Sanat Dergisindeki yazım Rusçaya çevrilmiş olmalı diye düşündüm. </st><st c="9957">İki gün sonra, “Za Rubejom” gazetesinden telif hakkı alacağım olduğunu söylediler. </st><st c="10040">Bu telif hakkımın, hangi yazım için olduğunu sordum. </st><st c="10093">“Nötron Bombası Uygarlığı Kurtaracaktır” başlıklı yazım için olduğunu söylediler. </st><st c="10175">İşte o zaman herşeyi birden anımsadım.</st></p>
      <p><st c="10213">Ankara’daydım. </st><st c="10229">Sanatseverler Derneğinde bir açık oturuma çağrılıydım. </st><st c="10284">O gün, TASS Ajansı muhabiri geldi. </st><st c="10319">Nötron bombası için bir yazı yazıp yazamayacağımı sordu. </st><st c="10376">Ertesi gün yazıyı almasını söyledim ve ertesi günü o yazıyı verdim. </st><st c="10444">Orda yazı makinem olmadığından el yazısıyla kopyasız yazabilmiştim. </st><st c="10512">Bu yazımın salt Rusça yayımlanıp Türkiye’de yayımlanmamasını uygun görmedim. </st><st c="10589">Dış ülkelerdeki yazılarımı, konuşmalarımı bile, sonradan Türkiye’de yayımlarım. </st><st c="10669">Bu nedenle, TASS Ajansı muhabirine, Rusçaya çevirdikten sonra, ertesi gün bu yazımı geri vermesini rica ettim. </st><st c="10780">TASS muhabiri, ertesi gün yazımı geri verdi. </st><st c="10825">Ben de Istanbul’a döndüğümde, bu yazımı Milliyet Sanat Dergisine verdim, orda yayımlandı.</st></p>
      <p><st c="10914">Bu yazım dolayısıyla eleştirilere, hatta saldırılara uğradığımda, yazıyı TASS Ajansı için yazdığımı bile unutmuştum. </st><st c="11032">Ancak, yazımı Moskova’da yayımlanan “Za Rubejom”da görünce bütün bunları anımsadım. </st><st c="11116">Ve bu yazım için 45 ruble 25 kapik de – vergisi kesildikten sonra – telif hakkı aldım.</st></p>
      <p><st c="11202">Bilindiği üzere Sovyetler Birliği, nötron bombasına karşı dünya çapında savaşımın öncüsüdür. </st><st c="11296">Düşünebiliyor musunuz, o yazım, Sovyetler Birliği’nde yayımlanıyor, yüzbinlerce kişi okuyor, bu yazımdan ötürü beni kutluyorlar, “Dünyanın pekçok ülkesinden biçok yazar nötron bombasına karşı, bizim gazetecilerimiz de yazdı, ama sizin yazınız kadar hiçbiri özgün değildi, etkili olmadı,” diyorlar, bu yazı için bana (1500 Türk Lirası karşılığı) telif hakkı ödüyorlar, amaaa bizim sonradan olma sözde solcularımız, keskin sosyalistlerimiz, yaman devrimcilerimiz, kırk yıldanberi sosyalizm yolunda savaşım veren yazarın yazısını “insanlığa karşı, barış düşmanı, uygarlık düşmanı” diye suçluyorlar.</st></p>
      <p><st c="11891">Öyle sanıyorum ki, ben artık, kendilerine yararlı olur diye, genç yazar ve şairlere öğüt verecek yaşa geldim. </st><st c="12002">“Nötron Bombası Uygarlığı Kurtaracaktır” başlıklı yazımdan çıkarılacak ders ve öğütlerimi, genç kuşak yazarlarına sunuyorum:</st></p>
      <ul>
				<li><st c="12126">Hiçkimseye yaranmaya çalışmayın!</st></li>
				<li><st c="12159">Kaleminizin sizden başka efendisi olmasın!</st></li>
				<li><st c="12202">Kafanıza ve gönlünüze göre doğruluğuna inandığınızı doğruca yazın.</st></li>
				<li><st c="12269">Yanlış ve yanılgınızı gösteren olursa “Yanılmışım, bağışlayın!” demek yürekliliğini gösterebilin.</st></li>
				<li><st c="12367">Doğruyu yazdığınıza inanmışken size saldıranlar olursa, hiç kaygılanmayın; çünkü en büyük destekçiniz zamandır ve zaman sizden yana olacaktır.</st></li>
			</ul>
			<p><st c="12510">Beni nötron bombası yanlısı göstermeye çalışanlar, benim o yazımın Sovyetler Birliği’nde yayımlanacağını düşünebilirler miydi? </st><st c="12638">Bunu bilseler, yine de yazıma karşı çıkarlar mıydı?</st></p>
      <p><st c="12689">Zaman, doğruların en büyük destekçisi... </st><st c="12731">İşte bunun için yaşamak güzel!</st></p>
      <p><st c="12761">Sanat Dergisi, 29 Mayıs 1978</st></p>
    </section>
  <div id="charCountTotal" value="12790"></div></body>
</html>
