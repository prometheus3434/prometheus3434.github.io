<?xml version="1.0" encoding="utf-8"?>
<html xmlns="http://www.w3.org/1999/xhtml" xmlns:epub="http://www.idpf.org/2007/ops">
  <head>
    <title>YÜZ LİRAYA BİR DELİ</title>
    <meta http-equiv="Content-Type" content="text/html; charset=utf-8" />
  

</head>
  <body epub:type="chapter">
    <section>
      <h1><st c="0">Doğulu Tartışma</st></h1>
      <p><span><st c="16">Ş</st></span><st c="18">u karşıda oturmuş, kavga eder gibi konuşan iki kişiyi görüyor musunuz? </st><st c="89">Evet onlar... </st><st c="103">Bağırarak konuşmalarından, kızgınlıkla ellerini kollarını oynatmalarından, aralarında büyük bir anlaşmazlık olduğu belli. </st><st c="225">İsterseniz, ağız kavgası eder gibi yüksek sesle konuşan bu iki kişi arasındaki anlaşmazlığı size anlatabilirim.</st></p>
      <p><st c="336">Bu iki kişiden gözlüklü olanı, tanınmış yazarlarımızdan Muhtar Tatarağası’nın çok bilgisiz, densiz, terbiyesiz, hatta namussuz bir adam olduğunu söylüyor. </st><st c="492">Yanında oturan koç burunlu arkadaşıysa, tanınmış yazar Muhtar Tatarağası’nı savunuyor, onun çok derin bilgili, yürekli, sözünü sakınmayan, namuslu bir yazar olduğunu, buna karşılık ünlü yazarlarımızdan Bahir Kozoğlu’nun eşi görülmemiş bir alçak, ikiyüzlü, dalkavuk, hem de çok bilgisiz bir şarlatan olduğunu söylüyor. </st><st c="810">Gözlüklü adam da ünlü yazar Bahir Kozoğlu’nu tutuyor, onun bilgisini, doğruluğunu, yılmazlığını öve öve göklere çıkarıyor.</st></p>
      <p><st c="932">Yani şu karşıda gördüğünüz, en belirli özellikleri, birinin koç burnu, öbürünün kalın çerçeveli gözlüğü olan iki kişi, tanınmış yazarlarımızdan Muhtar Tatarağası ile Bahir Kozoğlu yüzünden birbirlerine girmişlerdir. </st><st c="1149">Handiyse bu tartışmayı kavgaya dökecekler.</st></p>
      <p><st c="1191">Müsaade ederseniz ben size gerçek durumu anlatayım. </st><st c="1244">Şöyle ki:</st></p>
      <p><st c="1253">Tanınmış yazarlarımızdan Muhtar Tatarağası, “Doğru Yol” adlı günlük siyasi gazetede, “Sabah Sabah” başlığı altında hergün fıkralar yazmaktadır.</st></p>
      <p><st c="1397">Ünlü yazarlarımızdan Bahir Kozoğlu da, “Son Haber” adlı günlük siyasi gazetede, “Buna Ne Buyurulur?” başlığı altında fıkralar yazıyor.</st></p>
      <p><st c="1532">Şimdi şu karşıda tartışmakta olan iki kişiden koç burunlu olanı “Doğru Yol” gazetesi okur, başka gazete okumaz. </st><st c="1645">Uzun yıllardanberi “Doğru Yol”a alışmıştır. </st><st c="1689">Çünkü bu gazetenin “Önüne Bakma, Falına Bak!” başlıklı yıldız falı, bütün öteki gazetelerdeki yıldız fallarından daha eğlencelidir.</st></p>
      <p><st c="1820">Gözlüklü olan adam da, bir gazeteden fazlasını almaya parası, okumaya da vakti yetmediğinden hergün yalnız bir gazete alır. </st><st c="1945">O da, yıllardanberi tiryaki olduğu “Son Haber” gazetesidir. </st><st c="2005">Çünkü bu gazetenin bulmacası, bütün öbür gazetelerin bulmacalarından çok daha kolay çözüldüğü gibi, bu gazete oldum olasıya Fenerbahçe takımını tutar. </st><st c="2156">Bu gözlüklü adam da, çocukken, rahmetli amcası Fenerbahçeli olduğundan, o takımdan yanadır.</st></p>
      <p><st c="2247">Günlerden bigün, tanınmış yazarlarımızdan Muhtar Tatarağası’nın ilham kaynağı kurumuş, bir gece önce arkadaşlarıyla sabaha kadar içmiş olduğu için yorgunluktan o gün yazacak fıkra konusu bulamamıştı. </st><st c="2448">Kendisine böyle zamanlarda yüz vermeyen ilham perisiyle vuslata eremeyince tatlı üslubuna güvenerek, en ipe sapa gelmez bir konuyu, felsefe kırıntılarıyla süsleyerek şiir diliyle yazardı. </st><st c="2636">O gün de öyle yaptı. </st><st c="2657">Yazısının başlığı “Kuru fasulyenin Faziletleri ve Mercimeğin Reziletleri” idi.</st></p>
      <p><st c="2735">Fıkra şöyle başlıyordu:</st></p>
      <blockquote>
        <p>
          <em><st c="2759">Şark âleminin, muasır Garp medeniyetinin menba-ı feyzi olan büyük müteahhir âlim İbn-i Mertebâni “Der fazilet-i fasûlliyye ve der rezilet-i âlâ mercimek-i üslûbiyye” nâm eserinde buyururlar ki.....</st></em>
        </p>
      </blockquote>
      <p><st c="2957">Yazı bundan sonra üstadın akıcı üslubuyla sürüp gidiyor, fasulye ve mercimek hakkında derin bilgiler veriyordu. </st><st c="3070">Gerçekteyse, ne “İbn-i Mertebâni” adında bir bilgin, ne de “Der fazilet-i fasûlliyye ve der rezilet-i âlâ mercimek-i üslûbiyye” diye bir kitap vardı. </st><st c="3220">Ama böyle bir bilginin ve böyle bir kitabın olup olmadığını kendisi gibi başkaları da bilmediği için, tanınmış yazarlarımızdan Muhtar Tatarağası o gün, zevkten okurlarının ağızlarının suyunu akıtan çok tatlı bir fıkra yazmış oldu.</st></p>
      <p><st c="3450">Bu fıkra “Doğru Yol” gazetesinde çıktığı gün, “Son Haber” gazetesinin “Buna Ne Buyurulur?” başlıklı fıkra yazarı Bahir Kozoğlu, bir gece önce hayranlarından birinin verdiği ziyafette geç saatlere kadar uykusuz kaldığından, ertesi sabah kalemindeki tıkanıklığı bitürlü gideremiyordu. </st><st c="3734">Bir fıkra konusu bulmak için gazeteleri karıştırırken “Doğru Yol” gazetesindeki Muhtar Tatarağası’nın fıkrasına gözü takıldı. </st><st c="3860">Baştan bikaç satır okumaya çalıştıysa da, o gün canı çok sıkkın olduğundan, okuduğunu anlayamadı, elinden gazeteyi bıraktı. </st><st c="3984">Şu Muhtar Tatarağası ile bir polemiğe girse nasıl olurdu? </st><st c="4042">Biriki haftadır kimseyle polemiğe girmemişti. </st><st c="4088">Oysa büyük polemikçiydi, kavgacı bir kalemi vardı. </st><st c="4139">Okurlar da onu buyüzden çok tutarlardı. </st><st c="4179">Muhtar Tatarağası’na oldum olasıya içerlerdi. </st><st c="4225">Hazır eline bir fırsat geçmişken, herifin canına okumalıydı. </st><st c="4286">Aldı eline kalemi yazıya girişti:</st></p>
      <blockquote>
        <p>
          <em><st c="4319">Muhterem meslektaşım, pek kıymetli muharrirlerimizden Muhtar Tatarağası, “Doğru Yol” gazetesinde dün çıkan fıkrasında istiridyelerden bahsederken yazısının biyerinde, bu deniz hayvanlarının bir dişinin emri altında, kırk elli erkek istiridyeden mürekkep sürüler halinde yaşadığını da yazmak gafletine düşmüştür. </st><st c="4632">Üstadın bu bilgisine, doğrusu yalnız biz değil, istiridyeler ve bütün kabuklu deniz hayvanatı da kahkahalarla gülecektir. </st><st c="4754">Çünkü, malum olduğu üzere, istiridyelerin erkekleri ve dişileri ayrı ayrı olmayıp, bitek hayvandır. </st><st c="4854">Ve bu hayvanın dişisi ise, kendiliğinden erkek ve sonra yine dişi olabilir. </st><st c="4930">Dişi istiridyeler, erkek olarak kendi kendilerini ilkâh eder, sonra yine dişiliğe dönerler. </st><st c="5022">Bu kadar basit bir hakikati bile bilmeyen Sayın Muhtar Tatarağası’nın artık demokrasi, hürriyet ve insan hakları hakkında hergün okurlarına verdiği derslere, ne dereceye kadar inanılabileceğini, biz söylemeyelim de yine sayın okurlarımız takdir buyursunlar.</st></em>
        </p>
      </blockquote>
      <p><st c="5279">Bu yazıyı okuyan “Son Haber” gazetesi okurları, bigün önceki “Doğru Yol” gazetesini görmedikleri, orada Muhtar Tatarağası’nın ne yazdığını bilmedikleri için, Bahir Kozoğlu’nun eleştirisine yerden göğe kadar hak verdiler.</st></p>
      <p><st c="5500">Muhtar Tatarağası bu yazıyı okuyunca küplere bindi. </st><st c="5553">Değil dünkü yazısında, kalemi eline aldığı günden bugüne kadar bikez bile “istiridye” kelimesini yazmış değildi. </st><st c="5666">Çok kızdı. </st><st c="5677">O kızgınlıkla şu yazıyı yazdı:</st></p>
      <blockquote>
        <p>
          <em><st c="5707">Güneş balçıkla sıvanmaz!</st></em>
        </p>
        <p>
          <em><st c="5732">“Son Haber” isimli bir varakpârenin muharrir müsveddelerinden birisi, dünkü yazısında epiyce herzeler karıştırdıktan sonra aynen şöyle demektedir:</st></em>
        </p>
        <p>
          <em><st c="5879">Kristof Kolomp, 1848 Prusya İhtilalinde Şekspir ordularına karşı savaşırken ölmüş ve son sözü “Ey hürriyet, sen ne şeker şeysin...” olmuştur. </st><st c="6022">Bu da gösteriyor ki, ekmek midenin gıdası, musiki ruhun gıdası olduğu gibi, hürriyet de beynin gıdasıdır.</st></em>
        </p>
        <p>
          <em><st c="6127">Bu yazının ben neresini düzelteyim? </st><st c="6164">Bir muharrirde herşeyden önce fikir namusu olmazsa, ona ne söylerseniz boştur. </st><st c="6243">Çanak yalayıcılığı ederek her devrin adamı olanlar, güneşi balçıkla sıvamak isteseler de, er geç hakikat nuru doğacaktır...</st></em>
        </p>
      </blockquote>
      <p><st c="6366">Muhtar Tatarağası’nın bu yazısını okuyanlar, Bahir Kozoğlu’nun bilgisizliğine çok şaştılar. </st><st c="6459">Ama Bahir Kozoğlu hiç de altta kalmadı, ertesi gün “Son Haber” gazetesinin “Buna Ne Buyurulur?” başlıklı fıkrasında şunu yazdı: </st></p>
      <blockquote>
        <p>
          <em><st c="6587">Bir hayâsıza cevap</st></em>
        </p>
        <p><em><st c="6605">Girdiğimiz ilmi bir münakaşayı yürütemeyeceğini anlayınca işi şahsiyata döken, “Doğru Yol” paçavrasının kalemşorlarından Muhtar Tatarağası denilen alçak, paçama saldırarak hiçbir aslı ve esası olmayan iftiralarda bulunuyor. </st><st c="6830">Kem söz sahibinindir, demişler. </st><st c="6862">Biz onun ne mal olduğunu bilmekteyiz. </st><st c="6900">Şimdilik, merhum büyük şairimiz Süleyman Sebati Beyin evinden, paltosunun altına saklayarak çamaşır makinesini çalmış olduğunu söylemekle iktifa ediyoruz. </st><st c="7055">Bu sözümüze inanmayanlar olursa, lütfen namus-u mücessem olup, uzun müddet polis müdürlüğü yapmış olan merhum Nazmi Beyden sorup hakikati öğrenebilirler. </st><st c="7209">Biz daha onun </st></em><st c="7223">Dağ Çeşmesi </st><em><st c="7235">adlı romanının, meşhur Fransız müellifi Jan Paul Pier’in </st></em><st c="7292">La Fontaigne de la Montaigne </st><em><st c="7321">adlı eserinden aşırma olduğunu şimdilik söylemiyoruz. </st><st c="7375">Ancak iftiralarında devam ederse, açıklayacağımız daha biçok kirli çamaşırları olduğunu ve icap ederse kendisi ile adalet huzurunda hesaplaşacağımızı bildiririz.</st></em></p>
      </blockquote>
      <p><st c="7536">“Son Haber” gazetesi okurları yazısını görmedikleri Muhtar Tatarağası’ndan nefret ediyorlardı. </st><st c="7632">Bu ne bayağı bir adamdı...</st></p>
      <p><st c="7658">“Doğru Yol” gazetesinde “Sabah Sabah” fıkrasında ertesi günü, Muhtar Tatarağası’nın şu yazısı çıktı:</st></p>
      <blockquote>
        <p>
          <em><st c="7759">İftira makinesi çamur atıyor!</st></em>
        </p>
        <p>
          <em><st c="7789">Adı “Son Haber” olan gazetenin “Buna Ne Buyurulur?” sütununun, örtülü ödenek beslemesi olan muharriri Bahir Kozoğlu, bir münakaşayı ilmi seviyede yürütemeyeceğini anlayınca, demagoji yoluna sapmıştır. </st><st c="7991">Herşeyden önce bu adam Fransızca bilmediği halde, Fransızcadan tercümelere kalkarak yüzüne gözüne bulaştırır. </st><st c="8101">Mesela, “ Dans la nature et la nation qui avec mon per est il son surmenaje” cümlesini, “Menajda babamla beraber koşarken nalım düştüğünden naturam bozuldu” diye tercüme etmiştir. </st><st c="8281">Hakikatte ise. </st><st c="8296">bir ortaokul talebesinin bile anlayacağı üzere bu Fransızca cümle onun tercüme ettiği gibi tercüme edilmez. </st><st c="8404">Yerim müsait olmadığı ve yazımı uzatmak istemediğim ve zamanınızı almamak için cümlenin doğrusunu buraya yazmaktan sarfınazar ediyorum. </st><st c="8540">Bu cahil muharrir, hiç olmazsa karısının gece gündüz beraber bulunduğu son aile dostundan sorsaydı bu Fransızca cümlenin ne demek olduğunu, ondan öğrenebilirdi. </st><st c="8701">İşi hiçbir zaman şahsiyyata dökmek istemediğimiz içindir ki, bu matbuat gangsterinin Erzincanlı olduğunu, babasının da sattığı yağlara hile karıştırmaktan belediye cezasına çarptırılmış bir bakkal olduğunu açıklamıyoruz. </st><st c="8922">Yalnız şu var ki, dalkavukluğu sayesinde geçen sene Avrupa’ya giden bu zatın dönüşte getirdiği elektrikli tıraş makinesinin gümrük vergisini ödemeden ve bavulunda, söylemesi ayıp, bazı şey levazımatı kaçırdığını bilmeyen yoktur sanırız. </st><st c="9159">Daha söyleyecek çok sözümüz varsa da, kalem terbiyemiz müsait olmadığından...</st></em>
        </p>
      </blockquote>
      <p><st c="9236">Muhtar Tatarağası’nın bu yazısı, “Doğru Yol” gazetesi okurlarına Bahir Kozoğlu’nun nasıl bir mal olduğunu iyice anlatmaktaydı. </st><st c="9364">Her ne kadar Bahir Kozoğlu Erzincanlı değil idiyse de Erzincanlı “Doğru Yol” okurları Bahir Kozoğlu’nu hemşerilikten istifaya davet ediyorlardı. </st><st c="9509">Bahir Kozoğlu kaleme sarıldı:</st></p>
      <blockquote>
        <p>
          <em><st c="9538">Hükümetin dikkati nazarına: Bir solcu havlamaya başladı...</st></em>
        </p>
        <p>
          <em><st c="9597">Dikkat, tehlike var... </st><st c="9621">Memleketimizde biyandan muzır cereyanlarla mücadele edilirken, öte yandan solcu kalemler hertürlü kılığa girerek, sinsi sinsi halkı aldatmakta devam ediyorlar. </st><st c="9781">Bu melunların metodu önce memleketin hakiki değerlerini yıkarak, ortalığı kendi oyunları için boş bırakmaktır. </st><st c="9892">Bunların en azılılarından biri olan, “Doğru Yol” paçavrasının mülevves kalemi bana saldırmakladır. </st><st c="9991">Ama bu sefer kafasını sert kayalara çarpmıştır. </st><st c="10039">Onun bütün içyüzünü ortaya dökmek, bize borç oldu...</st></em>
        </p>
      </blockquote>
      <p><st c="10091">Bu yolda sürüp giden fıkranın sonunda savcının dikkati Muhtar Tatarağası’nın yazıları üstüne çekilmekteydi.</st></p>
      <p><st c="10199">Muhtar Tatarağası buna “Hoşştt!..” başlıklı bir yazıyla cevap verdi. </st><st c="10269">Bu uzun yazısında bundan sonra cevap vermeye tenezzül etmeyeceğini yazmaktaydı.</st></p>
      <p><st c="10348">Bahir Kozoğlu’nun cevabı “Hadi Ordan!” başlığı altında çıktı. </st><st c="10411">Bu son cevaptı.</st></p>
      <p><st c="10426">İşte karşıda oturan koç burunlu adamla kalın çerçeveli gözlüklü adam, bu iki yazar için çok şiddetli bir tartışmaya girmişler. </st><st c="10554">Birisi yalnız ‘‘Doğru Yol” gazetesini, öbürü de yalnız “Son Haber” gazetesini okudukları için, bitürlü anlaşamıyorlar.</st></p>
      <p><st c="10672">Ben her iki gazetedeki tartışma yazılarını da okuduğum için durumu biliyorum. </st><st c="10751">Bişey daha biliyorum, bu iki kişi burda nerdeyse kavga edecek gibi şiddetle tartışırlarken, onların tartışma konusu olan iki tanınmış ve ünlü yazar, başbakanın ziyafetinde yan yana bulunuyorlar ve birbirlerine iltifatlar ediyorlar. </st><st c="10983">Çünkü onlar, fikir hürriyetinin ne demek olduğunu bilen, birbirlerine karşıt düşünce ve inançta olsalar da, yine de birbirlerine saygı duyan çok medeni iki gazetecidir.</st></p>
    </section>
  <div id="charCountTotal" value="11151"></div></body>
</html>
