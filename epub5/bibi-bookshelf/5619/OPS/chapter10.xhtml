<?xml version="1.0" encoding="utf-8"?>
<html xmlns="http://www.w3.org/1999/xhtml" xmlns:epub="http://www.idpf.org/2007/ops">
  <head>
    <title>YÜZ LİRAYA BİR DELİ</title>
    <meta http-equiv="Content-Type" content="text/html; charset=utf-8" />
  

</head>
  <body epub:type="chapter">
    <section>
      <h1><st c="0">Beyamca</st></h1>
      <p><span><st c="8">S</st></span><st c="10">ayın bayanlar, çok sayın genç bayanlar, pekçok sayın güzel bayanlar! </st><st c="79">Yüksek müsaadeniz olursa, sizlere söyleyecek biriki sözüm var. </st><st c="142">Şu kaba saba erkeklerle konuşurken biraz, hani birazcık dikkatli olunuz. </st><st c="215">İki dişi dudak arasından çıkacak bitek söz, erkeğin en kabasını, yıldırım çarpmış meşe gibi yere yıkabilir.</st></p>
      <p><st c="322">İşte alın bizim Haşep Haşmet’i. </st><st c="355">Çoğunuz genç olduğunuzdan, çok eski bir kelime olan “haşep”in ne olduğunu bilmezsiniz. </st><st c="442">Haşep’in Türkçesi, tahta, odun demektir. </st><st c="483">Biz de ona kabalık olur diye Odun Haşmet demezdik de, Haşep Haşmet derdik. </st><st c="558">Haşep Haşmet ağza daha uyumlu, kulağa daha ince geliyor.</st></p>
      <p><st c="614">Bizim sınıf arkadaşları içinde en genç kalan odur. </st><st c="666">Bizler, olduğumuzdan on yaş büyük gösteririz. </st><st c="712">O, olduğundan on yaş küçük gösterir. </st><st c="749">Şöyle bir bakan Haşep Haşmet’e, otuzbeşinde var yok der... </st><st c="808">Oysa elliye geldi dayandı. </st><st c="835">Çok uzun boylu olduğundan, başı çarpar diye eğilmeden geçtiği kapı pekazdır. </st><st c="912">Kapıların üstüne, başını o kadar çok vurmuş ki, artık içine korku olmuş, her adımda sanki çarpacakmış gibi başını bir eğer, bir kaldırır. </st><st c="1050">Buyüzden onun bir sanı da Sallabaş Haşmet’tir. </st><st c="1097">Deve boynu gibi, başını eğe kaldıra yürür.</st></p>
      <p><st c="1139">Kapı kanadı gibi sırtı vardır. </st><st c="1171">İriyarı... </st><st c="1182">Dış görünüşü gibi, içi de öyle, sağlam ve kaba saba...</st></p>
      <p><st c="1236">Geçenlerde, Karaköy’de iskelede vapur bekliyorum. </st><st c="1287">Memurların, çıkan yolculardan bilet topladıkları yerde Haşep Haşmet’i gördüm. </st><st c="1365">Demir parmaklıklara iki eliyle dayanmış, beli bükük, öylece duruyor. </st><st c="1434">Yoksa benzettim mi diye sokulup iyice baktım; evet, Haşmet... </st><st c="1496">Surat sapsarı, avurtlar çökmüş.</st></p>
      <p><st c="1527">– Haşmet!</st></p>
      <p><st c="1537">İnledi. </st><st c="1546">Belki de bir kalp krizi geçiriyordu. </st><st c="1583">Koluna girdim. </st><st c="1598">Bir taksiye bindik. </st><st c="1618">Yazıhaneye geldik. </st><st c="1637">Basamakları dura dinlene, ellerini dizlerine dayayarak çıkıyordu. </st></p>
      <p><st c="1703">Karşılıklı oturduk.</st></p>
      <p><st c="1722">– Kahve içersin, değil mi?</st></p>
      <p><st c="1749">– Ihlamur...</st></p>
      <p><st c="1762">Kesik kesik öksürüyordu. </st><st c="1788">Yetmişini aşkın bir ihtiyar sanılırdı.</st></p>
      <p><st c="1826">– Neyin var, ne oldu Haşmet?</st></p>
      <p><st c="1855">– Sorma. </st><st c="1865">Artık geçti. </st><st c="1878">Artık bitti. </st><st c="1891">İhtiyarladık... </st></p>
      <p><st c="1907">Yapmacık bir gülümseyişle,</st></p>
      <p><st c="1933">– Ne zaman? </st><st c="1946">diye sordum.</st></p>
      <p><st c="1958">– Şimdi, şimdi... </st><st c="1977">Vapurda. </st><st c="1986">Birdenbire ihtiyarladım.</st></p>
      <p><st c="2010">Yavaş yavaş, öksürükleriyle sözünü kese kese, anlatmaya başladı:</st></p>
      <p><st c="2075">– Keyifli bigünümdü. </st><st c="2097">Sonbaharı çok severim. </st><st c="2120">Sabahleyin geç uyandım. </st><st c="2144">Yatak keyfine bayılırım. </st><st c="2169">Çoktanberi böylesine dinlenmemiştim. </st><st c="2206">Yatağın içinde gerine gerine gazeteleri okudum. </st><st c="2254">Banyoya girdim. </st><st c="2270">Ilık suda iyice yattım. </st><st c="2294">Sonra kahvaltımı edip sokağa çıktım. </st><st c="2331">Havaya sanki altın tozu serpilmiş. </st><st c="2366">Üstüme bir delikanlılık geldi. </st><st c="2397">Ellerimi pantolon ceplerime soktum. </st><st c="2433">Islık çalarak yürüyorum. </st><st c="2458">Ayva çürüğü rengine dönmüş çınar yaprakları dallarından tek tük kopup titrek titrek uçuşarak asfalta düşüyorlar. </st><st c="2571">Aman nasıl güzel bigün, ne keyifli... </st><st c="2609">Anlatamam. </st><st c="2620">İşte bu keyifle vapura bindim. </st><st c="2651">Arkada, lüks güvertede oturuyorum. </st><st c="2686">Tam karşımda iki kız var. </st><st c="2712">Ama ne kızlar... </st><st c="2729">Seslerini, gülüşlerini duyuyorum. </st><st c="2763">Biri açık kumral üstüne, öbürünün yapıncak çillisi tozpembe bir teni var. </st><st c="2837">Canlı, diri kızlar. </st><st c="2857">Öyle canlı ki, uçuşan kahkahalarını top gibi havada tutabilirsin. </st><st c="2923">Çilli olanının burnunun ucu kalkık, öbürününki çekme burun. </st><st c="2983">Burun kanatları, konuşurken, kelebek kanatları gibi titreşiyor.</st></p>
      <p><st c="3046">Zaten sabahtan keyfim başladı. </st><st c="3078">Bir de bu kızların karşısına oturunca, onsekiz yaşında oldum. </st><st c="3140">Işıl ışıl bir dünya... </st><st c="3163">Çevremde oturanlara bakıyorum. </st><st c="3194">Biçok delikanlı var. </st><st c="3215">Yaşları yirmi otuz arası. </st><st c="3241">Ama neye yarar, hepsi de yorgun, bitkin... </st><st c="3284">Benden çok yaşlı görünüyorlar. </st><st c="3315">İçimden, “Ben böyle delikanlıları cebimden çıkarırım,” diyorum. </st><st c="3379">Gözüm kızlarda... </st><st c="3397">Kumralının dizkapakları... </st><st c="3424">Gözümü bitürlü ayıramıyorum. </st><st c="3453">Kanım kaynıyor yahu!</st></p>
      <p><st c="3473">Derken çilli olanı çantasından bir cıgara çıkarıp dudaklarının arasına soktu, bir cıgara da arkadaşına verdi. </st><st c="3584">Kibrit arandı çantasında, yok. </st><st c="3615">Arkadaşı arandı. </st><st c="3632">Onda da yok...</st></p>
      <p><st c="3646">Hemen çakmağı uzatsak mı?.. </st><st c="3675">Belki bir konuşma fırsatı olur! </st><st c="3707">Hadi!.. </st><st c="3715">Hadisene!.. </st><st c="3727">Bitürlü cesaret edemiyorum.</st></p>
      <p><st c="3754">– Çay!.. </st><st c="3764">diye bağırarak geçen garsonu çağırdılar.</st></p>
      <p><st c="3804">– Bize iki çay. </st><st c="3821">Kibritiniz var mı? </st></p>
      <p><st c="3840">Garson,</st></p>
      <p><st c="3847">– Getireyim... </st><st c="3863">dedi.</st></p>
      <p><st c="3868">Hemen çakmağı uzattım. </st><st c="3892">Çakmaya vakit bırakmadan kumral kız elimden aldı. </st><st c="3942">Ah ne memnunum... </st><st c="3960">Bu ne uğurlu, ne güzel bigün. </st><st c="3990">Hiç bu kadar keyifli olduğumu bilmiyorum. </st><st c="4032">Kanımın damarlarımda tutuştuğunu duyuyorum.</st></p>
      <p><st c="4075">Kumral kız çakmağı çaktı, arkadaşının, sonra kendisinin cıgarasını yaktı. </st><st c="4150">Ayağa kalktı. </st><st c="4164">Çakmağı bana uzatırken,</st></p>
      <p><st c="4187">– Teşekkür ederiz beyamca! </st><st c="4215">dedi.</st></p>
      <p><st c="4220">Haşep Haşmet susmuştu. </st><st c="4244">İki dirseğini masaya dayayıp, başını da iki elinin arasına aldı. </st><st c="4309">Epiyce böyle durdu.</st></p>
      <p><st c="4328">– Sonra? </st><st c="4338">diye sordum </st></p>
      <p><st c="4350">Yüzüme bön bön bakarak,</st></p>
      <p><st c="4373">– Sonra mı?.. </st><st c="4388">Sonrası, “Teşekkür ederiz beyamca!” dediler işte...</st></p>
      <p><st c="4439">Yüzünün bütün çizgileri aşağı akıyordu.</st></p>
      <p><st c="4479">– Evet, sonra ne oldu? </st><st c="4503">diye sordum.</st></p>
      <p><st c="4515">– Daha ne olsun be! </st><st c="4536">Kız bana beyamca dedi işte!.. </st></p>
      <p><st c="4566">Yumruğunu masaya vurdu; sonra, başı yumruğunun üstüne düştü. </st><st c="4627">Biraz sonra da küskün gitti.</st></p>
      <p><st c="4655">Arkasından baktım, sırtı bile kamburlaşmış. </st><st c="4700">bedenini, bacaklarının üstünde zor sürüklüyordu.</st></p>
      <p><st c="4748">Aradan bir mi, iki mi hafta geçti; Haşep Haşmet’e inme indi, diye duydum.</st></p>
      <p><st c="4822">Sayın bayanlar, çok sayın genç bayanlar, pekçok sayın güzel bayanlar! </st><st c="4893">Birazcık dikkatli olunuz. </st><st c="4919">O güzel iki dudağınızın arasından kanatlanacak bir kelimeyle, en kaba saba erkeği, yıldırım çarpmış kart meşe gibi yere serebilirsiniz.</st></p>
    </section>
  <div id="charCountTotal" value="5054"></div></body>
</html>
