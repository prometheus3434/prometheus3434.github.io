<?xml version="1.0" encoding="utf-8"?>
<html xmlns="http://www.w3.org/1999/xhtml" xmlns:epub="http://www.idpf.org/2007/ops">
  <head>
    <title>YÜZ LİRAYA BİR DELİ</title>
    <meta http-equiv="Content-Type" content="text/html; charset=utf-8" />
  

</head>
  <body epub:type="chapter">
    <section>
      <h1><st c="0">Adamın Serti</st></h1>
      <p><span><st c="13">P</st></span><st c="15">ekçok sert adam görmüş olabilirsiniz. </st><st c="53">Ama hiçbiri, Numan Bey kadar sert olamaz. </st><st c="95">En sert diye tanıdığınız adam, Numan Beyin yanında balmumu kadar yumuşak kalır.</st></p>
      <p><st c="174">Söylediklerine göre, kırk yaşına kadar cebinden tabanca eksik olmamış. </st><st c="246">Tespih çeker gibi pantolon cebinden tabancanın tetiğiyle oynarmış. </st><st c="313">Yine söylendiğine göre, bikaç kişiye de ateş etmiş ama tutturamamış. </st><st c="382">Nişancılığına çok nişancı. </st><st c="409">Yalnız gözleri şaşı olduğundan hedefi tutturamıyor. </st><st c="461">Oysa bilirsiniz, bütün tüfeklerin, tabancaların nişangâh düzeni, şaşı olmayan gözler için yapılmıştır. </st><st c="564">Bir tabanca fabrikası da, Numan Beyin şaşı gözlerine uygun nişangâhlı bir tabanca yaparsa, Numan Bey uçan sineği gözünün bebeğinden vuracak. </st><st c="705">Öyle bir usta nişancı... </st><st c="730">Gelgelelim, tabancalar anormal göze, Numan Beyin gözleri de normal tabancaya uygun olmadığından, bitürlü attığını vuramıyor. </st><st c="855">Numan Beyin sağ gözü, baktığı yerin onbir derece kuzeydoğusunu, sol gözü de baktığı yerin sekiz derece yedi saniye güneybatısını görürmüş. </st><st c="994">Yani büsbütün ayarsız. </st><st c="1017">İki gözü de ayrı şaşılıkta olduğundan, ona iki namlulu bir tabanca gerekiyor. </st><st c="1095">Onun tabancasının kurşunundan canlarını kurtaranlar,</st></p>
      <p><st c="1147">– Allahım, sen kimi şaşı yapacağını bilirsin... </st><st c="1196">diye Tanrıya dua ederlermiş.</st></p>
      <p><st c="1224">Kime, niçin, ne zaman, neden kızdığı da anlaşılmaz. </st><st c="1277">Bir toplulukta otururken, birdenbire pembe yüzü pancar gibi kızarıverir. </st><st c="1350">Suratının kızarması, kızgınlığının ilk belirtisi. </st><st c="1400">Arkasından bıyıkları oynamaya başlar. </st><st c="1438">Bir sağ bıyığı, bir sol bıyığı, kelebek kanatları gibi pır pır eder. </st><st c="1507">İşte o zaman Numan Beyi yatıştırmaya kalkarlar. </st><st c="1555">Yatıştırmak için, “Neyin var, ne oldu?” diye sorulmayacak.</st></p>
      <p><st c="1613">Üstüne varınca büsbütün kızar. </st><st c="1645">Yalnız susulacak, hiç konuşulmayacak. </st><st c="1683">Numan Beyin bıyıkları, biriki gün pır pır eder, sonunda sinirleri yatışır.</st></p>
      <p><st c="1757">Bıyıkları oynamaya başladıktan sonra, Numan Beyin kızdığı anlaşılmaz, yine de damarına basılırsa, bu kez Numan Beyin kaşları oynamaya başlar. </st><st c="1900">Gür kırçıl kaşları vardır. </st><st c="1927">Daha sonra, yanak kasları, dudakları oynar. </st><st c="1971">Gözünüzün önüne geliyor mu: Kıpkırmızı yüzlü bir adam, bıyıkları, kaşları, yanakları, dudakları oynayıp duruyor. </st><st c="2084">İşte ondan sonrası felaket...</st></p>
      <p><st c="2113">Numan Beyi tanıdığımda elli yaşını geçmişti. </st><st c="2159">Artık tabancayı bırakmıştı. </st><st c="2187">Birisine kızdı mı, o sırada eline her ne geçerse kafasına indiriyordu. </st><st c="2258">Daha doğrusu, kızdığı adamın kafasına getirmek niyetiyle, elindekini başka biyere atıyordu.</st></p>
      <p><st c="2349">Bir gece bizim eve misafir gelmişlerdi. </st><st c="2390">Gülüp eğleniyoruz. </st><st c="2409">Birara Numan Bey her nedense kızmış ama, bizim haberimiz yok. </st><st c="2471">Oturduğu sandalyeyi kapınca, minderde uyuklayan kediye indirdi. </st><st c="2535">Kedi bikez bile miyavlamadan mindere yapıştı. </st><st c="2581">Minder, üstüne kabartma kedi işlenmiş köşe yastığına döndü.</st></p>
      <p><st c="2640">Numan Bey sandalyeyi kızına atmış. </st><st c="2676">Herzamanki gibi tutturamayınca kediyi öldürdü.</st></p>
      <p><st c="2722">Numan Beyin kızı Amerikan Kolejini bitirmişti. </st><st c="2770">Bir şirkette çalışıyordu. </st><st c="2796">Çok da güzel bir kız; babasından suyunu soyunu, anasından boyunu huyunu almış.</st></p>
      <p><st c="2874">Numan Beylerin başka çocukları yok. </st><st c="2911">Kız çalıştığı şirkette bir Amerikalı ile sevişmiş. </st><st c="2962">Biraz fazlaca sevişmiş olacaklar ki, evlenmek zorunda kalmışlar. </st><st c="3027">Ama Numan Beye nasıl anlatılacak... </st><st c="3063">Kızın Amerikalı ile evlenmekten başka çaresi yok. </st><st c="3113">Çünkü biraz gebe kalmış, birbuçuk aylık kadar... </st><st c="3162">Amerikalı da kıza tutkun. </st><st c="3188">Kızın annesi, Amerikalıyla evlenmesine dünden razı. </st><st c="3240">Yalnız Numan Beye nasıl anlatmalı?..</st></p>
      <p><st c="3276">Kızın annesi bize gelip Numan Beye işi açmamız için rica etti.</st></p>
      <p><st c="3339">– Affedersiniz, ben aile işlerine karışmam... </st><st c="3386">dedim. </st></p>
      <p><st c="3393">Numan Beyin bir eski askerlik arkadaşı varmış. </st><st c="3440">O,</st></p>
      <p><st c="3442">– Ben söylerim Numan’a... </st><st c="3469">demiş.</st></p>
      <p><st c="3475">Çünkü bu adam, Numan Beyin bütün huyunu, yani elindeki bıçağı şaşılığından ötürü kaç derece sağa sola attığını biliyormuş. </st><st c="3599">Numan Beyin evde yalnız olduğu bigün gitmiş, hiçbir önsöze yer vermeden, damdan düşer gibi,</st></p>
      <p><st c="3690">– Numan, senin kızı bir Amerikalı istiyor! </st><st c="3734">demiş.</st></p>
      <p><st c="3740">Numan Beyin suratının kızarmasıyla, bıyıklarının, kaşlarının, dudaklarının pır pır oynaması bir olmuş. </st><st c="3844">Eline geçen sürahiyi kapınca savurmuş. </st><st c="3883">Ama adam, Numan Beyin şaşılığına göre hesaplı duruyormuş.</st></p>
      <p><st c="3940">– Hiç boşuna kızma, iş işten geçti, senin kız gebe bile... </st><st c="4000">demiş. </st></p>
      <p><st c="4007">Numan Bey sandalyeyi savurmuş. </st><st c="4038">Evin içinde yarım saatte, kırılmadık, dökülmedik, parçalanmadık tek eşya kalmamış. </st><st c="4121">Numan Bey yorgun argın döşemenin üstüne yığılmış kalmış, bıyıkları, kaşları pır pır oynuyormuş. </st></p>
      <p><st c="4217">Arkadaşı,</st></p>
      <p><st c="4226">– Ne kadar kızsan boşuna... </st><st c="4255">demiş. </st><st c="4262">Kız gebe... </st><st c="4274">Amerikalı kızı alacak...</st></p>
      <p><st c="4298">Numan Bey soluyarak,</st></p>
      <p><st c="4319">– Müslüman olursa, peki... </st><st c="4347">demiş. </st></p>
      <p><st c="4354">Amerikalıya sormuşlar. </st><st c="4377">Amerikalı,</st></p>
      <p><st c="4387">– Müslüman da olurum, Katolik de, Musevi de... </st><st c="4435">Ne isterlerse olurum... </st><st c="4459">demiş.</st></p>
      <p><st c="4465">Bu kez Numan Bey,</st></p>
      <p><st c="4483">– Sünnet olacak!.. </st><st c="4503">demiş. </st></p>
      <p><st c="4510">Amerikalı ona da “peki” demiş.</st></p>
      <p><st c="4540">İş bu kerteye gelince Amerikalıyı eve çağırmışlar. </st><st c="4592">Daha doğrusu, Amerikalı eve, kızı babasından resmen istemeye gelecek.</st></p>
      <p><st c="4661">Numan Bey yakın tanıdıklarını o gece yemeğe çağırdı. </st><st c="4715">Bu arada biz de çağrılıydık. </st><st c="4744">Numan Beyin niçin bu kadar kalabalığı çağırdığını anladım. </st><st c="4803">Nasıl olsa kızı Amerikalıya vermek zorunda. </st><st c="4847">Bu evlilik kararı için başkalarının da kendisini desteklemelerini istiyor ki, çok kötü bir iş yapmadığına kendi kendini inandırsın.</st></p>
      <p><st c="4978">Amerikalı genç geldi. </st><st c="5001">Yakışıklı, sevimli bir delikanlı. </st><st c="5035">Öyle kalçasız, dipsiz, leylek bacaklı Amerikalılardan değil. </st><st c="5096">İtalyan kanı taşıyor olmalı. </st><st c="5125">Akdeniz fıkırdaklığı, sıcaklığı var üstünde. </st><st c="5170">Çok neşeli, esmer bir delikanlı.</st></p>
      <p><st c="5202">Dokuz kişi yemek masasına oturduk. </st><st c="5238">İngilizce de bilir ama nedense Numan Bey hiç konuşmuyor. </st><st c="5295">Yüzüne dikkat ediyorum, tüyü bile kıpırdamıyor. </st><st c="5343">Demek sinirli değil... </st><st c="5366">Aman iyi.</st></p>
      <p><st c="5375">Sofraya oturmadan, Numan Beyin eski asker arkadaşının kulağına eğilip,</st></p>
      <p><st c="5446">– Amerikalıya bişey atarsa nereye gelir? </st><st c="5488">diye sordum.</st></p>
      <p><st c="5500">– Şu sandalyeye gelir... </st><st c="5526">dedi.</st></p>
      <p><st c="5531">Numan Bey de tam o sandalyeyi bana gösterip,</st></p>
      <p><st c="5576">– Siz böyle buyurun... </st><st c="5600">demez mi! </st></p>
      <p><st c="5610">Amerikalının bir sandalye ötesine ben oturdum. </st></p>
      <p><st c="5657">Amerikalı anlatıp anlatıp kahkahayı savuruyor. </st><st c="5704">Daha önce Çin’de beş yıl bulunmuş, Çince biliyor. </st><st c="5754">Üç yıl da Hindistan’da kalmış. </st><st c="5785">Urduca öğrenmiş.</st></p>
      <p><st c="5801">– Ben, diyor, bulunduğum yere hemen intibak ederim.</st></p>
      <p><st c="5853">– Türkçe de öğrendiniz mi? </st><st c="5881">diye sordum.</st></p>
      <p><st c="5893">– Pekaz... </st><st c="5905">dedi. </st><st c="5911">Bikaç kelime öğrendim. </st><st c="5934">Daha geleli dört ay oldu.</st></p>
      <p><st c="5959">Amerikalının bulunduğu yere intibak ettiği belli. </st><st c="6010">Dört ayda kızla işi pişirmiş.</st></p>
      <p><st c="6039">– Kimden Türkçe dersi alıyorsunuz? </st><st c="6075">diye sordum.</st></p>
      <p><st c="6087">– Bir yabancı dil, en iyi, oranın halkından öğrenilir. </st><st c="6143">Bizim şirketin inşaatında çalışan işçilerden öğreniyorum. </st><st c="6201">Ama daha üç dört kelime ancak öğrenebildim: Teşekkür ederim, çok memnun oldum, rica ederim, alla’smarladık gibi...</st></p>
      <p><st c="6315">Bunları İngilizce söylüyordu.</st></p>
      <p><st c="6345">Kadehlere rakı dolduruldu. </st><st c="6373">Numan Bey kadehini kaldırdı. </st><st c="6402">Amerikalıya doğru uzattı. </st><st c="6428">Amerikalı da kadehini, Numan Beyin kadehiyle tokuşturup, ona birden Türkçe olarak,</st></p>
      <p><st c="6510">– Eşekoğlueşek!.. </st><st c="6529">dedi.</st></p>
      <p><st c="6534">Numan Beyin suratına baktım, pancar... </st><st c="6574">Bıyıkları kelebek kanadı gibi titremeye, kaşları inip çıkmaya, üstdudağı pır pır etmeye başladı.</st></p>
      <p><st c="6670">– Ne dedin? </st><st c="6683">diye bağırdı.</st></p>
      <p><st c="6696">Amerikalı, gülerek kadehini havaya kaldırdı, bir daha,</st></p>
      <p><st c="6751">– Eşekoğlueşek!.. </st><st c="6770">diye bağırdı.</st></p>
      <p><st c="6783">Ben hemen elimden çatalı, sanki düşmüş gibi yere attım. </st><st c="6840">Çatalı arıyorum bahanesiyle masanın altına girdim. </st><st c="6891">Ne olur ne olmaz... </st></p>
      <p><st c="6911">Sofrada oturanlar Numan Beye Türkçe olarak, </st></p>
      <p><st c="6955">– Aman kızma, bir yanlışlık olacak... </st><st c="6993">dediler. </st><st c="7002">Adama yanlış öğretmişler.</st></p>
      <p><st c="7027">Kafamı yavaşça masanın altından çıkarıp Numan Beye baktım. </st><st c="7087">Yine kaşları, yanakları, bıyıkları oynuyor ama, biyandan da gülmeye çalışıyor, zorla soğuk soğuk sırıtıyor.</st></p>
      <p><st c="7194">Misafirler, bu soğuk havayı gidermek için boyuna gülüyorlar. </st><st c="7256">Amerikalı da gülüyor. </st><st c="7278">O soğuk hava dağıldı ama, hâlâ Numan Beyin her kılı ayrı ayrı oynuyor.</st></p>
      <p><st c="7348">Birara nasıl olduysa Amerikalı, müstakbel kaynatasına, Türkçe,</st></p>
      <p><st c="7411">– Ulan hergele!.. </st><st c="7430">diye bağırdı.</st></p>
      <p><st c="7443">Büyük bir marifet göstermiş gibi, üstelik bir de kıkır kıkır gülüyor. </st><st c="7514">Numan Bey sürahiye yapışmasıyla yerinden zıpladı. </st><st c="7564">Saçları dimdik olmuş, kaşları kirpi dikeni gibi...</st></p>
      <p><st c="7614">– Aman Numan Bey... </st><st c="7635">Bizim insanlarımız böyledir. </st><st c="7664">Adamın kabahati yok...</st></p>
      <p><st c="7686">Ben yine masanın altındayım. </st><st c="7716">Sözde yere düşürdüğüm bıçağı alıp kalktım.</st></p>
      <p><st c="7758">Saatler ilerliyordu. </st><st c="7780">Bu kez Amerikalı, kadehini Numan Beye uzatarak,</st></p>
      <p><st c="7827">– Eşekoğlueşek!.. </st><st c="7846">diye bağırdı.</st></p>
      <p><st c="7859">Zavallı Numan Beyin halini görmeliydiniz. </st><st c="7902">Elindeki bıçağı, tabağındaki tavuk buduna sapladı. </st><st c="7953">Zavallının kulakları bile kıpır kıpır oynuyordu.</st></p>
      <p><st c="8001">Amerikalı, Numan Beye, burada yazılması doğru olmayan bir küfür daha sallamaz mı!.. </st><st c="8086">Hem bu kez Numan Beyin anasını da karıştırarak... </st><st c="8136">Can kaygısına düşüp ben kendimi yine masanın altına attım. </st><st c="8195">Numan Beyin ayakları elektrik akımına tutulmuş gibi zangır zangır titriyor. </st><st c="8271">Amerikalı kahkahaları savuruyor. </st><st c="8304">Yavaşça masanın altından çıktım. </st><st c="8337">Amerikalı,</st></p>
      <p><st c="8347">– Benim dil öğrenmeye kabiliyetim var... </st><st c="8389">diyor. </st><st c="8396">Bunları çarçabuk öğrendim.</st></p>
      <p><st c="8422">Bir cinayet çıkacağını anladım.</st></p>
      <p><st c="8454">– Bana müsaade, yarın erkenden işim var... </st><st c="8498">dedim. </st></p>
      <p><st c="8505">Başkaları da bunu bekliyorlarmış. </st><st c="8539">Onlar da kalktılar.</st></p>
      <p><st c="8558">– Biz de gidelim artık... </st><st c="8585">dediler.</st></p>
      <p><st c="8593">Amerikalı, nazik delikanlı. </st><st c="8622">Gitme zamanının geldiğini anladı. </st><st c="8656">Önce onu kapıdan uğurluyoruz. </st><st c="8686">Kapıda herkesin elini teker teker sıktı. </st><st c="8727">En sonra da Numan Beyin elini sıkarak, güler yüzle,</st></p>
      <p><st c="8778">– Pezevenk!.. </st><st c="8793">dedi.</st></p>
      <p><st c="8798">Hiç bu kadar tatlı bir sesle birisine pezevenk denildiğini duymamışsınızdır.</st></p>
      <p><st c="8875">Korkunç bir sessizlik oldu. </st><st c="8904">Amerikalı şaşırdı. </st><st c="8923">İngilizce,</st></p>
      <p><st c="8933">– Yoksa yanlış mı söyledim? </st><st c="8962">diye sordu. </st></p>
      <p><st c="8974">Numan Bey,</st></p>
      <p><st c="8984">– Hayır, doğru söylüyorsunuz... </st><st c="9017">dedi.</st></p>
      <p><st c="9022">Amerikalı delikanlı, kaynatası olacak Numan Beyin iyice gözüne girmek için bir daha,</st></p>
      <p><st c="9107">– Pezevenk!.. </st><st c="9122">dedikten sonra gitti.</st></p>
      <p><st c="9143">Numan Bey külçe gibi bir koltuğa çöktü. </st><st c="9184">Tek kelime konuşmuyordu. </st><st c="9209">Neden sonra, büyük bir durgunlukla,</st></p>
      <p><st c="9244">– Herif bütün sicilimizi, künyemizi, evsafımızı saydı, artık buna kızı vermek farz oldu... </st><st c="9336">dedi.</st></p>
      <p><st c="9341">Onu hiç bu kadar durgun görmemiştim.</st></p>
      <p><st c="9378">Ertesi gün Amerikalı, Numan Beylere gelecekti. </st><st c="9426">Gelmemiş. </st><st c="9436">Randevu saati de epiy geçmiş... </st><st c="9468">Merak etmeye başlamışlar. </st><st c="9494">Numan Bey, “Herif künyemizi öğrendikten sonra bir de kızı almazsa...” diye dövünüyormuş. </st><st c="9583">Derken telefon çalmış. </st><st c="9606">Amerikalı bir karakoldan telefon ediyormuş. </st><st c="9650">Gece evden çıkınca bir taksiye binmiş. </st><st c="9689">Taksiden inerken şoföre hoşuna gider diye Türkçe teşekkür etmiş:</st></p>
      <p><st c="9753">– Ulan hergele!..</st></p>
      <p><st c="9771">Şoförle kapışmışlar. </st><st c="9793">Karakola düşmüşler. </st><st c="9813">Komiser, Amerikalı ile şoförü barıştırmış. </st><st c="9856">Amerikalı tam karakoldan çıkarken komisere, kendisine öğretildiği gibi Türkçe alla’smarladık demiş. </st><st c="9956">Bu, Numan Beye söylediği alla’smarladıktan... </st><st c="10002">Komiser de hemen bir tutanak düzenleyip Amerikalıyı içeriye tıkmış. </st><st c="10070">Amerikalı,</st></p>
      <p><st c="10080">– Ben ne yaptım, ne dedim? </st><st c="10108">Suçum ne? </st><st c="10118">deyip duruyormuş. </st></p>
      <p><st c="10136">Amerikalı ile Numan Beyin kızı evlendiler. </st><st c="10179">Düğünden iki gün sonra da Amerikalı hastaneye yatmak zorunda kaldı. </st><st c="10247">Numan Bey hizmetçiye kızmış, kayık tabağı hizmetçiye savurmuş. </st><st c="10310">Amerikalı damat, hizmetçinin onbir derece kuzeydoğusunda bulunduğundan, tabağı kafasına yemiş. </st><st c="10405">Kafası şak diye yarılmış.</st></p>
      <p><st c="10430">Amerikalı, karısını Amerika’ya götürdü. </st><st c="10471">Şimdi Numan Bey keyiflendiği zamanlar,</st></p>
      <p><st c="10509">– Hayatımda ilk olarak hedefi tutturdum... </st><st c="10553">diyor. </st><st c="10560">O kadar küfrü yedikten sonra damadın kafasını yarmasaydım, hırsımdan ölürdüm.</st></p>
      <p><st c="10637">Hizmetçiye kızması yalandanmış. </st><st c="10670">Sözde kızmış gibi yaparak kayık tabağı hizmetçiye diye damadının kafasına fırlatmış.</st></p>
    </section>
  <div id="charCountTotal" value="10754"></div></body>
</html>
