<?xml version="1.0" encoding="utf-8"?>
<html xmlns="http://www.w3.org/1999/xhtml" xmlns:epub="http://www.idpf.org/2007/ops">
  <head>
    <title>YÜZ LİRAYA BİR DELİ</title>
    <meta http-equiv="Content-Type" content="text/html; charset=utf-8" />
  

</head>
  <body epub:type="chapter">
    <section>
      <h1><st c="0">İnsanoğlu Terstir</st></h1>
      <p><span><st c="18">M</st></span><st c="20">uhterem Efendim,</st></p>
      <p><st c="36">Cihat Bey hakkında benden her hususta bilgi soruyorsunuz. </st><st c="95">Onun karakterini, namuslu adam olup olmadığını, aile hayatını, kendisine güvenilip güvenilemeyeceğini benden öğrenmek istiyorsunuz. </st><st c="227">Mektubunuzda, “Cihat Beyi sizin kadar yakından tanıyan kimse olmadığı için, doğrudan doğruya size müracaatı uygun bulduk. </st><st c="349">Bu meselenin aramızda sır olarak kalmasını rica ediyorum. </st><st c="407">Cihat Bey hakkında vereceğiniz bilgi, sizin için bir vatan vazifesidir,” buyuruyorsunuz.</st></p>
      <p><st c="495">Bunu çok iyi takdir ediyorum efendim. </st><st c="534">Bir vatan vazifesi olarak telakki ettiğim bu işi elimden geldiği kadar tarafsızlıkla yapmaya çalışacağım.</st></p>
      <p><st c="639">Evet, bendeniz, on yıl müddetle Cihat Beyin özel kalem müdürlüğünde bulunduğum gibi, onun ev, aile ve hususi hayatında da en yakın adamı ve mahrem-i esrarı idim. </st><st c="802">Elbette Cihat Beyi herkesten iyi tanırım.</st></p>
      <p><st c="843">Bununla beraber, ben Cihat Bey için, doğru sözlü, yahut yalancı, namuslu yahut namussuz, hırlı yahut hırsız, çalışkan yahut tembel diye bişey söyleyemeyeceğim. </st><st c="1004">Zira Cihat Bey hakkında kati bir hüküm vermek, bendeniz için çok zordur beyefendi. </st><st c="1087">Ancak, zatıâlinize bazı vakalar anlatayım; o zaman siz kendiniz Cihat Bey hakkında bir hüküm veriniz. </st><st c="1189">Bu anlatacaklarım Cihat Beyin bizzat kendisi hakkında verdiği hükümlerdir.</st></p>
      <p><st c="1263">Bilirsiniz, Cihat Beyin benden hiçbir ayrısı gayrısı yoktu. </st><st c="1324">Daha yeni özel kalem müdürü olduğum günlerdeydi. </st><st c="1373">Bigün, bir arkadaşı geldi. </st><st c="1400">Şurdan burdan konuşulurken, o arkadaşı söz arasında Cihat Beyin az çalıştığını, keyfine düşkün olduğunu söyledi. </st><st c="1513">İşleri yürütebilmesi için çok çalışması gerektiğini anlattı. </st><st c="1574">Evvela bu sözleri gülümseyerek dinleyen Cihat Bey, derken birden kızdı, arkadaşına,</st></p>
      <p><st c="1657">– Kiiiim? </st><st c="1668">Ben mi az çalışıyorum? </st><st c="1691">diye bağırdı, ben gecemi gündüzüme katarak çalışırım arkadaş. </st><st c="1753">Ben bir işin üzerine saldırdım mı, mutlak o işin hakkından gelirim. </st><st c="1821">Anladın mı sen? </st><st c="1837">Benim kadar çalışkan az bulunur. </st><st c="1870">Helada bile, vaktim boş geçmesin diye ya gazete, ya kitap, yada bakanlığın emirlerini okurum. </st><st c="1964">Çalışmaktan geceleri uykuya üç dört saat ya vaktim olur, ya olmaz. </st><st c="2031">Hayatımda bigün bile izin almış değilim. </st><st c="2072">İş yüzünden çoluğumu çocuğumu ihmal etmişimdir. </st><st c="2120">Pazarları bile çalışırım. </st><st c="2146">Ben var ya ben... </st><st c="2164">Ben dünyanın en çalışkan adamıyım. </st><st c="2199">İşten güçten karımı alıp bikez bile sinemaya, tiyatroya götüremiyorum. </st><st c="2270">Yazlar gelip geçer, bikezcik olsun denize giremem. </st><st c="2321">Neden? </st><st c="2328">Hep çalışmaktan işte...</st></p>
      <p><st c="2351">Bu yolda belki yarım saat hiddetle konuştu. </st><st c="2396">Bu konuşmasının üstünden bir hafta kadar geçmişti. </st><st c="2447">Bir yaz gecesiydi, terasta oturuluyordu. </st><st c="2488">Misafirlerden eski bir arkadaşı Cihat Beye,</st></p>
      <p><st c="2531">– Çok çalışıyorsunuz... </st><st c="2556">dedi.</st></p>
      <p><st c="2561">Cihat Bey, cevap vermeden gülümsedi. </st><st c="2599">Ondan sonraki konuşma şöyle cereyan etti:</st></p>
      <p><st c="2640">– Ama Cihat, bu kadar çok çalışmak sıhhatin için zararlıdır.</st></p>
      <p><st c="2701">– Yok... </st><st c="2711">O kadar da çalışmıyorum ya...</st></p>
      <p><st c="2740">– Yoo... </st><st c="2750">Çalışıyorsun, haddinden fazla çalışıyorsun...</st></p>
      <p><st c="2795">– Yok canım, ben çalışkan bile sayılmam.</st></p>
      <p><st c="2836">– Aman ne diyorsun, ben senin kadar çalışkan adama hiç rastlamadım.</st></p>
      <p><st c="2904">– Değil vallahi... </st><st c="2924">Ben çalışmam yahu... </st><st c="2945">Boyuna dalga geçerim. </st></p>
      <p><st c="2967">Cihat Bey böyle söylerken, oturduğu şezlongda gerinmekteydi.</st></p>
      <p><st c="3027">Arkadaşı,</st></p>
      <p><st c="3037">– Bu kadar çalışma... </st><st c="3060">dedi. </st><st c="3066">Allah korusun sürmenaj olursun, beyin kanamasından gidersin. </st><st c="3127">İş iş diye tutturmuşsun, çocuğunu, karını, kendi sıhhatini ihmal ediyorsun. </st><st c="3203">Bu olmaz... </st><st c="3215">Hakkın yok buna! </st><st c="3232">Hele kadın kısmı hiç ihmale gelmez.</st></p>
      <p><st c="3267">Cihat Bey birden parladı:</st></p>
      <p><st c="3293">– Yahu sen ne diyorsun, ben sultani tembelim be!.. </st><st c="3345">Benim gibi tembel, arasan bulamazsın... </st><st c="3385">Dünyanın en tembel adamıyım. </st><st c="3414">Sen bakma, ben çalışır gibi görünürüm ama, hiçbir işe elimi sürmem... </st><st c="3484">Benimkisi hep dalga... </st><st c="3507">Anladın mı, ben tembellerin şahıyım...</st></p>
      <p><st c="3545">İşte muhterem beyefendi, Cihat Bey tembel mi, yoksa çalışkan mı, onun kendi sözlerine bakarak zatıâliniz hükmünüzü veriniz.</st></p>
      <p><st c="3669">Bigün de hiç unutmam, yine bir arkadaşı ona,</st></p>
      <p><st c="3714">– Bu kadar fazla içme sonu fena olur, alkolik olursun... </st><st c="3772">demişti. </st></p>
      <p><st c="3781">O da,</st></p>
      <p><st c="3786">– Ben ağzıma içkinin damlasını koymam, sen ne diyorsun kuzum... </st><st c="3851">demişti. </st><st c="3860">Kırk yılda bir ziyafete gitsem, yada bizim eve yemeğe misafirler gelse, ahengi bozmamak için, yalandan içermiş gibi yaparım, ama içmem... </st><st c="3998">Ben daha rakının tadını bilmiyorum. </st><st c="4034">Kokusundan içim bulanır... </st><st c="4061">Bu yaşıma geldim viski tatmadım. </st><st c="4094">Bikez bira içecek oldum, azkalsın kusuyordum.</st></p>
      <p><st c="4139">Yine başka bigün bir dostu onunla şöyle şaka etmişti:</st></p>
      <p><st c="4193">– Senin mevkine gelmiş bir adamın, bir toplantıda içki içmem demesi ayıptır. </st><st c="4271">İnsan içmeli ve içkiye dayanmalı. </st><st c="4305">Bir kadeh içsen ölmezsin ya... </st><st c="4336">Seninkisi yobazlık...</st></p>
      <p><st c="4357">– Ne? </st><st c="4364">Kim? </st><st c="4369">Ben mi? </st><st c="4377">Ben içmiyorum, öyle mi? </st><st c="4401">Sen onu affetmişsin. </st><st c="4422">Yahu ben on yaşındanberi içerim be... </st><st c="4460">Rahmetli peder sabah kahvaltısında kızarmış ekmeği şaraba banar da bana yedirirdi. </st><st c="4543">O zamandanberi içerim. </st><st c="4566">Sabahtan başlarım, gözümü açar açmaz... </st><st c="4606">Anladın mı? </st><st c="4618">Bakma ağzımın kokmadığına... </st><st c="4647">Gündüzleri votka içerim de ondan. </st><st c="4681">Akşamları bir Kulüp rakısı içmezsem uyuyamam arkadaş. </st><st c="4735">Sen ne diyorsun yahu... </st><st c="4759">Uykumun arasında içim yanar, yanımda sürahi dolusu buzlu rakı vardır. </st><st c="4829">Lıkır lıkır içerim. </st><st c="4849">Kim? </st><st c="4854">Ben mi içmem? </st><st c="4868">Yahu, hızımı alamam da, gık derim artık içmekten, işte o zaman rakıyı başımdan dökerim be...</st></p>
      <p><st c="4960">İşte muhterem efendim, Cihat Bey hakkındaki hükmü, onun kendi sözlerine bakarak, zatıâliniz veriniz.</st></p>
      <p><st c="5061">Bigün de hiç unutmam, bir toplantıdan önce, arkadaşlarından biri benim yanımda ona,</st></p>
      <p><st c="5145">– Cihat’çığım, kusura bakma ama biraz mübalağalı konuşuyorsun... </st><st c="5211">demişti.</st></p>
      <p><st c="5219">Cihat Bey gülümsedi. </st><st c="5241">Bunun üzerine arkadaşı,</st></p>
      <p><st c="5264">– Fazla atıyorsun... </st><st c="5286">dedi.</st></p>
      <p><st c="5291">Cihat Bey,</st></p>
      <p><st c="5302">– O kadar da değil... </st><st c="5325">dedi. </st></p>
      <p><st c="5331">Arkadaşı,</st></p>
      <p><st c="5340">– Yalanın ne lüzumu var yani... </st><st c="5373">dedi, sık sık yalan söylüyorsun...</st></p>
      <p><st c="5407">Cihat Bey kızdı:</st></p>
      <p><st c="5424">– Ne? </st><st c="5431">Ben mi yalan söylüyorum? </st><st c="5456">Ben ha!.. </st><st c="5466">Efendi, kendine gel!.. </st><st c="5489">Ben, hayatımda... </st><st c="5507">bikez bile yalan söylememişimdir. </st><st c="5541">Beni, anladın mı beni, idam sehpasına götürseler, yalan söyletemezler. </st><st c="5612">Ben... </st><st c="5619">hayatım uğruna olsa, yalan söylemem. </st><st c="5656">Buyüzden neler kaybettim, biliyor musun?.. </st><st c="5699">Eğer birazcık yalan değil, yanlış söyleseydim, şimdi neler olurdum. </st><st c="5767">Ama doğruluk uğruna hertürlü menfaati feda etmişimdir.</st></p>
      <p><st c="5821">Aradan kısa bir zaman geçti. </st><st c="5851">Bir pazar günü Cihat Beyin evindeyiz. </st><st c="5889">Misafirlerden biri,</st></p>
      <p><st c="5908">– Beyefendi, dedi, gördüm ama, sizin kadar doğru adam görmedim. </st><st c="5973">Öldür Allah doğruluktan ayrılmıyorsunuz.</st></p>
      <p><st c="6013">Cihat Bey önce sesini çıkarmadı. </st><st c="6047">Ama adam devam etti:</st></p>
      <p><st c="6067">– Bu kadar da doğruluk, toksözlülük hiç iyi değil. </st><st c="6119">Söze “Merhaba Kör Kadı” diye başlıyorsunuz. </st><st c="6163">Olmaz ki... </st><st c="6175">Dobra dobra konuşmak iyi ama, artık sizinki kabalık oluyor. </st><st c="6235">İyilik için insan aradabir olsun, yalan söyleyiverir, zararsız yalan... </st><st c="6307">Ama siz ölseniz bile...</st></p>
      <p><st c="6330">Cihat Bey,</st></p>
      <p><st c="6341">– Yooo... </st><st c="6352">dedi, ben sizin zannettiğiniz gibi “Merhaba Kör Kadı!” diyen doğruculardan değilim. </st><st c="6436">Ben bir yalan söylerim, bir yalan söylerim... </st><st c="6482">Anladın mı? </st><st c="6494">Tek ayak üstünde seksen yalan söylerim de kimsenin ruhu duymaz. </st><st c="6558">Öyle bir yalan söylerim kiii... </st><st c="6590">Hem de nasıl!.. </st><st c="6606">Kırk yalan söylediğim gün iştahım kaçar... </st><st c="6649">Ne var ki, kendi menfaatim için değil, hep başkalarına iyilik için... </st><st c="6719">Ben, su içer gibi yalan söylerim birader...</st></p>
      <p><st c="6762">İşte böyle beyefendi... </st><st c="6787">Şimdi siz, Cihat Bey hakkında doğru sözlü müdür, yalancı mıdır, onun bu sözlerine bakarak kendiniz hüküm veriniz.</st></p>
      <p><st c="6900">Bigün de Hamdi Bey gelmişti. </st><st c="6930">Beni dışarı çıkardılar. </st><st c="6954">Ne konuştuklarını kapı arkasından dinledim. </st><st c="6998">Hamdi Bey, Cihat Beyin nüfuzunu kötüye kullandığını, hatta suiistimal yaptığını söyleyince, Cihat Bey yumruğunu masaya vurarak,</st></p>
      <p><st c="7125">– Beyefendi... </st><st c="7141">diye bağırdı, ben on para yemem. </st><st c="7174">Alnımın teriyle, namusumla yaşarım. </st><st c="7210">Ben... </st><st c="7217">Ben, bugüne kadar devlet malından haksız bir iktisapta bulunmadım. </st><st c="7284">Ben... </st><st c="7291">Ne benim, ne çoluğumun çocuğumun kursağına bitek haram lokma girmedi.</st></p>
      <p><st c="7360">O gün Hamdi Beye bar bar bağırdı.</st></p>
      <p><st c="7394">Bu konuşmadan bir ay kadar sonraydı. </st><st c="7432">Karısı,</st></p>
      <p><st c="7439">– Evet, harama el uzatmamak ama... </st><st c="7475">dedi, senin kadar da olmaz artık... </st><st c="7511">Makam arabasına bikez bile bindirmedin. </st><st c="7551">Devlet kâğıdına mektup bile yazmazsın. </st><st c="7590">Kavak gibi doğruluk da olmaz ki...</st></p>
      <p><st c="7624">Kadın açtı ağzını, yumdu gözünü... </st><st c="7660">Bu kadar sefalete katlanamazlardı. </st><st c="7695">Onun gibi namuslu adama bu zamanda enayi diyorlardı. </st><st c="7748">Namuslu olmak, enayi olmak sayılıyordu. </st><st c="7788">Onların ayarındakilerin karıları, çocukları lüks içinde yüzüyorlardı. </st><st c="7858">Kadın söylemediğini bırakmadı.</st></p>
      <p><st c="7888">Bunun üzerine Cihat Bey karısına ne dese iyi...</st></p>
      <p><st c="7936">– Hanım, hanım, artık burama getirdin, beni patlatma!.. </st><st c="7993">Ben bu evi maaşla mı idare ediyorum sanıyorsun... </st><st c="8043">Nah sana! </st><st c="8053">Maaş senin berber parana, parti masrafına yetmez be... </st><st c="8108">Ben... </st><st c="8115">Ben karıncayı ş’aparım da belini incitmem. </st><st c="8158">Sen öyle mi zannediyorsun!.. </st><st c="8187">Ben, ben var ya ben, deveyi hamudu ile yutarım da kimsenin ruhu bile duymaz. </st><st c="8264">Asıl marifet, adını kötüye çıkarmadan ne yapacaksan yapmak, işi kitabına uydurmaktır.</st></p>
      <p><st c="8349">İşte beyefendi, Cihat Bey böyle bir adamdır. </st><st c="8395">Hırsız mıdır, değil midir, kendi sözlerine göre, zatıâliniz karar veriniz.</st></p>
      <p><st c="8469">Bigün de hiç unutmam, bir eski mektep arkadaşı, burada yazılması doğru olmayacak şekilde Cihat Beyin karısı ve kızı için ileri geri bazı şeyler söyledi. </st><st c="8623">Cihat Beyin hiç böyle kızdığını görmemiştim.</st></p>
      <p><st c="8667">– Arkadaş, ben namus için yaşarım... </st><st c="8705">diye bağırdı, ben namus için kan dökerim. </st><st c="8747">Birisi benim namusuma yan baksın, hele bir... </st><st c="8793">Ben, bir pire için bir yorgan yakarım...</st></p>
      <p><st c="8833">Zorla teskin ettik. </st><st c="8854">Bundan altı yedi ay önceydi, bigün bir gazinoda içiyoruz. </st><st c="8912">Ordakilerin biri Cihat Beyin namuslu bir ev babası, ahlaklı olduğunu ballandıra ballandıra anlattı. </st><st c="9012">O kadar anlattı ki, Cihat Bey,</st></p>
      <p><st c="9042">– Hadi oradan be... </st><st c="9063">dedi, ben herşeyi biliyorum ama, göz yumuyorum. </st><st c="9111">Karımın da, kızımın da ne bok yediklerini ben bilirim. </st><st c="9166">Ben boynuzlunun biriyim be...</st></p>
      <p><st c="9195">İçtikçe ağzı açıldı. </st><st c="9217">Kendi karısı, kızı için neler söylediğini buraya yazmaktan hicap ederim.</st></p>
      <p><st c="9289">İşte böyle beyefendiciğim. </st><st c="9317">Cihat Bey de bendeniz gibi, zatıâliniz gibi, herkes gibi bir insandır. </st><st c="9388">Artık onun hakkındaki hükmü zatıâlinize bırakıyorum. </st><st c="9441">Vazifemi yapmış olmanın saadeti içinde ellerinizden öper, en derin hürmetlerimi arz ederim efendim.</st></p>
    </section>
  <div id="charCountTotal" value="9540"></div></body>
</html>
