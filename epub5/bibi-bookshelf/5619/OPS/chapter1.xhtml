<?xml version="1.0" encoding="utf-8"?>
<html xmlns="http://www.w3.org/1999/xhtml" xmlns:epub="http://www.idpf.org/2007/ops">
  <head>
    <title>YÜZ LİRAYA BİR DELİ</title>
    <meta http-equiv="Content-Type" content="text/html; charset=utf-8" />
  

</head>
  <body epub:type="chapter">
    <section>
      <h1><st c="0">Yüz Liraya Bir Deli</st></h1>
      <p><span><st c="19">H</st></span><st c="21">alkın tımarhane dediği, hekimlerle resmî makamlarınsa Ruh Hastalıkları Hastanesi dedikleri yerden, beş deli, yani beş akıl hastası kaçmıştı. </st><st c="162">Hastane görevlilerinin, beş akıl hastasının hastanede olmadığını öğrendikleri tarih, beş hastanın hastaneden kaçtığı tarih olarak kabul edildi. </st><st c="306">Gerçekteyse beş delinin, bu tarihten ne kadar önce, hangi ayın hangi günü, hangi saatte kaçtıkları hiçbir zaman bilinemeyecekti.</st></p>
      <p><st c="434">Olay duyulunca görevlilerle hekimler büyük bir telaşa kapıldılar. </st><st c="501">Çünkü kaçanların beşi de azılı, saldırgan, daha önce de cinayetler işlemiş akıl hastasıydılar. </st><st c="596">Hele içlerinden biri yangın çıkarmaya pek meraklıydı.</st></p>
      <p><st c="649">Başhekim hemen Valiliğe, Emniyet Müdürlüğüne telefon etti. </st><st c="709">Durumu bildirdi. </st><st c="726">Bu tehlikeli akıl hastaları üzücü olaylar yaratmadan hemen yakalanmalıydılar.</st></p>
      <p><st c="803">Başhekimle telefonda konuşan Emniyet Müdürlüğünün Nöbetçi Müdürü, polisin, delileri yakalayabilmesi için, “hastanenin resmen yazıyla müracaat etmesi gerektiği”ni bildirdi. </st><st c="976">Elbette böyle olacaktı. </st><st c="1000">Başhekim de bunu biliyordu. </st><st c="1028">Ama deliler “ivedilikle” yakalanmalıydılar. </st><st c="1072">Bir resmî evrakın hastaneden Emniyet Müdürlüğüne resmî yolla ulaşması kimbilir – Allah bilir – kaç gün sürerdi. </st><st c="1184">Bu zaman içinde, kaçak delilerin yaratacakları tehlikenin sorumunu üstüne alır mıydı Emniyet Müdürlüğü? </st><st c="1288">Elbet, resmî yazı sonradan gönderilecekti.</st></p>
      <p><st c="1330">Nöbetçi Müdür, önündeki kâğıda not almaya başladı: “Tarih:... </st><st c="1393">Saat:... </st><st c="1402">Bugün beş deli kaçmış. </st><st c="1425">Delilerden birinin üstünde hastanenin çubuk çizgili elbisesi var. </st><st c="1491">Kaçanlardan birisi kadın. </st><st c="1517">Kadınla bir erkek hasta, üstlerindeki hastane elbiselerini kaçarken bıraktıklarına göre, çıplak kaçmış olacaklar. </st><st c="1631">Öbür ikisi, hastane görevlilerinin elbiselerini giyerek kaçmışlar.”</st></p>
      <p><st c="1698">Nöbetçi Emniyet Müdürü, telefonda Başhekime,</st></p>
      <p><st c="1743">– Koskoca şehirde beş deli nasıl yakalanır beyim? </st><st c="1794">Bunların bir, ne bileyim ben, alameti filan yok mu? </st><st c="1846">dedi.</st></p>
      <p><st c="1851">Başhekim sinirlenerek:</st></p>
      <p><st c="1874">– Söyledim size efendim, dedi, birinin üstünde çizgili hastane elbisesi var. </st><st c="1952">İkisi, görevlilerin elbiselerini giymiş. </st><st c="1993">İkisi de çıplak.</st></p>
      <p><st c="2009">– Bu şehirde çıplak gezen bitane olsa kolay... </st><st c="2057">Bu delilerin başka bir özellikleri, belirtileri filan yok mu?</st></p>
      <p><st c="2118">– Haa, vardır tabii... </st><st c="2142">Ben size, o servisin doktorunu veriyorum, o söylesin size...</st></p>
      <p><st c="2202">Başhekim telefonu yanındaki doktora verdi. </st><st c="2246">Nöbetçi Müdür de telefon alıcısını ordaki polis memurlarından birine verdi:</st></p>
      <p><st c="2321">– Söylediklerini yazıver...</st></p>
      <p><st c="2349">Hastaneden kaçanlar şizofrendi. </st><st c="2382">Hastalıklarının belirtilerine gelince... </st><st c="2423">Anormal davranışları vardı. </st><st c="2451">Kısacası, şehirde olağandışı davranışı görülenlerden kuşkulanılanlar tutulup sorguya çekilecekti.</st></p>
      <p><st c="2548">Her nedense kaçan delilerle Bakanlık da ilgilenmişti. </st><st c="2603">İş daha bir ciddilik aldı. </st><st c="2630">Deliler tehlikeli, çok tehlikeli... </st><st c="2666">İvedilikle yakalanacaklar...</st></p>
      <p><st c="2694">Az sonra telsizle, telefonla emniyet amirliklerine, emniyet amirliklerinden de karakollara telefonla şu emir yazdırılıyordu:</st></p>
      <blockquote>
        <p>
          <em><st c="2819">Yazılı emir sonra gönderilmek üzere, işin ivediliği sebebiyle bildirilir: Dün gece Akıl Hastalıkları Hastanesinden biri kadın olmak üzere beş hastanın kaçtığı ve bu hastaların son derece tehlikeli oldukları Hastane Başhekimliğinden verilen bilgiden öğrenilmiştir. </st><st c="3084">Kadın hastayla erkek hastalardan biri çıplak olup, biri hastanenin çubuk çizgili elbisesiyle, ikisi de hastane görevlilerinin elbiseleriyle kaçmışlardır. </st><st c="3238">Hastaneden kaçan beş akıl hastasının olağandışı davranışları olduğu Hastane Başhekimliğinden bildirilmiştir. </st><st c="3347">Şehir içinde kargaşa ve karışıklık çıkarabilecek ve tehlikeler yaratabilecek bu beş akıl hastasının yakalanması için hemen harekete geçilerek, şehirde olağandışı davranışları görülenlerin yakalanarak Akıl Hastanesine muayeneye gönderilmelerini rica ederim.</st></em>
        </p>
        <p>
          <em><st c="3603">Not: Bakanlıktan, kaçak akıl hastalarını yakalayacak olan polis memurlarına nakdi mükâfat olarak, yüzer lira verileceği bildirilmiştir.</st></em>
        </p>
      </blockquote>
      <p><st c="3739">Bu telefon emrini alan karakollardan birinde komiser, polisleri toplayıp,</st></p>
      <p><st c="3813">– Emrin anlaşılmayan biyanı var mı? </st><st c="3850">diye sordu. </st></p>
      <p><st c="3862">Polislerden ses çıkmayınca, emri anlaşılmış sayarak,</st></p>
      <p><st c="3914">– Hadi bakalım arkadaşlar, dedi, görev başına!.. </st><st c="3964">Bölgemizde arama tarama yapılacak... </st><st c="4001">Emir açık, anormal davranışı görülenler... </st><st c="4044">Tamam mı? </st><st c="4054">Deli başına yüz lira...</st></p>
      <p><st c="4077">Polislerden biri,</st></p>
      <p><st c="4095">– Hadi deli avına, deli avına! </st><st c="4127">diye söylendi. </st></p>
      <p><st c="4142">Masada oturan polis:</st></p>
      <p><st c="4162">– Ne terslik... </st><st c="4179">dedi, karakol nöbetçisi olmasaydım ben de çıkardım deli aramaya...</st></p>
      <p><st c="4245">Polislerin arkasında duran bekçi,</st></p>
      <p><st c="4279">– Komiserim... </st><st c="4295">dedi, Allah rast getirir de bir deli de ben tutarsam, bekçilere de yüz lira var mı?</st></p>
      <p><st c="4378">Komiser,</st></p>
      <p><st c="4387">– Sen, ben yok... </st><st c="4406">dedi, hepimiz biriz.</st></p>
      <p><st c="4426">Göreve çıkmalarından az sonra polislerden biri komiserin odasına girdi,</st></p>
      <p><st c="4498">– Hemen bitane tuttum... </st><st c="4524">dedi, onu nezarethaneye attım, şimdi gidip başkalarına bakayım...</st></p>
      <p><st c="4589">– Ne çabuk? </st><st c="4602">dedi. </st><st c="4608">Nerde yakaladın onu?</st></p>
      <p><st c="4628">– Karakoldan çıktım, hemen kapının önünde...</st></p>
      <p><st c="4673">– Nerden anladın deli olduğunu?</st></p>
      <p><st c="4705">“Deli olmayan hiç karakolun önünden geçer mi?” diyecekti. </st><st c="4764">Dilini tutup,</st></p>
      <p><st c="4777">– Anormal dediniz ya, bunun da anormallikleri vardı.</st></p>
      <p><st c="4830">O sırada başka bir polis sevinçle girdi komiserin odasına. </st><st c="4890">Sağ elinin beş parmağını birleştirip:</st></p>
      <p><st c="4927">– Öyle iki deli yakaladım ki, dedi, halis muhlis deli...</st></p>
      <p><st c="4984">– Nerden bildin?</st></p>
      <p><st c="5001">– Ee birinin adı Halis, öbürününkü Muhlis de ondan...</st></p>
      <p><st c="5055">Komiser,</st></p>
      <p><st c="5064">– Vakit geçirmeyelim, dedi, hemen yazalım raporu... </st></p>
      <p><st c="5117">Masadaki memur, daktilo makinesine kâğıdı geçirdi:</st></p>
      <p><st c="5167">– Yaz... </st><st c="5177">“Karakolumuza mensup 2876 yaka numaralı polis memurumuz...” adını yaz... </st><st c="5250">“olağandışı davranışları görülen iki kişi tespit ederek uzun ve yorucu takip sonunda tımarhaneden...” tımarhaneyi sil, Akıl Hastanesi diye yaz!.. </st><st c="5396">“Akıl Hastanesinden kaçan beş hastadan biri olduğuna kanaat getirerek hiçbir müessif hadiseye meydan vermeden akıl hastası vatandaşımızı, Akıl Hastanesine sevk edilmek üzere derdest edilerek, firarına meydan verilmeden nezarethanemizde muhafaza edildiğini arz ederim.” Galiba cümle bozuk oldu...</st></p>
      <p><st c="5691">Bekçi,</st></p>
      <p><st c="5698">– Müjde! </st><st c="5708">diyerek sevinçle komiserin odasına girdi. </st></p>
      <p><st c="5750">Bekçi, biyandan da iki yarı çıplak adamı iteliyordu.</st></p>
      <p><st c="5802">– Allaha şükür, ikiyüz lira cepte sayılır. </st></p>
      <p><st c="5846">Komiser,</st></p>
      <p><st c="5854">– Ne ikiyüz lirası? </st><st c="5875">dedi.</st></p>
      <p><st c="5880">– Komiserim, sayenizde iki deli de ben yakaladım, hem de bitürlü bulunamayan çıplak delileri...</st></p>
      <p><st c="5976">– Bunlar çıplak değil ki...</st></p>
      <p><st c="6004">– Eh çıplak sayılır... </st><st c="6028">Yoksa içeri alıp daha soysam mı? </st><st c="6061">Bunları nezarete koyup, gidip öbürlerini de yakalayacağım. </st><st c="6120">Dışarısı, nah böyle, vıcır vıcır deli kaynıyor.</st></p>
      <p><st c="6167">Karakollardan Emniyet Müdürlüğüne bildirildiğine göre, olağandışı davranışları görülüp de deli oldukları şüphesiyle yakalananların sayısı dokuz olmuştu. </st><st c="6321">Bu durum ilgilileri şaşırttığı için, Akıl Hastanesine telefonla soruldu:</st></p>
      <blockquote>
        <p>
          <em><st c="6393">Olağandışı davranışları görülerek, tutanak düzenlenmek suretiyle yakalananların sayısı şimdilik dokuz olduğundan, hastanenizden kaçan gerçek deli sayısının kesin olarak tespit edilerek bildirilmesi önemle rica olunur.</st></em>
        </p>
      </blockquote>
      <p><st c="6611">Hastanede yapılan deli sayımında, izinli olan görevliler dışında, yalnız beş akıl hastasının eksik olduğu bikez daha anlaşıldı. </st><st c="6740">Bu sonuç alınıncaya kadar, şehirde olağandışı davranışları görülüp de yakalananların sayısı yirmialtıya yükselmişti. </st><st c="6857">Beş kaçak akıl hastasının yakalanması istenirken, yakalanıp akıl hastası diye hastaneye gönderilenlerin sayısı durmadan arttıkça hastane başhekimi,</st></p>
      <p><st c="7004">– İstemem! </st><st c="7016">İstemem! </st><st c="7025">Yeter artık! </st><st c="7038">Burası tımarhaneye döndü. </st><st c="7064">Ben kendi hastalarımla baş edemiyorum, bunları nereye koyayım, ne yapayım? </st><st c="7139">diye bar bar bağırıyordu.</st></p>
      <p><st c="7164">Hastane Müdürü, telefonla Emniyet Müdürlüğüne hemen şu bilgiyi verdi:</st></p>
      <blockquote>
        <p>
          <em><st c="7234">Her ne kadar karakollarda düzenlenen tutanaklara göre, kıymetli polisimizin fedakârane gayretleri sonunda, şu saate kadar yakalanan yirmialtı kişinin anormal davranışlarda bulundukları öğrenilmişse de, firar eden beş hastanın yerine başkalarının hastanemizde alıkonmaması ve herhangibir yanlışlığa meydan verilmemesi için, bu yirmialtı kişi mütehassıs tabipler tarafından muayeneden geçirilecek, ancak kaçak hakiki akıl hastaları hastanemizde alıkonacaktır. </st><st c="7693">Bununla birlikte, hastane elbisesiyle kaçan hastamızla, çıplak olarak kaçan iki hastamız henüz hastanemize teslim edilenler arasında maalesef mevcut değildir.</st></em>
        </p>
      </blockquote>
      <p><st c="7851">Başhekimlikten bu bilgi yeni alınmıştı ki, olağandışı davranışları görülen yüzü aşkın kişinin daha polislerce yakalandığı anlaşıldı. </st><st c="7985">Bunların olağandışı hareketlerde bulundukları, gerek kendi itiraflarından, gerekse tanıkların ifadelerinden anlaşıldığı gibi, bunların bitakımı da, yakınlarının, akrabalarının, komşularının deli olduklarına dair yaptıkları şikâyetler üzerine yakalanmıştı. </st><st c="8241">Kocalarını delidir diye şikâyet eden kadınlar bulunduğu gibi, karılarının deliliklerinden şikâyetçi kocalar da vardı.</st></p>
      <p><st c="8358">Bu arada işleri büsbütün karıştıran, kendiliklerinden, “Biz deliyiz” diye karakollara başvuranlardı. </st><st c="8460">Bunlardan kimisi, şu yolda dilekçeler vermişlerdi:</st></p>
      <blockquote>
        <p>
          <em><st c="8510">Akıl Hastanesinden kaçtım. </st><st c="8538">Aranmakta olduğumu duydum. </st><st c="8565">Kaçtığıma nedamet getirmiş bulunuyorum. </st><st c="8605">En sonunda hakikatleri anladığımdan ve kaçtığıma pişman olduğumdan, yeniden Akıl Hastanesine kabulümü saygılarımla arz ve rica ederim.</st></em>
        </p>
      </blockquote>
      <p><st c="8739">İşler büsbütün çatallaşmıştı. </st><st c="8770">Ortaya yeni bir sorun daha çıkıyordu. </st><st c="8808">Kendiliklerinden deliyiz diye gelenler, polis tarafından yakalanmış sayılmayacaklarından, bunlar için yakalanacak her deli başına vaat edilen yüzer lira ikramiye verilmeyecek demekti. </st><st c="8992">Bu nedenle polisler ellerinde dilekçeyle, biz deliyiz diye karakollara koşanların deliliklerine inanmıyorlardı. </st><st c="9104">Böyle bir yurttaşı bir karakol nöbetçi polisi, karakoldan bir kilometre kadar uzağa kovaladıktan sonra biyere kıstırıp yakalamış ve bu adam, kendi tarafından yakalanmış bir deli olduğu için, altına yaka numarasını koyduğu tutanakla birlikte Akıl Hastanesine teslim etmişti.</st></p>
      <p><st c="9377">Zorluk şurdan çıkıyordu: Yakalananlar arasında, Akıl Hastanesinden kaçanlar var mıydı, yok muydu?</st></p>
      <p><st c="9475">Hastane Başhekimliğinden alınan şu son bilgi, işleri büsbütün sarpa sardırdı:</st></p>
      <blockquote>
        <p>
          <em><st c="9553">Olağandışı davranışları görülerek hastanemize gönderilenlerin yapılan muayeneleri sonunda, ruh ve sinir hastaları oldukları teşhis edilerek hepsi de hastanemizde alıkonmuş, ancak fedakâr ve gayretli polisimizin kıymetli mesaisi neticesinde yakalananlar arasında hastaneden firar eden beş hastanın olup olmadığını anlamak mümkün olmamıştır.</st></em>
        </p>
      </blockquote>
      <p><st c="9893">Polisler, hastaneden çıplak olarak kaçan deliyi de plajda yakalamışlardı. </st><st c="9968">Plajlara yapılan baskınlarda olağandışı davranışları görülen pekçok kişi ele geçirilmişti. </st><st c="10059">Bunların çoğu deli olmadıklarını, plaj kabinesinde donlarını çıkarıp mayolarını yada mayolarını çıkarıp donlarını giyecekleri sırada çıplak diye yakalandıklarını iddia ettilerse de, delilerin deliliklerini hiçbir zaman itiraf etmedikleri düşünülerek, hiçbirinin sözü dikkate alınmadı.</st></p>
      <p><st c="10343">Otellere yapılan baskınlarda da, anahtar deliklerinden otel odaları gözetlenmiş, gerek odada, gerek yatakta olağandışı davranışları görülen, çubuk çizgili pijamalı pekçok kişi yakalanmıştı. </st><st c="10534">Hele randevuevlerinde olağandışı hareketleri görülerek yakalanan çubuk çizgili pijamalılar, orada toplanan meraklı yurttaşlara saldıracak kadar deliliği ileri götürmüşler iyice.</st></p>
      <p><st c="10711">Deli avlayan polisler, dilekçeler vererek yakaladıkları her deli başına verileceği vaat edilen yüz lira nakdi mükâfatı istedilerse de, deli diye yakalananların arasında hastaneden kaçan beş hakiki delinin bulunup bulunmadığı anlaşılmadığından, kesin sonuç alınıncaya kadar şimdilik kendilerine para mükâfatının verilemeyeceği bildirildi.</st></p>
      <p><st c="11049">Bu umut kırıcı cevaptan sonra, olağandışı davranışları görülerek yakalananların sayısı da günden güne azalmaya başladı. </st><st c="11170">Deli avının ilk günü dokuz, ikinci günü yirmialtı, sonraki günler gittikçe artarak daha da çok kişi yakalanmışken, para mükâfatının verilmesinin geri bırakılması üzerine, bu sayı günden güne düştü. </st><st c="11368">İş iyice tavsadı. </st><st c="11386">Artık polisler, şehirde hiçkimsede olağandışı davranış göremez oldular.</st></p>
      <p><st c="11457">Her ne kadar hastaneden kaçan beş akıl hastasının yakalanıp yakalanamadığı kesinlikle anlaşılamamışsa da, kimsede olağandışı davranış görülmediğine göre, büyük kentin delilerden iyice temizlendiği anlaşılmıştı. </st><st c="11669">Böyle sanıldığı bigün, semt karakollarından birinde polis memurları aralarında şöyle konuşmaktaydılar:</st></p>
      <p><st c="11771">– Bu bizim milletimize yaranılmaz kardeşim. </st><st c="11816">Ne kadar hizmet edersen et, yine değerin bilinmez. </st><st c="11867">Bak, mesela, bizden beş deli istediler, ben bibaşıma dokuz deli yakaladım.</st></p>
      <p><st c="11941">– Ne oldu sanki, kıymetini bildiler mi?</st></p>
      <p><st c="11981">– Yooo... </st><st c="11992">Biz neden yakaladık delileri?</st></p>
      <p><st c="12021">– Memlekete hizmet diye... </st><st c="12049">Delileri yakaladığımızla kaldık.</st></p>
      <p><st c="12081">– Olan zavallı delilere oldu...</st></p>
      <p><st c="12113">– Deli olmakla? </st><st c="12130">Onlar da Allahın kulu...</st></p>
      <p><st c="12154">– Deli de bir yurttaş...</st></p>
      <p><st c="12179">– Hani deli başına yüz lira vereceklerdi... </st><st c="12224">Yedi deli yakaladım, devletten yediyüz lira alacağım var. </st><st c="12282">Vazgeçtim yediyüzden, yuvarlak hesap beşyüz verseler Allah bereket versin, ben de kiramı öderdim. </st><st c="12380">Bu ay gene kirayı veremedik.</st></p>
      <p><st c="12408">– Ya ben birader, gayetle cansiperane bir şekilde çalıştım. </st><st c="12469">Hakkımızı verseler daha ne deliler yakalardık...</st></p>
      <p><st c="12517">– Vallahi memlekette, ilaç için olsun, bitek deli bırakmazdık.</st></p>
      <p><st c="12580">– Hatta ben kaynanamı bile gönderecektim. </st><st c="12623">Karım da razı olmuştu. </st><st c="12646">Ama baktım ki para vermiyorlar, vazgeçtim. </st><st c="12689">Kaynana maynana, herneyse, kadını bedavadan tımarhaneye attıramazdık ya... </st><st c="12764">Günah kadıncağıza...</st></p>
      <p><st c="12784">– Bugün hakkımı versinler, şimdi sokağa çıkıp on deli daha yakalamazsam bana da adam demesinler.</st></p>
      <p><st c="12881">– İnsan meram etse daha bile çok yakalar.</st></p>
      <p><st c="12923">– Eskiden vallahi daha iyiydi. </st><st c="12955">Bir tarihte bir büyük yangın çıkmıştı. </st><st c="12994">Yangını çıkaranı bulana iki aylık ikramiye vereceğiz dediler. </st><st c="13056">Ben iki kişi yakaladım. </st><st c="13080">Hakkımı yiyip birini saymadılar. </st><st c="13113">Yalnız biri için ikramiye verdiler.</st></p>
      <p><st c="13148">– Olsun, azçok, gene de vermişler ya, sen ona bak...</st></p>
      <p><st c="13201">– Ama ne oluyor, olan memlekete oluyor. </st><st c="13242">Sokaklarda deliden geçilmiyor işte...</st></p>
      <p><st c="13279">– Bundan sonra ben hiç deli yakalar mıyım?</st></p>
      <p><st c="13322">– Al benden de o kadar... </st><st c="13349">Dünyada yakalamam.</st></p>
      <p><st c="13367">– İşte buyüzden deliler içinde kaldık ya birader...</st></p>
    </section>
  <div id="charCountTotal" value="13419"></div></body>
</html>
