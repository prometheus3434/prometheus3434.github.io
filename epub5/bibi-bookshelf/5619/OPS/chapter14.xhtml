<?xml version="1.0" encoding="utf-8"?>
<html xmlns="http://www.w3.org/1999/xhtml" xmlns:epub="http://www.idpf.org/2007/ops">
  <head>
    <title>YÜZ LİRAYA BİR DELİ</title>
    <meta http-equiv="Content-Type" content="text/html; charset=utf-8" />
  

</head>
  <body epub:type="chapter">
    <section>
      <h1><st c="0">İnsansız Bir Uygarlık</st></h1>
      <p><span><st c="22">B</st></span><st c="24">ir insan öldü. </st><st c="39">Yoldan geçerken tam kapının önünde düştü. </st><st c="81">Bir daha da kalkamadı. </st><st c="104">Herkes toplandı başına, uzaktan seyredenler daha çoktu. </st><st c="160">Dakikalar geçti. </st><st c="177">Çocuklar koşuştular. </st><st c="198">Kadınlar pencereden birbirlerine seslendi. </st><st c="241">Polise telefon etmeye kalkıştım. </st><st c="274">Yanıt alamadım karakoldan, çaldı çaldı açan olmadı. </st><st c="326">Böyledir işte, koskoca kentin ortasında bir insan düşer ölür, ne yapacağınızı bilemezsiniz. </st><st c="418">Taşıtlar geçti durmadan. </st><st c="443">Ya da azıcık duraklayıp ne olup bittiğini anladıktan sonra yeniden gaza bastılar. </st><st c="525">Sonra bir iyiliksever aldı ölüyü arabasına, götürdü.</st></p>
      <p><st c="577">Gençten biriydi. </st><st c="595">Yıpranmış kahverengi bir giysi vardı üzerinde. </st><st c="642">Cebini aradılar, bişey çıkmadı. </st><st c="674">Neydi, kimdi, nereye gidiyor, nerden geliyordu? </st><st c="722">Kimse bilmedi. </st><st c="737">Bilmeyecek de. </st><st c="752">Arayanı soranı da belki ortaya çıkmayacak. </st><st c="795">Garibin biri işte! </st><st c="814">Büyük kente ekmeğini aramaya gelmiş. </st><st c="851">Ne kadarını buldu, ortada! </st><st c="878">Koca koca apartmanların yan yana dizili olduğu bir sokakta kaldırım üstüne düşüp ölmek... </st><st c="968">Uzaklarda bir yerde sevenleri vardır, yakınları, eşi dostu, çocukları, anası babası. </st><st c="1053">Yıllar geçecek, bekleyecekler, sonra unutacaklar. </st><st c="1103">Bir insan yeryüzünden böylece silinip gidiverecek...</st></p>
      <p><st c="1155">Bir insan!.. </st><st c="1169">Bugünlerde “pek değersiz” sayılan insan denen bir yaratık... </st><st c="1230">Ölçmüşler biçmişler bir insan madde olarak pek de değerli bir nesne değilmiş. </st><st c="1308">Birkaç yüz liralık, tuz, su vb! </st><st c="1340">“Bir İnsanın Değeri” adlı yazımı arayıp buldum, </st><em><st c="1388">Konumuz Edebiyat </st></em><st c="1405">adlı kitapta. </st><st c="1419">“Gelmesi ucuz, gitmesi ucuz! </st><st c="1448">İnsanlar geliyorlar dünyamıza, sonra gidiyorlar. </st><st c="1497">Milyonlarcası, yüz milyonlarcası böyle. </st><st c="1537">Bir insanın değeri topluma göre değişiyor. </st><st c="1580">İki milyarlık bir dünyada vazgeçmesi zor bir değer sayılan insanlar çeyrek milyar bile tutmaz. </st><st c="1675">Uygar toplumlar bireylere bir değer tanımış. </st><st c="1720">Aç kalmamak, sürünmemek, korkmamak, insan gibi yaşamak hakkı, değeri. </st><st c="1790">Ama milyarın çok üstündeki geri kalmışlar, karın doyurma karşılığında bütün yaşamlarını veriyorlar, veriyorlar, yine de aç açına sürünüyorlar, sürükleniyorlar.”</st></p>
      <p><st c="1950">İki okurum ayrı ayrı yazdılar, derginin o sayfasını da kesip gönderdiler. </st><st c="2025">Ben zaten okumuştum, dergi masamın üstündeydi kaç gündür. </st><st c="2083">Önce “mizah” yani güldürü yazısı sanmıştım. </st><st c="2127">Gerçi “Sanat” dergisinde böylesine “kara güldürü” yazısının işi neydi, ama güldürüyü de büyük bir ciddilikle yapan bir güçlü yazarın böylesine bir sapmaya düşeceğini sanmamıştım. </st><st c="2306">Konu, nötron bombası... </st><st c="2330">Hani şu, “temiz iş gören” bomba! </st><st c="2363">Yapıları, eşyaları, teknik uygarlığın yarattığı bütün değerleri olduğu gibi koruyan, ama canlıları güzelcene ortadan kaldıran üstün uygarlık ve bilim “mucize”si! </st><st c="2525">Dostum Aziz Nesin bu bombayı övüyor işte! </st><st c="2567">İkinci Dünya Savaşında otuz milyon – bence daha çok – insan ölmüş. </st><st c="2634">İyi ki ölmüş! </st><st c="2648">Yoksa şimdi o otuz milyon yüz milyonu aşacak, dünya nüfusu bir o kadar daha artacakmış! </st><st c="2736">“Nötron Bombası Uygarlığı Kurtaracaktır” diyor Aziz Nesin. </st><st c="2795">Hangi uygarlığı? </st><st c="2812">O kurtardığı nesneler “uygarlık” sayılır mı? </st><st c="2857">daha başka bir ad vermemeli mi, insanları yok edip yapıları, eşyaları, otomobilleri, bilmem neleri koruyan anlayışa, kafaya, düşünceye, tekniğe!</st></p>
      <p><st c="3001">Georges Duhamel’in çok sevdiğim bir sözü vardır; </st><em><st c="3051">Uygarlık </st></em><st c="3060">adlı öyküler kitabının bir yerinde şöyle der: “Uygarlık, insanın yüreğinde olmalı her şeyden önce, orada yoksa hiçbir yerde yok demektir.” Nötron bombasını yaratan tekniktir, teknikse uygarlık değildir tek başına... </st><st c="3276">İnsana, insanlığa, bireye düşman, karşı bir “teknik” olmasın daha iyi! </st><st c="3347">“Bir müze mi yıkıldı? </st><st c="3369">Yerine müze yapıyoruz. </st><st c="3392">Otuz milyon insan mı öldü? </st><st c="3419">Yerine otuz milyon hatta daha çok insan – hem de gıcır gıcır – yapılabilir. </st><st c="3495">Nötron bombasının öldürdüğü insanlarla birlikte ille de uygarlığın yapıtı olan müzeleri, bilim laboratuvarlarını, anıtları, tapınakları, okul ve üniversite yapıtlarını, kitaplıkları, fabrikaları da yakıp yıkıp yok etmesini mi istiyorlar?”</st></p>
      <p><st c="3733">Sartre bir yazısında şöyle diyordu: “Bir insanın yaşamını Chartres Katedralinden üstün tutarım. </st><st c="3830">Katedral için canımızı versek, o bizim yerimizi alacak insanları yapamaz. </st><st c="3904">Ama insanlar her zaman yeni bir katedral yapabilirler.” Sartre’ın bu savı ileri sürmesinden en azından yirmi yıl önce bizim Sait Faik de “Kriz” adlı öyküsünde şöyle diyordu: “ ‘Sence bir insan mı kıymetlidir bir Süleymaniye Camii mi?’  ‘Bence bir insan’ ” Sartre bir insanın yaşamını ünlü Chartres Katedrali’nden, Sait Faik de Süleymaniye Camiinden üstün, değerli buluyorlar. </st><st c="4279">Nötron bombasını yapan “Uygarlık” ise insanları yok edip yapıları, nesneleri korumayı yeğliyor. </st><st c="4375">Hangisi insanca, hangisi uygarca, hangisi doğru? </st><st c="4424">Seçmesi o kadar zor değildir, elbette “insan”ı “nesne”den üstün tutanı... </st></p>
      <p><st c="4498">Aziz Nesin’in insan’dan değil nesne’den yana olması beni üzdü. </st><st c="4561">Bir yazarın, hem de güçlü bir yazarın insansız bir uygarlığı korumak, savunmak istemesi, hele hele o nötron bombası ile ölecek olanlar “.....hiçbir zaman uygarlığın sahibi olan biz uygar insanlar olmayacağız” demesi büsbütün şaşırttı beni. </st><st c="4801">Geri kalmış halk yığınları ölüp gidecek, “biz uygar insanlar” yıkılmayan, yok edilmeyen teknik uygarlığımızın içinde yaşayıp gideceğiz, öyle mi? </st><st c="4946">Peki, ama bizleri “uygar” sayacak mı o nötron bombasını kullanacak güçler? </st><st c="5021">Bunu hiç sanmıyorum.</st></p>
      <p><st c="5041">Oktay Akbal, Cumhuriyet, 16 Mart 1978</st></p>
    </section>
  <div id="charCountTotal" value="5079"></div></body>
</html>
