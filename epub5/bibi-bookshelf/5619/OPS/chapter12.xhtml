<?xml version="1.0" encoding="utf-8"?>
<html xmlns="http://www.w3.org/1999/xhtml" xmlns:epub="http://www.idpf.org/2007/ops">
  <head>
    <title>YÜZ LİRAYA BİR DELİ</title>
    <meta http-equiv="Content-Type" content="text/html; charset=utf-8" />
  

</head>
  <body epub:type="chapter">
    <section>
      <h1><st c="0">Korkulu Rüya</st></h1>
      <p><span><st c="13">I</st></span><st c="15">stanbul Radyosunun yayını bitmişti. </st><st c="51">Demek, eski günü geride bırakmış, yeni güne girmiştik. </st><st c="106">Ben o gece, iki hikâye, bir fıkra, bir derginin de anketine cevap yazmak zorundaydım. </st><st c="192">Sabahleyin bunları bekliyorlardı. </st><st c="226">Ayrıca o günkü postayla gelen üç dergiyi okuyacak, bir kitabı da şöyle bir karıştırıp gözden geçirecektim. </st><st c="333">Oysa, bunca işin içinden, yalnız birini yapabilmiş, ancak bir hikâye yazmıştım. </st><st c="413">Canım sıkılıyordu.</st></p>
      <p><st c="431">İkinci hikâyeyi yazmak için kâğıt destesini önüme koydum. </st><st c="490">Hazırda yazılacak hiçbir konu yoktu. </st><st c="527">Aklıma geldikçe hikâye konuları not ettiğim defterlerden birini açtım. </st><st c="598">Notların arasından hikâye konusu seçeceğim. </st><st c="642">Ama bitürlü konu beğenemiyorum. </st><st c="674">Konulara hazırlığım yok, hiçbirini iyice pişirmemişim.</st></p>
      <p><st c="728">Karnım acıkmıştı. </st><st c="747">Hep böyle olur. </st><st c="763">Notlarımın arasından bitürlü hikâye konusu seçemezsem, ya acıkırım, ya susarım, ya helaya giderim, yani işten kaçacak bir bahane bulurum.</st></p>
      <p><st c="900">Karnımı doyurursam, sanki esin gelecek. </st><st c="941">Salona çıktım, evde tıs yok... </st><st c="972">Hepsi uyuyor. </st><st c="986">Mutfağa girdim. </st><st c="1002">Pilav soğuk... </st><st c="1017">Kim ısıtacak?.. </st><st c="1033">Sardalya var, domates, peynir, kavun.</st></p>
      <p><st c="1070">Masanın başına geçtim. </st><st c="1094">Önümde kâğıt, başımı iki elimin arasına almış, düşünüyorum. </st><st c="1154">Öyle bir uyku bastırdı ki... </st><st c="1183">Hikâye konuları bir gelip bir gidiyor. </st><st c="1222">“En iyisi yatıp uyuyayım. </st><st c="1248">Sabah erkenden kalkar yazarım,” dedim. </st><st c="1287">Saate baktım, üçe on var. </st><st c="1313">Böyledir, yemek yiyince uyku bastırır.</st></p>
      <p><st c="1351">İnsan uykuda da yaşar ama, neye yarar böyle yaşamak!.. </st><st c="1407">Yaşamak, yaşadığını bilmektir, yaşamanın bilincine varmaktır.</st></p>
      <p><st c="1468">Cezaevinde hükümlü bir arkadaşım vardı, kendisini alıştırmış, uyudu mu, ille rüya görürdü.</st></p>
      <p><st c="1559">– Rüya görerek hayatımı uzatıyorum... </st><st c="1598">derdi.</st></p>
      <p><st c="1604">Ekim ayının ortalarına dek açık pencereli odamda çıplak yatarım. </st><st c="1670">O gece rüya göreceğimi biliyordum. </st><st c="1705">Hava serin, karnım tok, yazıları da yetiştirememekten sinirli olduğum için, korkulu bir rüya görebilirim.</st></p>
      <p><st c="1810">Düşüne düşüne uyumuşum. </st><st c="1835">Gerçekten de rüya gördüm. </st><st c="1861">Hayırdır inşallah... </st><st c="1882">Bir başka memleketteymişim. </st><st c="1910">Neresi olduğunu anlayamıyorum ama, Amerika gibi, Almanya gibi bir ülkedeymişim. </st><st c="1990">Amerika’yı, Almanya’yı gördüm mü? </st><st c="2024">Yoo... </st><st c="2031">Ama görenlerden çok dinledim. </st><st c="2061">Çok güzel, büyük, yüksek tavanlı bir salondayım. </st><st c="2110">Size de olur mu bilmem, ben kimi zaman rüya görürüm de, rüyada bunun bir rüya olduğunu anlarım.</st></p>
      <p><st c="2205">Rüyamda kendi kendime, bulunduğum yer “Beyaz Saray olacak,” diyorum. </st><st c="2275">Salonda bir uzun masayı çepeçevre çevirmiş insanlar var. </st><st c="2332">Onlara bitürlü, “Burası neresi?” diye soramıyorum. </st><st c="2383">Çünkü ben buraya bir resmî görevle gelmişim. </st><st c="2428">“Burası neresi?” diye sorsam, “Daha geldiği yeri bile bilmiyor!” diye alay edecekler. </st><st c="2514">Kendimce durumu kurtarmaya çalışıyorum.</st></p>
      <p><st c="2553">Bir resmî müzakere var. </st><st c="2578">Bizim memleketten bir ben varım. </st><st c="2611">Öbürleri hep kerliferli, kalıplı, yabancı kişiler.</st></p>
      <p><st c="2661">İçlerinden biri,</st></p>
      <p><st c="2678">– Hoşgeldiniz! </st><st c="2694">dedi.</st></p>
      <p><st c="2699">– Hoşbulduk! </st><st c="2713">dedim.</st></p>
      <p><st c="2719">– Sizden, memleketinizin durumunu öğreneceğiz... </st><st c="2769">dedi. </st></p>
      <p><st c="2775">İçimi bir korku kapladı. </st><st c="2800">Ama biyandan da kendi kendime, “Hiç korkma, nasıl olsa rüya bu...” diyorum. </st><st c="2876">“Rüya müya... </st><st c="2890">Ya bizim ordan duyarlarsa!..” “Rüya be...”</st></p>
      <p><st c="2932">– Buyurun efendim... </st><st c="2954">dedim, bildiklerimi anlatayım. </st></p>
      <p><st c="2985">Adam sordu:</st></p>
      <p><st c="2996">– Sizin memleketiniz geri kalmış bir memlekettir, değil mi? </st></p>
      <p><st c="3057">Boğazıma bir el sarıldı. </st><st c="3082">Hay Allah, ben şimdi ne diyeyim? </st><st c="3115">“Evet, memleketim geri kalmıştır” desem, “memleketi yabancılara kötü tanıtmak” olur ki, Ceza Kanununda yeri var, ağır suçtur. </st><st c="3241">“Hayır, benim memleketim geri kalmamıştır, ileri bile gitmiştir,” desem, yalan söylemiş olacağım. </st><st c="3339">Ne diyeyim şimdi? </st><st c="3357">Doğrusunu söyleyip, “memleketi yabancılara kötü tanıtarak” suç işlemektense yalan söylerim daha iyi. </st><st c="3458">Çünkü yalanın cezası yok.</st></p>
      <p><st c="3483">Benim durduğumu gören adam,</st></p>
      <p><st c="3511">– Neden bişey söylemiyorsunuz? </st><st c="3543">dedi.</st></p>
      <p><st c="3548">– Affedersiniz... </st><st c="3567">dedim. </st><st c="3574">Sorduğunuzu anlayamadım da...</st></p>
      <p><st c="3603">– Sizin memleketiniz geri kalmıştır, değil mi?</st></p>
      <p><st c="3650">– Kim demiş? </st><st c="3664">Onu kim demişse... </st><st c="3683">halt etmiş! </st><st c="3695">diye bağırdım.</st></p>
      <p><st c="3709">– Herkes öyle söylüyor. </st><st c="3734">Biz de öyle duyduk.</st></p>
      <p><st c="3753">– Sayın baylar! </st><st c="3770">Şunu unutmayınız ki, bizim düşmanlarımız çoktur. </st><st c="3819">Bizi çekemediklerinden, hakkımızda olumsuz propaganda yapıyorlar.</st></p>
      <p><st c="3884">Bu açıklamama hepsi şaştı. </st><st c="3912">Ağızları bir karış açık,</st></p>
      <p><st c="3936">– Yaa!.. </st><st c="3946">dediler. </st></p>
      <p><st c="3955">Kimisi,</st></p>
      <p><st c="3962">– Demek, biz yanlış haber almışız... </st><st c="4000">dedi.</st></p>
      <p><st c="4005">– Evet, yanlış... </st></p>
      <p><st c="4024">İçlerinden biri,</st></p>
      <p><st c="4040">– Anlıyorum... </st><st c="4056">dedi. </st><st c="4062">Sizler izzetinefsinize düşkün insanlarsınız. </st><st c="4107">“Geri kalmış memleket” deyince alınıyorsunuz. </st><st c="4153">Onun için bu deyimi değiştirelim, “azgelişmiş memleket” diyelim. </st><st c="4218">Nasıl?</st></p>
      <p><st c="4224">– Olmaz. </st><st c="4234">Biz azgelişmiş değiliz. </st><st c="4258">Biz çok gelişmişizdir, çok... </st></p>
      <p><st c="4288">Büsbütün şaştılar. </st><st c="4307">Birbirlerinin kulaklarına fısıldaştılar.</st></p>
      <p><st c="4347">– Elektriksiz şehirleriniz var mı?</st></p>
      <p><st c="4382">“Var” desem, “memleketi yabancılara kötü tanıtmak” olacak. </st><st c="4442">Hay anasını...</st></p>
      <p><st c="4456">– Yok... </st><st c="4466">Bütün şehirlerimizde, kasabalarımızda ve bütün köylerimizde elektrik vardır.</st></p>
      <p><st c="4542">– Bravo, bravo, çok güzel... </st></p>
      <p><st c="4572">İçlerinden biri sordu:</st></p>
      <p><st c="4594">– Sizde elektrik çok pahalı diyorlar, kilovatı kaça?</st></p>
      <p><st c="4647">– Elektriğin mi? </st><st c="4665">Efendime söyleyeyim... </st><st c="4688">Elektriğin kilovatı... </st><st c="4711">Parasızdır... </st><st c="4725">Elektrik bedava bizde. </st><st c="4748">Yok daha neler, elektriğe de mi para verecektik...</st></p>
      <p><st c="4798">– Çok güzel, çok güzel!..</st></p>
      <p><st c="4824">Memleketimi yabancılara karşı iyi tanıttığım için seviniyordum. </st><st c="4889">Hiç olmazsa, bu sözlerimi gazeteler yazsa da, memleketim için nasıl propaganda yaptığımı bizimkiler de duysaydı.</st></p>
      <p><st c="5001">– Kiralar çok yüksekmiş. </st><st c="5027">Oturacak ev bulunamıyormuş. </st><st c="5055">Ev sıkıntısı varmış. </st><st c="5076">Orta gelirliler, aylık kazançlarının yarısını kiraya vermezlerse, oturacak ev bulamazlarmış. </st><st c="5169">Öyle mi?</st></p>
      <p><st c="5177">İçimden bir ses, “Söyle, doğrusunu söyle!” diye beni dürtüp duruyor. </st><st c="5247">İçimdeki sese, “Duyarlarsa beni perişan ederler,” diyorum. </st><st c="5306">Ses, “Rüyadasın be... </st><st c="5328">Onlar şimdi senin gördüğün rüyayı görmüyorlar ki, dediklerini duysunlar. </st><st c="5401">Onlar şimdi başka rüya görüyorlar. </st><st c="5436">Hiç olmazsa, rüyada olsun, doğru söyle!..” diyor.</st></p>
      <p><st c="5485">Boncuk boncuk terliyorum. </st><st c="5512">Alnımdaki terleri silerek güldüm:</st></p>
      <p><st c="5545">– Hıh... </st><st c="5555">hıh hıh!.. </st><st c="5566">Demek size memleketimizi böyle tanıtıyorlar. </st><st c="5611">Bişeycikler demem, tez vakitte, tez saatte inşallah düşmanlarımızın gözleri kör olsun. </st><st c="5698">Bizde, yurttaşın konut derdi diye bir dert kesinlikle yoktur. </st><st c="5760">Anlaşıldı mı? </st><st c="5774">Her medeni memlekette olduğu gibi yurttaş, aylık kazancının yüzde onunu kiraya vermek suretiyle, mükemmel evlerde oturur.</st></p>
      <p><st c="5895">– Ya memurlar?..</st></p>
      <p><st c="5912">– Memurlar, ailelerinin kalabalıklığına göre geniş evlerde otururlar. </st><st c="5983">Memleketimizde evler öyle ucuzdur ki, insanın canı evde oturmak istemez.</st></p>
      <p><st c="6055">– Ev sahipleri çocuklu ailelere evlerini kiralamazlarmış.</st></p>
      <p><st c="6113">– Tih tih tih... </st><st c="6131">Kim söyledi size bu yalanları!.. </st><st c="6164">Kiracı, ev sahibinin suratını görmez bile. </st><st c="6207">Her belediyenin kira kurulu vardır. </st><st c="6243">Gider oraya, mesela, “Bana beş odalı bir ev lazım, yalnız banyonun fayanslarını mavi isterim. </st><st c="6337">Pembe olursa kabul etmem. </st><st c="6363">Pembe fayans karımın sinirine dokunuyor,” der.</st></p>
      <p><st c="6409">Memleketimizi gayet iyi tanıtıyordum.</st></p>
      <p><st c="6447">– Geçim sıkıntısı varmış. </st><st c="6474">Dar gelirliler çok sıkıntı çekiyorlarmış. </st><st c="6516">Orta sınıf günden güne kayboluyormuş.</st></p>
      <p><st c="6553">– Bak, bak, bak, bak... </st><st c="6578">Neler uydurmuşlar bizim için... </st><st c="6610">Sayın arkadaşlar, önce sizlere şu gerçeği arz etmek isterim ki, bizim yurttaşlarımız, geçim sıkıntısını yalnız yabancı gazetelerde okur ve insanlık adına başkaları için büyük üzüntüye düşerler. </st><st c="6804">Bizde ne geçim sıkıntısı vardır, ne de başka bir sıkıntı. </st><st c="6862">Allah başka sıkıntı da vermesin. </st><st c="6895">Orta sınıfa gelince, orta sınıf da çok iyidir maşallah, hepsi iyidir, size de mahsus selamları var. </st><st c="6995">Benimle haber göndererek, sakın bizim için uydurulan yalanlara inanmasınlar, dediler.</st></p>
      <p><st c="7080">– Sizin memlekette işsizlik var deniliyor. </st><st c="7124">İşçilerin yaşama koşulları çok bozukmuş, çokaz gündelik alıyorlarmış.</st></p>
      <p><st c="7193">– Bana bakın! </st><st c="7208">diye bağırdım. </st><st c="7223">Siz bozgunculara mı inanacaksınız, yoksa bana mı?</st></p>
      <p><st c="7272">– Elbette size.</st></p>
      <p><st c="7288">– Öyleyse dinleyin. </st><st c="7309">Bizim işçilerimiz var ya... </st><st c="7337">işte bu bizim işçilerimiz... </st><st c="7366">çok iyi yaşıyorlar, anladınız mı? </st><st c="7400">Yahu kendilerinin bir şikâyetleri yok, başkalarına ne oluyor be!.. </st><st c="7467">Bizim işçimizin aldığı gündeliği acaba kim alıyor? </st><st c="7518">Almaz, hiçkimse almaz... </st><st c="7543">Alıp da ne yapsın, bir işine yaramaz ki... </st><st c="7586">Efendime söyleyeyim, bizim işçimiz, yiyip içip yan gelip yaşadıktan sonra gündeliklerinden artanını biriktirirse, yılda bir fabrika kurar. </st><st c="7725">Ama kurmaz. </st><st c="7737">Bizim işçimizin gözü toktur.</st></p>
      <p><st c="7765">– Vay vay vay, ne memleketmiş yahu...</st></p>
      <p><st c="7803">Memleketi yabancılara nasıl tanıttığımı Anadolu Ajansı haber alsa da yaysa... </st><st c="7882">Şu yağcılığım hiç olmazsa boşa gitmese...</st></p>
      <p><st c="7923">– Eğitim işi nasıl? </st><st c="7944">Halkınızın yüzde sekseni okuryazar değilmiş, deniliyor.</st></p>
      <p><st c="7999">– Cık cık cık... </st><st c="8017">Amma da atıyorlar be... </st><st c="8041">Kuyruklu yalan olursa bu kadar olsun... </st><st c="8081">Yahu bizim memlekette, okuryazar öyle çok ki, herkes artık okumaktan yazmaktan bıkmış. </st><st c="8168">Öyle ya, çok olunca n’apsın... </st><st c="8199">Çok... </st><st c="8206">İlaç için arasanız okuma yazma bilmeyen bulamazsınız. </st><st c="8260">Bizde okuryazar oranı yüzde üçyüzdür. </st><st c="8298">Çünkü bir kişi üç kişilik okur ve yazar. </st><st c="8339">Bizim profesörlerimiz, gazetecilerimiz, yazarlarımız bile ya okurlar yada yazarlar. </st><st c="8423">Hem okur, hem yazarı pek bulunmazsa da, okurları yada yazarları vardır. </st><st c="8495">Bizim memleketimizde o kadar çok okul vardır ki, yol açmak için okulları istimlak etmek zorunda kaldık. </st><st c="8599">Hele öğretmen, dolu... </st><st c="8622">Elini sallasan elli öğretmene çarparsın. </st><st c="8663">Bizde o kadar çok öğretmen var ki, o kadar horluyoruz, zorluyoruz, eziyoruz, atıyoruz da yine bitiremiyoruz, kökünü kazıyamıyoruz.</st></p>
      <p><st c="8793">– Ama Amerika’dan okul diye kullanmak için barakalar aldınız?</st></p>
      <p><st c="8855">– Hıh hı-ı... </st><st c="8870">O şaka. </st><st c="8878">Şaka yaptık. </st><st c="8891">Kendi kuvvetimizi başkalarına çaktırmamak için, bizde okul yokmuş süsü veriyoruz.</st></p>
      <p><st c="8972">Bitanesi ayağa fırladı,</st></p>
      <p><st c="8996">– Yoo, bu kadarı olamaz... </st><st c="9024">dedi. </st><st c="9030">Biz sizin yazılarınızı okuduk. </st><st c="9061">Siz fıkra yazdığınız gazetede durmadan okul yapılsın, öğretmen yetiştirilsin diye yazıyorsunuz...</st></p>
      <p><st c="9158">Güldüm:</st></p>
      <p><st c="9166">– Siz de inandınız, değil mi? </st><st c="9197">Ben onları muhalefet olsun diye yazıyorum. </st><st c="9240">Bizim halkımız son derece muhaliftir. </st><st c="9278">Her iş yolunda diye yazdın mı, çok kızar. </st><st c="9320">Biz de muhalefet olsun diye özellikle okul yok filan diye yazıyoruz ki gazeteler satılsın. </st><st c="9411">O bizim iç yayınımız, dış yayınımız başkadır.</st></p>
      <p><st c="9456">– Yollarınız azmış, olanlar da bozukmuş... </st></p>
      <p><st c="9500">Artık çok sıkılmıştım. </st><st c="9523">Ayağa kalktım.</st></p>
      <p><st c="9537">– Yeter... </st><st c="9549">dedim. </st><st c="9556">Ben gideceğim.</st></p>
      <p><st c="9570">– Nereye, hiçbir yere gidemezsin, rüyadasın... </st></p>
      <p><st c="9618">Demek, onlar da benim rüyada olduğumu biliyorlardı.</st></p>
      <p><st c="9669">– Bırakın yahu, gideceğim.</st></p>
      <p><st c="9696">– Nereye?</st></p>
      <p><st c="9706">– Kendi memleketime...</st></p>
      <p><st c="9729">Kapıya doğru yürüdüm. </st><st c="9752">Hep birden üstüme yürüyüp beni köşeye sıkıştırdılar.</st></p>
      <p><st c="9804">– Bırakın yahu!</st></p>
      <p><st c="9820">– Rüyadasın, hiçbir yere gidemezsin.</st></p>
      <p><st c="9857">Hepiniz elbet korkulu rüya görmüşsünüzdür. </st><st c="9901">Kaçmak istersiniz, kaçamazsınız. </st><st c="9934">Ayaklarınız tutulmuştur. </st><st c="9959">Bağırmak istersiniz, sesiniz çıkmaz. </st><st c="9996">Ben de işte öyle olmuştum. </st><st c="10023">Sıkışıp kalmıştım. </st><st c="10042">Bitanesi,</st></p>
      <p><st c="10051">– Bir sorumuz daha var... </st><st c="10078">dedi. </st><st c="10084">Sizde hürriyet var mı, yok mu? </st></p>
      <p><st c="10115">Sesim çıkmıyordu ki, korkudan...</st></p>
      <p><st c="10147">– Hi... </st><st c="10156">hi... </st><st c="10162">hi... </st><st c="10168">hi... </st><st c="10174">demeye başladım.</st></p>
      <p><st c="10190">– Söyle, hürriyet var mı?</st></p>
      <p><st c="10216">Kendi kendime içimden, “Aldırma, nasıl olsa rüya bu. </st><st c="10270">Hiç korkma!” diyorum ama, korkmamak elde mi! </st><st c="10315">Biyandan da içimden, “İnşallah sahiden rüyadır,” diye geçiriyorum.</st></p>
      <p><st c="10381">Bağırıyorlar:</st></p>
      <p><st c="10395">– Söyle, söyle, hürriyet var mı?</st></p>
      <p><st c="10428">Nihayet sesim çıktı, kısık bir ses:</st></p>
      <p><st c="10464">– Var... </st><st c="10474">Çok var, dolu...</st></p>
      <p><st c="10490">– Hürriyet var mı?</st></p>
      <p><st c="10509">– Hangisini soruyorsunuz?</st></p>
      <p><st c="10535">– Basın hürriyeti var mı?</st></p>
      <p><st c="10561">– Var yahu, var... </st><st c="10581">Hepsi var. </st><st c="10592">Hepsinden var. </st><st c="10607">Basın hürriyeti de var. </st><st c="10631">Çok var... </st><st c="10642">Bırakın beni!..</st></p>
      <p><st c="10657">– Demek bütün hürriyetler var?</st></p>
      <p><st c="10688">İçimden, “Elbet sabah olacak... </st><st c="10721">Bu korkulu rüya sürgit olmaz. </st><st c="10751">Nasıl olsa sabah olur, uyanırım bu uykudan...”</st></p>
      <p><st c="10797">– Basın hürriyeti var mı?</st></p>
      <p><st c="10823">– Var dedik ya... </st><st c="10842">Var!</st></p>
      <p><st c="10846">– Peki, eski Basın Kanunu hâlâ yürürlükteymiş. </st><st c="10894">Bu nasıl basın hürriyeti?</st></p>
      <p><st c="10919">Kurtulmak için uçmaktan başka umar yok. </st><st c="10960">Uykuda uçulur. </st><st c="10975">Kollarımı kanat gibi açtım. </st><st c="11003">Ama ağır geliyorum, bitürlü ayaklarım yerden kesilmiyor. </st><st c="11060">Ayaklarım bir kalksa yerden, kuş gibi süzüleceğim göklerde. </st><st c="11120">Uçamıyorum da... </st><st c="11137">Herhalde çok yemek yediğim için olacak, o kadar zorlanıyorum da yine havalanamıyorum. </st><st c="11223">Yatarken karnımı şişirmeseydim, şimdi kuş gibi uçardım.</st></p>
      <p><st c="11278">– Eski Basın Kanunu yürürlükte mi? </st><st c="11314">Söyle!</st></p>
      <p><st c="11320">– Eski Basın Kanununun durduğuna siz ne bakıyorsunuz... </st><st c="11377">Tatbik edilmiyor ki... </st><st c="11400">Bizim memleketimizde Fatih’in, Istanbul’un zaptında kullandığı topları da var, duruyor ama kullanılmıyor. </st><st c="11506">Öylece duruyor diye şimdi o topları imha mı edelim? </st><st c="11558">Eski antidemokratik kanunu özellikle kaldırmıyoruz ki, o kanuna bakıp bakıp, eskiden neler çektiğimizi anlayalım. </st><st c="11672">Bizde basın hürriyeti de, öbür hürriyetler de çoktur. </st><st c="11726">Hatta bu kadar hürriyeti biz ne yapalım diye şaşırdık kaldık.</st></p>
      <p><st c="11787">– İktisadi durumunuzun kötü, bütçenizin de açık olduğu söyleniyor. </st><st c="11855">Ne dersiniz?</st></p>
      <p><st c="11867">– Allah derim, ne diyeyim? </st></p>
      <p><st c="11895">Ter içinde kalmıştım.</st></p>
      <p><st c="11916">– Artık uyanmayacak mıyım, yeter bu rüya! </st><st c="11959">diye bağırdım.</st></p>
      <p><st c="11973">– Doğru söylemezsen rüyadan uyanamazsın! </st><st c="12015">dediler.</st></p>
      <p><st c="12023">Doğruyu söylesem, menfi propaganda olacak... </st><st c="12069">Nedir bu başıma gelen?..</st></p>
      <p><st c="12093">– Bizim iktisadi durumumuz bildiğiniz gibi değil, çok parlaktır. </st><st c="12159">Bakanın gözleri kamaşır. </st><st c="12184">Öyle parlak ki... </st><st c="12202">Bütçemiz derseniz denk...</st></p>
      <p><st c="12227">Daha söyleyecektim. </st><st c="12248">Onlar sözü aldı. </st><st c="12265">İçlerinden biri,</st></p>
      <p><st c="12281">– Yaa!.. </st><st c="12291">dedi, yardıma ihtiyacınız yok öyleyse... </st><st c="12332">Biz, sizi çağırdık ki, doğruyu söylersiniz de, bir yardıma ihtiyacınız varsa, size kredi açarız, borç veririz. </st><st c="12443">Her işiniz yolunda olduğuna göre, demek bizim yardımımıza hiç ihtiyacınız yok. </st><st c="12522">Hadi gülegüle...</st></p>
      <p><st c="12538">O zaman aklım başıma geldi,</st></p>
      <p><st c="12566">– Nee? </st><st c="12574">diye bağırdım.</st></p>
      <p><st c="12588">Demek ben, dış yardım almak için temsilci olarak gönderilmiştim.</st></p>
      <p><st c="12653">– Peki, bunu bana önceden niye söylemediniz, ben de ona göre konuşayım!..</st></p>
      <p><st c="12727">– Hadi gülegüle!.. </st></p>
      <p><st c="12747">Hırsımdan ağlamaya başladım.</st></p>
      <p><st c="12775">Elime dış yardım alma fırsatı geçmişti, oradakilerin hepsini kafesleyebilirdim. </st><st c="12856">“Memleketi yabancılara kötü tanıtıp” da suç işlemeyeyim diye o fırsatı da kaçırdım.</st></p>
      <p><st c="12939">Uyandım. </st><st c="12949">Daha sabah olmamış.</st></p>
      <p><st c="12968">Lambayı yaktım. </st><st c="12985">Masanın başına oturdum. </st><st c="13009">Rüyada gerçekten ağlamıştım. </st><st c="13038">Gözlerimin yaşını silip hemen bu korkulu rüyayı yazmaya başladım. </st><st c="13104">Sabah olmayacak mı? </st><st c="13124">Amma da uzadı bu gece...</st></p>
    </section>
  <div id="charCountTotal" value="13148"></div></body>
</html>
