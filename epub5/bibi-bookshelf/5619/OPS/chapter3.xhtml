<?xml version="1.0" encoding="utf-8"?>
<html xmlns="http://www.w3.org/1999/xhtml" xmlns:epub="http://www.idpf.org/2007/ops">
  <head>
    <title>YÜZ LİRAYA BİR DELİ</title>
    <meta http-equiv="Content-Type" content="text/html; charset=utf-8" />
  

</head>
  <body epub:type="chapter">
    <section>
      <h1><st c="0">Patroniçe</st></h1>
      <p><span><st c="10">Ç</st></span><st c="12">alıştığım gazete sıkıyönetimce kapatılmıştı. </st><st c="57">Kapatma şöyle olmuştu:</st></p>
      <p><st c="79">Saat ondokuz vardı. </st><st c="100">Hızlı bir çalışmaya girmiştik. </st><st c="131">Ben o zaman polis ve adliye muhabiriydim. </st><st c="173">Emniyet Müdürlüğü Birinci Şube sivil polislerinden basın işlerine bakan Hasan kapıdan girdi. </st><st c="266">Esmer yüzü gülüyordu. </st><st c="288">Onun yüzünün gülmesi, gazeteciler arasında hiç de iyiye yorulmaz. </st><st c="354">Kesinlikle bir kötü haber verecek demektir. </st><st c="398">Ne var ki, gazetecilerden birinin ölüm haberini bile basın polisi Hasan, müjde verir gibi gülerek söylerdi.</st></p>
      <p><st c="505">Onun güleç yüzünü görünce Yazı İşleri Müdürü yavaşça bana,</st></p>
      <p><st c="564">– Eyvah, yine bir pislik var... </st><st c="597">dedi. </st></p>
      <p><st c="603">Hasan hemen müjdeyi verdi:</st></p>
      <p><st c="629">– Gazeteniz kapatıldı. </st><st c="653">Tebliğ ederim.</st></p>
      <p><st c="667">“Tebliğ ederim” ağzından “tebrik ederim” der gibi çıkıyordu. </st></p>
      <p><st c="729">Yazı İşleri Müdürü,</st></p>
      <p><st c="748">– Neden? </st><st c="758">diye sordu. </st></p>
      <p><st c="770">Polis Hasan,</st></p>
      <p><st c="782">– Sıkıyönetim emri... </st><st c="805">dedi.</st></p>
      <p><st c="810">“Sıkıyönetim” derken, keyfinden kahkaha atacak gibiydi. </st></p>
      <p><st c="867">Sıkıyönetim emri olunca “neden, niçin, nasıl, niye?” gibi soruların hiçbiri sorulamaz.</st></p>
      <p><st c="953">Bu kez Yazı İşleri Müdürü,</st></p>
      <p><st c="980">– Yazılı emir var mı? </st><st c="1003">diye sordu. </st></p>
      <p><st c="1015">Polis Hasan,</st></p>
      <p><st c="1027">– Arkadan gönderirler... </st><st c="1053">dedi.</st></p>
      <p><st c="1058">Merhum, son derece vazifeşinastı. </st><st c="1093">Telefonla verilen emrin daktiloda yazılmasını bile bekleyememiş. </st><st c="1158">Sabırsızlanıp, kötü haberi vermek için koşmuş.</st></p>
      <p><st c="1204">O günler yine oldukça iyiydi. </st><st c="1235">Hiç olmazsa,</st></p>
      <p><st c="1247">– Yazılı emir nerde? </st><st c="1269">diye sorulabiliyordu. </st></p>
      <p><st c="1291">Ondan altı ay önce böyle bir soru da sorulamazdı, yazılı emir de gönderilmezdi. </st><st c="1371">Yani, altı ay öncesine göre demokrasi.</st></p>
      <p><st c="1409">Nitekim, çok geçmeden, kapıda motosikletin sesini duyduk. </st><st c="1468">Bu motosikletin pat patı duyuldu mu, ya yayın yasağı, ya kapatılma yada bunlar gibi kötü bir haber geldiğini anlardık. </st><st c="1587">Motosikletli polis, sıkıyönetimin gazeteyi kapatma emrini bildiren yazıyı getirmişti.</st></p>
      <p><st c="1672">Ağzımızı bıçak açmıyordu. </st><st c="1699">Kimse kimseye bişey söyleyemedi. </st><st c="1732">Hemen dağıldık. </st><st c="1748">O gece kapatılan gazetenin idarehanesinden ayrılan yirmialtı gazeteciydik. </st><st c="1823">Biz yedi kişi, daha on gün önce yine sıkıyönetimin kapattığı bir başka gazeteden bu gazeteye aktarma olmuştuk.</st></p>
      <p><st c="1933">O zaman işsiz kalan gazetecilere, gazete sahibi aylıklarını vermek zorunda değildi. </st><st c="2018">Sendika da daha kurulmamıştı. </st><st c="2048">Yani hem işsiz, hem parasızdık. </st><st c="2080">İki ay içinde üç gazete değiştirmiştim; üçünü de arka arkaya sıkıyönetim kapatmıştı. </st><st c="2165">Babıâli işsiz gazetecilerle, yazarlarla dolmuştu.</st></p>
      <p><st c="2214">Çıkmakta olan gazetelerin kadroları tıklım taklım doluydu. </st><st c="2274">Boşalacak umudu olan her işin ardında on aday kuyrukta bekliyordu.</st></p>
      <p><st c="2340">Bu işsizlik iki ay sürünce artık canıma tak dedi. </st><st c="2391">Bir akşam Gazeteciler Cemiyeti’nde otururken bir arkadaş,</st></p>
      <p><st c="2448">– Bizim gazetede bir musahhihlik boşaldı. </st><st c="2491">Seni söyledim. </st><st c="2506">Alacaklar galiba. </st><st c="2524">Kimse duymadan hemen gel! </st><st c="2550">dedi.</st></p>
      <p><st c="2555">Sıkıyönetim bakımından bu gazetenin ayrıca bir güvenliği de vardı. </st><st c="2623">Çünkü gazetenin sahibi, iktidar partisinin milletvekiliydi. </st><st c="2683">Yani, gazetenin kapatılmak, bizim de işsiz kalmak ihtimalimiz yoktu.</st></p>
      <p><st c="2751">Ben o gazeteye girdiğim zaman, milletvekili olan gazetenin sahibi de Avrupa’da bulunuyordu.</st></p>
      <p><st c="2843">O zamanın gazete patronları çok cimri insanlardı. </st><st c="2894">Nitekim o anlatılmaz cimrilikleriyle zamanın gidişine pekçoğu ayak uyduramadı. </st><st c="2973">Endüstrileşen bugünkü basın piyasasından gazetelerinin de kendilerinin de adları silindi gitti. </st><st c="3069">Ama yine hepsi milyoner...</st></p>
      <p><st c="3095">Bizim patron cimriliğinden, her odaya ayrı bir telefon hattı çektirmemişti. </st><st c="3172">Koca gazete idarehanesinde iki telefon vardı. </st><st c="3218">Biri kendi odasında, biri de muhabirler odasında. </st><st c="3268">Ben geceleri boş olan muhabirler odasında çalışırdım. </st><st c="3322">Gece sekreteri bitişik odadaydı. </st><st c="3355">Dışardan telefonla aranılırsa, duvara vurarak, gazetenin gece sekreterine arandığını haber verirdim.</st></p>
      <p><st c="3455">Gece sekreteri kadınlara pek düşkün bir delikanlıydı. </st><st c="3510">Hemen bütün bar kadınları, şarkıcılar, dansözler, film artistleriyle arası iyiydi. </st><st c="3593">Her gece on onbeş kadın onu telefonla arardı. </st><st c="3639">Ben de duvarı tekmeler, telefonda arandığını bildirirdim. </st><st c="3697">Ama o çok zaman odasında bir kadınla halvete girmiş olduğundan, telefona ya hiç gelmez yada pek geç gelirdi.</st></p>
      <p><st c="3805">Bir iş bulabildiğim için çok sevinçliydim. </st><st c="3849">Burdan da çıkarırlar diye ödüm kopuyordu. </st><st c="3891">Çok işsiz kaldığım, parasızlık çektiğim için, en ucuza en ağır işi görmeye razıydım. </st><st c="3976">Herkesle iyi geçinmeye çalışıyordum. </st><st c="4013">Kim ne dese hemen yapıyordum.</st></p>
      <p><st c="4042">Beni bu işe yerleştiren arkadaş,</st></p>
      <p><st c="4075">– Patronun karısından başka kimseden korkma... </st><st c="4123">demişti. </st><st c="4132">Onunla takışmazsan kimse seni gazeteden çıkaramaz.</st></p>
      <p><st c="4182">– Patronun karısından bana ne?</st></p>
      <p><st c="4213">– Öyle demeee... </st><st c="4231">Allahın belası bir karı... </st><st c="4258">Herşeye burnunu sokar.</st></p>
      <p><st c="4280">Gazetede çalışanlar patronun karısından yaka silkiyorlardı. </st><st c="4341">Kraliçe, imparatoriçe gibi, patronun karısına da “patroniçe” adını takmışlardı. </st><st c="4421">Gazetede patroniçeden korkmayan kimse yoktu. </st><st c="4466">Herkesi paylıyor, haşlıyordu.</st></p>
      <p><st c="4495">Patroniçeyle karşılaşmamak için elimden geleni yapıyordum.</st></p>
      <p><st c="4554">Gazeteye girişimin üçüncü ayı içinde bir gece, herzamanki gibi tashih yapıyordum. </st><st c="4637">Çok meraklı bir pehlivan tefrikasını tashih etmekteydim. </st><st c="4694">Bu pehlivan tefrikası yüzünden öyle meraka düşerdim ki, ertesi akşamı zor eder, okurken kendimi tefrikanın heyecanına kaptırırdım. </st><st c="4825">Bir gece tam bu romana dalmışken telefon çaldı. </st><st c="4873">Telefonda bir kadın sesi... </st><st c="4901">Gece sekreterini istiyordu.</st></p>
      <p><st c="4928">Gece sekreterinin duyup gelmesi için duvara bikaç kez vurdum. </st><st c="4991">Telefondaki kadına, “Bir dakika, geliyor efendim” dedim. </st><st c="5048">Telefon alıcısını da kapamadım, masanın üstüne koydum ki, sekreter gelip konuşsun... </st><st c="5133">Ben yine meraklı roman tefrikasını tashihe daldım. </st><st c="5184">Tefrikayı düzeltmem bitti. </st><st c="5211">Ancak ondan sonra telefonu açık bıraktığımı fark ettim. </st><st c="5267">Gece sekreteri ya içerki odada yoktu yada önemli bir iş pişirmekteydi.</st></p>
      <p><st c="5337">Telefonu kapattım. </st><st c="5357">Arkadan hemen telefon zili çaldı.</st></p>
      <p><st c="5390">– Buyurun efendim.</st></p>
      <p><st c="5409">– Sen kimsin ulan?</st></p>
      <p><st c="5428">Bu soruyu bana telefonda soran bir kadındı. </st></p>
      <p><st c="5473">Ben de kızıp bağırdım:</st></p>
      <p><st c="5495">– Sen kimsin be?</st></p>
      <p><st c="5512">Ben telefondaki kadını, herzamanki gibi gece sekreterine telefon eden bar kadınlarından biri sanmıştım. </st><st c="5617">Oysa patroniçe değil miymiş!.. </st><st c="5648">Benim haberim yok...</st></p>
      <p><st c="5668">Kadın telefonda şöyle diyordu:</st></p>
      <p><st c="5699">– Ben senden gece sekreterini istemedim mi?</st></p>
      <p><st c="5743">– İstedin... </st><st c="5757">Ben de duvara vurup çağırdım.</st></p>
      <p><st c="5786">– Peki niye gelmedi?</st></p>
      <p><st c="5807">– Ne bileyim ben yahu?..</st></p>
      <p><st c="5832">– Bana bak, oraya gelirsem, senin ağzını faraş gibi yırtarım... </st></p>
      <p><st c="5897">Ne olacak, terbiyesiz sokak kadını...</st></p>
      <p><st c="5934">– Yavaş geeel!.. </st><st c="5952">diye alay ettim.</st></p>
      <p><st c="5968">Bunun üzerine kadın bana okkalı bir küfür savurunca,</st></p>
      <p><st c="6021">– Benim terbiyem, seninle konuşmaya müsait değil... </st><st c="6074">dedim. </st></p>
      <p><st c="6081">Telefonda cırlak sesi duyuldu:</st></p>
      <p><st c="6111">– Ah düdüüüüük... </st><st c="6130">O terbiyeyi sen nerden aldın bakayım... </st><st c="6170">Dangalak!</st></p>
      <p><st c="6179">– Ağzını topla! </st><st c="6196">Terbiyesiz...</st></p>
      <p><st c="6209">– Eşek!..</st></p>
      <p><st c="6219">– Eşek sensin!</st></p>
      <p><st c="6234">– Hayvan!</st></p>
      <p><st c="6244">– Hayvan da sensin!..</st></p>
      <p><st c="6266">Şu deli kadının zoruna bak yani... </st><st c="6302">O bana sövdükçe. </st><st c="6319">ben de ona “Sensin!” diyordum. </st><st c="6350">Sonunda,</st></p>
      <p><st c="6358">– Oraya gelirsem sana gösteririm! </st><st c="6393">dedi. </st></p>
      <p><st c="6399">Ben de,</st></p>
      <p><st c="6406">– Hele buraya bir gel de kimin kime göstereceğini görürsün! </st><st c="6467">dedim.</st></p>
      <p><st c="6473">– Tuuu rezil!</st></p>
      <p><st c="6487">– Asıl tu sana. </st><st c="6504">Sen deli misin ulan? </st><st c="6525">Karının zoruna bak... </st><st c="6547">Ne istiyorsun yahu?..</st></p>
      <p><st c="6568">– Ay şimdi bayılacağım. </st><st c="6593">Ben senden gece sekreterini istemedim mi? </st><st c="6635">Sen de bana, bir dakika hanımefendi, demedin mi? </st><st c="6684">Eşek kafalı...</st></p>
      <p><st c="6698">Makineli tüfek atışı gibi, soluk almadan sövüyordu. </st><st c="6751">Hiç durmuyordu ki... </st><st c="6772">Ben de ona boyuna,</st></p>
      <p><st c="6790">– Sensin, sensin, o da sensin, o da sensin... </st><st c="6837">diyordum.</st></p>
      <p><st c="6846">– Bana çabuk sekreteri çağır!</st></p>
      <p><st c="6876">– Az ye de kendine bir uşak tut! </st><st c="6910">Ben senin babanın uşağı değilim...</st></p>
      <p><st c="6944">Duvarı kızgınlıkla tekmeledim. </st><st c="6976">Sekretere,</st></p>
      <p><st c="6986">– Gel şu telefona yahu... </st><st c="7013">Rezil sürtük karıları başıma bela ediyorsun. </st><st c="7058">Bu ağzı bozuk karıları da nereden bulursun? </st><st c="7102">diye bağırdım.</st></p>
      <p><st c="7116">Telefon alıcısı ağzımdayken bağırdım ki kadın da duysun. </st></p>
      <p><st c="7174">Gece sekreteri geldi, telefonda konuşmaya başladı:</st></p>
      <p><st c="7224">– Buyurun Hamfendi... </st><st c="7247">Emredersiniz Hamfendi... </st><st c="7272">Nasıl? </st><st c="7279">Yaaa!.. </st><st c="7287">Ne diyorsunuz? </st><st c="7302">Özür dilerim efendim. </st><st c="7324">Bendeniz... </st><st c="7336">Affedersiniz... </st><st c="7352">Biz... </st><st c="7359">Evet... </st><st c="7367">Musahhih... </st><st c="7379">Yeni geldi Hamfendi, başüstüne... </st><st c="7413">Tabii... </st><st c="7422">Hay hay efendim... </st><st c="7441">Hürmetler ederim efendim...</st></p>
      <p><st c="7468">Sekreterin yüzü kül rengini aldı. </st><st c="7503">Telefonu kapadı.</st></p>
      <p><st c="7519">– Yahu ne yapmışsın? </st><st c="7541">dedi.</st></p>
      <p><st c="7546">– Ne yapmışım?</st></p>
      <p><st c="7561">– Patroniçeye küfretmişsin... </st></p>
      <p><st c="7592">Azkalsın oraya düşüp bayılacaktım.</st></p>
      <p><st c="7626">– Kovarlar beni gazeteden, değil mi? </st><st c="7664">diye inledim. </st></p>
      <p><st c="7678">Gece sekreteri,</st></p>
      <p><st c="7693">– Patron şimdi Avrupa’da... </st><st c="7722">dedi. </st><st c="7728">Dönünce seni mutlaka gazeteden çıkarır.</st></p>
      <p><st c="7767">– Yalvarsam, af dilesem, yanlışlık oldu desem...</st></p>
      <p><st c="7816">– Hiç sanmam. </st><st c="7831">Çünkü karısından çok korkar. </st><st c="7860">Ödü patlar... </st><st c="7874">Karısının sözünden dışarı çıkamaz.</st></p>
      <p><st c="7908">Demek benim için yeniden işsizlik, parasızlık, sıkıntı başlayacaktı. </st><st c="7978">Acı acı düşünürken telefon çaldı. </st><st c="8012">Yine patroniçeydi. </st><st c="8031">Kendi kendime şöyle düşündüm: Nasıl olsa beni işten kovacaklar, kurtuluş yok... </st><st c="8111">İyisi mi yiğitlik bende kalsın... </st></p>
      <p><st c="8145">Kadına,</st></p>
      <p><st c="8152">– Ne diyorsun be? </st><st c="8171">diye ilkin ben çıkıştım. </st></p>
      <p><st c="8196">Biliyorum, nasıl olsa o bana bağıracak. </st><st c="8236">Ama o,</st></p>
      <p><st c="8242">– Siz demin kim olduğumu bilmeden öyle konuştunuz, değil mi? </st><st c="8304">dedi.</st></p>
      <p><st c="8309">– Yoo... </st><st c="8319">Biliyordum. </st><st c="8331">Patroniçe denilen şirret karı değil misin? </st><st c="8374">Yahu seninle mi uğraşacağız be?</st></p>
      <p><st c="8405">Kadının çığlığı geldi:</st></p>
      <p><st c="8428">– Neee? </st><st c="8437">Demek bile bile...</st></p>
      <p><st c="8455">– Var mı diyeceğin? </st><st c="8476">Bile bile... </st></p>
      <p><st c="8489">Telefonu küt diye kapattım.</st></p>
      <p><st c="8516">Artık hiçbir umut kalmamıştı. </st><st c="8547">Nasıl olsa kovulacaktım.</st></p>
      <p><st c="8571">Bu olaydan bir hafta kadar sonra patron gezisinden döndü. </st><st c="8630">Ödüm patlıyordu. </st><st c="8647">Dönüşünün ertesi günü beni çağırdı. </st><st c="8683">Süklüm püklüm odasına girdim. </st><st c="8713">İçimden, yalvarsam belki acır da işten çıkarmaz, diyordum.</st></p>
      <p><st c="8771">Patron da ters bir herif... </st><st c="8800">İki elimi göbeğimin üstüne bağlayıp durdum.</st></p>
      <p><st c="8843">– Buyurun, otur oğlum...</st></p>
      <p><st c="8868">– Aman efendim.</st></p>
      <p><st c="8884">– Otur oğlum, otur...</st></p>
      <p><st c="8906">Yüzü gülüyordu. </st><st c="8923">Karşısındaki koltuğa iliştim.</st></p>
      <p><st c="8952">– Seni tebrik ederim. </st><st c="8975">Allah senden razı olsun... </st><st c="9002">Sana ömrümce minnettarım... </st><st c="9030">Bizim karıya açmışsın ağzını, yummuşsun gözünü... </st><st c="9080">Aferin!.. </st><st c="9090">Onsekiz senelik intikamımı aldın. </st><st c="9124">Bravo!.. </st><st c="9133">Yahu ona laf söylenmez be... </st><st c="9162">Aşkolsun, nasıl öyle küfrettin! </st><st c="9194">İyi yapmışsın... </st><st c="9211">Ben bilirim ondan neler çektiğimi... </st><st c="9248">Hadi aşağı idareye in de, söyledim, sana elli lira ikramiye verecekler, al!..</st></p>
      <p><st c="9325">Muhasebeden elli lirayı aldım. </st><st c="9357">O günden sonra her telefon ziline koşuyordum. </st><st c="9403">Belki patroniçe telefon eder de, ben de ağız dolusu söver, elli lira ikramiye daha alırım. </st><st c="9494">Ama hiç telefon etmedi. </st><st c="9518">Yalnız bir akşamüzeri kendisi gazeteye geldi. </st><st c="9564">Ben odada yalnızdım. </st><st c="9585">İçeri girdi.</st></p>
      <p><st c="9597">– Musahhih siz misiniz? </st><st c="9622">dedi.</st></p>
      <p><st c="9627">– Evet... </st><st c="9638">dedim.</st></p>
      <p><st c="9644">– Bana telefonda küfür eden siz miydiniz?</st></p>
      <p><st c="9686">Karşımdakinin patroniçe olduğunu o zaman anladım... </st><st c="9739">Telefonda başka, karşı karşıya gelince başka... </st><st c="9787">Hiç sesimi çıkarmadım, başımı önüme eğdim.</st></p>
      <p><st c="9829">– Tebrik ederim sizi... </st><st c="9854">dedi. </st><st c="9860">Ben sözünü esirgemeyen insanları çok severim. </st><st c="9906">Siz bana bakmayın, ülserim var da, ondan çok sinirliyim. </st><st c="9963">Benimkine, size ikiyüz lira ikramiye versin, demiştim, verdi mi?</st></p>
      <p><st c="10027">Demek bana ikramiyeyi verdiren patron değil, patroniçeymiş. </st><st c="10088">Patroniçe, ikiyüz lira verilsin, dediği halde patron, paranın yüzelli lirasını iç etmiş.</st></p>
      <p><st c="10176">– Niye susuyorsun... </st><st c="10198">Yoksa vermedi mi? </st><st c="10216">Bilirim, vermez... </st><st c="10235">diye bağırıp kocasının odasına koştu. </st></p>
      <p><st c="10273">İçerde bir kıyamettir koptu. </st><st c="10302">Beni çağırdılar. </st><st c="10319">Patron ağlamaklı bir sesle,</st></p>
      <p><st c="10346">– Oğlum, ben sana ikiyüz lira ikramiye vermedim mi? </st><st c="10399">diye sordu.</st></p>
      <p><st c="10410">Patroniçe, bir ona bakıyor, bir bana. </st><st c="10449">Gözlerinden ateş saçılıyor. </st><st c="10477">“Vermedi” desem kocasını dövecek, “Verdi” desem, beni dövecek...</st></p>
      <p><st c="10541">Patrona,</st></p>
      <p><st c="10550">– Efendim, dedim, verilmesini emir buyurduğunuz ikiyüz liranın birinci taksiti olan elli lirayı muhasebeden aldım. </st><st c="10666">Aydan aya alıyorum.</st></p>
      <p><st c="10685">– Gördün ya şekerim... </st><st c="10709">dedi. </st><st c="10715">Bir de inanmıyorsun... </st></p>
      <p><st c="10738">Bana döndü:</st></p>
      <p><st c="10749">– Git oğlum, çabuk, paranın üstünü de al!..</st></p>
    </section>
  <div id="charCountTotal" value="10793"></div></body>
</html>
