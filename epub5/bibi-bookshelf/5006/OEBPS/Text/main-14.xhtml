<?xml version='1.0' encoding='utf-8'?>
<html xmlns="http://www.w3.org/1999/xhtml">
  <head>
    <title>Bilinmeyen</title>
    <meta http-equiv="Content-Type" content="text/html; charset=utf-8"/>
  <link href="../../stylesheet.css" rel="stylesheet" type="text/css"/>
<link href="../../page_styles.css" rel="stylesheet" type="text/css"/>
</head>
  <body class="calibre">
  <p class="calibre10"><a id="bookmark0"></a><span class="calibre6">V. Medeti İye t/Kültür Dönüşümü Düzlemi</span></p>

  <p class="calibre10"><a id="bookmark1"></a><span class="calibre6">ı. Yeni-Gelenekçi Bir Tepki Olarak AB’nin Tarihî Arkaplam</span></p>

  <p class="calibre10">Uzun dönemli medeniyetler tarihi perspektifinden bakılarak tarihî derinlik içinde değerlendirildiğinde, AB Batı medeniyetinin yeni-gelenekçi tepkisi niteliğindedir. Medeniyetler hegemonik dönemlerinin sonlarına yaklaştıklarında ve değer-mekanizma uyumuna bağlı iç dengelerinde sarsıntı geçirmeye başladıklarında, evrensel ve kuşatıcı bir açılımdan çok kendi içlerine ve merkezî coğrafyalarına kapanma temayülü içme girerler. Bugün Doğu Avrupa içlerine doğru genişlemeye çalışan AB aslında Türkiye’nin üyeliği konusunda takınageldiği tavırla bir tür içe kapanma temayülü içine girmiş bulunmaktadır. Seksenli yılların sonunda Türkiye ve Kuzey Afrika ülkeleri gibi farklı medeniyet aidiyetlerine sahip toplamlara açılmayı tartışan AB Soğuk Savaş dönemde Avrupa’nın Kutsal Roma-Germen birikimini öııceleyen bir genişleme stratejisini benimsemiş görünmektedir.</p>

  <p class="calibre10">Kültürel ve tarihî faktörler açısından farklı bir medeniyet havzasına ait olduğu düşünülen Türkiye'ye yönelik politika böylesi bir ye-ni-gelenekçi tepkinin ürünüdür. Kendi kıtası içinde genişlediğini düşünen Avrupa aslında bu zihniyetle kendi içine kapanmakta ve Kutsal Roma-Germen İmparatorluğunun tepkilerini gösterir bir tavır sergilemektedir.</p>

  <p class="calibre10">Avrupa tarihi incelendiğinde, Roma İmparatoriuğu'nun mirası ile ilgili gizli bir diyalektiğin işlediğini ve Avrupa'daki diplomasi-sa-vaş ikileminin bu diyalektik içinde gerçekleştiği görülebilir. Şari-man’ın Kutsal Roma-Germen İmparatorîuğuTıu, üç varis arasında paylaştıran 843 tarihli Verdun Anlaşması ile ortaya çıkan sınırlar bugünkü Fransa ve Almanya'nın tabiî alanları ve problem bölgeleri ile hemen hemen birebir uyuşmaktadır. Kutsal Roma-Germen İmparatorluğu, bu bölünmeden sonra ilk defa Habsburg hanedanının hanedanlar arası evliliklere dayanan diplomasisi ile birleştirilmiş; bu birleşme karşısında oluşan Protestan koalisyonunun ortaya çıkardığı hesaplaşma, 1648 VVestfalyasistemi ile noktalanan OtuzYıl Savaşlarına yol açmış ve Kutsal Roma-Germen mirası tekrar bölünmüştür. Daha sonra Napolyon aynı mirası bütünleştirmiş; ona karşı oluşan koalisyon sonucunda da Avrupa-içi bölünmüşlüğü yansıtan Viyana Kongresi sistemi ve güçler dengesi doğmuştur. Aynı mirası Almanya etrafında toparlamaya çalışan Bismark ve II. Wilhelm'in stratejileri I. Dünya Savaşma, Hitler’in çabası II. Dünya Savaşma yol açmıştır.</p>

  <p class="calibre10">Avrupa Birliği, bu mirasın askeri araçlar yerine ekonomik ve siyasî araçlarla tekrar toparlanma çabasından başka bir şey değildir. Bundan sonraki süreçte Birliğe katılması düşünülen ülkeler arasındaki ayrım bile bu mantığı yansıtmaktadır. İlk altıya oluşturan ülkelerin dördü (Macaristan, Polonya, Sloveııya, Çek Cumhuriyeti) bu mirasın tabiî yayılım alanı içindedir ve bu katılımlara birlikte Kutsal Roma-Germen mirası tekrar toparlanmış olacaktır. İkinci altı ülke içine girenler ise genellikle ya Bizans-Slav, ya da Osmanlı etki alanı içinde kalmış bulunan Doğu'yu kapsayan ülkelerdir ve belki de birleşme süreçleri bu açıdan biraz daha sancılı olacaktır.</p>

  <p class="calibre10">Ancak bu genişlemenin Avrupa-içi diplomasi oyununu tümüyle devıe dışı bırakarak kalıcı bir bütünleşme ve barışı sağlayacağını düşünmek yanıltıcı olacaktır. Yine tarihin bize öğrettiği bir ders vardır ki, Avrupa-içi her bütünleşme çabası kendi içinden karşı güçlerini çıkarmakta ve iç hegemonik çatışma zamanla son derece yıkıcı savaşlara dönüşebilmektedir. Birliğin derinlemesine gelişmesi yani varolan üyelerle daha sıkı bir birliğe doğru yönelmesi ile üye sayısı artırılarak yaygınlaştırılması tercihleri aslında biri diğerini geciktiren iki yönlü bir çekim alanı oluşturmaktadır. Biriiğin derinleşme tercihi ile sıkı bir birlik haline dönüşmesi yeni üyelerin intibakım güçleştirerek yaygınlaşmayı geciktirmektedir. Buna mukabil yaygınlaştırma tercihi, yeni üyelerin cari yapıya intibakları için gereken geçiş süreci dolayısıyla, derinleşmeyi engellemektedir.</p>

  <p class="calibre10">Görünen o ki, AB'nin önemli güç merkezleri olan Almanya, İngiltere ve Fransa gibi sürükleyici ülkeler arasında bu konuda bir mutabakat hâlâ sağlanmamıştır. Bu konudaki görüş farklılıkları çekim alanlarının güç oranlarına göre işleyen ve çelişkili bir seyir takib eden bir sürecin devreye girmesine yol açmaktadır. İngiltere'nin -özellikle muhafazakar iktidarlar döneminde- ulusal egemenlik alanından fedakârlık gerektirecek derinlemesine gelişme formüllerini süreldi olarak engellemeye çalışması karşısında başta paıa politikası olmak üzere bir çok alanda daha sıkı bir birlikten yana tavır koyan Almanya ve Fransa’ma süreci hızlandırma çabaları iki ayrı bütünleşme düzleminin eşzamanlı bir şekilde varlığım öngören iki vitesli Avrupa fikrinin ortaya atılmasına yol açmıştır. Birlik içinde yeni dengelerin oluşmasına yol açacak olan bu görüş derinleştirme ve yaygınlaştırma çabalan arasında bir orta yol bulma arayışıdır. Net bir stratejik tercih barındırmayan bu çelişkili tutumlar, AB’nin gerek iç işleyiş gerekse dış ilişkiler konusundaki karar sürecinin çok yavaş işlemesine yol açmaktadır.</p>

  <p class="calibre10">İngiltere’nin Avrupa-içi derinleşme çabalarına gösterdiği direnç, Fransa’nın dil milliyetçiliği ve uluslararası ilişkilerde bağımsız güç alanı oluşturma çabalan, Almanya'nın stratejik opsiyon farklılaşması, muhtemel bir iç hesaplaşmanın nüvesi olabilecek ölçekte etkenlerdir. Ayrıca Slovenya dışında kalan esk? Yugoslavya bakiyesi alan hâlâ ortak bir çözüme ulaşılamamış problem konularından biridir. Avrupa diplomasisinin iç zaafımn Bosna konusunda nasıl bir anda n.-ttün hnsmerivle tecessüm ettiği de gözlerden ırak tutulmamaladır.</p>

  <p class="calibre10">Özetle karşımızda tek bir Batı olmadığı gibi, her zaman tek bir Avrupa da olmayacaktır. Bütün bütünleşme çabalanna rağmen, karşımızda her zaman iç çelişkilere ve çıkar çatışmalarına yol açabilecek güçlü ulusal stratejilerin de yer aldığı bir Avrupa diplomasi geleneği vardır. Bu durum AB ile bir bütün olarak yürütülen ilişkiler ile birlik üyesi ülkeler ile yürütülen ikili ilişkiler arasında ince bir diplomasi ayarını gerekli kılmaktadır.</p>

  <p class="calibre10"><a id="bookmark2"></a><span class="calibre6">2. Cepheleşme/Biitünleşme Sarkacında Tarihî Arkaplan ve AB-Türkiye İlişkileri</span></p>

  <p class="calibre10">Türkiye-Avrupa ilişkileri tarihte çok az örneği görülen bir ikilemi kendi içinde barındırmaktadır. Coğrafî ve tarihî parametreler açısından bakıldığında Türkiye Avrupa kıtasının ve tarihinin tabiî bir parçasıdır. Avrupa coğrafyasının Avrasya bütünlüğü içindeki tabiî ayrım hatları gerek kara gerekse deniz bağlantılan açısından, Türkiye coğrafyası gözönüne alınmaksızın anlamlı ve tutarlı bir çerçevede tanımlanamaz.</p>

  <p class="calibre10">Öte yandan Türkiye coğrafyasından kaynaklanan tarihî gelişmeler anlaşılmaksızın ve yorumlanmaksızm Avrupa tarihini yazabilmek de çok güçtür. Türkiye coğrafyası içinde vücud bulmuş kadîm medeniyetlerin Avrupa kültürüne ve kimliğine yaptıkları katkı olmaksızın ilk modernitenin başlangıcı sayılan 11. ve 12. yüzyıla kadar insanlığın medeniyet birikimine ciddi bir katkıda bulunmamış ve medeniyetlerarası etkileşim hatlarının dışında kalmış olan Batı Avrupa merkezli modern Batı medeniyetinin tarihî bir eksene oturtulabilmesi mümkün değildir.</p>

  <p class="calibre10">Yaklaşık aitı asır kıtanın önemli bir bölümünü bizzat hakimiyeti alünda tutan, diğer bölümündeki gelişmeleri de kurduğu ittifak ilişkileri ve diplomatik müdahale araçları ile etkileyen Osmanlı Devle-ti’nin tarihi anlaşılmaksızın Avrupa tarihini yazabilmek ve bu tarihin iç dengelerindeki değişmeleri yorumlayabilmek de çok güçtür. Osmanlı Devleti Avrupa içlerine ilerlerken de, kıtanın merkezinden doğusuna doğru çekilirken de, Avrupa siyasî tarihini doğrudan etkileyen en önemli güçlerden birisi olmuştur. Orta Avrupa ve Akdeniz’e yönelik ilerleme döneminde Batı Avrupa'da temerküz eden Avrupa<span class="calibre6">lI</span> güçleri yeni ticaret yollan aramaya zorlayan Osmanlı Devleti Avru-pa-içi dengeleri doğrudan belirleyebilecek ve yönlendirecek bir güce ulaşmıştır.</p>

  <p class="calibre10">Osmanlı Devleti’nin oluşturduğu Millet sistemi ile Batı Avrupa’da VVestfalya düzeni ile şekillenmeye başlayan uius-devlet yapılanması arasındaki çelişkiler Orta ve Doğu Avrupa tarihinin hâlâ süren en temel çelişkilerinin altyapısını oluşturmuştur. Fransız Devri-mi’nin ivme kazandırdığı milliyetçi akımlar Osmanlı siyasî düzeninin kendine has şartları içinde yeni nitelikler ve unsurlar kazanarak tarih sahnesine çıkmışlardır. Osmanlı Devleti gerileyerek Doğu Trakya hattına çekilirken de bu kıtanın geleceğini belirleyecek dinamikleri arkasmda bırakmıştır.<br class="calibre13"/></p>

  <p class="calibre10">Bu derece içiçe geçmiş ilişkiler iki farklı medeniyet havzasının yüzleşmesinin ürünü olan Avrupa-Osmanlı ilişkilerinin günümüze kadar yansıyan yönlerini ve her iki medeniyetin varislerinin tarihî tecrübe birikiminden kaynaklanan zihniyet parametrelerini anla-maksızm ilişkileri sağlıklı bir zeminde değerlendirebilmek çok güçtür. Malazgirt Savaşı ile Avrupa’nın ön kapısı niteliğindeki Anadolu'ya giren Selçuk Türklerine tepki olarak başlatılan Haçlı Savaşları bu yüzleşme ve cepheleşme ilişkisinin başlangıç noktasını oluşturur.</p>

  <p class="calibre10">Bu yüzleşme ilişkisinin yaklaşık dokuz yüz yıllık seyri açısından kendi içinde bütünlük arzeden üç ana dönemden oluştuğu söylenebilir. İlk üç yüz yıllık dönemde 11071-1355) yüzleşme Ön Asya’da, yani Avrupa’nın eşiğinde seyretmiştir. Bu dönemde Selçuklu-Bizans, Haçlı-Selçuklu, Osmanlı-Bizans ilişkileri Avrupa’daki Türk imajının ilk tohumlarını atmış ve karşılıklı tarihî bilinç şekillenmeye başlamıştır. Selçuklu ve Osmanlı Türklerinin, dönemin Hristiyan Avrupa bilincinin karşı medeniyet olarak telakki ettiği İslam medeniyetinin ve Doğu’nun önüne geçilmesi güç bir dinamik unsuru olarak görülmesi, gittikçe güçlenen bir Türk imajı olarak Avrupa zihniyetinin "öteki'’ tanımlamasının merkez unsuru haline dönüşmüştür. Haçlı seferleri esnasında yaşananlar benzer bir "öteki" bilincini henüz Anadolu’ya girmiş bulunanTürk unsurların bilinçlerine de yerleştirmiştir. Bu “öteki” bilincine rağmen her iki güç de kendi arkabahçe-lerinden ve tarihî birikimlerinden gelen çelişkilerle iç zaaflar yaşamıştır. Selçuklu-Moğol ve Latin-Bizans çatışmaları, bu yüzleşmenin iç çelişkiler de taşıyan dinamik bir süreci kendi içinde barındırdığını ortaya koymaktadır.</p>

  <p class="calibre10">Osmanlı Türklerinin Avrupa kıtasına geçişleri ile başlayan ve II. Viyana kuşatmasına kadar sürdüğü söylenebilecek olan Osmanlı Devleti, kadîm medeniyet havzalarının tümünü kendi bünyesinde barındırarak yükselen ve üç lataya yayılan hakimiyet alanının en yoğun bir şekilde tecessüm eden unsurlarını Doğu Avrupa’da yeniden şekillendiren bir güç haline dönüşmüştür. OsmanlI’nın Roma'dan sonraki en istikrarlı düzeni <span class="calibre12">(Pax Ottomanica</span>) kurduğu bu dönemde Batı Avrupa iç savaşlar, salgın hastalıklar ve din çatışmalarının yönlendirdiği dinamik ve son derece bunalımlı bir tarihî süreç yaşamaktaydı.</p>

  <p class="calibre10">Bu dönemde Osmanlı bu yüzleşmenin yükselen ve etkin gücü, Avrupa (özellikle Batı Avrupa) ise bu ilerleme karşısında direnmeye çalışan, edilgen gücü konumundadır. Avrupa’da modern merkezî devlet oluşumunun siyasî teorisyeni olarak görülen Bodin Osmanlı düzenim Fransa için örnek alınması gereken bir model olarak görürken; Kutsal Roma-Gerıneııİmparatorluğu’ndaAventinus gibi aydınlar Osmanlı sistemini överek bu sistemin kendi imparatorluk yapılarına aktarılması gerektiğini vurgulamış, Fronsperger ve Schvvendi gibi İmparatorluğun önde gelen stratejisyenleri ve komutanları modern ordu sistemine geçerken Osmanlı askerî düzeninden istifade edilmesi gerektiğini vurgulamışlardır.<a id="footnote1"></a><sup class="calibre22"><a href="#bookmark3">1</a></sup> Bu dönemin sonunu getiren H. Viyana kuşatması Osmanlı karşısında ortak bir Avrupa bilincinin de doğuşuna yol açmıştır.</p>

  <p class="calibre10">Son üç yüz yıllık dönemde ise yüzleşmenin dengesi Avrupa lehine değişmiştir. Endüstri Devrimi ile ekonomik, Fransız Devrimi ile kültürel ve siyasî bir atılım gerçekleştiren Avrupa bu dönemde kendi iç çelişkilerinin ve rekabet unsurlarının da etkili olduğu süreç ile Avrupa dışındaki bütün medeniyet havzalarını sömürgeleştirerek Avrupa düzenini evrensel kılmaya çalışırken Osmanlı için yeni bir ‘'öteki” kavramsallaştırması geliştirmiştir. Bu kez Osmanlı ilerleyen Avrupalı için Doğu'nun kadîmin ve İslam’ın Avrupa hakimiyeti karşısında direnen son gücünü ve Avrupa ile diğer medeniyet havzaları arasındaki ayrım çizgisini temsil etmiştir.</p>

  <p class="calibre10">Osmanlı Devleti ise AvrupalI güçlerin bu ilerleyişi karşısında bu dönemin ilk yarısında (1683-1839) kendi sistemini muhafaza ederek direnmeye çalışmış, ikinci yarısında ise (1839-1987) Avrupa sistemine intibak ederek bu sistemin kurucu unsuru olan medeniyet havzası ile bütünleşmeye yönelmiştir. Tanzimat ile başlayan intibak dönemi Kırım Savaşı sonrasında diplomatik olarak Avrupa sisteminin bir parçası olma çabasına dönüşmüştür.<br class="calibre13"/></p>

  <p class="calibre10">Bu intibak dönemi Cumhuriyet'in muasır medeniyet düzeyine ulaşma ideali ile mutlak bir yöneliş haline gelirken, AB'ye tam üyelik müracaatı ile nihaî safhasına girmiştir. İntibak ve bütünleşme çabasının bütün idealist söylemine rağmen, Osmanlı-Türk bilincinde de Avrupa yeni bir "öteki" tanımlaması içinde her an ülkeyi küçültecek ve parçalayacak senaryolar üreten bir karşı kutup olarak görülmeye devam edilmiştir. AB’ye nihaî üyelik sürecinin yaşandığı son on yıllık dönemde aynı zamanda Avrupa karşıtlığına dayalı bir karşı milliyetçilik oluşumunun yaşanmaya başlanması bu güvensizliğin bir ürünüdür.</p>

  <p class="calibre10">Bugün Avrupa-Türkiye ilişkilerinde cepheleşme/bütünleşme sarkacının oluşturduğu bu ikilemin izleri görülmektedir. Bu izler rasyonel bir diplomatik süreç olarak işlemesi gereken AB-Türkiye ilişkilerini de etkisi altına almakta ve karşılıklı güvensizlik ortamının doğurduğu atmosfer, ilişkileri inişli çıkışlı bir seyre dönüştürmektedir. Türkiye, Avrupa kıtası içindeki konumunu tarihi ve coğrafi unsurları da gözeten rasyonel bir yeniden tanımlamaya tâbi tutmaksı-zın AB ile olan ilişkilerini de, genel dış politika parametrelerini de sağlıklı bir zemine oturtamaz.</p>

  <p class="calibre10">Herşeyden önce özellikle son İlci asrın zihin dünyasına damgasını vuran Avrupa-merkezli tarih idraki ve medeniyet akışı şemaları,<sup class="calibre22">4</sup> hem bu anlayışın doğduğu Batı medeniyeti havzasında, hem de gittikçe kendi idraklerini yeniden kurma çabası içine giren Batı-dışı yerel medeniyet havzalarında ciddi bir meydan okumayla karşı karşıya kalmış bulunmaktadır. Aydınlanma felsefesi ve bu felsefeye dayalı sömürgeci/oryantalist bakış açısmın dayandığı temel varsayımlar bugün geçerliliklerini yitirmeye başlamışlardır. İnsanlık tecrübe birikiminin tümüyle tek bir nehre akarak Batı medeniyetinde son bulduğu ve diğer medeniyet havzalarının zamanla yok olacağına yönelik beklentilerin aksine özellikle 20. yüzyılın son çeyreğinden itibaren hızlı bir ivme ile canlanma ve alternatif oluşturma temayülüne giren Batı-dışı medeniyet idrakleri ve havzaları önümüzdeki yüzyıl içinde çok ciddi medeniyet hesaplaşmalarının, sentezlerinin, yüzleşmelerinin ve etkileşimlerinin habercisi sayılmalıdır.</p>

  <p class="calibre10">Önümüzdeki dönem bütün medeniyetlerin tek yönlü ve mono-litik bir Batılılaşma ve Avrupalılaşma tecrübesine yöneldikleri 19. yüzyılın tümüne ve 20. yüzyılın ilkyarısma egemen olan modernizasyon anlayışlarının değil, insanlık birikimine kendi tarihî tecrübelerine dayalı katkıda bulunma çabalarının yoğunlaştığı ve karşılıklı kültürel etkileşimin hız kazandığı bir dönem olacaktır. Yerel medeniyet değerlerinin antik kalıntılar gibi görüldüğü ideolojik ve dogmatik modernleşme söylem ve uygulamalarının yerini, kendi zaman ve mekan idraklerini yeniden keşfetmekle birlikte bütün insanlığın arayışına çözüm üretebilecek evrensel açılımlara yönelen farklı medeniyet tecrübeleri alacaktır. Bu anlamda, Batı-dışı medeniyet havzaları sömürge-sonrası modernleşme tecrübesini yeni bir eksene oturturken, Batı da doğu erdemini tekrar keşfetme çabası içine girecektir.</p>

  <p class="calibre10">Böylesi bir dönemde farklı medeniyet birikimlerine beşiklik etmiş, Batı-dışı son büyük medeniyet tecrübesinin merkezi olmuş ve canlanmakta olan medeniyet havzaları arasında da tam bir jeokül-türel geçiş niteliği taşıyan Türkiye için olağanüstü imkanlar sözkonusudur. Türkiye medeniyetlerarasr etkileşimi doğrudan etkileyebilecek kendi özgün tecrübe birikimini ve niteliklerini hayata geçirebilirse sadece AB ile olan ilişkilerde değil, küreselleşme sürecinin getirdiği bütün bunalım alanlarında son derece itibarlı ve onurlu bir yere sahip olur. Bunun aksine, AB ile girilen entegrasyon sürecinin her olumlu safhasında total bir tarih reddi ve Avrupa yönünde radikal bir medeniyet kırılması söylemi benimsenirse, karşı karşıya kalınan her olumsuz tavırda da psikolojik bir refleksle vulgarize Avrupa-karşıtlığı yapıhrsa ne sağlam ve süreklilik arzeden bir kültürel aidiyet kimliği oluşturulabilir, ne de temasa geçilen toplumlar nezdinde bir saygı kazanılabilir. Tarihte hiç bir zaman etken olma becerisi göstermemiş tarihsiz toplumlara has bir onursuzluk da, hiç bir kültürel etkileşime giremeyen tepkisel bir içe kapanma da, yeni dönemde toplumsal atılım gücümüzü kıracak yanlış tavırlardır.</p>

  <p class="calibre10">Son iki asırlık tecrübe göstermiştir ki, bir toplumun kültür ve medeniyet aidiyetinin radikal bir şekilde dönüştürülebilmesi sadece uluslararası konjonktürün, radikal bir entellektüel tercihin ya da siyasî bir deklarasyonun sonucu olarak gerçekleştirilemez. Mao'nun Kültür Devrimindeıı sonra Çin'de Konfüçyanist değerlerin yeni bir ivme kazanması, bütün klasik Ortokos/Slav değerleri feodal kalıntılar olarak gören Sovyet Devriminden yetmiş yıl sonra bu değerlerin devlet başkanlığı seremonilerine kadar tekrar keşfedilmesi, uzun sömürge tecrübelerinden sonra İslam ve Hint medeniyet havzalarının kendini tekrar keşfetme ve yeniden kurma çabalan içine girmesi bunun değişik misallerini oluşturmaktadır. Medeniyetlerin kendi sürekliliğini koruyabümesi, kendini yeniden üretebilmesi ya da yeni bir yapıya bürünmesi çok daha uzun dönemli zihinsel, felsefi, yapısal ve kurumsal süreçlerin ürünüdür.</p>

  <p class="calibre10">Türkiye örneğinde bu süreçler belki de en özgün nitelikleri taşımaktadır ve bu toplumun gelecek perspektifini oluşturabilecek seçkinleri her şeyden önce bu süreçlerin zihinsel arkaplanım, sosyo-psikolojik temellerini, değişim ve akış ritmini anlamak, değerlendirmek ve yorumlamak zorundadır. Toplumu istediği anda, istediği kararla değişecek bir yığın olarak görmek, bu sürecin dışında ve üstünde bir tavırla tek-boyutlu ve tek-yönlü bir dogmatizme yönelmek neo-oryantalist bir tavırdan başka bir şey değildir. Bu anlamda AB ile yaşanan dinamik ilişkinin uzun dönemli medeniyetlerarası etki-ipsim süreri içinde değerlendirilmesi yepyeni bir yaklaşımın benimsenmesi ile mümkün olabilir. Bu yaklaşım kısa dönemli psikolojilerden ve siyasî hesaplardan uzak tutulmalıdır.</p>

  <p class="calibre10">Bu çerçevede sorulması gereken temel sorulardan birisi Türkiye’yi AB’nin merkez ülkelerinden ve aday ülkelerinden ayıran niteliklerin he olduğu sorusudur. Mesela niçin Avrupalı seçkinler ve siyaset yapımcıları nezdinde Slovakya’nın, Estonya’mn, Romanya’nın, Bulgaristan’ın üyelik süreci bir medeniyet tartışması başlatmıyor da Soğuk Savaş süresince AB’nin merkez ülkeleri ile stratejik anlamda kader birliği yapmış olan Türkiye’nin üyeliği bir medeniyet problematiğini beraberinde getiriyor? Hatta ve hatta niçin AB-Ja-ponya ya da AB-Çin ilişkilerinde çok daha rasyonel bir süreç egemen olabiliyor da doğrudan temas içinde olan ve üyelik süreci içinde bulunan Türkiye ile olan ilişkilerde medeniyet ve kültür farklılığı olumlu bir etkileşimden çok olumsuz bir dışlama konusu olarak gündeme getiriliyor?</p>

  <p class="calibre10">Bunda yukarıda incelediğimiz tarihî tecrübenin önemli bir rolü vardır. Türkiye diğer aday ülkelerin aksine Avrupa’nın yarısına yakın bir bölümünde bugünkü AB'nin merkez ülkelerinden farklı bir medeniyet aidiyeti ile egemen olmuş ve Avrupa tarihinin akışını belirlemiş bir tarihî geçmişin varisidir. Farklı bir medeniyet aidiyetine sahip olan Çin ve Japonya’nın Avrupa üzerinde böylesine bir egemenliği olmamıştır. Öte yandan Avrupa-merkezli sömürgecilik döneminde de Türkiye böylesi bir sömürgeci dalgaya karşı direnebilmiş nadir ülkelerden birisidir. Bu durum Avrupa seçkinlerinde ve siyaset yapımcılarında <span class="calibre12">öteki</span> algılamasının Türkiye ile özdeşleşmesi sonucunu doğurmuştur.</p>

  <p class="calibre10">AB’nin yetmişli yıllarda ekonomik ve sosyal gerekçelerle karşı çıktığı serbest dolaşım hakkının seksenli yılların sonlarından itibaren gittikçe kültür ve medeniyet aidiyeti ile ilgili bir problem şeklinde kendini göstermiş olmasının arkasında da bn psikolojik arkaplan vardır. Artan ırkçı temayüller ve İslam-karşıtı psikoloji AB’nin çoğulculuk idealini tümüyle gözardı eden bir tavra yönelmiştir. Bosna bunalımı İslam medeniyetinin Avrupa kimliği konusunu bir kez daha gündeme getirmiş olmasına rağmen bu kriz esnasında takınılan tavır AB’nin temel ilkeleri konusundaki samimiyetinde ciddi tereddütler doğurmuştur.</p>

  <p class="calibre10">Huntington’ın <span class="calibre12">Medeniyetler Çatışması</span> tezi ve bu tez içinde Türkiye’nin iki medeniyet arasında parçalanmış ülke olarak takdim edilmesi uzun dönemli medeniyet etkileşimi sürecinin stratejik bir hedef için nasıl bir manivela gibi kullanılabileceğinin çarpıcı ve tehlikeli yüzünü göstermiştir. Batı-dışı medeniyet havzalarındaki kültürel canlanmayı stratejik bir tehdit gibi gösteren ve batılı stratejis-yenlere bu medeniyet havzaları arasındaki çelişkileri manipüle etmeyi öneren Huntington’myaklaşımı sadece Batı-dışı medeniyetlerin, özellikle de İslam ve Çin medeniyetlerinin, ciddi tepkilerine maruz kalmamış, aynı zamanda <span class="calibre12">West-Rest</span> (Batı-Digerlcri) gibi kategorik bir ayrımın doğuracağı riskleri sezen batılı seçkinler ve siyaset yapımcıları nezdinde de ciddi kuşkular uyandırmıştır. Clinton’ın 1999 sonlarındaki Türkiye ve 2000 başlarındaki Hindistan ziyaretlerinde bu ülkelerin medeniyet geçmişlerinin insanlık birikimine yapabilecekleri katkılara özel atıflarda bulunması <span class="calibre12">Medeniyetler Çatışması</span> tezinin doğurduğu güvensizlik ortamını gidermeye yönelik mesajlar olarak görülmelidir. Gerçekten dünya nüfusunun dörtte birini oluşturan Çin’i ve dünya nüfusunun yaklaşık diğer dörtte birini barındıran ve dünya jeopolitiğinin en hassas kuşağını ve geçiş yollarını elinde tutan İslam Dünyasını karşı-medeniyet kutupları olarak gören bir yaklaşımın dünya düzeni oluşturmada ne derece riskli sonuçlar doğuracağı açıktır.</p>

  <p class="calibre10">Bu tez en çok Türkiye gibi medeniyetlerarası geçiş bölgeleri üzerinde bulunan ve tarihteki etkin konumu dolayısıyla rahatlıkla <span class="calibre12">öteki</span> kategorilerine sokulabilecek olan ülkeleri yakından ilgilendirmektedir. Bu açıdan bakıldığında, Huntington'ın parçalanmış ülke tanımlamasına sebep olan farklı ve kimi zaman da değişik medeniyet tecrübelerini yaşamış olmak uzun dönemli perspektifte bir risk değil, önemli bir zenginliktir. Yeter ki, ülkenin kültür hayatını yönlendiren seçkinler ve siyasî geleceğini şekillendiren siyaset yapımcıları bu farklı tecrübeleri sosyo-kültürel ayrışma haline dönüştürmesinler ve bu tecrübelerden özgün bir açılımın ufkunu yakalayacak beceriyi gösterebilsinler. Maalesef son on yıl içinde yaşananlar Türkiye’nin seçkinlerinin bu konuda yeterli psikolojik özgüvene, kültürel aidiyet hissine, tarih bilincine, zihinsel donanıma sahip olmadığını göstermiştir. Bugün yapılması gereken, AB sürecini de etkileyecek olan kültür parametreleri ile ilgili önyargıdan uzak, ufuk açıcı ve derinlikli bir açılımın önündeki engelleri kaldırmaktır.</p>

  <p class="calibre10">AB-Türkiye ilişkileri hem insanlık birikiminin genelini ilgilendiren medenivetlerarası etkileşim, hem AB’nin çoğulcu niteliği hem de Türkiye’nin engin medeniyet tecrübe birikimini harekete geçirebilme kabiliyeti açısından önemli bir test olacaktır. Bu konuda AB'yi bekleyen temel test Avrupa-merkezli Kutsal Roma-Germen kimliği ve sömürgeci tecrübe ile post-kolonyal dönemin çoğulcu Avrupa kimliği arasındaki gerilim ile ilgilidir. AB ’nin klasik Avrupa parametreleri içinde Kutsal Roma-Germen birikimine, yani inanç olarak Hristiyanlığa, tarihî tecrübe olarak Roma birikimine, dinamik insan unsuru olarak Germen kavimlere dayalı bir çerçevede tanımlanması inanç olarak Hristiyan olmayanların, Roma siyaset geleneğini bir şekilde tevarüs etmemiş olanların ve etnik orijin olarak Ari unsurdan gelmemiş olanların dışlandığı bir yapı demektir.</p>

  <p class="calibre10">Gizli bir sömürgeci bilinci ve bu bilincin dayandığı ırk ve din fanatizmini barındıran böylesi bir yaklaşım sadece bütün bu unsurların dışında görülen (belki Doğu Roma tarih tecrübesi hariç) Türkiye'nin dışlanmasını değil, AB’nin çoğulculuk konusunda da ciddi bir zaaf göstermesi sonucunu beraberinde getirecektir. Bu durum sadece AB’nin evrensel bir ilke olarak benimsediği çoğulculuk ilkesinin zamanla dumura uğraması sonucunu doğurmakla kalmayacak, aynı zamanda AB’nin büyük aktörlerinin iç siyasî ve sosyal yapısında da önemli etkilerde bulunacaktır, çünkü bu ülkeler artık geçen yüzyıldaki monolitik ve homojen yapılara sahip değillerdir. Başta İngilitere, Fransa ve Almanya olmak üzere, özellikle şu veya bu şekilde sömürgeci bir geçmişe sahip otan Avrupa ülkeleri gittikçe çok daha fazla kozmopolit bir sosyo-kültürel yapıya dönüşmektedirler. Bu ülkelerin tümü sömürgeci dönemde mallarını sömürdükleri ülkelerin bu kez insanlarının akınlarına uğramakta ve yeni bir çehre kazanmaktadırlar. Hint kökenlilerin İngiltere'de, Cezayir kökenlilerin Fransa'da artan dinamik nüfus baskısı bu olgunun bir yansımasıdır. Bu ülkelerin futbol takımlanna kadar yansıyan bu çeşitlenme zamanla bu ülkelerin Avrupa kimliğini çok daha esnek bir tanımlamaya tâbi tutma zorunluluğu ile karşı karşıya bırakacaktır. Bu yüzleşme bütün Avrupa için aslında bir demokrasi ve çoğulculuk testi anlamına gelecektir, çünkü şu anda Avrupa-kökenli olmayan AvrupalI nüfus gerek siyasî katılımda, gerek kamu idaresinde, gerekse hukuk alanında nüfusları ölçüsünde temsil edilmemektedirler.</p>

  <p class="calibre10">Bu noktada gelecekle ilgili iki senaryodan bahsedilebilir. Birinci senaryoda bu temsil probleminin aşılarak Avrupa-kökenli olmayan yeni AvrupalIların sistemin içine adil bir şekilde çekilmesi Avrupa kimliğinin uzun dönemde dönüşmesine yol açacak ve Kutsal-Ro-ma-Germen prototipine dayalı kimlik tanımlamasının aşınması sonucunu doğuracaktır. Bu medeniyet tarihi açısından bakıldığında, İbn Haldun’un <span class="calibre12">Asabiyet</span> tezinin yeni bir misalini teşkil edecektir. Başta AB olmak üzere batılı sistemik güçlerin güneyden gelen nüfus baskısı konusundaki tedirginlikleri ve nüfus zirveleri ile dünya nüfusunu denetim altına alma çabaları böylesi bir senaryonun oluşturduğu psikolojinin ürünüdür.</p>

  <p class="calibre10">İkinci senaryo olarak eğer bu yeni AvrupalIların Avrupa sistemi içine çekilmesinin engellenmesi sözkonusu olursa Kutsal-Roma-Germen prototipine dayalı klasik Avrupa kimliği korunabilir, ancak AB’nin kendisini küresel bir güç haline getirecek çoğulculuk ilkesi tümüyle devre dışı kalmış olur. Bu tavır, ayrıca bir yandan Avrupa-kökenli olmayan AvrupalIların Batıdan tasfiyesini öngören ırkçı temayülleri hortlatırken, diğer yandan ciddi sosyo-etnik çatışmaların ortaya çıkmasına yol açabilir. Bu çerçevede AB’nin Türkiye’nin üyeliğine yönelik tavrı aynı zamanda çok daha derinden seyreden bir Avrupa bunalımının geleceği ile ilgili ciddi ipuçları verecektir. Avrupa bu testi er ya da geç yaşamak ve kendi tarihi ile bir kez daha yüzleşmek zorunda kalacaktır.</p>

  <p class="calibre10">Türkiye’nin yaşamakta olduğu ve gelecekte daha da doğrudan yüzleşeceği temel problem ise uzun dönemli perspektif içinde kendi özgün medeniyet birikim ve kimliğini bütün insanlığa açık yeni formlarla üretebilme ve uluslararası ilişkilerde saygın bir yer edinebilme çabası ile bu kimlik arasında bir uyum kurabilme meselesidir. Bu mesele aynı zamanda Türkiye’yi kimlik açısından parçalanmış bir ülke olarak gören Huntington benzeri yaklaşımların öngörüsünün de test edilmesi olacaktır. Önümüzdeki yüzyılda uzun dönemli medeniyet dönüşümü itibarı ile sahip olduğu tarihî birikimi deger-lendirebilen, kendine güvenden kaynaklanan güçlü bir psikolojik altyapıya sahip olan ve bulunduğu coğrafyayı kendine merkez edinebilen ve bu zaman-mekan idrakinde kendi içinde tutarlı bir stratejik zihniyet geliştirmekle birlikte son derece rasyonel ve esnek bir diplomasi uygulayabilen ülkeler öne çıkacaktır.</p>

  <p class="calibre10">Bu çerçevede gelecekte ülkeler sahip oldukları jeopolitik, jeostratejik ve jeokültürel derinlik ile uluslararası ilişkiler hiyerarşisinde sağlam bir yer edinebileceklerdir. Bu açıdan Türkiye için riskli gibi görülen alanlar aynı zamanda en büyük imkanları ve avantajları oluşturmaktadır. Türkiye'nin tarihî derinliğe dayanan bir medeniyet aidiyetine sahip olmakla birlikte en yoğun Batılılaşma tecrübesini de yaşamış olması, iyi değerlendirildiğinde, yeni dönemin temel özelliği olan medeniyetlerarası etkileşimin en sağlıklı örneklerinden biri oluşturulabilir ki, böylesi bir örnek stratejik yönelişin de önünü açabilir. Aksi bir tutum Türkiye’yi sürekli karşılıklı iç tehdit algılamaları ile uğraşan ve total toplumsal enerjisini içe dönük olarak harcayan kısır bir döngüye sokar.</p>

  <p class="calibre10">Bu açıdan Batılılaşma/çağdaşlaşma söylemi ile medeniyet aidiyeti ve milli/yerel kimlik arasındaki gerilimin aşılması Türkiye’yi bekleyen en ciddi medeniyet hesaplaşmalarından birini oluşturmaktadır ki, girilen AB süreci bu hesaplaşmayı derinlemesine ve yaygınlığına etkileyen yan sonuçlar doğuracaktır. Türkiye’de çoğu zaman varsayılan görüşün aksine Türkiye AB ile onurlu bir ilişkiyi kendi jeokültürel aidiyet derinliğini reddederek sağlayamaz. Aksine, bu derinlik tahkim edildikçe ve yeni açılımlar için uygun bir zemin haline dönüştükçe hem AB ile ilişkilerde hem de genel uluslararası zeminde saygın bir konum elde edilebilir. Türkiye hakkında AB’ye giriş doğrultusunda olumlu görünen bir karar alınan her zirve sonrasında medeniyet ve kültür kırılmasının nihayet tümüyle gerçekleştiği rüyası ile sloganik bir tavır içine giren bir toplumun uluslararası alanda kendisine saygı duyulan bir zemin kazanabilmesi çok güçtür. Kendi tarihî varoluşunun jeokültürel derinliğini reddeden bir toplumun çetin bir müzakerenin tarafı olarak görülmesi de mümkün olamaz. Jeokültürel anlamda ne ölçüde derinliğe sahip olursak AB üzerinde de o ölçüde etkin olabiliriz.</p>

  <p class="calibre10">Özetle önümüzdeki dönemde stratejik ya da demografik güce sahip olmakla birlikte kendi yerelliğinden evrensel mesajlar üretebilen medeniyet havzaları öne çıkacaktır. Bu çerçevede AB belki de Avrupa tarihinde iik defa gerçekten kuşatıcı ve çoğulcu bir kültür havzası oluşturabilme imtihanı ile karşı karşıya kalırken, Türkiye sahip olduğu jeokültürel ve tarihî derinliği kapsamlı bir medeniyet açılımına dönüştürebilme imtihanını yaşayacaktır.</p>

  <p class="calibre10">AB’nin bu süreçte yaşamakta olduğu imtihan en az bizim yaşadığımız imtihan kadar çetindir. AB, Türkiye ile olan ilişkilerini germesi ve kendi etnik/dinî kabuğuna çekilip Türkiye'yi dışlaması durumunda sadece Türkiye’yi kaybetmiş olmayacak, yeni sömürgeci bir dalgayı ve görüntüyü ortaya çıkaracaktır. Böylesi Avrupa-mer-kezli yeni sömürgeci bir anlayış AB’yi Avrupa kıtasına hapsedecek sonuçlar doğurabilir. Türkiye ile yürütülen süreçte sık sık görüldüğü gibi ekonomik, siyasî ve diplomatik problemlerin kültür farklılığına gerekçe teşkil etmesi için kullanılması uzun süre devam ettirilebilecek bir politika değildir. Türkiye AB’yi artık kendi jeokültürel derinliğini terkederek her ne suretle olursa olsun eklemlenebileceği ve bu yolla kendi iç çelişkilerini aşabileceği bir medeniyet merkezi olarak görme temayülünü de, sık sık depreşen Türkiye'yi bölmeye çalışan Avrupa imajını körükleyen savunmacı refleksi de terketmek zorundadır. Önce tarihî, felsefî derinliği ihtiva eden zihniyet boyutunu esas alan bir perspektif benimsemek, sonra da diğer bütün alanları bununla birlikte değerlendiren ve her birini kendi mantığı içinde ele alan bir yaklaşım geliştirmek zorundayız. Türk toplumu günün birinde ileriye yönelik olarak insanlık tarihine ciddi bir katkıda bulunacaksa, bu kendisini tarihte özgün kılan jeokültürel derinliğinden hareketle mümkün olabilir.</p>

  <p class="calibre10"><a id="bookmark4"></a><span class="calibre6">VI. Tarihî Reflekslerin Kıskacında Türkiye-AB İlişkileri</span></p>

  <p class="calibre10">Türkiye-AB ilişkileri bu tarihî miras ile diplomatik rasyonalite arasında gidip gelen bir seyir takip etmektedir. Rasyonel ve teknik düzeyde yürümesi gereken diplomatik süreçlerde dahi hiç umulmadık tarihî/psikolojik zihniyet parametrelerinden kaynaklanan refleksler devreye girmektedir. Her fırsatta evrenselliği ve çoğulculuğu temel Avrupa ilkeleri olarak vurgulayan Avrupalı liderler ve entelektüeller Türkiye ile ilişkiler sözkonusu olduğunda sık sık Avrupa kim -lik ve kültürünün Hristiyan temelini gündeme getirirken; Türkiye, bütünleşmek üzere kendi iradesiyle müracaat ettiği AB’yi, kimi zaman bütünüyle, kimi zaman da bazı üyelerini öne çıkararak, Türkiye'yi bölme senaryolarının merkezinde görmekte ve bunu diplomatik deklarasyonlara yansıtmaktadır.</p>

  <p class="calibre10">Bu tarihî/psikolojik arkaplan ile reel coğrafî ve diplomatik konumun çelişkileri arasında inişli <span class="calibre12">çıkışlı</span> bir seyir takip eden bu ilişki birimi. AB’nin genişleme planları çerçevesinde Türkiye açısından ciddi riskler barındrrmaktadır. Daha önceki bir çok çalışmamızda da belirttiğimiz gibi, AB Türkiye'nin üyelik müracaatından bıı yana son derece soğukkanlı bir tercih ile Türkiye’yi bünyesine almaksızın ve tam olarak reddetnıeksizin bir bekleme sürecinde tutma tavrım sürdürmüştür. Bu bekleme sürecini mümkün olan en uzun zamana yayarak ilişkileri askıda tutan özel bir statü oluşturm aya yönelen AB, rasyonel bir diplomasi aktörü olarak, Türkiye’nin tam üyeliğinin doğuracağı riskleri üstlenmeksizin, Türkiye'nin dışlanmasının doğurabileceği riskleri bertaraf etmeye çalışmaktadır. Yani, kendisi açısından öylesi bir optimum çözüm arayışı içindedir ki, bu opümum çözümün getirdiği konjonktürde Türkiye’den en büyük tavizleri alıp en az ödemeyi yapmak mümkün olabilsin. Bunun da en pratik formülü, Türkiye’yi bağlamakla birlikte AB'yi serbest ve esnek bırakan bir özel statü oluşturulması ya da bekleme sürecinin mümkün olduğunca uzatılmasıdır. Özel statü için uygun bir araç olan GB devreye sokularak Türkiye kısa bir süre için tatmin edilmiştir.</p>

  <p class="calibre10">Eğer diğer bekleyen ülkeler için bir karar alma zorunluluğu olmamış olsaydı, GB ile istenen diplomatik sonuç AB açısından elde edilmiş olacaktı. Ancak, diğer bekleyen ülkelerden gelen baskılar, AB’yi Türkiye ile ilgili istenenden daha önce bir karar almaya zorladı. Yine de bu karar GB sürecinin belirsizliğini sürdürecek bir karar olmuştur. Lüksemburg Zirvesinden sonra gündeme gelen 11+1 formülü böylesi bir belirsizliğin matematiksel simgesidir.</p>

  <p class="calibre10">AB'ce dile getirilen insan haklan, Kıbrıs, Ege, ekonomik parametreler gibi unsurlar Türkiye’yi sürekli bir belirsizlik içinde tutma politikasının gerekçeleri değil, bahaneleridir. Yani bu unsurlar olduğu için böylesi bir karar alınmamakta, belirsizlik stratejisi uygulandığı için bu unsurlar öne çıkarılmaktadır. Bu unsurların oluşması AB’nin zaten uygulamayı düşündüğü ve uygulayageldiği stratejinin uygulanmasını kolaylaşürmaktadır. Türkiye bir gün insan hakları hususundaki eksikliklerini AB istediği için değil, kendi insanına ve toplu-muna saygı duyduğu için düzeltme iradesi gösterdiği zaman uluslararası ilişkilerde saygın bir konum kazanacaktır.</p>

  <p class="calibre10">Bu rasyonel diplomasi oyununun psikolojik arkaplam yakın kara havzası ile ilgili bölümde ele aldığımız Türkiye-Avrupa ilişkilerinin tarihî seyri ile ilgilidir. Başka bir kültür çevresine ait olan, nüfusu kalabalık ve dinamik bir Türkiye'nin AB’ye girişi, tarihi çok iyi okuyan AB yetkililerini kaygılandırmaktadır. Roma İmparatorluğunu çözen dinamik Germen ve Hun atanlarının benzeri bir baskı ile karşı karşıya olduklarını düşünen AB yetkilileri, güney ülkelerinden gelen bu baskının Avrupa'ya en yatan ucu olarak Türkiye'yi görmektedirler. AvrupalI lider ve aydınların büyük çoğunluğu, Türkiye'yi, kültürel olarak İslam-merkezli doğunun, ekonomik ve siyasî olarak da güneyin bir uzantısı olarak görmektedir. Bu nedenle, Türkiye'yi hazmı güç bir unsur olarak gören AvrupalIlar, tam üyeliğe evet dememekte, ama hayır demenin getireceği maliyetleri de hesap ederek ilişkileri askıda tutmaktadırlar.</p>

  <p class="calibre10">Soğuk Savaşın sona ermesinden sonra Orta ve Doğu Avrupa’da yaşanan gelişmelerle birlikte AB'ye üyelik için yeni adayların devreye girmesiyle daha da kronik bir nitelik kazanan bu politika, daha başından "uzun ince bir yol” olarak deklare eden Türkiye'nin şüphelerinin artmasına ve ilişkilerin gerilmesine yol açmıştır. Birliğin üye sayısının 27’ye çıkartılması planlanan önümüzdeki 15-20 yıllık genişleme döneminde Türkiye’nin adı yer almamaktadır. Bu da Birliğin Türkiye ile ilgili tercihinin, "GB ile denetim altında tutulmakla birlikte tam üyeliğe alınmaması" şeklinde belirlendiğini ortaya koymaktadır. Avrupa Türkiye üe olan ilişkilerini Türkiye’nin başka eksenlere ve arayışlara kayışını engelleyen ama tam üyelik ile ilgili hiç bir garantiyi içinde barındırmayan bir düzeyde kalmasını istemektedir.</p>

  <p class="calibre10">Gümrük Birliği sürecinin en tehlikeli yanı da budur. Türkiye kendi iç ve dış ekonomik parametrelerini Avrupa'ya uyarlarken, Avrupa Türkiye'nin birlik ile ilişkilerinde tam anlamıyla karar bağımsızlığına sahip olmaktadır. AB'nin her önemli karar öncesinde Yunan vetosu yoluyla Türkiye'den taviz koparma şansı mevcutken, Türkiye’nin AB’ye ya da bu birlik üyesi ülkelere karşı herhangi bir yaptırımı devreye sokma hakkı bulunmamaktadır. Bu ilişki biçimindeki belirsizliğin sürmesi, Türkiye'nin uluslararası ekonomik tercihlerini ciddi bir şekilde sınırlayacak ve gittikçe Avrupa’ya ortak değil bağımlı bir ekonomik yapılanma oluşacaktır.</p>

  <p class="calibre10">Çok açık bir şekilde görülmektedir ta, Gümrük Birliği politikası ;iû TiirHvo’vi stnnnmil: hinterlandı içinde tutan AB, Türkiye'nin demogıafîk gücünün serbest dolaşım hakkı ile Avrupa üzerinde baskı yapmasını engellemeye çalışmakta ve ekonomik rasyonaliteye ve kendi ilan ettiği evrensel değerlere aykırı jeokültürel bir dışlama politikası takip etmektedir. Ekonomik olarak Avrupa’ya tek taraflı olarak eklemlenmiş, ancak jeokültürel olarak dışlanmış bir Türkiye, cepheleşme/bütünleşme sarkacının kıskacı içine alınmaya çalışılmaktadır.</p>

  <p class="calibre10">Bu kıskacın stratejik bir çıkmaza dönüşmemesi Türkiye'nin çeşitlendirilmiş bir yakın kıta havzası politikasını uzun dönemli bir stratejik planlama çerçevesinde devreye sokabilme kabiliyetine bağlıdır. Önümüzdeki yirmi yıllık dönemde Doğu Avrupa ile tümüyle bütünleşmiş bir AB karşısında Türkiye’nin yalnızlaşmasını engelleyecek alternatif kıta havzası politikaları oluşturularak her türlü alternatife açık bir manevra alanı geliştirilmesi zorunluluğu Türkiye'nin yakın gelecekteki en temel stratejik parametrelerinden birisi olacaktır.</p>

  <p class="calibre10">Türkiye ne coğrafî ne de tarihî olarak Avrupa’dan kopabilir. Ancak, Avrupa ile ilişkilerde yeni bir dönemin başlayabilmesi, tarihî/psikolojik zihniyet parametrelerinin rasyonel diplomatik süreçleri etkisi altına almamasına bağlıdır. Askıda tutulan bu ilişki biçiminin yol açtığı kısır döngüden çıkmanın öncelikli şartı Türkiye’nin dış ilişkiler stratejisini, AB’yi de içine alan, ama kesinlikle tek bir faktör olarak ona indirgemeyen, bir bakış açısı ile yeni bir değerlendirmeye tâbi tutmaktır. Rasyonel bir zeminde yapılacak böylesi bir yeniden değerlendirme, iç siyasî yapılanma açısından da büyük bir önem taşımaktadır. Türkiye'de seçkinleri de, siyaset yapımcılarım da bu noktada bekleyen en ciddi sorumluluk diplomatik sürecin getirdiği rasyonalite ve esneklik ile medeniyetlerarası etkileşim sürecinin gerektirdiği derinlik ve uzun dönemli perspektifi tutarlı bir bütün içinde geliştirebilmek ve bunu siyasî, ekonomik, sosyal ve hukukî pratiğe aksettirecek bir özgüven oluşturabilmektir.</p>

  <h2 class="calibre16"><a id="bookmark6" class="calibre4"></a><span class="calibre3">Sonuç</span></h2>

  <p class="calibre10">Stratejik teorileri kahcı kılan temel unsur tasvir, açıklama ve anlama düzlemlerindeki nesnellik ile anlamlandırma ve yönlendirme düzlemlerindeki öznellik arasında sağlıklı bir irtibat kurabilme kabiliyetleridir. İçinde yaşanan stratejik realitenin uluslararası konjonktür çerçevesinde ortaya konabilmesi, anlamlandırma ve yönlendirme düzlemlerindeki öznel perspektifi hem sağlam bir zemine dayandırır, hem de uygulanabilir politikalara dönüştürü-lebilmesini sağlar.</p>

  <p class="calibre10">Bu stratejik teorileri kalıcı kılan diğer önemli unsur ise bu yaklaşımların inceleme nesnesi olarak merkeze aldığı ülkenin/toplu-mun sabit verileri olan tarihini ve coğrafyasını, daha soyut bir ifadelendirme ile, zaman ve mekan boyutlarını kapsayan çift yönlü bir derinlik ile incelenmesidir. Geçmiş-konjonktür-gelecek bağlantısını kuracak olan tarihî derinlik bir yandan yaşanan realitenin zaman boyutu içinde kavranabilmesini sağlarken diğer yandan her bir uygulama alanındaki aktörlerin algılamalarının, davranış biçimlerinin ve stratejik zihniyetlerinin bu boyut içindeki etkisini ortaya koyar. Tarihî derinliğine nüfuz edilememiş bir uluslararası ilişkiler alanının konjonktürel yönünü tasvir etmeye çalışmak incelenen kişinin hafıza kayıtlarını yok sayarak bir psikoloji tahlili yapmaya benzer. Böylesi bir tahlilin konjonktürel bunalımları anlayabilmesi de, stratejik bir süreklilik içinde gelecek perspektifi çizebilmesi de mümkün değildir.</p>

  <p class="calibre10">Coğrafî derinlik ise incelenen ülkenin/toplumun mekan sürekliliğini gösterir ve karşılıklı etkileşim içinde olduğu stratejik alanı tanımlar. Bir toplumun iç parametreleri, etkileşimde bulunduğu bölgesel alanlar ve genel uluslararası konjonktür arasında da içiçe geçen daireler şeklinde doğrudan bir bağımlılık ilişkisi vardır. Bu daireler arasındaki hukukî ayrımlara işaret eden sınırlar, .. belirlenmeye başlar ve yeni bir anlamlılık çerçevesi oluşana kadar kaçınılmaz bir esneme yaşarlar. Dinamik dönemlerde yapılan kapsamlı coğrafî derinlik analizlerinin iç tutarlılığı, kalıcı stratejik yönlendirme kriterlerinin başında gelir.</p>

  <p class="calibre10">Kalıcı ve kapsamlı bir stratejik yaklaşım geçmiş-konjonktür-ge-lecek bağlantısını kurabilen bir tarihî derinlik analizi ile iç-bölge-sel-uluslararası parametreler arasında sağlıklı bir geçişkenlik kurabilen coğrafî derinlik analizinin kesişim alanında ortaya çıkar. Bir ülkenin stratejik derinliğinin zeminini oluşturan jeokültürel, jeopolitik ve jeoekonomik unsurlar bu kesişim alanı içinde anlamlılık kazanır.</p>

  <p class="calibre10">Türkiye'nin stratejik derinliğini ortaya koymaya çalıştığımız bu eserde bu stratejik zeminin teorik boyutu ile pratik uygulama alanları arasındaki ilişkileri ve etkileşimi göstermeye çalıştık. Birinci kısımda bu stratejik analize zemin teşkil eden kavramsal ve tarihî çerçeve tanımlandı. Bu kavramsal ve tarihî çerçeveden hareketle, ikinci kısımda, Türkiye'nin öznel şartlarının oluşturduğu stratejik derinliğin ana esasları teorik bir çerçevede incelendi. Son kısımda ise bu ana esasların hayata geçirilmesini sağlayacak stratejik araçlar ve bölgese! politikaların tarihî ve coğrafî derinliğe dayalı uygulama alanları gösterilmeye çalışıldı.</p>

  <p class="calibre10">Genel bir tasvir çerçevesinde ele alındığmdaTürkiye tarih, coğrafya, nüfus ve kültür gibi sabit veriler açısından total güç kapasitesini reel güce dönüştürebilecek köklü bir altyapıya sahiptir. Ancak stratejik anlamda büyük avantajları beraberinde getiren bu durum aynı zamanda ciddi riskleri de bünyesinde barındırmaktadır.</p>

  <p class="calibre10">Türkiye’nin coğrafî derinlik anlamında oturduğu zemini tahlil ederken yakın kara, yakın deniz ve yakın kıta havzaları gibi tanımlamalar geliştirdik ve ilgili bölümlerde bu havzaların iç yapılarım ve uluslararası sistem içindeki konumlarımTürkiye'nin stratejik yapılanmasındaki önemleri açısından ele aldık. Böylesi bir analiz Türkiye'nin cari sınırları gözöniine alınarak yapılacak bir tasvirin ötesinde yeni açıklama, anlama ve anlamlandırma zeminleri oluşturmaktadır. Türkiye'yi çevreleyen Balkanlar-Kafkaslar-Ortadoğu kuşağından oluşan yakın kara havzası, Karadeniz-Bogazlar-Marma-ıa-Ege-Doğu Akdeniz-Kızıldeniz-Basra-Hazar iç denizleri ve su geçiş yollarından oluşan yakın deniz havzası ve nihayet Avrupa-Ku-zey Afrika-Batı ve Orta Asya'dan oluşan yakın kıta havzası ayrı  olarak dünya anakıtasınm merkezini, tarihî olarak da insanlık tarihinin ana damarının şekillendiği alanları kapsamaktadır.</p>

  <p class="calibre10">Bu nedenledir ki, Türkiye'nin bu alanlar içinde karşı karşıya kalabileceği ya da bir şekilde müdahil olabileceği hiç bir uluslararası ilişkiler olgusu tek boyutlu bir tasvir ile anlaşılamaz. Bunun son derece doğal bir sonucu olarak, Türkiye'nin bu uluslararası ilişkiler olgularına ve çerçevelerine yönelik dış politika oluşumu da tek yönlü ve tek eksenli nitelik taşıyamaz. Aksine, her bir havza ile ilgili uluslararası ilişkiler olgularının bu havza bütünlüğü içindeki çok boyutlu tahlilinin ötesinde bu havzalar arasındaki etkileşimin de anlaşılabilmesi gerekmektedir. Bu etkileşim alanlarındaki dış politika ritminin sürekli takip edilmesi ve Türkiye'nin stratejik tercihleri açısından yönlendirilebilmesi stratejik bir analizin ve dış politika yapımının olmazsa olmaz gereklilikleri arasındadır.</p>

  <p class="calibre10">Türkiye'nin birbirinden farklı özelliklere sahip olmakla birlikte birbirlerİyle etkileşim içinde bulunan yakın kara, yakın deniz ve yakın kıta havzalarının oluşturduğu zeminde strateji geliştirme zorunluluğu ile karşı karşıya kalması avantaj ve riskleri en üst düzeye çıkarabilecek bir çeşitliliğe sahiptir. Türkiye’ nin kendi bünyesinde barındırdığı farklı tarihî tecrübeler de bu zeminlerle ilişkisi bakımından dinamik bir etkide bulunmaktadır. Teknolojik, ekonomik ve askeri kapasiteden oluşan potansiyel verilerin bu dinamik çerçeveden doğrudan etkilenmesi dönemsel sıçramalar ya da tıkanmalara yol açmaktadır.</p>

  <p class="calibre10">Sabit ve potansiyel verilerdeki bu dinamik çeşitlilik ve diyalektik etkileşim, stratejik oluşumda çarpan etkisine sahip faktörlerin ağırlığını artırmaktadır. Türkiye için de bugün temel mesele tarih ve coğrafya sabit verilerini etkin bir şekilde kullanabilecek, kültür faktörünün birleştirici ve kuşatıcı niteliğini öne çıkarabilecek, dinamik nüfus unsurunu harekete geçirebilecek ve bu sabit verilerden hareketle ekonomik, askerî ve teknolojik kapasiteyi maksimum düzeyde artırabilecek bir stratejik zihniyeti uygun bir stratejik planlama ve tutarlı bir siyasî irade ile devreye sokabilmektir. Stratejik zihniyet, stratejik planlama ve siyasî irade düzeyinde yaşanan bunalımlar sabit ve potansiyel verilerin sağlayabileceği avantajları azalttıkça stratejik risk unsurlarını artırmaktadır.</p>

  <p class="calibre10">Soğuk Savaş sonrası konjonktürde Türkiye ile ilgili yapılan tasvirlerin mihver ülke <span class="calibre12">(pivotal State</span>) ile parçalanmış ülke <span class="calibre12">(tom co-ııtıtry)</span> uçları arasında gidip gelmesi aslında bu çok yönlü dinamizmde gerilim yaşıyor gibi görülmesi bile kendi içinde barındırdığı güç potansiyelinin bir işareti sayılmalıdır. Farklı parçaları bünyesinde asırlarca barındırmış olan ve dinamik bir konjonktürde bu farklı parçaların çekim alanlarında diyalektik bir gerilim yaşayan bir toplum, bu parçalardan yeni ve iddialı bir bütün oluşturabilme potansiyelini de kendi özünde taşır. Bir ülkeyi parçalanmış olmakla birlikte aynı zamanda mihver kılan ana damar da budur.</p>

  <p class="calibre10">Bu stratejik çerçeve, kendi ana bünyesine farklı aşılar almış bir ağacın birbirinden çok farklı toprak türlerinin bulunduğu zeminlerde aynı anda kök salmaya, büyümeye ya da tutunmaya çalışması gibi dinamik ve diyalektik bir çeşitlilik barındırmaktadır. Bu ağacın beslendiği her bir farklı toprak türünden kendi bünyesinde barındırdığı farklı aşılara uygun besleyici kaynaklar sağlaması ağacın külli zenginliğini ve kuşatıcılığını artırırken, bu zeminler ve aşılar arasındaki farklılaşmanın doğurduğu uyumsuzluklar ağacın kendi kaynaklarını tüketmesi ve karşılıklı çelişkilerle İçten içe çökmesi sonucunu doğuracaktır.</p>

  <p class="calibre10">Kişiler gibi topiumlarm da güçleri aynı zamanda zaaflarıdır; ya da tersinden bir söyleyişle zaaf görüntüleri aynı zamanda kendilerini bir iç muhasebe ile dönüştürebilecekleri güç potansiyelleridir. Güç kaynaklarını iyi kullanamayan ve harekete geçiremeyen topluluklara bu güç kaynakları zaaf odakları şeklinde geri dönerken, bunalım kaynaklarını bir hayatiyet belirtisi olarak güce dönüştürebilen topluluklar için bu zaaf unsurları dahi yeni güç kaynakları oluştururlar.</p>

  <p class="calibre10">Medeniyet tarihi ve bu tarihin şekillendirdiği siyasî tarihte bunun sayısız misalleri mevcuttur. Stratejik teoriler gibi stratejik açılımlar da bunalım dönemlerinde yaşanan parçalanmışlıklara üretilen cevapların eseri olmuştur. Alman stratejisinin temelini dokuyan disiplin ve dakik kararlılığın temelinde Kutsal Roma-Germen İmparatorluğu'nun asırlar süren parçalanmışlığından Alman birliğine geçişin sancıları vardır. <span class="calibre12">PaxBritannica'yı</span> tarih sahnesine çıkaran kurumlann ilk nüveleri İngiliz İç Savaşı'mn parçalanmış tablosunun içinde oluşmuştur. Fransız kimliğinin ve stratejisinin temel unsuru olarak görülen dil ve kültür milliyetçiliği mezhep savaşları ile parçalanmış Fransa'yı bütünleştirme çabası veren Kardinal Richeliue’nun eseri olduğu gibi, Napolyon dönemi Fransız egemenliğinin sütunları Devrim Fransa’sının parçalanmışlığı içinde yükselmiştir. SSCB'yi Soğuk Savaş döneminin ikinci süper gücü konumuna getiren süreç de devrim ve parçalanma sancılarının eseri olmuştur. 20. Yüzyılı Amerikan yüzyılı yapacak olan temel değerler, kurumlar ve mekanizmalar 19. yüzyılın ortalarında yaşanan îç Savaşın külleri arasında tarih sahnesine çıkmıştır. Amerikan İç Savaşım ortaya çıkaran toplumsal parçalanmışlıklardan kaynaklanan temel bunalım unsurları aynı zamanda Amerikan çokkültürlüiüğünün de hazırlayıcısı olmuştur. Bu özelliği tarihî tecrübemizden bir misalle desteklemek gerekirse, Osmanlı Devleti'ni, daha önce bir çok benzeri görülmüş bir devlet niteliğinden çıkararak, Fatih döneminde gerçek bir dünya gücü haline dönüştüren temel yapı ve kurumlar da en son acı misali Anadolu beyliklerinin parçalanma sürecinde gözlenen siyasal parçalanma tecrübesinden alınan derslerin sonucunda şekillenmiştir.</p>

  <p class="calibre10">Özetle, kendi bunalımından ve parçalanmışlığından dahi güç üretebilen toplumlar tarihe ağırlık koyma hakkını ve imtiyazını da elde ederler. Aksine, kendi güç unsurlarını bile bunalım kaynağı olarak gören ve bu şekilde takdim eden toplumların mevcudiyetlerini sürdürebilme şansları dahi olamaz.</p>

  <p class="calibre10">Dinamik bir süreç içinde bu dinamizmin kaçınılmaz parçası olarak farklı nitelikte ve düzeyde bunalımlarla yüzleşmek zorunda kalan toplumların kimileri bu bunalımları içine kapanarak, kimileri ise alabildiğine bir stratejik açılma ile bu bunalımlara meydan okuyarak aşmaya çalışırlar. Bir kıta devleti olan ABD’nin iç savaş sonrası yaşadığı izolasyon politikası, bir ada devleti olan Japonya'nın sömürgecilikle karşılaştıktan sonra kapılarını dış dünyaya kapatarak bir iç temerküz alanı oluşturma çabası içe kapanarak bunalımı aşma çabasının başarılı misalleri arasında yer alır.</p>

  <p class="calibre10">Bazı toplumların tarihî tecrübeleri ve coğrafi konumlan ise buna kesinlikle el vermez. Dünya anakıtasının merkezinde ya da je-ostratejik havzaların kesişim bölgelerinde bulunan veya çok kültürlü bir yapıyı kendi paradigması içinde sürdüregelmiş olan top-lumların dış faktörlere tepki olarak içe kapanmaları ise ya mümkün değildir; ya da kısa dönemli olarak mümkün olsa dahi çözüm üretici değildir. Bu şartlarda içe kapanan toplumlar ya dış faktörlerle ya da iç parçalanmaya yol açan bunalım çelişkileri ile içten içe çözülmeye girerler.</p>

  <p class="calibre10">Türkiye ikinci grup ülkeler arasındadır ve içe kapanarak değil, yeni bir özgüven ve iddia ile dışa açılarak bunalım unsurlarını güç unsurları haline dönüştürebilir. Dünyanın kuzey-güney ve doğu-hatı istikametindeki en stratejik kuşağının merkez hattı üzerinde bulunan Türkiye’nin içe kapanması coğrafî açıdan mümkün değildir. Türkiye'yi 20. yüzyılın konjonktürei şartları içinde ortaya çıkan sıradan ulus-devletlerden ayıran tarihî miras farkı da içe kapanmayı imkansız hale getirmektedir.</p>

  <p class="calibre10">Bu tarihî miras farkının ayırdedici özelliği tesbit edilmeksizin Türkiye'nin neden bu denli kapsamlı bir dinamik stratejik ortamda bulunduğu sorusunun açıklama, anlama ve anlamlandırma çerçevesi geliştirilemez. Türkiye’yi aynı yakın kara ve deniz havzalarında yer alan ülkelerden ayıran temel özellik vurgulanmaksızın açıklayıcı bir cevap oluşturmak da çok güçtür. Mesela Suriye'nin Ortadoğu'daki, Bulgaristan'ın Balkanlardaki, Gürcistan'ın Kafkas-lardaki konumundan Türkiye'yi ayıran ve bu yakın kara havzalarını birbirine irtibatlandıran ana özellik aynı zamanda Türkiye'nin böylesi dinamik bir stratejik ortamda bulunmasının da gerekçesini oluşturmaktadır.</p>

  <p class="calibre10">Bu ana özellik yakın kara ve deniz havzası politikalarını doğrudan ilgilendiren tarihî merkez konumu ile irtibatlı bir şekilde orta-, ya konabilir. Tarihî merkez konumunun ana unsurlarından birisi, Türkiye'nin, 20. yüzyıla bir çok jeopolitik, jeoekonomik ve jeokül-türel parçayı bir bütün halinde bünyesinde barındıran büyük ölçekli siyasal yapı (imparatorluk) olarak giren sekiz ülkeden biri olan Osmanlı birikimi üzerinde kurulmuş olmasıdır. Bu büyük üniteden küçük ünitelere bölünme esnasında yaşanan her jeopolitik, jeoekonomik ve jeokültürel parçalanma böylesi büyük siyasal yapıların merkezi konumunda bulunan ülkeleri tarihî bir sorumluk ve yüzleşme alanı ile karşı karşıya bırakmıştır.</p>

  <p class="calibre10">Asrın başında imparatorluk yapılarına sahip olan ve bu yapıların I. ya da II. Dünya Savaşı neticesinde çözülmesine şahit olan İngiltere, Rusya, Almanya, Fransa, Avusturya-Macaristan, Çin ve Japonya da benzer bunalımları yaşamış ve kendi özgün sentezleri ile bu bunalımdan konjonktürei uluslararası şartlara uyum gösterebilen yeni siyasal üniteler çıkarma çabası içine girmişlerdir.</p>

  <p class="calibre10">Bütün bu ülkeler de Osmanlı gibi yoğun bir jeopolitik, jeoekonomik ve jeokültürel parçalanma yaşamışlar ve bu parçalanmanın yol açabileceği zaafları yeni stratejik araçlarla aşmaya çalışmışlardır. İngiltere, <span class="calibre12">Commonwealth</span> sistemi, İngiliz dilinin egemenliği ve kendisini stratejik açıdan ikame eden ABD ile sahip olduğu para-digmatik yakınlığı kullanarak stratejik ağırlığını sürdürmeye çalışırken, Rusya önce ideolojik bir dönüşümün sağladığı motivasyonla bir süper güç haline gelmiş sonra aynı ideolojik çerçevenin çöküşü ile yeni kapasitesine uyumlu bir küçülme süreci ile hesaplaşmak zorunda kalmıştır. Almanya kaybettiği emperyal birikimi tekrar toparlayarak bir dünya gücü haline gelebilmek için iki dünya savaşı çıkarmayı göze alırken, Fransa Avrupa-içi diplomatik dengelerle sömürge birikimi arasında rasyonel bir optimizasyon yapmaya çalışmıştır, iki emperyal Asya ülkesinden biri olan Japonya, Almanya örneğine benzer şekilde Pasifik'teki etki alanını askerî güçten ekonomik etki alanına kadar değişik stratejik araçlarla tekrar kurmaya çalışmış, Çin ise Rusya örneğine benzer şekilde bir ideolojik dönüşüm ile yeni bir merkez konumu kazanmaya gayret etmiştir. Bu ülkelerden yalnızca Avusturya-Macaristan tabii sınırları içinde küçülerek sınırlı bir etki alanına doğru gerilemeyi kabullenmiştir. Bunun da temel sebebi aynı havza içindeki emperyal sorumlulukların Almanya tarafından üstlenilmiş olmasıdır.</p>

  <p class="calibre10">Büyük ölçekli siyasal yapılardan küçük ölçekli siyasal yapılara yönelik bu daralmayı kendi Anadolu-eksenli mihver alanına çekilerek burada yeni bir siyasal rejim kurarak durduran Türkiye'nin zamanla kendi coğrafyasının ve tarihinin tabii zorunlulukları ile yüzleşmesi ve bu yüzleşmeden kaynaklanan bunalımlarla hesaplaşması kaçınılmazdır. Türkiye'nin dünya anakıtasının merkezindeki coğrafi konumu bu yüzleşmeye daha da çetin bir boyut katmaktadır. Mesela hakimiyeti altında tuttuğu bölgelerle kendi anavatanı arasında doğrudan irtibat olmayan Ingiltere'nin bu bölgelerdeki jeopolitik, jeoekonomik ve jeokültüıel parçalanmanın etkisini hissetmesi çok daha dolaylı olmuştur. Hatta, kimi zaman İngiltere kendisi bu tür parçalanmaları hızlandıracak sınır oluşumlarına yol açarak dolaylı etki alanını korumaya çalışmıştır. Benzer bir durum Fransa ve Japonya için de geçerlidir.</p>

  <p class="calibre10">Buna mukabil Osmanlı Devleti'nin bugünkü Türkiye Cumhuı i-yed'nin yakın kara havzaları olan Balkanlar, Kafkaslar ve Ortadoğu'dan çekilmesi ve yakın deniz havzaları üzerindeki etki alanını kaybetmesinin doğurduğu jeopolitik, jeoekonomik ve jeokültürel parçalanmadan kaynaklanan her türlü bölgesel bunalım alanı Türkiye'yi doğrudan etkilemektedir. Bu etki çift yönlü olarak sürmektedir. Kimi zaman Türkiye'nin kendi içinde yaşadığı siyasal, ekonomik ve kültürel dalgalanmalar bu havzalardaki gelişmeleri doğrudan etkilemekte, kimi zaman da Türkiye bu havzalardaki gelişmelerden etkilenmektedir. Bu etkilenmenin eşzamanlı olarak seyrettiği dinamik dönemlerde yoğun iç hesaplaşmalar ve dış bu Soğuk Savaş sonrası dönemde kısa bir süre içinde yaşanan iniş çıkışlar bunun son örnelderini oluşturmaktadır. Soğuk Savaş benzeri statik uluslararası konjonktürlerde kontrol altında tutulan bu etkileşim, küresel ve bölgesel belirsizlik alanlarının arttığı dinamik uluslararası konjonktürlerde çok yönlü ve derinlikli bir yüzleşme ve hesaplaşma sorumluluğunu beraberinde getirmektedir.</p>

  <p class="calibre10">Bu yüzleşme ve hesaplaşma, hakkı ile yapıldığında bir zaaf değil, bir güç kaynağıdır. Soğuk Savaş sonrası dönemde çift kutuplu statik yapılanmanın örttüğü jeopolitik, jeoekonomik ve jeokültii-rel faktörlerin devreye girmesiyle birlikte Türkiye'nin kendisini Balkanlar-Ortadoğu-Kafkaslardan oluşan en yakın kara havzasından, yalcın deniz havzasına ve yakın kıta havzasına doğru genişleyen bir hâle içinde bir çok bunalımla karşı karşıya bulması, bir risk alanı oluşturduğu gibi önemli bir potansiyel etki alanı da oluşturmaktadır. Türkiye'nin kendi içinde yaşadığı çelişkiler, tedirginlikler ve gerginlikler de aslında bu yeni coğrafî/tarihî çevreye uyum gösterme çabasının sonuçlarıdır.</p>

  <p class="calibre10">Böylesi bir konjonktürde Türkiye'nin kendi içine kapanarak bu yüzleşme ve hesaplaşmanın ortaya çıkardığı meydan okumayı aşabilmesi çok güçtür. Bu tür dinamik konjonktürlerde ve dış etkilere açık bir coğrafyada içe kapanan ve sürekli iç tehdit ve risk unsurlarını tartışan bir ülkenin derinliğine bir çözülme ile karşılaşma riski artar. Aksine, kendi tarihî tecrübe birikiminden özgün bir stratejik zihniyet kurabilen, bunun araçlarını oluşturabilen ve bu stratejik zihniyeti doğru bir yöntemle uygulayabilen ülkeler, sadece kendi iç çelişkilerini aşmakla kalmaz, önemli stratejik ve kültürel açılımlar da gerçekleştirirler.</p>

  <p class="calibre10">Türkiye'nin en yakın havzasından başlayarak dışa açılması kaçınılmaz ise, mesele bu açılımın ne tür bir psikoloji ile, hangi yöntem ve kuramlarla gerçekleştirilebileceği meselesidir. Daha önceki bölümlerde teferruatlı bir şekilde incelendiği gibi, Türkiye'nin stratejik derinliğinin yakın kara, yakın deniz ve yakın kıta bağlan-tılan ile yeniden tanımlanması; bu derinliğin jeokültürel, jeopolitik ve jeoekonomik boyutlarının dış politika parametreleri olarak kapsamlı bir değerlendirmeye tâbi tutulması; bu değerlendirmenin gerektirdiği stratejik araçların dengeli ve koordineli bir bütünlük içinde devreye sokulabilmesi ve nihayet uygulama alanlarında ön hazırlıkları iyi yapılmış, rasyonel ve uzun dönem perspektifine ..daha istikrarlı uluslararası konjonktürlere daha uygun şartlarda girilmesini sağlayacaktır.</p>

  <p class="calibre10">Unutulmamalıdır ki, Soğuk Savaş fiilen bitmiş olmakla birlikte Soğuk Savaş sonrası dönemin uluslararası dengelerini ve hukukunu belirleyecek olan nihaî düzenlemeler ve anlaşmalar halen yapılmamıştır. Bu açıdan ele alındığında Soğuk Savaşı bitiren ateşkesler yapılmış, ancak yeni güç dengelerini yansıtan nihaî düzenlemeleri de kapsayan geniş ölçekli bir yeni dünya düzeni oluşturulamamıştır. Bosna, Karabağ, Filistin, Kosova ve Kuzey Irak gibi bir çok bunalım alanında bunalımın nihaî çözümünden çok dondurulması yolunun tercih edilmesi de aslında yeni düzenin ana parametrelerinin belirlenmemiş olmasından kaynaklanmaktadır.</p>

  <p class="calibre10">Belirsizliklerle dolu bu dinamik geçiş dönemini stratejik tutarlılık ve esneklik içinde değerlendirebilen ülkeler oluşacak yeni düzene çok daha avantajlı bir pozisyonla gireceklerdir. Soğuk Savaşın galipleri safında bulunan ve bunun için Soğuk Savaş süresince çok ciddi bir bedel ödeyen Türkiye'nin Soğuk Savaş sonrası dönemde bu bedelin karşılığını aldığım söyleyebilmek çok güçtür. Soğuk Savaşın bitişinden sonraki on yıl içinde hissî dış politika söylemi dışında reel parametrelerde sürekli sınır boyu ve sınır ötesi stratejik risklerle karşı karşıya kalan, Soğuk Savaşın mağlubu olan ülkeler AB adayı statüsü kazanırken AB ile ilişkilerinde iniş-çıkışlar yaşayan, Avrupa ordusunun kurulması sürecinde dışlanma tehlikesi karşısında NATO üyeliğinin içinin boşalması riski ile karşılaşan ve nihayet son olarak da bir soykırım müsebbibi olarak takdim edilmek suretiyle psikolojik/diplomatik bir dışlanma baskısını üzerinde hisseden Türkiye çokyönlü bir stratejik yenilenme ihtiyacı içindedir.</p>

  <p class="calibre10">Bu stratejik yenilenme herşeyden önce yeni bir stratejik anlamlandırma çerçevesini ve bu çerçevenin dayandığı yeni bir duruşu gerekli kılmaktadır. Bu anlamlandırma sürecinde temel çıkış noktası toplumsal psikolojinin bir özgüven ile yeniden inşa edilmesidir. Bütün bir dünyanın karşılıklı etkileşim süreci içine girdiği bir dönemde özgüvenini ayakta tutabilen toplumlar yeni güç merkezlerinin nüvelerini oluşturacaklardır. Bunun aksine, özgüvenini kaybederek başka toplumların çevre unsurları olmayı kabullenenler ise psikolojik bir yıkımdan sonra stratejik bir çözülüşü de yaşama tehlikesi ile karşı karşıya kalacaklardır.</p>

  <p class="calibre10">Bu psikolojik özgüven yenilenmesinin olmazsa olmaz şartı da oluşturulmasıdır. Daha önce bir çok kez de vurgulamış olduğumuz gibi toplumların uluslararası ilişkilerdeki konumu zaman ve mekan sabiteler! olan tarih ve coğrafya sütunları üzerinde yükselir. Kendi tarih ve coğrafyalarım yeniden anlamlandırma gücü gösteremeyen toplumlann atılım yapma güçleri olmadığı gibi yeni şartlara intibak etme kabiliyetleri de olamaz. Hiç bir resmî ya da gayriresmî ideoloji ve dış politika söylemi, toplumlar) tarih-ötesi (zaman-ötesi) bir konuma sıçratamaz, coğrafya-ötesi (mekan-öte-si) bir boşluğa da yerleştiremez.</p>

  <p class="calibre10">Tarihte edilgen değil etken olmak, tarihi okumak değil yazmak ideal ve iddiasındaki her toplum, önce içinde bulunduğu sabit veriler olan zamanı ve mekanı yeniden yorumlamak zorundadır. Mekan açısından bakıldığında kimi toplumlar sadece belli bir coğrafyaya aittir. Bu toplumların o coğrafyadan diğer mekanlara açılımı sadece istila ve sömürgeleştirme hedefine yöneliktir. Yayıldıkları mekandaki toplumlarla kaynaşma ve birlikte bir coğrafyayı paylaşma idealleri yoktur. Kendi coğrafyaları mutlak merkez, diğer bütün coğrafyalar ise mutlak periferidir. Belli bir dünya görüşünü de yansıtan bu mekan anlayışının en son ve tipik misali başta İngiliz ve Fransız sömürgeciliği olmak üzere batı yayılmacılığıdır. İn-gilizler Hindistan’a bu dünya görüşü ve mekan anlayışı ile gitmişler ve mümkün olan en büyük çaplı kaynak aktarımım gerçekleştirdikten sonra asıl coğrafyalarına geri dönmüşlerdir.</p>

  <p class="calibre10">Bazı toplumlar ise dünya görüşleri itibarıyla kuşatıcı, ait olduk-lan coğrafya itibarıyla köprü durumundadırlar. Bu toplumlar tarihî geçiş yolları üzerinde seyyal haldedirler ve gerek yükseliş gerekse düşüş dönemlerinde kendi merkez vatan tanımlarını sürekli değiştirerek o coğrafyada yaşayan diğer unsurlar ile kaynaşma yolunu seçerler. Medeniyet tarihindeki simgesel bir misalle göstermek gerekirse, Tarık bin Ziyad'ın gemilerini yakınası sadece başarılı bir askerî taktiğin değil, aynı zamanda mekan anlamında kuşatıcı bir dünya görüşünün yansımasıdır. Tarık bin Ziyad için evrensel bir dünya görüşünün merkez coğrafyası değil, her türlü kavimle bira-rada yaşanabilecek bir ufuk coğrafyası vardır. Onun için Endülüs, bu ülkedeki çokkültüılü yapıyı tümüyle yok eden Katolik tspanyol-lar gelene kadar, bir çok farklı kavim ve kültürün asırlar boyu bir potada kaynaştığı kuşatıcı bir köprü coğrafyası olmuştur. Aynı şekilde Orta ve Batı Asya'dan Hindistan’a akan Müslüman Türk topluluklar da, İngiliz sömürgeciliğinin aksine, o bölgelere yerleşmek üzere bir siyasî otorite oluşturmuşlardır. Bunun içindir ki, Hindistan, Babiir egemenliğinde çok yönlü ve çok kültürlü bir medeniyet etkileşimine sahne olmuştur.</p>

  <p class="calibre10">Osmanlılarm Balkanlara yönelişi de farklı değildir ve benzer bir kültürel çeşitliliğin istikrar içinde yaklaşık beş asır sürmesini sağlamıştır. ilk öncüler Mostaı 'ın da ötesinde Balagay Külliyesini kurarken yeni bir coğrafyanın ufuklarını da göstermişlerdir. Aynı tavır gerilerken de sürmüştür. 19. Yüzyıl ortalarında Namık Kemal için Vatan Silistre'dir; 20. yüzyıl başlarında Mehmet Akif için Çanakkale’dir. Etnik köken itibarıyla Anadolu'yu merkez görmesi gereken Namık Kemal’in Türk, Balkanları merkez vatan görmesi gereken Mehmet Akif'in Arnavut oluşu da bu tanımlamada hiç mi hiç etkili değildir. Avrupa istikametine doğru ilerlerken Viyana önlerinde düşenler ile Avrasya hakimiyeti için Ruslar tarafından Karadeniz’in kuzeyindeki Özi kalesinde kılıçtan geçirilenler, Asya ideali için Allahüekber Dağlarında donanlar ve Anadolu'nun kalbini savunmak İçin Sakarya’nın suyunu kanlarının rengine dönüştürenler hangi kökenden olurlarsa olsunlar aynı tarih/mekan anlayışının ve aynı milletin unsuruydular.</p>

  <p class="calibre10">Dolayısıyla bu stratejik zihniyet yenilenmesini destekleyecek temel stratejik yöneliş de kategorik ayrışmaların yerini jeokültiirel ve jeostratejik nitelikli bütünleşmelerin almasıdır. Bu bütünleşme zorunluluğunu yakın dönem tarihimizde sürekli tartışılagelen As-yalılık-Avrupalılık ya da doğu-batı diyalektiği çerçevesinde örnek-lendirebiliriz. Avrasya ana kıtasının doğu-batı ve kuzey-güney istikametindeki hatlarının kesişim bölgelerinde bulunan köprü ülkelerinden birisi olan Türkiye sıradan Avrupalılık ve Asyalılık arasında süregelen anlamsız kategorileştirmelerin tesirinden kurtularak uzun dönemli strateji ve bu stratejinin gerektirdiği jeokültürel altyapının temel unsuru olan kimlik meselesinde kapsamlı bir yenilenme süreci içine girmek zorundadır.</p>

  <p class="calibre10">Uluslararası ekonomi-politik yapılanma açısından kuzey-güııey arasında, uluslararası jeokültürel yapılanma açısından doğu-batı arasında bir geçiş hattı üzerinde bulunan Türkiye, bu konumunun yeni bir jeoekonomik, jeopolitik ve jeokültürel parçalanmaya yol açmasını önleyen bir strateji geliştirmek zorundadır. Aksine, bu konum Türkiye'nin bölgesel ve küresel rolünü artıran bir jeopolitik, jeoekonomik ve jeokültürel bütünleşme aracı olarak görülmelidir.</p>

  <p class="calibre10">Yine tarihî bir tecrübe ve misal ile ortaya koymak gerekirse, do-ğu-batı istikametinde ilerleyen Selçuklu-Osmanlı tarihî birikimi için Asya-Avrupa ilişkisi yay ile ok ilişkisi gibidir. Yay geriye doğru ne kadar gerilirse ok ileriye doğru o denli hızla gider. Bu nedenledir ki İran'daki hakimiyetini pekiştiren Selçuklu Devleti bir ok hızıyla Anadolu'da ilerlemiş; Anadolu birliğini kurarak Asya yayını geren Osmanlı’nın Avrupa yönündeki ilerlemesi önlenemez bir ivme kazanmıştır. Coğrafi kavramlar bile bu ilişki biçimini yansıtacak şekilde muhteva değiştirmiştir. Her iki halde de Rumeli Avrupa ya da batı istikametindeki ilerleyişin yeni merkezi olarak görülmüştür. Selçuklu için Rumeli şimdiki Anadolu’dur -bunun için Mevlana’mn ismi Celaleddin-i Rumi'dir-, Osmaniı için ise Balkanlardır. Ne yay ne de ok bu ilişki biçiminde ikincil konumda değerlendirilebilir. Mesele yayı ve oku yerli yerince ve birbirini destekler tarzda kullanacak strateji iradesinin oluşturulmuş olmasıdır.</p>

  <p class="calibre10">Toplumlarm uzun dönemli kimlikleri ve bu kimliklerin yönlendirdiği stratejileri, araçlardan bağımsız bir şekilde etkide bulunurlar. Bu stratejilerin araçları kimi zaman askeri, kimi zaman kültürel, kimi zaman ekonomik, kimi zaman ise bütün bu unsurları içeren kapsamlı bir medeniyet oluşumu ve hakimiyeti olabilir. Öncelikli mesele, hangi araçların hangi zamanlama ile kullanılması olduğu kadar, hangi stratejik kimlik ve zihniyetin hangi hedefler doğrultusunda harekete geçirileceği meselesidir. Araçlar ve zamanlama bu meseleden sonra kaçınılmaz olarak devreye girerler. Mesela Selçuklu-Osmanlı birikimindeki askerî ilerleme, bugün uluslararası ekonomik ilişkiler açısından yeni bir tanımlamaya oturtulabilir. Türkiye'nin ekonomisini ve uluslararası ekonomik ilişkilerini AB çerçevesine indirgeyen ve sadece bu boyut ile sınırlayan bir yaklaşım yaysız bir oku eli ile bilinmeyen bir istikamete atma tavrı sergilemektir. Onun için de ok ile hedef arasında hiç bir mantıklı ilişki kurulamadığı gibi yayın gerilim gücünü oluşturan toplumsal motivasyon da gerçekleştirilememiştir. Asya'ya ayaklarını sağlam basamayan bir Türkiye’nin gözlerini ve ufkunu Avrupa'ya dikebilmesi de güçtür. OsmanlI'nın Asya derinliğinde bunalım yaşadığı dönemlerde Avrupa'daki ilerleyişinin yavaşlaması gibi, Asya'daki ekonomik ve siyasî potansiyelini harekete geçiremeyen bir Türkiye'nin, AB içinde, Avrupa'ya pazar ve turistik mekan olmaktan başka şansı ve seçeneği de olamaz.</p>

  <p class="calibre10">Askerî/siyasî ve ekonomik stratejiler arasında zamanlama farkı ile birlikte ortava çıkan uyumun en canlı misalleri Japonya ve Almanya'nın II. Dünya Savaşı esnasındaki askerî yayılım stratejileri ile II. Dünya Savaşı sonrası uyguladığı uluslararası ekonomik stratejiler arasındaki uyumdur. II. Dünya Savaşında Alman tanklarının girdiği her bölgede bugün Alman markı ve ekonomik etkisi, Japon donanmalarının ulaştığı her noktada Japon ekonomik modeli hakimdir.</p>

  <p class="calibre10">Yayı hakkınca gerebilen toplumlar oku da istediği uzaklığa istediği zamanlama ile gönderebilen toplumlardır. Ne yayı unutarak oku rastgele sağa sola gönderenler, ne de oku unutarak yayı sürekli sloganik tarzda germekle uğraşanlar uzun dönemli kimlik ve strateji oluşturabilirler. Yapılması gereken şey, yayı Türkiye'nin sınırlarının ötesindeki potansiyelini de kapsayacak çapta ve ölçekte gerebilmek, oku da rasyonel bir stratejik planlama ile iddialı bir ufuk perspektifi arasında uyum sağlayan bir hedefe, aynı anda yöneltebilmektir.</p>

  <p class="calibre10">Yoğun bir medeniyet bunalımının yaşandığı, insanoğlunun bütün doğrularım yeniden kurma çabası içine girdiği, bu çerçevede de bütün tarihî kültür birikimlerini yeniden keşfetmeye çalıştığı bir dönemde Türkiye gibi köprü ülkelerin farklı medeniyet birikimlerini bünyesinde barındırıyor olmaları yeni bir medeniyet açılımı için ciddi bir kaynak oluşturmaktadır. Bizi diğer toplutnlar-dan farklılaştırarak tarih sahnesine Özel bir konumla çıkartacak olan da temelde bu özgün niteliklerimizdir.</p>

  <p class="calibre10">Modernite Avrupa-meıkezli bir tarihî sürecin eseriydi; küreselleşme ise kaçınılmaz bir şekilde başta Asya olmak üzere bütün insanlık birikimini tarihin akış seyrinde tekrar devreye sokacak unsurlar taşımaktadır. Mesnevi'nin ABD'de en çok satan kitaplar arasında yer alması, İslamiyet’in bir çok batı ülkesinde ikinci büyük din haline gelişi, Hind ve Çin medeniyetlerinin klasik değerlerinin hızlı bir yükseliş trendine girişi, Huntington'ın öngördüğü gibi sadece bir medeniyet çatışmasını değil, yeni bir medeniyet sentezi ve açılımını gerekli kılacaktır. Tarihî birikimi böylesi bir açılıma temel sağlayacak toplumların öne çıkacağı bu süreçte Türkiye, tarihî derinliği ile stratejik derinliği arasında yeni ve anlamlı bir bütün oluşturma ve bu bütünü coğrafî derinlik içinde hayata geçirme sorumluluğu ile karşı karşıyadır. Mihver bir ülke olan Türkiye bunu yapabilmesi durumunda jeopolitik, jeokültürel ve jeoekonomik bütünleşmeyi gerçekleştiren merkez bir ülke konumu kazanacaktır.</p>

  <h5 class="calibre24">----------</h5>

  <p class="calibre10"><span class="calibre6">Medeniyetler arası Etkileşim ve Türkiye-AB İlişkileri</span></p>

  <p class="calibre10">Türkiye-AB ilişkUeri medeniyetler tarihi ve medeniyetlerarası etkileşim açısından bakıldığında her parametresi ile incelenmesi gereken son derece özgün bir nitelik taşımaktadır. Üçer asırlık üç dönem içinde ele aldığımız tarihî derinlik boyutu yeni niteliklerle yeni bir dönemin başlangıcının işaretlerini vermektedir. Bu durum sadece diplomatik, ekonomik, sosyal ve hukukî düzlemlerde değil, kültür ve medeniyet etkileşimi çerçevesinde de son derece canlı, çok-bo-vutlu ve dinamik bir sürecin izlerini taşımaktadır.</p>

  <p class="calibre10"><br class="calibre13"/></p>
</body>
</html>
