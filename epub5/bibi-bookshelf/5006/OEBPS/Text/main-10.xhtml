<?xml version='1.0' encoding='utf-8'?>
<html xmlns="http://www.w3.org/1999/xhtml">
  <head>
    <title>Bilinmeyen</title>
    <meta http-equiv="Content-Type" content="text/html; charset=utf-8"/>
  <link href="../../stylesheet.css" rel="stylesheet" type="text/css"/>
<link href="../../page_styles.css" rel="stylesheet" type="text/css"/>
</head>
  <body class="calibre">
  <p class="calibre10"><a id="bookmark0"></a><span class="calibre6">3. İsrail’in Yeni Stratejisi ve Ortadoğu</span></p>

  <p class="calibre10">Milletlerin siyasî tercihleri, uluslararası stratejileri ve ilişki türleri ile tarihî tecrübe birikimleri ve bu birildmi şekillendiren dünya görüşleri arasında doğrudan bir belirleyicilik ilişkisi vardır. İsrail’in bir bölge gücü olarak Ortadoğu’da doğuşu da kitabımızın ilk bölümünde ele aldığımız stratejik zihniyeti oluşturan tarih ve coğrafya parametreleri ile yakından ilgilidir. İsrail’in Soğuk Savaş sonrası dönemde geliştirdiği yeni stratejinin ana unsurları ve bu stratejinin İsrail toplumundaki yansımaları da ancak ve ancak Yahudi Meselesinin tarihî seyrinden kaynaklanan bu zihniyet arkaplanı ile sağlıklı bir şekilde anlaşılabilir.</p>

  <p class="calibre10"><span class="calibre6">a. Tarihî Arkaplan</span></p>

  <p class="calibre10">İsrail sadece Ortadoğu'da 20.700 kilometrekarelik (işgal altındaki topraklar hariç) bir alana ve yaklaşık beş milyonluk bir nüfusa sahip herhangi bir ulus-devlet değildir. İsrail semitizm, anti-se-mitizm, Siyonizm ve Yahudilik gibi tarihî derinliği olan faktörlerin ortaya çıkardığı bir siyasî unsur olarak daha geniş boyutlu bir tarzda tahlil edilmek zorundadır. Aksi takdirde siyasî olayların kısa dönemli gelişim seyri ile tarihî olayların uzun dönemli dönüşüm seyri arasındaki bağlantıları yakalayabilmek mümkün olamaz. İsrail devletini ortaya çıkaran insan unsuru Yahudi toplumunun tarih hafızasının oluşturduğu kimlik, dünya görüşü ve tecrübe birikiminin ürünüdür. Bu toplumun siyasî davranış kalıpları, tepkileri, planları, başarıları ve zaafları bu uzun sürecin eseridir.</p>

  <p class="calibre10">Yahudi kimliği bu kimliğin temelini teşkil eden Tevrat'ın öngördüğü seçilmiş Yahudi toplumu inancı ile tarih içinde dünyanın dört bir köşesine yayılan Yahudi toplulukların serencamı arasındaki ilginç bir bileşkeden oluşur. Bu bileşke kimi zaman uzlaşmaz zıtlıkları ve tezatları, kimi zaman da son derece kaynaşmış katı iç oluşumları beraberinde getirmiştir. Tevrat’ın öğretisi doğrultu<sup class="calibre22">1 </sup>sunda teorik olarak kendini seçilmiş ve dünyayı yönetme ayrıcalığına sahip yegâne etnik grup olarak gören Yahudilerin son iki bin beşyüz yıllık tarihî realite içinde sürekli tahkir edilen, sürülen, dağınık bir toplum tecrübesi yaşamış olmaları Arthur Koestler'in <span class="calibre12">Yahudi Nörozu<span class="calibre26"> </span></span>olarak nitelediği toplum psikolojisini ortaya çıkaran temel unsurdur.</p>

  <p class="calibre10">Yahudi toplum psikolojisinde Yahudi teolojisinin öngördüğü seçilmiş millet dogması ile sosyal realitedeki diğer toplumlarırı hakimiyeti altında yaşamanın getirdiği azınlık psikolojisi arasındaki gidiş gelişin ortaya çıkardığı kimlik Koestler’in deyimiyle kendine özgü bir "anormallikler” bileşkesi doğurmuştur. Sosyolojik ve psikolojik anormallikler ve çelişkileri en iyi tahlil eden düşü-</p>

  <p class="calibre10">mirlerin Yahudilerden çıkmış olmasında da tarih içinde yoğrula yoğrula pekişmiş bu birikimin önemli bir payı olsa gerek. Spino-za’nın felsefe-teoloji arasındaki çelişkiyi, Marks’ın ekonomik sınıflar arasındaki çelişkiyi, Freud’un psikolojik çelişkileri ve anormallikleri izah etmek üzere ortaya koydukları teorik çerçeve ve çözümler bu tarihî toplum psikolojisinin değişik akisleri olarak değerlendirilebilir.</p>

  <p class="calibre10">Tarihî serencamın oluşturduğu bu psikoloji, Yahudileri birbir-ieriyle bağlantılı üç temel gayenin etrafında bütünleştirmiştir: Farklı toplum realiteleri ve siyasî konjonktür içinde varlığını idame, muhtemel tehlikeler karşısında her an taşınabilir bir güç oluşturma ve bu gücü teorik seçilmiş toplumun misyonu doğrultusunda kullanma. Bu üç gaye de Tevrat'ın öngördüğü dünya görüşü açısından tam bir sosyal meşruiyet kazanmıştır. Kendisini diğer toplumlardan farklı misyona sahip üstün bir topluluk olarak gören diğer bazı milletlerde de müşahede edildiği gibi dünya görüşü ile sosyal realite arasında kurulan bu meşruiyet ilişkisi Yahudi toplu-muna azınlık oldukları dönemlerde direnme, güç sahibi oldukları dönemlerde mutlak anlamda hükmetme becerisi kazandırmıştır.</p>

  <p class="calibre10">Farklı toplumlar içinde varlığını idame ettirme ve tarihî misyonu gerçekleştirme çabası Yahudi bireyin psikolojisinde yerellik ile evrensellik arasında bir gerilim alanı doğurmuştur. Ortaçağ boyunca bu çağların getirdiği yerellik içinde gettolara sıkışmış ikinci bir yerellik yaşayan Yahudiler aynı zamanda gelecekte seçilmiş millet olarak kuracakları evrensel hakimiyet idealini yaşatmaya çalışmışlardır. Yahudi toplumunun varlık sebebi olan dinî öğreti hem yerelligin, hem de evrenselliğin Yahudi toplum psikolojisinde çelişik ama vazgeçilmez unsurlar olarak nesilden nesile aktarılmasını sağlamıştır.</p>

  <p class="calibre10">Geçen yüzyıl içinde Yahudi aydınlanmasına ve siyonizmin siyasî bir ideoloji olarak ortaya çıkışına öncülük eden şahsiyetlerin siyasî ve entellektüel serüvenleri bu çelişik ama toplumun misyonu itibariyle birbirleriyle uzlaştırılmaya çalışılan özellikler açısından ilginç ipuçları vermektedir. Mesela sosyalizmin insanları tek tek eşit bireyler olarak ele alan evrensel ideolojisine önemli katkılarda bulunmuş Moses Hess’in aynı zamanda etnik temelli Siyonist ideallerin öncüsü olması Yahudi bireyindeki evrensellik ile yerellik arasındaki çatışmanın yol açlığı şahsiyet bölünmesinin en güzel misalidir. 1835 yılında günlüğüne "ne Yahudileri birarada toplayabilen ne de dinî ihtiyaçları karşılayabilen Musevi şeriatı ölmüştür, gerçek anlamda evrensel din ancak Hristiyanlıktır’’diye yazan Moses Hess 1862 yılında yazdığı <span class="calibre12">Roma ve Kuüiis</span> adlı eserinde Yahudi Meselesinin ancak kutsal toprakların yeniden düzenlenerek Yahudilerin burada yerleşmesi ile çözülebileceğini söyleyerek modern siyonizmin kurucusu olmuştur. Evrensel sosyalist ideolojinin gelişmesi doğrultusunda Marks’ı da etkilemiş olan Hess tam bir yerellik ürünü olan siyasî siyonizmin kurucusu olurken yine bir Yahudi olan Marks insanların tam eşitliğini savunan evrensel komünizmin kurucusu olmuştur.</p>

  <p class="calibre10">Yahudi kişiliğinde entellektüel düzeyde görülen bu çatışma siyasî tavırda da kendini göstermiştir. Avrupa’daki anti-semitik saldırılar karşısında barışçıl ve evrensel mesajlar veren Yahudiler Ortadoğu coğrafyasında aynı saldırgan yöntemleri benimseyen bir siyasî tavrı kendi içlerinde meşru kılabilmişlerdir. 1982 yılındaki Lübnan işgalinde Hristiyan güçlerle birlikte Sabra ve Şatilla kamplarında Filistinli çocuk ve kadınları öldüren Yahudi askerler muhtemeldir ki Nazi kamplarında soykırıma tabi tutulan insanların çocukları idiler.</p>

  <p class="calibre10">Etnik üstünlük ve seçilmişlik dogmasını nesilden nesile aktaran toplumlarda bu ikili tavrın ortaya çıkması kaçınılmazdır. Bu dogma bu toplumları zayıf oldukları dönemde başka toplumlann baskıları karşısında mağdur ve barışsever, güçlü olduklarında ise hakim ve baskıcı kılabilmektedir. Benzer bir çelişki Hint yarımadasında tam bir etnik üstünlük dogması ile kast sistemini kuran Ari ırkının tecrübesinde de görülebilir. Bu dogmanın dinî bir temel ile meşru kılınmış olması çelişkiyi daha da bariz kılmaktadır. İnsanoğlunun bir anne ve babadan (Adem ve Havva’dan) geldiği inancı ile Beni İsrail’in seçilmişliği ve tarihî misyonu inancını aynı potada meczetmeye çalışan Yahudi öğretisi biyoloji ile tarihi karşı karşıya getirmektedir. Nazizmin etnik ideolojisine karşı insanoğlunun eşit olduğu fikrini mizah ile ortaya koymaya çalışan Şario ile</p>

  <p class="calibre10">Filistin’de acımasız bir etnik arınma gerçekleştiren Yahudi liderler aynı geleneğin ürünüdürler. Bu geleneğin tarih içindeki dönüşümleri ııi ortaya koymadan İsrail’in bugünkü Ortadoğu realitesi içindeki yerini ve Barış Sürecinin bu çerçeve içindeki anlamını kavramak mümkün değildir.</p>

  <p class="calibre10">Yahudi tarihi Babil sürgününden İsrail’in kurulmasına kadar bir sürgün ve azınlık tarihidir. Yahudi kimliği ve toplum psikolojisinin oluşmasında bu tarihin önemli bir payı vardır. Özellikle 1179 yılındaki Üçüncü Lateran Konsili'nin Yahudilerle birlikte yaşamaya cüret eden Hristiyanların afaroz edileceğine karar vermesi getto sisteminin dinî temelini oluşturdu. Yahudileri şehrin diğer kesimlerinden duvarlarla ayrılmış bölgelerde yaşamaya zorlayan ve bu bölgelerden çıkışı ancak belli zamanlarda özel izinlere bağlayan bu sistem hem anti-semitizmi hem de siyonizmi besleyen sosyal bir temel oluşturmuştur. Yaşadıkları bu tecrübe Yahudileri bir taraftan <span class="calibre12">kehillot&amp;ûı</span> verilen kuvvetli iç organizasyonlara, diğer taraftan muhtemel tehlikelere karşı güvenli ve bankerlik gibi hareket kabiliyeti yüksek ekonomik alanlara yöneltti. 1694 yılında Frankfurt'ta yaşayan Yahudilerin ekonomik faaliyetleri üzerinde yapılan bir araştırma cemaatin %70’inin başta bankerler olmak üzere tüccarlardan, %10-15’inin özellikle cemaat işleri ile görevli profesyonellerden, %10’unun ise zenaatkârlardan oluştuğunu ortaya koymuştur Getto sistemi kimi Yahudileri vaftiz olarak Hristiyan toplumla bütünleşme çabasına yöneltmiş ise de Hristiyanlar tarafından <span class="calibre12">converso</span> (dönme) ya da <span class="calibre12">nuevos cristianos</span> (yeni Hristiyanlar) şeklinde isimlendirilerek getto dışında da özel muameleye tâbi tutulmaktan kurtulamamışlardır. Hristiyanlığa katılmakla bile Hristiyanlar nezdinde <span class="calibre12">Yahudi kanının</span> kirinden kurtulamadıklarım farkeden Yahudiler güvenlikleri için bir taraftan topluma sirayet çabalarını artırmışlar, diğer taraftan Yahudi aydınlanmasını teşvik edecek iç dayanışmayı artırmaya çalışmışlardır.</p>

  <p class="calibre10">Avrupa'daki bu tecrübenin ortaya çıkardığı Yahudi Meselesi soh üç asırda üç önemli dönüşüm geçirmiştir. Bu üç dönüşümde bu asırların son on yıllık dönemlerindeki önemli değişikliklerle şekillenmiştir. Birinci dönüşüm 18. yüzyılın son on yılında Fransız Devrimini müteakiben ortaya çıkmıştır. Fransız Devrîminin getirdiği eşitlikçi ilkeler Yahudilerin gettolara sıkışmış bir cemaat olma statüsünden siyasal haklara sahip bireyler olma statüsüne geçiş sürecini başlatmıştır. Yahudi tüccar ve entellektüel elitin Fransız Devrimine sağladığı desteğin arkasında Hristiyanhğın özünde varolan anti-semitik öğenin kırılması gayes^ vardı.</p>

  <p class="calibre10">Bu süreç içinde Yahudiler toplumun diğer kesimlerine sirayet etme imkanı kazanmışlardır. Bu yeni statü Yahudilerin kendi kimliklerini de yeniden tartışmaya başladıkları bir dönemi açmıştır. Napolyon’un Yahudi cemaati yeniden organize etmek üzere ve <span class="calibre12">Sanhedrin</span> adım verdiği Yahudileri temsil eden liderlerden oluşan komisyona sorduğu sorular Yahudilerin ortaya çıkan ulus-devlet oluşumunda karşılaştıkları temel çelişkileri de ortaya koymaktadır “Yahudiler Fransızları eşit kardeşler olarak mı, yoksa yabancılar olarak mı görmektedirler? Her iki halde de Yahudi hukuku Fransızlara ne şekilde davranmayı öngörmektedir? Fransa’da doğan ve Fransız hukukuna tâbi olan Yahudiler Fransa'yı vatanları olarak benimsemekte midirler? Yahudi hukuku onları kendi kardeşlerinden faiz almaktan men etmekte midir? Aynı hukuk çerçevesinde yabancılardan faiz alınmakta mıdır?"<span class="calibre26"> </span>Medeni hukuk ve Yahudi cemaatinin iç organizasyonu ile ilgili diğer bir çok sorunun daha yer aldığı bu oturumlarda Napolyon Yahudilerin Fransız toplumuna ve ulus-devletine entegrasyonunun kritik alanlarını tesbit etmeye çalışmıştır. Bu ilişki Napolyon açısından Fransa içindeki düzenlemelerin ötesinde uluslararası stratejisinde de önemli bir yer tutuyordu. Avrupa'daki yerleşik dini hanedanlıklar sisteminin yıkılması konusunda Yahudilerle ortak bir çıkarda bir-leşilebileceğini ve Avrupa'da yaygın bir şekilde bulunan Yahudi toplulukların gücünden istifade edilmesinin önemini kavrayan Napolyon Yahudileri 1798 yılında başlattığı Mısır seferine katılarak vaad edilen toprakları kurmaya davet etmiştir. Bazı Katolik yazarlar bu ilişki yüzünden Napolyon'un gizli bir Yahudi olduğunu iddia etmişlerdir.</p>

  <p class="calibre10">Napolyon’un Avrupa hanedanlıkları karşısında elde ettiği başarı Katolik Alman ve Ortodoks Slav anti-semitizmi karşısında Ya -hudilerin durumunu güçlendirmiştir. Yahudi aydınlanmasının ve reformasyonun bu dönemde hızlanmış olması da bir tesadüf değildir. Yine bu dönemde Yahudi asıllı Benjatnin Disraeli’nin İngiltere başbakanlığına kadar gelmiş olması bireysel entegrasyonun önemli bir siyasal sonucu olarak değerlendirilebilir. Fakat Napol-yon seferlerinin getirdiği dalga ikinci safhada Alman ve Slav milliyetçiliğinin gelişmesi ile birlikte yeni bir anti-semitik akımın da güçlenmesine sebep teşkil etmiştir.</p>

  <p class="calibre10">Bu karşılıklı milliyetçilik 19. yüzyılın sonunda modern Yahudi tarihi açısından ikinci önemli dönüşümü beraberinde getirmiştir. Moses Hess'in hayatının iki döneminde farklı çizgiler ortaya koymasına sebep olan bu dönüşüm 1896’da gerçekleşen Siyonist Kongre ile kesin bir nitelik kazanmıştır. 18. Yüzyılın son on yılında getto psikolojisinden sıyrılarak içinde bulundukları toplumlaıa siyasal bireyler olarak nüfuz eden Yahudiler 19. yüzyılın son on yılında bu siyasal bireyleri milliyetçi bir siyasal ideoloji etrafında bi-raraya getirmiştir. Bu yeni dönüşüm teorik temelini Siyonizmin babası olan Theodor Heızl’in <span class="calibre12">Judmstaat</span> (<span class="calibre12">Yahudi Devleti</span>) adlı eserinde, pratik temelini ise Birinci Siyonist Kongrede bulmuştur. Ya-hudileri dünyanın neresinde olurlarsa olsunlar aynı siyasal topluluğun şuurlu üyeleri olarak niteleyen Siyonist Kongre Fransız Dev-rimini müteakib tek tek siyasal birey niteliği kazanan Yahudileıin evrensel bir siyasî ve ekonomik güç halinde ortaya çıkışını meşru kılmıştır. Dinî cemaat niteliğini gittikçe etnik/siyasî niteliğe dönüştüren bu oluşumun hedefi de Herzl’in kitabının adında somutlaşmıştır: <span class="calibre12">Yahudi Devleti.</span> Böylece bu bölümün başlarında ortaya konmuş olan üç temel hedefin uyumlu bir tarzda gerçekleştirilmesi mümkün hale gelmiştir.</p>

  <p class="calibre10">. Bu dönüşümün uluslararası siyasî ve ekonomik güç merkezinin Atlantik’e kaymakta olduğu bir dönemde gerçekleşmiş olması da bir tesadüf değildir. Birinci dönüşümü Fransa’da gerçekleştiren Yahudi toplumunun ikinci dönüşümü için uygun şartlar Atlantik ekseninde ortaya çıkmıştır. Anti-semitik akımların en zayıf olduğu İngiltere ve yeni ilkelerle birlikte yeni imkanlar da sunan Amerika, kıta Avrupa’sında yaygınlaşan milliyetçi akımlara karşı yeni bir güvenlik alanı oluşturmuşlardır. Bunu daha 19. yüzyıl başlarında far-keden Yahudi liderler güç merkezinin Amerika'ya doğru kayışına hem destek olmuşlar hem de bu oluşumdan istifade etmeye çalışmışlardır. Rotshield ve kariyerine bu ailenin yanında başlayarak yükselen Belmont ailelerinin Amerika'daki büyük projelere sağladıkları maddi kaynaklar bunun en güzel misalleridir. Yeni dünyada etkili olabilmek için dinini de değiştiren August Belmont’un ABD’de, D'ısraeli’nin İngiltere’de sahip oldukları güç Yahudilerin kıta Avrupa'sından Atlantik’e yönelik bu eksen kaymasında ne derece etkili olduklarının iki ilginç misalidir.</p>

  <p class="calibre10">Hitler’in Ari ırkçılığından kaynaklanan yayılmacı stratejisinin iki temel özelliği olan anti-semitik tavır ve güç merkezini tekrar Kıta Avrupasma çekme çabası bu açıdan birbirini tamamlayan unsurlardır. Ari ırkını üstün ırk olarak görmenin seküler/ideolojik formu olan Nazizm ile Yahudi teolojisinden kaynaklanan .seçilmiş millet doğmasının teolojik/ideolojik formu olan Siyonizm arasındaki mücadele böyle bir eksen kayması ile paralellik arzetmektedir.</p>

  <p class="calibre10">Güç merkezinin Atlantik eksenine kayışı Yahudi toplumuna Siyonist Kongrenin belirlediği nihai hedefi gerçekleştirmek için uygun zemin sağlamıştır. Bu asır içinde iki dünya savaşını ve Soğuk Savaşı müteakip ortaya çıkan üç önemli uluslararası değişim Avrupa’daki Yahudi Meselesinin kademeli bir şekilde Ortadoğu'daki İsrail Meselesine dönüşmesine zemin hazırlamıştır. I. Dünya Savaşı neticesinde Osmanlı Devleti’nin dağılmasını müteakip Ortadoğu’da ortaya çıkan hakimiyet boşluğu İngiliz ve Fransız manda yönetimleri ile doldurulmaya çalışılmıştır. Bölge dışından gelen bu müdahale <span class="calibre12">Şark Meselesi</span> adı altında Ortadoğu'nun asırlardır İslam kimliği etrafında şekillenen jeopolitik ve jeokültürel kimliğini değiştirmeye yönelik bir sürecin uzantısıdır. Ermeni ve Rum etnik temelli hareketlerin Anadolu’da tstiklal Harbi neticesinde başarısız kalmalarından sonra bu kimlik bütünlüğünü zedelemeye yönelik üçüncü atılım savaşı miiteakib gittikçe artan ve Ingiliz manda yönetimince desteklenen Yahudi göç hareketidir. Bu açıdan bakıldığında İsrail Devleti'nin kuruluşunun temel taşı olan 1917 yılındaki Balfour Bildirisi, 1920 San Remo Konferansı ve Filistin üzerindeki İngiliz mandasının Milletler Cemiyeti tarafından 24 Temmuz 1922de kabulü ile birlikte gerçekleşmeye başlayan Yahudi göçü birbirlerini tamamlayan adımlardır. Bu adımlar Yahudileri nerede olurlarsa olsunlar tek bir ulus olarak tanımlayan Siyonist Kongre ve Atlantik ekseninin Avrupa-merkezli uluslararası sisteme karşı ortaya koyduğu Wilson Prensipleri ile meşru kılınmışlardır. Bu göçlerle Filistin’de 1905’te 80.000 civarında olan Yahudi nüfus 1925’te 110.000’e, 1939’da 500.000’e ulaştı. Böylece Ingiliz mandası denetiminde İsrail devletinin kuruluşu için gerekli altyapı gerçekleşmiş oldu.</p>

  <p class="calibre10"><span class="calibre6">b. Bir Ulus-devlet Olarak İsrail ve Küresel/Bölgesel Dengeler</span></p>

  <p class="calibre10">Göçlerle ortaya çıkan bölgenin etnografik yapısına yabancı bu kitlesel eklemlenmenin II. Dünya Savaşından sonra İngiliz sömürge yönetiminin sona ermesi ve İsrail’in oluşması ile birlikte bir ulus-devlete dönüşmesi Ortadoğu’nun Islam-merkezli jeokültürel ve jeopolitik bütünlüğü üzerinde sarsıcı bir etki yapmıştır.</p>

  <p class="calibre10">İsrail devletinin bir ulus-devlet olarak ortaya çıkışı Yahudi Meselesinin yeni boyutlar kazanmasına yol açmıştır. Her şeyden önce Batı bu yolla asırlardır Avrupa coğrafyasında Yahudi-Hristiyan çatışması olarak algılanan Yahudi Meselesini Müslüman-Yahu di çatışmasına dönüştürerek Ortadoğu’ya ihraç etmiştir. Bu tarihe kadar İslam coğrafyasında hiç bir zaman Avrupadakine benzer bir Yahudi Meselesi söz konusu olmamıştır. Aksine İslam Dünyası Avrupa'daki anti-semitik. Hristiyan zulmünden kaçan Yahudilere sürekli olarak bir güvenlik alanı sağlamıştır. Savaş sırasında söz konusu olan bir kaç ihanetin cezalandırılması dışında İslam tarihi Yahudilere veya herhangi bir dinî/etnik gruba yönelik katliam veya getto uygulamalarına şahit olmamıştır. Yahudilerin Abbasi, Endülüs ve Osmanlı dönemlerinde sahip oldukları haklar ve sosyal mevkiler bunun en güzel misalleridir.</p>

  <p class="calibre10">Avrupa ve İslam ülkelerinde söz konusu olan farklı uygulamaların en önemli sebebi Yahudilere bakış tarzındaki farklılıktır</p>

  <p class="calibre10">Hristiyan Avrupa, Yahudileri Hz. İsa’nın, dolayısıyla Tann’mn katilleri (<span class="calibre12">Godkiller)</span> olarak görmüş ve bu cürümden -ilk günah inancında olduğu gibi- bütün Yahudi neslini mesul tutmuştur. Bu anlayış zamanla Ari kökenli bir anti-semitizme dönüşmüştür. Müs-lümanlar ise hiç bir etnik gruba ayrıcalık tanımayan inançlarının tabiî gereği olarak ne Yahudileri siyonizmin öngördüğü gibi seçilmiş bir millet, ne de anti-semitizmin öngördüğü gibi Tanrı'nın öldürülmesi günahından arınması mümkün olmayan kanı kirli ikinci sınıf insanlardan oluşan bir güruh olarak görmüştür. Aksine İslam toplumlarında hakları İslam hukukunca garanti altına alınan <span class="calibre12">kitah ehli</span> olarak Yahudiler Hz. Peygamber’i kendi içinden çıkaran Arap kabilelerinin müşriklerinden daha üstün bir statüye sahip olagelmiştir.</p>

  <p class="calibre10">İsrail'in kurulmasından sonra da Müslümanların bu konudaki tavırları değişmemiştir. İsrail’in Filistin'de ve Lübnan’da sürdürdüğü soykırım ve katliamlara tepki olarak hiç bir Müslüman ülkede Yahudi az<span class="calibre9">ın</span>lıklara karşı toplu bir saldırı hareketi söz konusu olmamıştır. Asırlar önce söz konusu olan olaylar yüzünden yaşayan Yahudi nesilleri mesul tutan AvrupalIlar ilk günah telakkisi ile hareket ederken hiç bir insanın cürmü dolayısıyla diğer insanların cezalandırılmayacağı inancı ile davranan Müslümanlar aynı dönemde yaşayan Yahudilerin davranışları yüzünden diğerlerini cezalandırmayı dahi düşünmemişlerdir.</p>

  <p class="calibre10">Özetle söylemek gerekirse, Avrupa'da asırlardır süren Yahudi Meselesi Hristiyan teolojisinden kaynaklanan anti-semitik bir hareket iken II. Dünya Savaşından sonra Ortadoğu'ya empoze edilmiş olan İsrail meselesine karşı bölgedeki Müslüman toplumların gösterdiği tepki politik temelli anti-siyonist bir tepkidir. Yahudilerin seçilmiş bir millet olduğu ve vaad edilmiş topraklara ve ayrıcalıklara sahip olduğu temelinden hareket eden Siyonist söyleme dayalı bir hareket içinde olmayan Yahudilerin Müslüman toplum-larda herhangi bir problemleri söz konusu olmamıştır. Peygamberleri ve ilk öncüleri de Samî ırkından olan İslam dini geniş Sami ve Arî kitleleri içinde barındıran yegâne din olarak içinde her iki yöndeki ırkçı sapmaların da yer almadığı bir siyasî gelenek İsrail’in kurulması ile birlikte Atlaııtik-eksenli Batı hem Yahudi Meselesini yabancı bir coğrafyaya ihraç etmiş, hem de şuuraltla-nnda yer etmiş olan günah çıkarma psikolojisi ile asırlardır sürdürdükleri anti-semitik ırkçılığın en son misali olan Nazizm için gerekli diyeti ödemiştir. Bu psikoloji ile ABD’nin stratejik hesapları ve Siyonist Kongrenin öngördüğü hedefler belli bir kesişim alanında buluşmuştur. Nazizm ile özdeşleştirilen anti-semitizme duyulan tepki İsrail'in işlediği insan hakları suçlarını dile getirmeyi bile engellemiştir. Anti-semitizm ile anti-siyonizm arasındaki fark ortaya konamadığı için hiç bir zaman anti-semitik bir tavra sahip olmadığı halde İslam Dünyası ve Filistin halkı Avrupa’nın anti-semitizm günahının bedelini ödemek zorunda bırakılmıştır.</p>

  <p class="calibre10">Soğuk Savaş dönemi, İsrail Devleti’nin bu jeopolitiğe yabancı bir unsur olarak kendisini tanımak istemeyen bölge ülkeleri ile sürekli bir çatışması halinde geçmiştir. I. Dünya Savaşı sonrasında bölgeye kitlese! olarak göç eden, II. Dünya Savaşından sonra bu kitlesel birikimi devlet haline dönüştüren Yahudiler Soğuk Savaş’ı sonrasında yeni ve belki de daha köklü bir dönüşümü hedeflemektedirler. 1. Dünya Savaşından sonra bölgeye kitlesel bir şekilde eklemlenen Yahudi toplulukları varlıklarını yerleşik Arap topluluklarına karşı Ingiliz sömürge idaresinin desteğinde verdikleri mücadele ile pekiştirmeye çalışmışlardı. Avrupa’da toprak sahibi olmaları asırlarca yasaklanan Yahudiler İngiliz sömürge idaresinin politik, diğer ülkelerdeki Yahudilerin maddi destekleriyle elde ettikleri topraklarda kök salmaya gayret etmişlerdir. II. Dünya Savaşından sonra kurulan İsrail ise bölge ülkeleri ile ilişkileri açısından uyum problemli politik bir yapı olarak ortaya çıkmıştı. Stratejik anlamda ABD’nin, sportif ve kültürel anlamda Avrupa’nın parçası olarak ' görülen İsrail bölge ile ilişkilerini Soğuk Savaş süresince sürekli çatışma psikolojisi içinde yürütmüş, bölgenin kaçınılmaz bir unsuru olabilmek için sürekli genişleme stratejisi takip etmiştir.</p>

  <p class="calibre10">Başka bir açıdan bakıldığında İsrail Soğuk Savaş döneminde bir taraftan Ortadoğu'da bölge-içi ilişkiler anlamında bir getto psikolojisini yaşarken diğer taraftan Filistin'de işgal ettiği topraklardaki Arapları ikinci bir gettoya hapsetmiştir.... Bu stratejik dönüşümün en önemli gerekçesi İsrail’in küresel düzenlemelerin gündeme geldiği bir dönemde Ortadoğu’nun yerelliğine fazlaca hapsolmuş olduğunu farketmesidir. Bu durum önceki sayfalarda ortaya koymaya çalıştığımız Yahudi psikolojisindeki yerellik ile evrensellik çelişkisinin en çarpıcı sonuçlarından birisidir. Atlantik hegemonyasının Ortadoğu coğrafyasında sınırlı bir gettoya sıkışmış karakolu görünümü, asırlar boyu varlığını ekonomik mobiliteye uyarlamış Yahudi toplumu için uygun bir taktik pozisyon temin etmiyordu. Aynca SSCB’nin dağılmasıyla ortaya çıkan jeoekonomik ve jeopolitik güç boşluklarını doldurmak üzere söz konusu olacak küresel düzenlemeler için taktik manevra alanlarını genişletmek İsrail açısından hayatî bir önem arzetmekteydi.</p>

  <p class="calibre10"><span class="calibre6">c. Soğuk Savaş Sonrası Dönem ve İsrail’in Yeni Stratejisi</span></p>

  <p class="calibre10">Körfez Müdahalesi İsrail için bu dönüşümü sağlayacak uygun bir zemin temin etti. Bu müdahale sonucunda İsrail ile çatışmacı politikayı sürdüren Arap ülkeleri tedip edilmiş ve İsrail'in bölgeye entegre edilmesinde yeni bir safha açılmıştır. Soğuk Savaş döneminde kendisi için gerekli güvenlik alanını temin etmek amacıyla sürekli yayılma politikası izleyen İsrail bu yeni dönemde barış yoluyla bölgeye sirayet kabiliyeti kazanma stratejisi izlemeye başlamıştır. Bu çerçevede önce FKÖ ile imzalanan barış' anlaşmasını Ürdün ile imzalanan barış anlaşması takip etmiş, daha sonra da bir çok İslam ülkesi ile doğrudan ve dolaylı görüşmeler süreci başlatılmıştır. FKÖ ve Ürdün'ün, Körfez Savaşı esnasında Irak yanlısı politika izledikleri düşünülürse bu operasyonun tedib edici rolünü ne ölçüde gerçekleştirmiş olduğu rahatlıkla anlaşılabilir. Irak’ın yediği darbenin akisleri Filistin halkını temsil kabiliyeti açısından sıkıntı çekmekte olan FKÖ ve pragmatik politikaları şiar edinmiş olan Ürdün’den gelmiştir.</p>

  <p class="calibre10">Türkiye, Mısır ve Fas gibi ülkelerin bu sürece katılarak İsrail ile ilişkileri daha da sıklaştırması Ortadoğu’da taşların yerinden oynamakta olduğunu ortaya koymaktadır. İsrail bu gelişmelerden sonra verdiği sınırlı özerklik karşılığında bölge içi taktik manevra kabiliyetini önemli ölçüde artırmıştır. Bu adım, kuruluşundan bu yana bölgeye yabancı kalmış bu ülkeye bölgenin aslî ve etkin bir gücü -Urr,-ı nitpjjpi kazandırmıştır. Bu taktik alan genişlemesinden sonra İsrail'in bölge içi ihtilafları çok daha etkin bir şekilde kullanabilmesi mümkün olacaktır. İsrail böylece diplomatik etki alanı ile güvenlik alanı arasında dinamik bir ilişki kurmuş bulunmaktadır.</p>

  <p class="calibre10">Son barış süreci ile Fransız Devriminin Yahudi topluluklar üzerindeki etkisi arasında ilginç bir benzerlik vardır. Fransız Devrimi Yahudileri toplumun diğer kesimi ile entegre olamayan ve olması mümkün görülmeyen bir topluluk olmaktan çıkarmış, topluma hukukî ve politik olarak entegre olma hakkı kazanmış tek tek vatandaşlar haline getirmiştir. Böylece Fransız Devriminin getirdiği yeni prensipler etrafında Yahudiler bulundukları toplumların her kesimine nüfuz etme şansı kazanmışlardır. Bunun gibi son barış sürecine kadar Ortadoğu jeopolitiğine bir ur gibi yerleştirilmiş olarak görülen İsrail devleti bu süreç sonunda bölgeyi oluşturan diğer devletlere eşit bir ulus-devlet niteliği kazanmış ve bu niteliğin meşruiyeti bu döneme kadar İsrail’i dışlayan ülkeler tarafından da tescil edilmiştir.</p>

  <p class="calibre10">İsrail’i bölgeye nüfuz etmeye yönelten bu stratejik değişikliğin en önemli sebebi uluslararası ekonomi-politik yapıda kendini göstermeye başlayan güç kaymasıdır. Uluslararası ekonomi-politikte güç merkezinin Atlantik ekseninin tekelinden çıkarak çok kutupluluğa doğru seyretmesi İsrail’i uluslararası manevra kabiliyetini genişletecek daha geniş perspektifli bir strateji oluşturmaya yöneltmiştir. İsrail Atlantik ile olan stratejik çıkar ilişkisini sürdürmekle birlikte uluslararası yapıda daha çeşitlendirilmiş ilişki tarzlarına girme çabası bölgesel blokajı kıran bir barış stratejisi takip etmeyi gerekli kılmıştır. Bu yüzden bölgeye intibakını en kısa zamanda tamamlayarak gerek küresel gerekse bölgesel alanda yeni açılımlara yönelmeyi düşünen İsrail, bölgedeki varlığı sadece hakim eksene dayayan bir ülke konumundan çıkmaya çalışmaktadır. İsrail liderlerinin FKÖ ile barış sürecini neredeyse ABD’den bağımsız olarak Avrupa’da başlatmaları, daha sonraki dönemde de özellikle Asya ve Afrika’ya yönelik girişimlerini artırmaları dikkat çekicidir.</p>

  <p class="calibre10">İsrail devletinin kuruluşu Atlantik ekseninin ve bu eksendeki kozmopolit yapının eseridir. Yeni eksen yönelişlerindeki iki önemli güç olan Almanya ve Japonya’nın Yahudi kültürü gibi üstün etnik köken inancına dayalı olması Yahudiler için bu eksenlere nüfuzda önemli engeller oluşturacaktır. Özellikle Avrupa'da başlayan yeni-milliyetçi hareketler İsrail'i muhtemel bir an-ti-semitik dalgaya karşı hem kendi nüfuz bölgesini oluşturmaya hem de Bosna'da olduğu gibi bu milliyetçi hareketlerden muzda-ıip olmaya başlayan Müslüman kesim ile ittifak arayışlarına yöneltmiştir. İsrail’in öncelikli hedefi uluslararası Yahudi finaııs gücünün de desteğini alarak kendi nüfuz bölgesini oluşturmaktır. Bölge içinde ve bu bölge ülkelerinin etkin olduğu, Soğuk Savaş döneminde Üçüncü Dünya, Soğuk Savaş sonrasında Güney ülkeleri olarak adlandırılan ülkeler nezdinde kötü bir sicile sahip olan İsrail Ortadoğu’daki statükoyu sürdürerek kendi nüfuz bölgesini oluşturamayacağım farketmiştir.</p>

  <p class="calibre10">İsrail ayrıca gerek ekonomik kaynaklar gerekse ekonomik dinamizm açısından ekonomi-politik güç merkezinin Asya'ya doğru kaymakta olduğunun farkındadır. Gerçekten de Avrupa ve Atlantik’teki sermaye ve tecrübe birikimine rağmen ekonomik kaynak ve dinamizm açısından gelecek yüzyılda uluslararası ekonomi-po-litikteki hegemonya savaşı Asya üzerinde olacaktır. İsrail Soğuk Savaş süresince İngiltere sömürge imparatorluğunun devamı niteliğindeki Singapur ve Hong Kong gibi ülkeler istisna edilirse Asya ülkeleri ile problemli bir dönem geçirmiştir. İsrail bu ilişkileri yeniden düzenleyerek Asya'ya nüfuz etmenin ancak ve ancak bölgede meşruiyet kazanmak ve Barış Sürecini gerçekleştirmekle mümkün olacağını anlamıştır. Bu nedenle İsrail Barış Sürecinin getirdiği yeni imaj ile birlikte Çin, Hindistan ve Endonezya gibi nüfus açısından Asya’nın en büyük ülkelerine yönelik diplomatik bir atağa geçmiştir. İsrail'in Orta Asya ülkeleri ile en geniş çaplı ekonomik ilişkilere giren ülkeler arasında bulunması ile bu diplomatik atak biraraya getirildiğinde İsrail’in değişen stratejisinde Asya’nın rolü daha da iyi anlaşılabilir.</p>

  <p class="calibre10">Soğuk Savaş süresince varlığını ve siyasî geleceğini uluslararası güç merkezini teşkil eden ülkeler ile geliştirdiği ilişkilere bağlayan İsrail bu sınırlı ilişkilerin küreselleşmenin hız kazandığı yeni dönemde yeterli olamayacağını bilmektedir. Bu hem küresel hem de bölgesel strateji için geçerli bir tesbittir. Küresel düzlemde sınırlı diplomatik ilişkilerin getirdiği engelleri aşmaya yönelen İsrail bölgesel olarak da daha etkin olabilmenin taktik araçlarını elde etmeye çalışmaktadır. Bölgesel stratejideki bu değişikliğin en önemli sebebi de İsrail'in dar bir şeridi askerî yolla savunmaya yönelik Soğuk Savaş dönemi stratejisinin kendisini aslında Ortadoğu’nun iki önemli kaynağı olan su ve petrolden uzak tuttuğunu görmesidir. Bu kaynakları askerî yollarla kontrol etmenin imkansızlığı İsrail’i barışçı yollarla bu kaynaklarla buluşma stratejisine yöneltmiştir.</p>

  <p class="calibre10">İsrail'in Soğuk Savaş sonrası dönemdeki stratejisi ve bu strateji içinde uygulamaya konan Barış Süreci küresel arkaplanın dışında önemli bölgesel unsurlar da ihtiva etmiştir. İsrail bir taraftan yükselen İntifada hareketini durdurmak, diğer taraftan küresel etki alanını genişletebilmek için yerel bir takım tavizler vermek zorunda olduğunun farkına varmıştır ki, son barış süreci bu stratejinin bir yansımasıdır. Pasif direnişin son dönemlerdeki en başarılı uygulamalarından birisi olan ve Filistin davasının terörle aynıleştirilmeye çalışılan imajını tümüyle değiştiren İntifada hareketi İsrail’i bu yerel tavizleri kendi stratejisine uygun bir konjonktür ile vermek zorunda bırakmıştır. Barış Süreci ile bu konjonktürü yakalayan İsrail bu süreci küresel etki alanını genişletmek için uygun bir zemin olarak kullanmıştır.</p>

  <p class="calibre10">Bu yeni strateji İsrail içinde özellikle Batı Şeria’ya yerleştirilmiş Yahudiler açısından ciddi bir ikilem doğurmuş bulunmaktadır. Anlaşmazlıkların kutsal el-Halii (Hebron) şehri üzerinde yoğunlaşmış olması tarihî iddialarla yeni stratejik gereklilikler arasındaki uyumsuzluğun bir sonucudur. İsrail yayılmacılığı kutsal metinlerle de desteklenen belli bir psikolojinin ürünüdür ve bu bölgeye yerleştirilen Yahudiler kutsal bir misyonun öncüsü olarak algılana-gelmişlerdir.</p>

  <p class="calibre10">Bu açıdan İsrail'in dış politikası son barış sürecine kadar kutsal metinlerin, tarihî iddiaların, jeopolitik gerekçelerin ve seçilmiş millet psikolojisinin kesiştiği bir alan içinde yayılmacı stratejiyi hukukileştirmek amacına yönelmişti. Mesela Bati Şeria’daki en büyük Yahudi yerleşim merkezi el-Halil şehrî kenarında Kir’iath Aıba’da kurulurken bu gayri hukukî durum Tevrat’taki bir rivayete istinaden hukukileştirilmek istenmiştir. Bu rivayete göre (Tekvin. 23: 1-20) Hz. İbrahim 127 yaşında ölen hanımı Hz. Sara’yı defnetmek için bölgedeki Hittites kavminden bir yer göstermelerini istemiştir. Bu kavimden Ephron adiı şahıs kendi arazisine gömebileceğim söylemişse de Hz. İbrahim arazinin bedelini mutlaka ödemek istemiş ve 400 Şekel karşılığında araziyi içindeki bir mağara ve ağaçlarıyla birlikte satın almıştır. Yahudiler Batı Şeria’yı işgal ettiklerinde Hz. İbrahim'in satın aldığı bu arazinin miras yoluyla onun torunları olan Yahudilere geçtiğini iddia ederek yerleşime açmışlardır. Arapların Hz. İbrahim’in torunları oldukları iddiasına karşı da, Arapların Hz. İbrahim'in köle Hz. Hacer’den doğan oğlu Hz. İsmail’in soyundan geldiklerini, dolayısıyla gayrimeşru oldukları için mirasa hak kazanamayacaklarını iddia etmişlerdir. Bugün işgal altındaki topraklardaki en büyük yerleşim merkezlerinden biri bu alan üzerindedir ve son anlaşma sürecindeki en büyük tartışmalar da bu yerleşim merkezleri konusunda olmuştur. Buraya yerleştirilen Yahudiler hem tarihî misyonları hem de büyük dedelerinden kalan mirası savundukları iddiası ile bu toprakları terket-memek hususunda direnmektedirler.</p>

  <p class="calibre10">. Ulusal stratejisini dinî sembol ve kutsal metinlerdeki iddialara dayandıran İsrailli aşın kanat temsilcileri fundamentalizmin ve milliyetçiliğin kesiştiği bir siyasal kültür oluşturmuştur. Bugün İsrail yönetiminin ortaya koyduğu sınırlı barış sürecine bile tahammül edemeyen aşırı sağcılar böyle bir siyasal kültürün ürünüdür. Herhalde tarihte hiç bir millet asırlar boyu sürekliliği olaıı ve dini metinlerle takdis edilmiş böylesi bir siyasal kültür ve stratejiye sahip olmamıştır. Bu yaklaşıma göre asırlar önce ödenen 400 Şekel, Filistinlilerin ellerindeki cari tapuları nasıl geçersiz kılmaktaysa nesilden nesile aktarılan seçilmiş millet ve vaad edilen topraklar iddiası da Yahudi-dışı toplumlar aleyhine bir yayılma stratejisini meşru kılmaktadır. Avrupa’daki gettolardan kurtul an Yahudiler bu siyasal kültürün bir sonucu olarak Filistinliler için sadece bir getto geleceği düşlemektedirler. İsrail’in bugünkü yöneticilerinin küresel ve bölgesel mekanizmalara nüfuz edebilmek için yerel yönetim düzeyinde bazı tavizler vermek zorunda kalmış olmalarının İsrail toplumunda ortaya çıkardığı sıkıntının kaynağı İsrail'in dinî sembol ve iddialarla dış politika stratejisi arasında doğrudan bağ kurma geleneğinde aranmalıdır.</p>

  <p class="calibre10">İsrailli stratejisyenler bugün İsrail’in kurulmasını sağlayan psikolojik/ kültürel/diııî sembollerle cari küresel/bölgesel konjonktür arasında yeni bir denge oluşturma çabası içindedirler. İsrail'in küresel ve bölgesel stratejisindeki bu yeni unsurların taktik safhaları şu şekilde ortaya konabilir: (i) Barış Süreci neticesinde İsrail'in sınırlarındaki ihtilaf konularını hallederek bir güvenlik şeridi oluşturmak; (ii) bu güvenlik şeridi içinde bölgede meşru ve eşit haklara sahip bir ülke olarak entegrasyon sürecini tamamlamak; (iii) İsrail ile çatışma döneminde kendi aralarındaki ihtilafları erteleme psikolojisindeki bölge ülkelerinin bu barış sonrasında ortaya çıkacak iç çelişkilerini aktif bir diplomasi ile kullanabilir bir diplomatik esneklik kazanmak; (iv) bölgenin jeoekonomik kaynaklanın kullanabilmek için gerekli meşru ilişkiler ağını kurmak ve bu konuda uluslararası Yahudi finansmanın desteğinde çokuluslu projelere yönelmek; (v) bölgesel meşruiyetin getirdiği yeni açılımla öncelikle Asya’da olmak üzere Güney ülkeleri ile diplomatik ve ekonomik ilişkilerini geliştirmek; (vi) bu ilişkiler ağının getirdiği imkanlar ve değişik ülkelere yayılmış Yahudi grupların sağladığı avantajlar ile Ortadoğu'nun yerelliğinden çıkarak küresel strateji oluşumlarında etkin bir rol üstlenebilmek.</p>

  <p class="calibre10">Özetle belirtmek gerekirse Barış Süreci İsrail’deki bu strateji değişikliği arayışının öncelikli şartı olarak ortaya çıkmış taktik bir adımdır. İsrail, Yahudi tarihinin en önemli dönüşümlerinden biri olan bu strateji değişikliğini kendisi için en uygun zamanlama ile yapabilme becerisini göstermiştir. Körfez Savaşı sonrasında Arap ülkelerini çok zayıf ve uluslararası ilişkilerde yalnızlaşmış bir anda yakalayan İsrail uygun gördüğü şartlarda bir barış yapma şansı elde etmiştir. Bu durum ayrıca Arap ülkelerindeki siyasî elitin yaşadığı meşruiyet bunalımının yoğunlaştığı bir döneme rastlamış olması da İsrail’in bu barış yoluyla Arap ülkeleri arasındaki ve içindeki çelişkileri kullanma ve tırmandırma imkanı bulmasını da sağlamıştır. FKÖ, seksenli yıllarda İsrail’i insan haklan açısından çok zor duruma düşüren ve etkin bir mücadale yöntemi olan İntifada Barış Sürecine kadar İsrail’in temel başağrısı iken özerk yönetiminin kurulmasından sonra Araplar arası bir mesele haline dönüşmüştür. FKÖ ile lntifada’nın motor gücü olan HAMAS arasında gittikçe gerginleşen ilişkiler İsrail’in taktik adımının ne derece etkili olduğunu ortaya koymaktadır.</p>

  <p class="calibre10">İsrail’in bu stratejiyi ve onun gerektirdiği adımları atabilmek için öncelikle bölgede İsrail'e yönelik güven bunalımını çözmek zorundadır. Bu güven bunalımım çözmek için bu dönüşüm ile birlikte Yahudi teolojisinden kaynaklanan tarihî iddialarda da ciddi bir reformasyona gitmesi kaçınılmazdır. Başka bir deyişle Fransız Devrirpi sonrası Yahudi toplumunda yaşanan dönüşüm sürecinde Napolyon’un yönelttiği türde sorular bugün için de geçerliliğini sürdürmektedir: “İsrail, Yahudileri Filistin’e göçe motive eden va-ad edilen topraklan kontrol altına alma idealini nasıl değerlendirmektedir? Vaad edilen topraklar bugünkü İsrail sınırlarının ötesinde Fırat’tan Nil’e kadar uzandığına göre bu coğrafyada yaşayan ülkelerin toprak bütünlüğü İsrail açısından ne kadar anlamlıdır? Ari ırkının üstünlük iddiasından büyük ızdırap görmüş Yahudiler kendi seçilmiş millet inançlarını nasıl telif edeceklerdir? Nerede olurlarsa olsunlar Yahudileri tek bir ulus olarak tanımlayan Siyonist Kongre prensiplerini kuruluşunun esası kabul eden İsrail diğer ülkelerde yaşayan Yahudileri o ülkelerin vatandaşları olarak mı, yoksa İsrail stratejisinin önemli unsurları olarak mı görmektedir? Geçmiş dönemde bölge içinde hayat alanı bulabilmek için etnik ihtilafları ve iç çelişkileri etkin bir şekilde değerlendiren İsrail bundan sonra da bu politikasını sürdürmeye devam edecek midir? Filistin meselesini, özünde Eriha ve Gazze meselesi olarak değil, Kudüs meselesi olarak değerlendiren Müslümanların Doğu Kudüs üzerindeki haklan bu yeni çerçevede nasıl ele alınacaktır?”</p>

  <p class="calibre10">Bu ve benzeri sorular çözülmedikçe Yahudi toplundan etnik dogmatizme dayalı ilkel bir yerellik ile evrensellik arasındaki gerginliği yaşamaya devanı edecek ve sadece Müslümanlarla değil Yahudi olmayan bütün diğer toplumlarla birlikte yaşama meselesi varlığını sürdürecektir. Bu tarihî meselenin çözülebilmesi için öncelikli şart sadece İsrail stratejisinin revize edilmesi değil Yahudi zihniyetinin ciddi bir reformasyondan geçirilmesidir. Aksi takdirde İsrail’in bölgesel ve küresel politikaya nüfuzu, tarihî Yahudi Meselesini çözmeye yaramayacağı gibi Avrupa’da gittikçe güçlenen yeni-milliyetçilik hareketleri ile vahim sonuçlar doğuracak yeni bir anti-semitik dalgaya da yol açabilir. Ortadoğu Barış Süreci içinde İsrail'de liberaller ile Ortodoks Yahudiler arasında yaşanan tartışmalar ve aşırı sağcı partilerin sürece yönelttiği tepkiler İsrail’in kendisinin de çok ciddi bir dönüşüm yaşamakta olduğunu göstermektedir.</p>

  <p class="calibre10"><a id="bookmark7"></a><span class="calibre6">4. Bölgesel Dengeler ve Ortadoğu Barış Süreci</span></p>

  <p class="calibre10">Ortadoğu Barış Süreci büyük ölçüde Soğuk Savaş sonrası dönemde ortaya çıkan küresel ve bölgesel konjonktürün bir ürünüdür. Soğuk Savaşın sıcak bir savaş ile bitişinin sembolü olan Körfez Savaşı küresel ölçekli bir güç kullanımına dayanıyordu. Körfez Savaşını müteakib gerçekleştirilen ve bir barış süreci olmak açısından bu savaşı dengeleyen Ortadoğu Barış Süreci de küresel ölçekli bir çaba ile desteklenmiştir. Oslo ve Madrit süreçleri ile Avrupa’da başlatılan ancak zamanla ABD’nin himayesinde yürütülen bu süreç küresel barış döneminin başlangıcı olarak özel bir sembolik/diplomatik anlam taşıyordu. Körfez Savaşı yeni dönemde problem kaynağı olabileceklerin nasıl cezalandırılacağını gösterirken, Soğuk Savaş dönemi ile özdeşleştirilen Ortadoğu bunalımını çözmek iddiası taşıyan Ortadoğu Barış Süreci küresel nitelikli bir barış mekanizmasının nasıl işletilebileceğini ortaya koymaya çalışıyordu.</p>

  <p class="calibre10">Bu idealist/iyimser barış söylemine ve çerçevesine rağmen sürecin kendisi son derece realist unsurlara dayanıyordu. Küresel dengeler açısından bakıldığında Körfez Savaşı Yeni Dünya Düzeni çerçevesindeki bütün idealist gerekçelere rağmen ABD'nin realist güç manevralarını yansıtırken, Ortadoğu Barış Süreci gerek Avrupalı büyük güçlerin gerekse ABD’nin realist diplomatik manevralarına dayanıyordu.</p>

  <p class="calibre10">Bölgesel güçler açısından da bakıldığında bu realist tablo daha da belirgin bir nitelik kazanmaktaydı. Önemli bölgesel aktörlerin Soğuk Savaşın bitişini müteakib karşı karşıya kaldığı siyasal dönüşümler Ortadoğu Barış Sürecine yaklaşım tarzlarını da etkilemiştir. Bu dönemde bu aktörlerin temel iç ve dış siyasal bunalım alanları ve bunları çözüm çabalan şu şekilde özetlenebilir: (i) Sürecin doğrudan tarafı olan İsrail için bu dönemdeki en önemli mesele Soğuk Savaş süresince karşı karşıya kaldığı uluslararası ve bölgesel nitelikli dış meşruiyet problemini aşabilmektir; ii) Sürecin diğer tarafım oluşturan Arap ülkeleri bu dönemde Körfez Savaşının daha da tırmandırdığı bir iç siyasal meşruiyet problemi ile karşı karşıyadır; (iii) Sürece karşı temel bölgesel direnç ve muhalefet odağını oluşturması muhtemel olan İran, Humeyni dönemindeki devrimci dış politika çizgisinden Rafsancani döneminin pragmatik/realist dış politika çizgisine geçiş dönemini yaşamaktadır; (iv) Sürecin doğrudan tarafı olmamakla birlikte bölgedeki ağırlığı bakımından dengeleri etkileyebilecek konumda olan Türkiye yeni uluslararası konjonktüre intibak ve Körfez Savaşının doğurduğu, özellikle Kuzey İrak merkezli bölgesel istikrarsızlıklara uyum çabası içindedir.</p>

  <p class="calibre10">Bu dengeler içinde devreye giren Ortadoğu Barış Süreci temelde İsrail'in dış meşruiyet arayışı ile Arap ülkelerinin iç meşruiyet bunalımlarının kesiştiği alanda ortaya çıkmıştır. Olaya İsrail açısından bakıldığında İsrail, son derece iyi bir zamanlama ile, Arap ülkelerinin gerek iç gerekse dış politikada en ciddi bunalımlarından birini yaşadığı bir dönemde Sürecin başlatılmasına yeşil ışık yakmıştır. Arap ülkeleri ise Körfez Savaşında yıpranan prestijlerini Filistin’de ileri bir mevzi kazanarak aşma çabasına yönelmişlerdir. Barış Sürecine duyulan bu karşılıklı ihtiyaç ‘‘toprak karşılığı barış” formülüne hayat kazandırmıştır. Bu sürece en yoğun muhalefeti göstereceği beklenen İran’ın dış politikada girdiği revizyon dönemi bu ülkenin tepkilerinin Lübnan odaklı çıkışlarla sınırlanmasına yol açarken, Irak ve Libya gibi sürece karşı olan ülkelerin uluslararası sistemden dışlanmışlıkları Arap-içi direnç unsurlarının törpülenmesini sağlamıştır. Türkiye ise Körfez Savaşının oluşturduğu özellikle Kuzey Irak merkezli risk alanları ile Ortadoğu Barış Sürecinin getirdiği atmosfer arasındaki bağlantıyı Suriye-PKK işbirliğine karşı İsrail ile ilişkilerin yoğunlaştırılması doğrultusunda kullanmıştır. Bu tercih Türkiye'nin bölgede sürdüregeldiği denge politikasında İsrail ağırlığının artmasına, dolayısıyla da Türkiye’nin İsrail’in dış meşruiyet oluşturma çabalarında katalizör bir rol üstlenmesine yol açmıştır.</p>

  <p class="calibre10">Ortadoğu Barış Süreci özellikle sürece doğrudan taraf olan aktörlerin sürece bakışlarını etkileyen üç ana safhadan geçmiştir. Birinci safha Eriha’nın Filistin tarafına terki ile otonom bir Filistin yönetiminin oluşturulmasıdır ki, bu safha nisbeten problemsiz bir şekilde geçmiştir. Böylesi bir problemsiz geçiş, bu safhanın temelde bir İsrail-Filistin meselesi düzleminde ve bu sınırlar içinde müzakereye taraf olan İsrailli ve Filistinli yetkililerce ele alınabilecek nitelikte olmasındandır. ... İsrail Eriba gibi Filistin ölçeğinde bile küçük sayılabilecek bir toprak parçası karşılığında ihtiyaç hissettiği dış meşruiyet alanını açarken, Filistinliler Îsrail-Arap çatışmasının başladığı kırklı yıllardan bu yana ilk defa ileri bir mevzi elde etmenin ve 1967 Savaşından sonra ilk defa sürgünden anavatana dönmenin tatminini yaşamışlardır. Bu karşılıklı tatmin Süreçle ilgili iyimser atmosferin yaygınlaşmasını kolaylaştırmış ve Sürece direncin kırılmasını sağlamıştır.</p>

  <p class="calibre10">İkinci safha olarak görülebilecek olan Batı Şeria ve Gazze’de bağımsız bir siyasal entite olarak Filistin Devleti’nin doğuşu ise çok daha sancılı bir dönem olmuştur. Bu safhada mesele bir İsra-il-Filistin meselesi olmaktan çıkarak genelde bir Îsrail-Arap meselesi olma niteliği kazanmıştır. Doğacak olan Filistin Devletimin, bağımsız bir devletin yaşayabilir olmasının önşartı olan iç çoğrafi bütünlük, iç ekonomik yeterlilik, kaynaklarm dağılımı gibi meselelerde karşı karşıya kaldığı zaaf unsurları Sürecin özellikle İsrail tarafından yavaşlatılmasına yol açmıştır.</p>

  <p class="calibre10">İlk safhada elde etmeyi amaçladığı dış meşruiyet alanını elde eden İsrail bir taraftan doğacak Filistin Devleti’nin kendi denetimi altında yarı-bağımsız bir statüde kalmasını sağlayacak şekilde toprak devirlerini geciktirirken, diğer taraftan Suriye ve Lübnan'ı da içine alabilecek genel bir Îsrail-Arap barışı hedefini de Filistin ile yürümekte olan müzakerelerin bazen tamamlayıcı bazen alternatif bir unsuru olarak gündemde tutmaya çalışmıştır. Filistin'in bir devlet olarak sahip olması gereken toprakların statüsü ve devletin egemenlik alanı belirsiz kaldıkça Filistinliler arasındaki tedirginlik ve Sürece olan güvensizlik yaygınlaşırken, İsrail elde ettiği uluslararası ve bölgesel meşruiyet alanının sağladığı manevra kabiliyeti ile sürekli bir geciktirme politikası izlemeye başlamıştır. Sürecin tamamlanarak Kudüs'ün nihaî statüsünün tartışılmaya açılacağı planlanan 1999 yılma gelindiğinde bile Filistin yönetiminin hâlâ Batı Şeria ve Gazze'de birbirinden kopuk ve savunulması •giiç dar alanlarda sınırlı biı egemenliğe sahip olması sürecin İsrail tarafından nasıl ince bir zamanlama ayarı ile yürütüldüğünü göstermektedir.</p>

  <p class="calibre10">Sürecin en riskli ve kırılgan safhası olan Kudüs'ün nihaî statüsü da gerilimler ve tıkanmalar beraberinde gelmiştir. Herşey-den önce Kudüs’ün tartışılmaya başlanması ile birlikte rasyonel/realist diplomatik seyir yerini kültürel/tarihî nitelikli psikolojik etkenlerin devreye girdiği bir sinir harbine terketmeye başlamıştır.</p>

  <p class="calibre10">Kudüs’ün tarihî ve sembolik önemi gözönüne alındığında aslında bu beklenen bir gelişme olmuştur. Nihayetinde Eriha bir İs-rail-Filistin meselesi, Batt Şeria ve Gazze bir İsrail-Arap meselesi düzleminde tutulabilirken Kudüs bütün İbrahim'i dinler nezdin-deki önemi dolayısıyla hemen küresel ölçekli bir bunalım haline dönüşebilmektedir. Aslında Ortadoğu ile ilgili meselelerin bölge ölçekli bir bunalım düzeyinde tutulamamasınm temelinde de bu özellik vardır. Ruanda, Somali, hatta Balkanlardaki bunalımlar bölgeyle sınırlandırılabilirken, genelde Filistin'in özelde de Kudüs'ün taşıdığı tarihî önem bu bunalım alanının bölgeye hapsedilmesini güçleştirmektedir. Kudüs ile ilgili her mesele hemen dünya nüfusunun yaklaşık yansını oluşturan Müslüman, Hristiyan ve Yahudi toplulukların ilgi odağı haline dönüşmektedir.</p>

  <p class="calibre10">Bu durum tarafların müzakere pozisyonlarını da etkilemektedir. Barak görüşmelerde bir taraftan Kudüs'ün terkini tarihi Yahudi davasına ihanet olarak gören radikallerin baskısını hissederken, diğer taraftan İsrail Devleti'nin kendi meşruiyetini üzerine kurduğu sembolik/tarihî/teolojik değerlerle çelişkiye düşmenin sıkıntısını yaşamaktadır, Arafat için bu durum daha kapsamlı bir problem oluşturmaktadır; çünkü Batı Şeria ve Gazze konularında ait olduğu Filistinlileri temsil konumundan emin olan Arafat mesele bütün İslam Dünyasının ilgisinin yöneldiği Kudüs noktasına geldiğinde temsil gücünü kaybetmektedir. 2000 yazında Camp Da-vid’de Barak ile Arafat arasında yürütülen müzakerelerde Kudüs'ün statüsü ile ilgili olarak ortaya çıkan tıkanmadan Arafat'ın sorumlu tutulması bu yetkisizlik psikolojisi anlaşılmadan gerçekçi bir zemine oturamaz. İsrail'in uluslararası hukukun bütün normlarına aykırı olarak işgal altında tuttuğu Doğu Kudüs üzerindeki egemenliğini terketmeye yanaşmaması karşısında Arafat’ın herhangi bir tavize zorlanması bu kutsal şehrin taşıdığı ve bütün İslam Dünyasını ilgilendiren önem dolayısıyla Arafat’ın temsil kabiliyetinin üzerinde bir beklentidir. Arafat Doğu Kudüs’ün, özellikle de Mescid-i Aksa’nın egemenliğini İsrail’e terkeden bir anlaşmayı ne kendi halkı, ne Arap toplumları, ne de genel İslam Dünyası nez-dinde anlatabilir. Böylesi bir taviz Arapların toplu olarak verebileceği bir tavizin bile ötesindedir; çünkü böylesi bir tavizin oluşturabileceği dalgalanma bu ülkelerin zaten hassas olan meşruiyet zeminlerinin daha da kaymasına yol açacaktır.</p>

  <p class="calibre10">Canip David’de yaşanan bu tıkanmadan sonra Eylül ayında tırmanan gerilim ne gelişimi ne de arkaplamnda taşıdığı potansiyel açısından tesadüfi ya da sürpriz bir gelişmedir. Herşeyden önce sembolik bir ismin (Sabra ve Şatilla katliamlarının sorumlusu görülen Ariel Sharon), sembolik bir günde (Perşembe günü ki ertesi günün Cuma olması dolayısıyla kitlesel bir tepkiyi hesap eden bir zamanlama yapılmıştır) ve sembolik bir mekana (Mescid-i Aksa) sembolik olmayan bir askerî güçle (bini aşkın bir güvenlik gücü) girmesi siyasal, toplumsal ve diplomatik sonuçlan hesap edilmemiş olan bir gelişme olarak görülemez. Arafat’ın bütün uyarılarına rağmen Baıak’m bu girişimi engellememesi bu tür adımlarda zamanlama faktörünü çok iyi değerlendiren İsrail’in Banş Sürecini durduracak böylesi bir gelişmeyi en azından öngördüğü intibaı uyandırmaktadır. İsrail Ortadoğu Barış Süreci ile elde ettiği kazanından da elden çıkarmadan Kudüs üzerindeki egemenliğini sürdürecek bir formül arayışmdadır. Dolayısıyla da mesele Kudüs’ün nihaî statüsünün görüşüleceği bir safhada Barış Sürecini neredeyse sona erdirecek bir provokasyona göz yummuştur. Kontrollü bir gerginliğin Kudüs'ün nihaî statüsü ile ilgili kararı erteleyecek olması İsrail lehine olan statünün sürmesine zemin hazırlayacağı için İsrail açısından tercih edilmektedir: Böylesi bir gerilim Ortadoğu Barış Sürecinin her safhasında sürekli taviz verir konumu dolayısıyla ciddi bir prestij ve meşruiyet kaybına uğrayan Arafat’ın da en azından kendi konumunu konsolide etmesini sağlayacak olması her iki tarafın da müzakere psikolojisinden uzaklaşması sonucunu doğurmuştur.</p>

  <p class="calibre10">2000 sonbaharı itibarıyla üç farklı gelişme senaryosu söz konusudur: (i) Barış Sürecine kaldığı yerden ve aynı psikolojik şartlarda devam edilmesi; (ii) gerilimin tırmanarak kapsamlı bir savaşa dönüşmesi; (iii) kontrollü gerginlik politikasının gölgesinde statünün sürdürülmeye çalışılması. Yaşanan bu çapta bir gerilimden sonra Barış Sürecinin ilk safhasındaki ritmi, psikolojik hazırlığı ve siyasî iradeyi tekrar ve aynı ölçekte oluşturabilmek zordur. Öte yandan bu gerilimin kapsamlı bir bölgesel savaşa dönüşmesine yol açacak uluslararası ve bölgesel faktörlerin oluşması da çok güçtür. Uluslararası sistemik güçler de bölgesel güçler de böylesi bir riski üstlenmekten uzak görünmektedir. Ancak meselenin gittikçe kronikleşmesi Filistin ölçeğini aşan tepkilerin doğmasına da zemin hazırlayabilir. Gelişmelerin bu safhasında en gerçekçi beklenti bu gerilim ortamının Kudüs'ün nihai statüsü ile ilgili belirsizliğin ortadan kalkmasına kadar sürmesidir. İsrail hükümeti, kendi lehine olan statünün korunması anlamına gelecek böylesi bir ertelemede fayda gördüğü için Ariel Sharon’un bu gerilimin tırmanmasını sağlayan provokasyonu karşısında sessiz kalmıştır.</p>

  <p class="calibre10">Görünen odur ki, Soğuk Savaş sonrası bunalım alanlarında takip edilen “aşılamayan bunalımı dondurma" politikası büyük ölçüde. Filistin için de geçerli olabilecektir. Irak, Bosna, Kosova ve Karabağ örneklerinde olduğu gibi <span class="calibre12">de facto</span> durum ile <span class="calibre12">de jure</span> durum arasındaki farklılaşma geçiçi bir dondurma işlemine dönüşmektedir. Genelde Kudüs özelde de Mescid-i Aksa meselesi çözülmeden Filistin ve Ortadoğu meselesinin de çözülebilmesi çok güçtür. Doğrudan bir formülle ortaya koymak gerekirse Ortadoğu meselesi Filistin meselesine, Filistin meselesi Kudüs meselesine, Kudüs meselesi de Mescid-i Aksa meselesine indirgenebilir.</p>

  <p class="calibre10">Kudüs meselesinin gündeme gelmesi küresel ve bölgesel aktörlerin bunalıma ve sürece yaklaşım biçimini de kaçınılmaz bir şekilde etkilemektedir ve etkilemeye de devam edecektir. AB’nin son gerilimde Filistin tarafının pozisyonuna ABD’den daha yakın bir tavır takınmış olması Katolik Dünyasının Kudüs' ün statüsüne verdiği önem dolayısıyladır. Hristiyan Arapların muhtemel bir Filistin egemenliğinde daha fazla söz sahibi olacak olması Kudüs üzerindeki Hristiyan hassasiyetinin siyasî iradeye yansımasını sağlayacaktır. Böylesi bir belirsizlik konjonktürünün kuruluşu da Mescid-i Aksa'ya yönelik bir tecavüz üzerine kurulan İKÖ’ye üye, Arap olmayan Müslüman ülkeleri de devreye sokacaktır.</p>

  <p class="calibre10">Ortadoğu Barış Sürecinde yaşanan bu belirsizlik Türkiye'nin sadece süreçle ilgili pozisyonunu değil, genel Ortadoğu politikası-cnnnpioı- rir»mırahilîr Ru süreç içinde Türkiye'nin gerek Arap olmayan bir Müslüman ülke, gerek AB adayı bir bölge ülkesi, gerekse ABD ile yakın stratejik ilişkilerde bulunan bir NATO ülkesi olma konumu etkin bir diplomasi rolünü beraberinde getirebilir. Bu çerçevede İKÖ, AB, ABD nezdinde sürdürülecek temaslar Kudüs şehrinin tarihî mirasmı ve arşiv belgelerin de elinde bulunduran Türkiye’ye önemli bir diplomatik konum kazandırabilir.</p>

  <p class="calibre10"><a id="bookmark8"></a><span class="calibre6">IV. Ortadoğu Politikasının Temel Dinamikleri ve Türkiye</span></p>

  <p class="calibre10"><a id="bookmark9"></a><span class="calibre6">ı. Uluslararası Konjonktür Açısından Türkiye’nin Kuzey Ortadoğu Politikası</span></p>

  <p class="calibre10">Soğuk Savaş sonrası dönemin getirdiği dinamik stratejik rekabet ortamı Türkiye'nin yeni bölgelerarası strateji arayışlarında ve Ortadoğu politikasının şekillenmesinde en fazla dikkate alması gereken hususlardan biridir. Bölge-dışı büyük güçlerle bölge-içi dengeler arasındaki dinamik ilişki, küresel faktörlerle bölgesel konjonktür arasındaki ilişkinin kesişim alanını oluşturmaktadır. Fransa’nın Suriye'nin, İngiltere’nin de Irak’ın sömürge geçmişi üzerindeki etkileri; Almanya’nın Berlin-Bağdat demiryolu projesine kadar uzanan bölge politikası; Rusya’nın tarihi Avrasya stratejisinin. Ortadoğu unsuru ve hepsinden önemlisi uluslararası sistemin hegemonik gücü olan ABD’nin Ortadoğu politikasını yönlendiren yegâne güç olma iradesi Türkiye’nin bölgesel politikalarındaki önemli parametrelerdir. AB-Türkiye ilişkilerindeki bunalım, Rusya ile Türkiye arasında süregelen Avrasya stratejisi çelişkisi ve ABD’nin özellikle Irak ve Kürt politikasında yeni opsiyonlara açık tavrı Türkiye’nin bölgesel ağırlığını etkileyebilecek önemli unsurlardır.</p>

  <p class="calibre10">Soğuk Savaş döneminin çift kutuplu statik yapısı etkisini kaybettikçe Türkiye’nin Ortadoğu-Kafkaslaı-Balkanlar üçgenine da-yalı.yakın kara havzası politikasını da radikal değişikliğe uğratmış bulunmaktadır. Daha önce NATO-Varşova Paktı dengesine dayalı statik Balkanlar ve Kafkaslar politikaları daha küçük ölçekli iç dengeleri stratejik ortama dinamik faktörler olarak sokarken, Ortadoğu bölgesi de yeni stratejik anlamlar kazanmaya başlamıştır.</p>

  <p class="calibre10">1.    Dünya Savaşından Soğuk Savaş sonuna kadar bölgeye doğrudan müdahil olmamaya çalışan ve NATO ve AB gibi bölge-ötesi yapılanmalara dayalı dış politika stratejileri geliştiren Türkiye bugün kendini bu bölgelerin iç parametrelerinin labirentinde bulmaktadır. Bölgede Iran-Irak Savaşı ile başlayan aktif tarafsızlık politikası, Kuzey Irak müdahaleleri, Suriye gerginliği ve İsrail ile yürütülen stratejik işbirliği çerçevesinde aktif ve müdahil taraf olnıa politikasına dönüşmüş bulunmaktadır. Ancak, yeni bir uluslararası ve bölgesel stratejik planlamadan çok, PKK, su ve petrol boru hatları gibi biraz da dış faktörlerce belirlenen parametrelerin etkisiyle ortaya çıkan bu arayış hâlâ sağlam bir stratejik tanımlama ve temele oturmamış gözükmektedir. PKK faktörünün devre dışına itilmesinden sonra Suriye politikasının nasıl geliştirileceği, Irak’m Körfez Savaşı sonrasındaki bölünmüşlüğünün ne tür sonuçlar doğuracağı, hassas Türk-İran ilişkilerinin hangi eksende yürütüleceği gibi sınır boylarını ilgilendiren sorular yanında bölge-içi ve bölge-lerarası dengelerin ne tür etki alanları oluşturduğu ve bu etki alanlarının hangi güvenlik risklerini getirebileceği yönündeki sorular da tutarlı bir stratejik tanımlama ihtiyacını ortaya koymaktadır.</p>

  <p class="calibre10"><span class="calibre6">2.    Ortadoğu Jeopolitiğindeki Değişim ve Türkiye’nin Kuzey Ortadoğu (Doğu Akdeniz-Mezopotamya) Politikası: Türkiye-Suriye-Irak</span></p>

  <p class="calibre10">Soğuk Savaş sonrası dönemin belki de en önemli sonuçlarından birisi bölgelerarası etkileşim alanlarının yeniden tanımlanmasını gerektiren bir konjonktür doğurmuş olmasıdır. Çift kutuplu yapı dolayısıyla daha önceki dönemde birbirleriyle kopuk gibi görünen bölgeler arasındaki ilişkiler radikal bir şekilde değişmiş ve her türlü iç etkileşime açık yeni bir dinamik boyut kazanmıştır. Soğuk Savaş döneminde küresel düzeydeki çift yönlü kutuplaşmanın sıradan yansımalarına dayanan bölgesel politikaların karşılıklı etkileşim alanları genişlemiş ve çok aktörlü bir nitelik kazanmıştır. Türkiye’nin Kuzey Ortadoğu politikası ve bu politikanın gözetmek zorunda olduğu Türkiye-Suriye-Irak dengeleri, Balkanlar, Kafkaslar ve Ortadoğu'dan oluşan yakın kara havzasının stratejik etkileşim alanı çerçevesinde değerlendirilmelidir.</p>

  <p class="calibre10">Bölgelerarası stratejik etkileşim bir taraftan bölgesel güçlere voni manpvra alanları acarken, diğer taraftan da yeni güvenlik Stratejik Derinlik riskleri ile yüzleşme zorunluluğu doğurmaktadır. Mesela Türkiye bu bölgelerde artık sadece NATO’nun bir üyesi olarak değil, kendi ulusal stratejilerini de gözeten bir bölgesel aktör olarak davranmak zorundadır. Diğer bölgesel aktörler için de durum farklı değildir. Mesela Suriye de artık SSCB'nin stratejik bir müttefiki olmanın ötesinde unsurlar içeren politikalar geliştirme ihtiyacı içindedir. Bölgesel aktörlerin manevra alanları genişlerken süper güçlerin güvenlik şemsiyelerinin daralması, bu yeni bölgelerarası etkileşim alanlarının önemini daha da artırmaktadır.</p>

  <p class="calibre10">Bundan sonra bölgelerarası etkileşim alanlarının ortaya çıkardığı dinamik konjonktürü doğru bir zamanlama ve tutarlı bir stratejik planlama ile değerlendirebilen bölgesel güçler önemli mevziler kazanırken, bu dinamik konjonktürün avantajlarım değerlendiremeyen güçler ciddi güvenlik riskleri ile karşı karşıya kalacaklardır. Artık, birbirinden bağımsız bölge politikaları dönemi değil, birbirlerini etkileyen ve belirleyen bölgelerarası etkileşim stratejileri ön plana çıkacaktır. Bu açıdan bakıldığında, Türkiye açısından Kafkaslar-Ortadoğu-Balkanlar yakın kara havzasının geçiş bölgesinde bulunan Kuzey Ortadoğu bölgesi ya da daha spesifik bir tanımlama ile Doğu Akdeniz-Mezopotamya havzası, dolayısıyla da Türkiye'nin güney sınırları, bu kuşak üzerindeki karşılıklı dengeler ve etkileşimler açısından önemli bir konuma sahiptir.</p>

  <p class="calibre10">Kafkaslar ve Ortadoğu bölgelerinin etkileşim alanı Mezopo-tamya-Basra hattı, Balkanlar ve Ortadoğu bölgelerinin etkileşim alanı Ege-Doğu Akdeniz hattı, Balkanlar ve Kafkaslar bölgelerinin etkileşim alanı ise Karadeniz-Tuna-Boğazlar hattıdır. Dolayısıyla. Kafkaslar-Ortadoğu-Balkanlar yakın kara havzasının ortak etkileşim alanı Karadeniz-Ege-Doğu Akdeniz-Mezopotamya-Basra kuşağını kapsamaktadır ki bu bölge Ortadoğu’nun merkezini ve kuzeyini teşkil etmektedir. Bu bölgeleri ilgilendiren her politika, stratejik bir bütünlük içinde değerlendirilmek zorundadır. Bu durum ikili ilişkileri de doğrudan yönlendiren, kimi zaman da belirleyen etkiler yapmaktadır. Bunun içindir ki, bölgelerarası etkileşim açısından Tiirkiye-Suriye ve Türkiye-Irak ilişkileri böylesi bir stratejik ortam içinde ve biri Mezopotomya-Basra, diğeri Doğu Akdeniz hattından oluşan iki temel hat üzerinde seyretmektedir.</p>

  <p class="calibre10">Soğuk Savaşın çift kutuplu dengelerinin çözülmesi ile birlikte karşılıklı bağımlılık ilişkisi artan Kafkasya ve Ortadoğu bölgelerinin jeoekonomik ve jeopolitik geçiş havzası Kuzey Kafkasya’dan başlayan stratejik kuşağı Mezopotamya üzerinden Basra körfezine, Toroslar ve Harran üzerinden Doğu Akdeniz’e indirmektedir. Birinci hat Türkiye’nin Irak politikasının, ikinci hat ise Suriye politikasının en temel unsurlarıdır.</p>

  <p class="calibre10"><span class="calibre6">a. Mezopotamya-Basra Hattı:</span></p>

  <p class="calibre10">Kafkaslar ve Ortadoğu, Soğuk Savaş süresince iki süper gücün stratejik parametrelerine dayalı iki ayrı bölge politikasının etki sahası içinde bulunagelmişti. Bu açıdan Tiirkiye-SSCB sınırı sadece iki devletin sınırı değil, iki ayrı kutbun ve paktın sınırı niteliğindeydi ve bu özelliği dolayısıyla süper güçler arasındaki nükleer terör dengesine bağlı olarak çok istikrarlı ve statik bir görünüm arzedi-yoıdu. Türkiye-Suriye ve Türkiye-Irak ilişkileri de SSCB’nin Suriye ve Irak ile giriştiği stratejik işbirliği çerçevesinde, aynı ölçekte olmasa bile belli bir istikrar düzeyini tutturmuştu.</p>

  <p class="calibre10">İran-lrak Savaşı ve Soğuk Savaşın sona ermesiyle birlikte her iki bölgenin de bu istikrarlı niteliği ciddi bir sarsıntı geçirmeye başladı. Bu durum sınırların yeni anlamlar kazanması sürecini de beraberinde getirdi. Soğuk Savaş döneminin çift kutuplu yapılanmasında NATO stratejileri içinde Akdeniz ve Ortadoğu'ya (Basra’ya) yönelen Sovyet yayılmacılığına karşı bir bariyer gibi görülen Doğu Anadolu bölgesi de bu çerçevede Kafkaslar ve Ortadoğu arasındaki bölgeleraıası etkileşim alanının yeni sınır hattı olarak görülmeye başlandı. Bu dönemde bölgedeki su kaynaklan ile ilgili bunalım senaryolarının artması ve PKK terörünün yeni bir faktör olarak uluslararası destek bulması kesinlikle bir tesadüf değildir. Türkiye’nin İran-lrak Savaşının doğurduğu otorite boşluğunu kapatmak için Kuzey Irak'a yönelik sınır ötesi operasyonlarda bulunmasının da bu dönemde başlaması dikkat çekicidir.</p>

  <p class="calibre10">Bugün Kafkaslar ile Ortadoğu arasındaki bölgelerarası etkileşim daha da tebarüz etmiş bulunmaktadır. Bu etkileşim alanının eksenini de Doğu Anadolu’dan Körfez’e inerek Kafkasya’yı Hint açık denizine bağlayan Mezopotarnya-Basra hattı oluşturmaktadır. Dolayısıyla Türkiye’nin kontrolündeki Kuzey Mezopotamya ile Irak’ın kontrolündeki Güney Mezopotamya arasındaki ilişki yeni boyutlar kazanmış bulunmaktadır. Kuzey ve Güney Mezopotamya arasında süregelen ve Akad-Sümer, Asur-Babil, Bizans-Sasani. Bi-zans-Selçuklu, Osmanlı-İran ilişkilerinde görülen tarihî çelişki ve karşılıklı bağımlılık ilişkisi yeni bir nitelik ile tekrar tarih sahnesine çıkmış bulunmaktadır.</p>

  <p class="calibre10">Hazar petrolleri - Mezopotamya su havzası ve GAP - Musul ve Basra petrol bölgeleri, bu geçiş hattı üzerinde petrol-su-petrol dengesinden oluşan yeni bir bağımlılık ilişkisi doğurmuştur. Körfez krizinden sonra tırmanışa geçen PKK terörü biraz da bu jeoe-konomik bağımlılık ilişkisinin ürünüdür. Kafkaslar-Doğu Anado-lu-Mezopotamva havzalannm en kolay geçiş yolu Suriye üzerin-dendir. Yüksek dağlarla kaplı Irak sınırı ve Kuzey Irak ise I. Dünya Savaşının olağanüstü şartlarında ortaya çıkan ve bu havzayı suni bir şekilde bölen arızi bir alternatif konumundadır. Kendisi petrol kaynaklan açısından fakir olan Suriye bu geçiş bölgesi niteliği ile önem taşırken, Irak jeoekoııomik kaynak hattının en önemli merkezi konumundadır. Türkiye, Suriye ve Irak ile olan ikili ilişkilerini de kapsayan bir bölge stratejisi geliştirirken Kafkaslar ile Ortadoğu arasındaki Mezopotomya-Basra eksenli geçiş hattının geleceği ile ilgili planlan da gözetmek zorundadır.</p>

  <p class="calibre10"><span class="calibre6">b. Doğu Akdeniz Hattı ve Türkiye-Suriye İlişkileri</span></p>

  <p class="calibre10">Kafkaslar-Ortadoğu-Balkaıılar yalcın kuşağının Türkiye açısından ikinci önemli kesişim bölgesi Doğu Akdenizdir. Türkiye artık birbirinden soyutlanmış Ege ve Kıbrıs gibi problem alanlarını da içine alan bir Doğu Akdeniz politikası geliştirmek ve bu politikayı Türk-Yunan ilişkilerinin kısır dengesinin ötesinde düşünmek zorundadır. Doğu Akdeniz politikası Karadeniz-Boğazlar-Ege hattını da, Adriyatik-Girit-Kıbrıs hattını da, Ortadoğu merkezini kuşatan Süveyş-Kızıldeniz-Basra battım da ve nihayet Bakü (Hazar)-Cey-han hattını da kuşatan bir deniz stratejisine dayanmak zorundadır. Altık Hazar-Karadeniz-Ege-Adriyatik-Doğu Akdeniz-Kızılde-niz-Basra yakın deniz havzasındaki her gelişme bir diğeri ile kaçınılmaz bir bağımlılık ilişkisine sahiptir ve Doğu Akdeniz bu ilişkilerin merkezinde yer almaktadır.</p>

  <p class="calibre10">Türkiye-Suriye ilişkisi de Doğu Akdeniz politikası ve dengeleri açısından özel bir öneme sahiptir. Kendisi de Doğu-Akdeniz merkezli bir tür Levant. Stratejisi geliştirmeye çalışan Suriye'ye yönelik politika, doğu-batı ekseninde İskenderun Körfezinden Adriyatik'e, kuzey-güney ekseninde Boğazlardan Süveyş’e uzanan Doğu Akdeniz ile ilgili stratejik planlamanın kaçınılmaz bir parçasını oluşturmaktadır ve bu yönüyle ikili ilişkiler yanında bölgesel ilişkiler zemininin karşılıklı dengelerini de gözetmek zorundadır.</p>

  <p class="calibre10">Türkiye, Yunanistan, İsrail, Mısır, Suriye ve hatta Libya ve İtalya arasındaki ilişkiler artık bu bölgesel konjonktürün bir parçası olarak gelişecektir. Balkanlar ve Ortadoğu bölgesinin iç hatlarında ortaya çıkan bunalımlar ve ikili ve çok taraflı denge ilişkileri de etkilerini Doğu Akdeniz kuşağına yansıtacaktır. Türkiye-İsrail ilişkisinin Suriye-Yunanistan ilişkisi ile bir denkleme oturması da, Doğu Akdeniz merkezli bu yeni jeostratejinin bir ürünüdür. İtalya'nın PKK terörünün tırmandığı dönemlerde sözde Kürt parlamentosuna sağladığı destek de, Kaddafi’nin dengesiz gibi görünen çıkışları da, bu denklem içinde bir yere oturmaktadır.</p>

  <p class="calibre10">Bu yeni denklemde bundan sonra kalıcı ittifak ilişkilerinden çok dinamik denge ilişkileri devrede olacaktır. Aktörler de bu anlamda kendi çıkarlarını önceleyen değişken ve dinamik bir politika takip edeceklerdir. Türkiye ile ittifak ilişkisine giren İsrail’in bir taraftan da Suriye ile Ortadoğu Barış Süreci içindeki ilişkisinin kapılarını açık tutmaya çalışması, Türkiye ile Suriye arasındaki su problemini Ortadoğu Barış Sürecindeki faktörler arasına yerleştirmesi ve Güney Kıbrıs Rum Kesimi ile silah alışverişi içinde olması dikkat çekicidir. İsrail’in Türkiye ile Suriye arasındaki Öcalan krizi sürecinde takip ettiği bilinçli sessizlik politikası da bölgesel dengelerdeki hassas seyrin bir sonucudur.</p>

  <p class="calibre10">Bundan sonra bölgede atılan her adım dinamik bir karşı dengenin oluşmasına yol açacaktır. Türkiye de bu çerçevede kalıcı gerginlik ve ittifak politikalarından çok denge denklemlerinin kısa dönemli seyirlerinde dahi aktif olarak tavır sergileyen müdahil bir aktör tavrına yönelmelidir. Ortadoğu Barış Süreci de bu çerçevede sadece bir Arap-îsrail anlaşmazlığı olarak görülmemeli ve Türkiye’nin bölgesel politikasının içinde yeni bir anlam kazanmalıdır. Bu sürecin daha önceki safhalarında gözlemci olarak dahi bulunmayan Türkiye’nin süreç içinde daha aktif bir rol benimsemesi sadece bölgese] etkinlik açısından değil, Türkiye’nin güvenlik parametreleri açısından da önemlidir; çünkü bu yeni dinamik konjonktürde Kıbrıs, Filistin ve Kürt meselelerinin birbirlerini etkileme biçimleri de değişecektir. Rusya'nın S-300 füzelerini Kıbrıs'a yerleştirme planı Kıbrıs'ı artık ikili bir problem alanı olarak değil, bölgesel bir bunalım alanı olarak gösterme çabasına dayanıyordu. Rusya bu adımla aslında kendi petrol stratejisine büyük darbe vuracak olan Bakü-Ceyhan hattının iniş noktasında kronik bir bunalım yaratarak Doğu Akdeniz'i petrol geçiş bölgelerinin dışına itmeye çalışmaktaydı. Son Türkiye-Suriye gerginliğinin petrol boru hatlarının tartışılacağı konsorsiyum toplantısının hemen öncesine rastlaması bu açıdan ciddi bir zamanlama zaafı doğurmuştur.</p>

  <p class="calibre10">Bütün bu dengeler gözetildiğinde Türkiye, Suriye ile olan ilişkilerini daha büyük ölçekli bir Doğu Akdeniz politikasının ve bu politikanın dayandığı bir deniz stratejisinin parçası olarak değerlendirmeli ve bölge ile doğrudan ve dolaylı ilgili bunalım alanları ve denge politikalarını birlikte ele almalıdır. Bu açıdan Türkiye’nin manevra alanını daraltacak kalıcı ikili kutuplardan kaçınarak olu şabilecek karşı denge gruplarını engellenmeli ve mümkün olan en geniş alanda bölgesel politikalar geliştirilmeye çalışılmalıdır.</p>

  <p class="calibre10">Bu genel ilkeye karşılık Türkiye-Suriye ilişkilerinin gerek Soğuk Savaş süresince gerekse Soğuk Savaş sonrası dönemde süregelen ve Öcalan krizinde bir değişim gözlenmekle birlikte tekrar eski rotasına oturan seyri iki komşu ülke arasında benzeri az görülecek ve hiç bîr rasyonel diplomasi anlayışına sığmayacak bir atalet, ve inisiyatifsizlik örneği oluşturmaktadır. Her iki ülke de bir diğerinin en uzun kara sınırına sahiptir ve Türkiye Suriye'nin kuzeye ve batıya, Suriye de Türkiye’nin güneye açılan kapısı niteliğindedir. Şu anda bir çatışma alanı olarak görülen ortak su havzaları kullanımı yanında tarım, ticaret ve ulaşım alanlarında olağanüstü bir ilişki potansiyeli mevcuttur.</p>

  <p class="calibre10">Açık coğrafî, ekonomik ve jeopolitik zorunluluklara rağmen iki ülke arasındaki ilişkiler sürekli birinci raundu oynanan ve boksörlerin karşılıklı olarak birbirlerini tarttıkları bir boks maçını andırmaktadır. Bu karşılıklı tartma psikolojisi iki ülke arasındaki diplomasinin temel ve değişmez niteliği halini almıştır; ne taraflar birbirleri ile yakm bir çatışma alanına girmekte, ne de raundu bitirip dostça yeni bir ilişki dönemi başlatmaktadır. Bu nedenledir ki, bırakın geniş ve kapsamlı bir savaşı hiç bir sıcak çatışma dahi yaşamamış olan bu iki ülke arasındaki ilişkiler, her ikisinin ayrı ayrı çatıştıkları ülkelerle olan ilişkilerden daha alt düzeyde kalmıştır. Bugün Türkiye-Yunanistan, İsrail-Suriye ilişkilerindeki temas ve diplomatik çeşitlilik Türkiye-Suriye ilişkilerinden daha fazladır.</p>

  <p class="calibre10">Tarafların bu psikolojilerinin ve diplomatik ataletlerinin farkında olan diğer taraflar ise bu durumu sonuna kadar istismar etmekte ve tarafları ikili, üçlü maçlarda zayıf ve edilgen bir müttefik olarak yanlarında tutmaya çalışmaktadırlar. İsrail'in Türkiye, Yunanistan'ın Suriye politikaları bitmez tükenmez Türkiye-Suriye gerginliğinin her iki tarafı da yıprattığı durumlarda ivme kazanmaktadır.</p>

  <p class="calibre10">Ortak tehdit algılaması ile girilen ittifak ilişkilerinde kârlı çıkan taraf, bu ortak tehdİtin manevra alanını daralttığı müttefiki mahkum durumda bırakan taraf olmaktadır. Türkiye-Suriye ilişkilerindeki gerginliğin Türkiye’yi sıkboğaz ettiği alanlarda İsrail, Suriye’yi sıkboğaz ettiği alanlarda ise Yunanistan ortak tehdit tanımlamasından kaynaklanan ittifakı daha etkin bir şekilde kullanan taraf olmaktadır. İsrail’in, Türkiye ile Suriye arasındaki su ihtilafını Orta Doğu Barış Süreci içine katarak Golan tepelerindeki su kaynaklarının İsrail’in denetimine bırakılması karşılığında Suriye’nin kaybedeceği su potansiyelinin Türkiye’den karşılanması fikrini İsrail-Suriye görüşmelerinde ortaya atması da, Yunanistan'ın Türkiye-Suriye gerginliğini kullanarak Kıbrıs konusunda Arap alemini nötralize etme çabaları da, bu ittifakların etken tarafı olma pozisyonunun ürünüdür. Türkiye ile Suriye arasındaki diyalogsuzluk sürdükçe kazanan taraflar Yunanistan ve İsrail olacaktır.</p>

  <p class="calibre10">Potansiyeli takriben denk olan dost komşularla diplomasi yürütmek ve gücü yoklanabilen düşman taraflarla savaş yapmak kolaydır. Zor diplomasi, potansiyeli denk olmayan dostlarla girişilen ittifak ilişkilerinde ve mayınlı alanda seyreden gergin komşuluklarda; zor savaş da gücü tam bilinemeyen düşmanlarla ve aniden saf değiştirerek düşman haline gelmiş, dost bilinen müttefiklerle yapılan savaşlarda söz konusu olur. Türkiye’nin diplomatik başarısı Pakistan'la ya da Çin'le yürütülen ilişkilerde değil, Yunanistan'la, Suriye’yle, İran'la, ABD ve Almanya ile yürütülen ilişkilerde belli oluı.</p>

  <p class="calibre10">Sık sık gündeme getirilen ve özellikle bölgesel bunalım dönemi çatışma alanı doğurma ihtimali düşüktür, çünkü Suriye Türkiye ile. savaşı göze alarak su meselesinde mesafe alamayacağının farkındadır. Her şeyden önce iki ülke arasındaki askerî denge ve jeopolitik konum Suriye’nin aleyhindedir ve İliç bir sıcak çatışma Fırat ile Dicle'yi Türkiye'nin denetimi dışına çıkaracak sonuçlar doğurmaz.</p>

  <p class="calibre10">Su meselesi Suriye açısından ancak ve ancak bir diplomatik baskı unsuru olarak belli aralıklarla gündeme gelebilir. Ama Suri-ye-Türkiye arasındaki gerginlik başka sebeplerle ilgili olarak daha fazla tırmanış gösterebilir, ki bu da doğrudan ne Türkiye ne de Suriye Ue alakalıdır. Böylesi bir çatışma su meselesini belli aralıkla ortaya çıkaran ikinci unsur ile ilgilidir. Su meselesinde zamanlamayı belirleyen ikinci ana unsur Türkiye’nin Balkanlar ve Kafkaslarla ilgili dikkatlerinin yoğunlaşmasıdır. Türkiye'de bu bölgelerle ilgili yoğun bir ilgi uyandığı dönemlerde ya da bu bölgelerle ilgili bazı diplomatik hamlelerin gerektiği dönemlerde güney tehlikesi ve su meselesi gündeme getirilmektedir. Türkiye’nin diplomatik ve askerî dikkatinin Balkanlar ve Kafkaslardan çekilmesi gerektiği zamanlarda Suriye-Türkiye ilişkilerindeki gerginlik tekrar tırmanışa geçmektedir.</p>

  <p class="calibre10">Bir komşuyu yok saymak ya da sürekli bir gerginlik diplomasisi yürütmek aslında bir zaafın işaretidir. Gergin ilişkilerde inisiyatif kullanabilen taraf aynı zamanda kendine güvendiğini ve gücünden şüphe etmediğini de göstermiş olur. Türkiye-Surîye ilişkilerinin özellikle ekonomik alanda geliştirilmesi, kabına sığamayan Anadolu potansiyelinin tabiî uzantısı şeklindeki güney alanlarına daha etkin bir şekilde nüfuz etmesini sağlayacaktır. Ekonomik alışverişin önündeki engellerin kalkması Konya, Kayseri ve Ada-tıa’dan Kahramanmaraş ve Gaziantep istikametine doğru gelişen ekonomik dinamizm alanının sınır ötesi bir nitelik kazanarak Halep ve Şam’a, hatta daha da güneye doğru genişlemesine yol açacaktır. Gergin siyasî ilişkilerin en etkili ilacı ortak ekonomik çıkar alanının oluşturulmasıdır.</p>

  <p class="calibre10">Türkiye’nin güney komşularıyla ilişkileri Ortadoğu bölgesinin iç dengeleri açısından da önem taşımaktadır. Daha önce de vurguladığımız gibi, Ortadoğu’nun tarihî güç eksenleri Anadolu/Kuzey Mezopotamya havzası (Türkiye), Nil/Suveyş havzası (Mısır) ve Güney Mezopotamya-lran havzası (İran) dış üçgeninden oluşmaktadır. Suriye-Irak-Suudi Arabistan iç üçgeni bu dış üçgenin dengelerine göre şekillenmektedir,</p>

  <p class="calibre10">İsrail’in bölgeye yabancı niteliğine rağmen Ortadoğu’da tutunabilmesi de bu dengeleri etkin bir şekilde takip ve yönlendirme becerisinden kaynaklanmaktadır. İran-Irak Savaşı süresince oluşan İran-Suriye ve Irak-Mısır-Suudi Arabistan ittifakları da bu dengelerin ortaya çıkardığı bir sonuçtur. Son Suriye bunalımında Mısır ve İran'ın hemen devreye girmesi de bu dengelerin bir ürünüdür. Dolayısıyla gerek Türkiye-Suriye, gerek Türkiye-İsrail, gerekse Türkiye'nin diğer bölge ülkeleriyle olan ikili ilişkilerinde takip edilecek politikada bu dengelerin mutlak surette gözönünde bulundurulması gerekmektedir.</p>

  <p class="calibre10">Bu üçlü yapılanma içinde Irak ve Suriye politikaları kaçınılmaz bir şekilde Mısır ve İran politikalarım da devreye sokacaktır. Tiirki-ye-îran-Irak üçgeni Mezopotamya-Basra hattının, Türkiye-Suriye-Mısır üçgeni Doğu Akdeniz hattının iç dinamiklerini belirleyen dengeler oluşturmaktadır. Bu üçlü ilişkilerde Türkiye dışlanan ve yalnızlaşan taraf olmamaya azami özeni göstermek zorundadır. Bu ülkelerin hemen hemen tamamıyla bunalımlı ilişkiler sürdüren ve doğrudan ya da dolaylı savaş yaşayan İsrail dahi bu üçlü dengeleri son derece etkin bir diplomasi ile gözetmektedir.</p>

  <p class="calibre10">Türkiye hangi gerekçe ile olursa olsun bu üçlü dengelerde ikili kutuplarla karşı karşıya kalmayacak bir esneklik içinde olmalıdır. Türkiye’nin önemli ekonomik avantajlar da elde ettiği îıan-Irak Savaşı süresince takip ettiği aktif tarafsızlık politikasının başarısı bu üçlü dengeyi son derece iyi takip etmiş olmasındandır. Ne kadar güçlü olursa olsun hiç bir ülke Ortadoğu'daki bu hassas üçlü dengelerde yalnız kalınanın yükünü kaldıramaz. Irakin gerek İran gerekse Kuveyt savaşlarında hesap edemediği temel unsur budur ve askerî üstünlük bu unsurun doğurduğu diplomatik esneklik zaafını ortadan kaldıramamıştır. Ortadoğu’da diplomatik esneklik altyapısından yoksun hiç bir askeri üstünlük kalıcı bir zafer getiremez.</p>
</body>
</html>
