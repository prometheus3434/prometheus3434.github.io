<?xml version='1.0' encoding='utf-8'?>
<html xmlns="http://www.w3.org/1999/xhtml">
  <head>
    <title>Bilinmeyen</title>
    <meta http-equiv="Content-Type" content="text/html; charset=utf-8"/>
  <link href="../../stylesheet.css" rel="stylesheet" type="text/css"/>
<link href="../../page_styles.css" rel="stylesheet" type="text/css"/>
</head>
  <body class="calibre">
  <h6 class="calibre20"><a id="bookmark0"></a><span class="calibre11">2. Bölüm</span></h6>

  <h5 class="calibre24"><a id="bookmark1"></a><span class="calibre6">Stratejik Dönüşüm ve Balkanlar</span></h5>

  <p class="calibre10">Çift kutuplu yapının dağılması ile birlikte bu kutupların Avrasya sathındaki yüzleşme alanlarında bölgesel istikrar unsurlarım zayıflatan ciddî stratejik ve jeopolitik boşluk alanları doğdu. Bu durum özellikle II. Dünya Savaşından sonra, Soğuk Savaşın katı demirperdesinin getirdiği statik denge dolayısıyla, yaklaşık yarım asır fiilî çatışma görmemiş olan Avrupa kıtasını derinden etkiledi. Soğuk Savaşın nükleer silahları da kapsayan terör dengesi etkisini kaybedince uluslararası ve bölgesel çelişkilerden kaynaklanan <span class="calibre12">sınırlı konvansiyonel çatışına alanları</span> için uygun bir zemin oluşmuş oldu.</p>

  <p class="calibre10">Doğu Avrupa'nın Baltık ülkelerinden Macaristan'a kadar inen kuzey hattı bu bunalımlı geçiş dönemini küçük çatışmalar ve rızaya dayalı bölünmelerle daha az sıkıntı ile atlatırken, etnik ve dinî farklılaşmanın karmaşık bir jeoküllürel yapılanma ürettiği güney kanadı, yani Balkanlar, tarihî gerekçelerle meşruiyet kazandırılmaya çalışılan konvansiyonel ve paramiliter çatışmaların odağı haline geldi.</p>

  <p class="calibre10">Türkiye'yi doğrudan ilgilendiren Bosna ve Kosova’nın bu çatışmaların odağında yer alması, önemli ölçüde bu jeopolitik boşluk alanı ile jeokültürel yüzleşme alanının kesişim hattında bulunma-larındandır. Balkanlar jeopolitiğinin dayandığı iki temel eksenden <span class="calibre12">Drava-Sava eksenin</span> in merkezi Hırvatistan ve Sırbistan arasında kalan Bosna-Hersek’te; Sırbistan, Makedonya, Bulgaristan ve kısmen de Yunanistan arasında kalan <span class="calibre12">Momva-Vardar</span> ekseninin ..Dünya Savaşı ve Soğuk Savaşın Balkan jeopolitiğinde temel dayanak unsurları olan bu iki eksenin aynı zamanda yoğun jeokül-türel yüzleşme ve ayırım hatları olması, küresel ve bölgesel aktörlerin Balkanlardaki stratejik düğüme olan ilgisini kamçılamıştır. Miloseviç önderliğindeki Sırp yönetiminin barbar tavrı, bu jeopolitik ve jeokültürel ilgilerin çatıştığı ve uluslararası hukukun ıeel-politiğe feda edildiği bir dönüm noktasında, kendine bir manevra imkanı bulmuştur.</p>

  <p class="calibre10">Bosna ve Kosova bunalımlarını, birbirleriyle ilgili üç ayrı düzlemin oluşturduğu çelişkilerin kesişim alanında değerlendirmek gerekmektedir. Bunlardan birincisi küresel aktörlerin müdahil olduğu uluslararası ilişkiler sistemi düzeyindeki çelişkiler; İkincisi Doğu Avrupa ve Doğu Akdeniz çevre hatlarını da içine alan Balkan-eksenli bölgesel çelişkiler; üçiincüsü ise Bosna ve Kosova’mn birinci dereceden komşuları ile olan ilişkilerinde ortaya çıkan ve bölgedeki jeokültürel bölünmüşlükten kaynaklanan daha küçük ölçekli ama daha doğrudan çelişkiler düzlemidir. Bir yandan bu düzlemlerin iç yapılarından kaynaklanan, diğer yandan bıi düzlemler arasındaki ilişkilerde ortaya çıkan unsurları birlikte ele almak, bunalımın bütün veçhelerini ortaya koyabilmenin öncelikli şartıdır.</p>

  <p class="calibre10"><a id="bookmark2"></a><span class="calibre6">I. Soğuk Savaş Sonrası Dönemde Sistemik Çelişkiler ve Balkanlar</span></p>

  <p class="calibre10">Soğuk Savaş sonrası dönemde Yugoslavya’nın bölünmesi ile başlayan, Bosna’da yaşanan etnik kıyım ile tırmanan ve Kosova bunalımı ile yeni nitelikler kazanan Balkanlar Meselesi gittikçe bölgesel nitelikli bir çatışma olmaktan çıkarak uluslararası sistemin ve bu sistemin merkezindeki güçlerin kader ibresi olma sürecine girmiş bulunmaktadır. Bu çerçevede Balkanlar, henı II. Dünya Savaşı somasında ortaya çıkmış uluslararası örgütlerin, hem de yeni dönemin güç merkezlerinin sınanma alanı olmaktadır. Uluslararası sistemde değer ve mekanizma düzeyinde yaşanan belirsizlikler bu çatışma alanına doğrudan yansımakta; gerek küresel gerekse kıta-ölçekli güç dengelerindeki değişimler en çarpıcı etkilerini yine bu alanda göstermektedir.</p>

  <p class="calibre10">Bu açıdan 1999 baharında gerçekleştirilen Kosova Müdahalesinin küresel ölçekli strateji geliştirme potansiyeline sahip bütün büyük güçlerin müdahil olduğu bir diplomatik ve askerî tablo ortaya çıkarmış olması dikkat çekicidir. Bu nedenledir ki, Soğuk Savaş sonrası Balkanlarda yaşanan gelişmeleri tahlil etmek sadece bölgesel bir analizi değil, uluslararası sistemin ana unsurlarını da kapsayan daha geniş ölçekli analizi gerektirmektedir.</p>

  <p class="calibre10">Bosna ve Kosova bunalımlarım tırmandıran sistemik çelişkiler üç ana başlık altında ele alınabilir: fi) ABD-Avrupa/Almanya arasındaki küresel çıkar çelişkisi, (ii) Avrupa içinde İngiltere/Fransa, Almanya ve Rusya arasındaki kıta-ölçekli çelişkiler ve (ili) güç-ek-senli bu çelişkilerin uluslararası hukuk ve örgütler düzeyinde yol açtığı çelişkiler.</p>

  <p class="calibre10">Uluslararası ilişkilerin sistem düzeyindeki çelişkileri açısından bakıldığında, bu sistemik çelişkilerin en sert ve doğrudan yansıdığı iki bölge olan Ortadoğu ve Balkanları edilgen kılan bunalımlar arasındaki zamanlama ayan son derece ilginç bir ipucu oluşturmaktadır. Soğuk Savaş dönemindeki çift kutuplu yapının en sert ve en suni ikili bölünmeye tabi tuttuğu bu iki bölge, Soğuk Savaş sonrası dönemde ortaya çıkan dinamik uluslararası konjonktürde kendi etkinlik alanlarını genişletmek isteyen büyük güçler arasındaki çelişkilerin de en doğrudan ve birbirine paralel bir şekilde yansımasına şahit olmuştur.</p>

  <p class="calibre10">Bu açıdan bakıldığında, Soğuk Savaş sonrası uluslararası sistemi Yeni Dünya Düzeni söylemi ile tekrar kurma çabasının gündeme getirilmesine zemin hazırlayan Körfez Savaşı ile bu söylemin bütün temel unsurlarının reelpolitiğin acımasız dengelerine kurban edildiği Bosna bunalımı arasındaki zamanlama ve süreklilik ilişkisi son derece dikkat çekicidir. Körfez Savaşının bitmesinden ve Ortadoğu’daki Amerikan hakimiyetinin küresel bir güvenlik söylemi ile pekişmesinden kısa bir süre sonra küresel güçler arasındaki çatışma alanı Balkanlara kaymıştır.</p>

  <p class="calibre10">Bu paralellik bir satranç oyununun karşılıklı hamleleri şeklinde bir seyir takip etmiştir. İrak'm silah teknolojisindeki Alman patentini gören ABD. Körfez Savaşı ile gerek küresel gerekse bölgesel dengelerin nihaî belirleyicisi olduğunu tescil etmeye yönelik bir Yeni Dünya Düzeni kavramı geliştirerek uluslararası bütün aktörleri seferber etme becerisi göstermiş ve bunun reel gücünü de Körfez Savaşında ispat etmiştir.</p>

  <p class="calibre10">Bu <span class="calibre12">de facto</span> üstünlüğü kabul etmek zorunda kalan Almanya öncülüğündeki Avrupalı güçler bir taraftan diplomatik bir karşı hamle ile (Oslo Süreci ve Madrid Konferansı) Ortadoğu Barış Sürecini Avrupa eksenine çekmiş; diğer taraftan da başka bir <span class="calibre12">de facto</span> durum yaratan Yugoslavya’nın bölünmesi sürecini başlatarak Balkanlar ve Doğu Avrupa’nın da kendi etki alanına girdiğini tescil etmek istemiştir. Büyük güçler arasındaki bu parçalanma süreci Körfez Savaşı süresince kullanılan <span class="calibre12">uluslararası kamuoyu</span> ve <span class="calibre12">Ban değerleri</span> gibi normatif kavramların yıpranmasına yol açmış ve reelpolitik unsurların uluslararası sistem üzerindeki etkisini artırmıştır.</p>

  <p class="calibre10">Soğuk Savaş sonrası uluslararası düzen ve çatışma alanları ile ilgili üretilen tezler de bu iki bunalım alanındaki gelişmeleri meş-rulaştıııcı ve yönlendirici öğeler barındırmaktadır. Francis Fuku-yama’mn <span class="calibre12">Tarihin Sonu</span> tezi Batı medeniyetinin ve değerlerinin mutlak zaferini yeni bir uluslararası düzenin ana unsuru olarak ilan etmek suretiyle Körfez Savaşı öncesi meşrulaştırıcı bir rol üstlenirken, Samuel Huntington'm <span class="calibre12">Medeniyetler Çatışması</span> tezi Balkanlardaki bunalımı Batı-dışı medeniyetlerin de sorumluluk sahibi olduğu yeni bir çatışma alanı olarak takdim etmek suretiyle Sırpların işlediği insanlık suçlarını ve bu suçlara dolaylı katkıda bulunan Batı ülkelerinin sergilediği çifte standardı örten bir tez ortaya koymaya çalışmıştır.</p>

  <p class="calibre10">Balkanlardaki bunalımın ilk safhasında ABD Körfez bölgesinde sağladığı kesin üstünlük karşılığı Doğu Avrupa’nın, NATO’yn genişletme operasyonları dışında, genelde Avrupa’nın özelde Almanya’nın etki alanına kaymasına sınırlı bir şekilde göz yummuştur. Bu çerçevede Avrupa-içi çelişkilerin nabzını son derece soğukkanlı bir diplomasi ile tutan ABD bu karşı hamlelerin Balkanlar üzerindeki etkisini doksanlı yılların başlarından itibaren yakın takibe almıştır.</p>

  <p class="calibre10">Nitekim Almanya’nın bu dolaylı etki alanı bölüşümünün sonucunda Yugoslavya'nın bölünmesi sürecini bir süper devlet adayı psikolojisi ile yürütmesi ve etki alanını Slovenya ve Hırvatistan üzerinden Adriyatik'e doğru genişletmesi Avrupa-içi dengeleri harekete geçirmiştir. BM Güvenlik Konseyi kararı ile devreye giren Ingiliz-Fransız bloku, klasik Germen-Slav rekabetini dengeleyen üçüncü bir unsur olarak Bosna'daki statünün Sırbistan lehine devamını sağlayan müdahale-karşıtı bir politika takip etmeye başlamıştır. Avrupa'da artan Alman etkisinden kaygı duyan îngı-liz/Fransız diplomatik ve askerî misyonu bir denge unsuru olmanın tabii psikolojisi içinde risk üstlenmeksizin bunalımı uzun dö-. neme yayarak dondurma taktiğini izlemiştir. Bosna'daki etnik kıyıma dayanan statükonun hukukileşmesini isteyen Rusya’nın desteğini kazanan bu politika Bosna’daki katliamın iki yıl süre ile seyredilmesi sonucunu doğurmuştur.</p>

  <p class="calibre10">Büyük güçler arasındaki küresel ve kıta-ölçekli bu çelişkiler etnik kıyımın zamana yayılarak etkin bir şekilde sürdürülmesine zemin hazırlamıştır. Bu süreç Almanya ile ABD arasında gerçekleşen çift yönlü bir optimum uzlaşmaya dayalı Dayton Anlaşması ile sonuçlanmıştır. Bu anlaşmanın hemen öncesinde gerçekleşen askerî harekatlar ve anlaşmanın bizatihi kendisi bir taraftan Hırvatistan’ın sınır bütünlüğünü sağlayarak Almanya’nın etki alanının Adriyetik’e inmesini temin etmiş, diğer taraftan da Bosna’ya, dolayısıyla Balkanlar ve Doğu Avrupa’ya Amerikan güçlerinin girmesini hukukileştirerek ABD’yi bölgenin temel belirleyici meşru gücü haline getirmiştir.</p>

  <p class="calibre10">Bosna bunalımını son derece etkin bir diplomasi için kullanan ABD böylece hem Avrupa’nın bunalım çözme ve güç kullanma konusu ndaki iç zaaflarım ortaya koymuş, hem de ABD ve NATO olmaksızın Avrupa’nın iç güvenlik meşelerinin çözülemeyeceğini göstererek fiilî olarak bölgeye girme şansı elde etmiştir. Dayton sürecinden sonra da NATO, AB’nin ekonomik olarak yayıldığı her alana, bir güvenlik unsuru olarak girmeye başlamıştır. Bunun diplomatik anlamı Avrupa'nın ekonomik etki alanının güvenliğinin NATO ve ABD’nin fiilî gücü ile sağlanması demektir.</p>

  <p class="calibre10">Bu açıdan bakıldığında Bosna’yı tanımlanması güç bir politik varlık haline vetiren Davtnn Anlaşması nihai bir küresel rekabetin bölgesel bunalan alanlarına yayılmasını kontrol eden geçici bir bunalım erteleme operasyonu olarak görülebilir. Bosna'da hâlâ Bosna halkının egemenliğine dayalı nihaî bir çözüme ulaşılamamış, aksine bunalımın dondurulmasına ve bu sürecin NATO ve ABD güçlerince yönlendirilmesine dayanan geçici bir statü belirlenmiştir.</p>

  <p class="calibre10">1999da Kosova Müdahalesinin sürdüğü günlerde tekrar tırmanan Brcko bunalımı bu geçici statünün her an yeniden çatışmaya dönüşebileceğinin açık bir göstergesi olmuştur. Bosnada halen geçici barışı sağlayan unsur, uluslararası hukuka dayalı bir egemenlik hakkının kullanımı değil, konjonktürel sistemik güç dengelerinin sağladığı geçici istikrardır. Bugün sakin gibi görünen Bosnada uluslararası sistemik güçlerin iç çelişkilerinden her an etkilenebilecek bir hassasiyet sürmektedir.</p>

  <p class="calibre10">Büyük güçlerin sistemik düzeydeki çelişkileri ve bu çelişkilerin yol açtığı dengeler açısından Bosna ile Kosova bunalımları arasında çok önemli süreklilik unsurları ile birlikte ciddi çıkar farklılaşmaları da mevcuttur. Ortadoğu ve Balkanlar arasındaki bölgelera-rası etkileşim çerçevesinde ilginç bir kıyas ile diyebiliriz ki, Kosova bunalımının 1998 başlarında Ortadoğuda Körfez Savaşından sonra sıcak savaşa en çok yaklaşılan bir bunalımın hemen akabinde, tırmanmaya başlamış olması bir tesadüf değildir. Ne 1991de Bağdat’ın bombalanmasından bir iki ay sonra eski Yugoslavyada çatışmaların başlaması bir tesadüftür, ne de 1998 başlarında böyle bir bombalamanın eşiğinden dönülmesinden hemen sonra Koso-va’nın patlaması. Bosna bunalımında etkin rol üstlenen Fransa ve Rusya’nın 1998 başlarında ABD’nin lıak'a müdahalesine yeşil ışık yakmamaları Balkanlardaki güç dengelerini de etkilemiştir. Almanya bu kez usta bir diplomasi ile ABD yanında yer alır gözükmüş ve Avrupa-içi parçalı diplomasiyi bu kez bir esneklik aracı olarak değerlendirmiştir. ABD’nin Kosova’daki bunalıma 1998 başlarında son derece sert çıkışlarla tepki göstermesi de, Sırbistan’ın bölgesel etkinliğini kendi küresel etkinliğinin bir parçası olarak gören Rusya ile bu etkinliğe lojistik destek sağlayan geleneksel Sırp dostu Fransa’ya yönelik bir mesaj içermektedir.</p>

  <p class="calibre10">Fransız (Anglo-Frank) blokunun Kosova sürecinde de öne çıkması ve NATO müdahalesi öncesinde yapılan görüşmeler esnasında NATO kararlılığım olumsuz yönde etkileyen bir tavır takınmasıdır. Suplara tekrar tekrar tanınan süreler caydırıcılığı zayıflatmış ve Bosna'daki insanlık suçLannın ağır yükünü taşıyan Sırpların ulus-lararası diplomaside tekrar meşruiyet kazanmasına yol açmıştır. Ingiliz-Fransız blokunun müdahale öncesi barış görüşmeleri esnasında Bosna'ya göre daha sert bir söylem benimsemeleri de Bosna tecrübesinden ders almış olmaktan değil, Dayton ile birlikte bölgeye kaçınılmaz olarak giren ABD’nin bölge politikasındaki ağırlığım yitirmeme çabasından kaynaklanmıştır.</p>

  <p class="calibre10">Kosova konusundaki etkisizliğin bölgeye yayılabileceğini ve gerek Bosna gerekse Makedonya'daki ABD ve NATO güçlerini zaafa uğratabileceğini düşünen ABD bu kez zamanlama konusunda daha hassas davranma zorunluluğu hissetmiştir. Öte yandan yaklaşan NATO zirvesi ile ittifak bünyesine katılacak olan Macaristan, Çek Cumhuriyeti ve Polonya ile birlikte aynı zamanda bir Orta ve Doğu Avrupa örgütü haline dönüşecek olan NATO'nun bölgedeki ağırlığının Kosova'daki bunalımın seyrinden önemli ölçüde etkilenebilecek olması da NATO'nun müdahale yönündeki kararlılığını olumlu yönde etkilemiştir.</p>

  <p class="calibre10">ABD artık NATO üzerinden Orta ve Doğu Avrupa'da doğrudan müdahil bir konumdadır ve bu konum bölge problemlerini Amerikan stratejisinin doğrudan unsurları haline dönüştürmektedir. Bu nedenledir ki, NATO müdahalesi sürecinde ve sonrasında kendi içinde çatlama yaşayan tngiliz-Fransız-Rus blokunun hareket alanı Bosna’ya göre daralırken, kıta-içi güçler arasındaki diplomatik esneklik alanım etkin bir şekilde kullanan Almanya önemli bir manevra kabiliyeti kazanmıştır.</p>

  <p class="calibre10">Bölgede ABD ve NATO’nun artan etkisinin Rusya’yı ciddi şekilde tedirgin etmesi yine tarihî bir refleks ile Fransa ve Rusya arasında bir yakınlaşma doğmasına yol açmıştır. Doğrudan bir ABD etkisinden çok NATO'nun çok taraflı etki alanının devreye girmesini tercih eden Almanya ise gelişmeleri tipik bir Alman soğukkanlılığı ve disiplini ile takip etmiş ve II. Dünya Savaşından sonraki ilk Alman askerî güç kullanımına uluslararası ve ulusal meşruiyet zemininin önünü açmıştır. Avrupa-içi dengeler açısından Fransa'ya, uluslararası dengeler açısından ABD'ne yakın duran İngiltere de nihaî kertede denge kurucu bir rol üstlenmeye çalışmıştır.</p>

  <p class="calibre10">Kosova'ya yönelik bu çıkar ve bakış farklılaşmaları bölgeye giren KFOR güçlerinin bölge balkı ile olan ilişkilerine de yansımıştır. Rusların daha müdahale sonrası kontrol alanları ile ilgili görüşmeler sürerken <span class="calibre12">de facto</span> bir adımla Kosova’ya girerek Priştine havaalanında denetimi ele geçirmeleri bu farklılaşmanın ilk çarpıcı işareti olmuştur. II. Dünya Savaşından sonra ilk defa askerî bir güç halinde bölgeye geri dönen Almanya'nın denetimindeki Prizıen’de Sırp azınlık ile Alman askerleri arasında müdahalenin ille çalışmaları yaşanırken, Sırplaı a tarihî yakınlık hisseden Rusya ve Fransa'nın denetimindeki bölgelerde Arnavutlarla banş gücü askerleri arasında fiilî güç kullanımına varan yoğun ihtilaflar söz-konusu olmuştur. Nihaî statünün belirlenmesinde söz konusu olacak gecikme ve KFOR misyonunun belirsiz bir süre ile uzaması bu tür çatışmaların tırmanmasına ve farklı ülkelere mensup barış gücü askerlerinin sergilediği farklı tavırlarla iç çatışmalar ve çelişkiler yaşanmasına yol açabilir. Bu da Balkanlar ve Kosova’nın küresel ve kıta-ölçekli çıkar çatışmalarının küçük bir sahnesi olmasına sebep olabilir.</p>

  <p class="calibre10">Kosova Müdahalesi ile uluslararası alanda etkinlik kazanan önemli sistemik unsurlardan birisi de NATO'nun küresel dengeler çerçevesinde kazanmakta olduğu yeni misyondur. Soğuk Savaş sonrası dönemde çift kutuplu yapının dağılması kürese] dengelerde Avrupa sahnesinin tekrar merkezî bir konum kazanmasını beraberinde getirmiştir. Çift kutuplu yapıda Afrika'dan Küba’ya, Kore'den Latin Amerika'ya kadar uzanan ideolojik/stratejik mücadele sathı bu bölgelerdeki tırmanmanın küresel ölçekli bir savaşa dönüşebileceği kaygısını artırıyordu. Kore ve Küba bunalımları bunun tipik misalleridir.</p>

  <p class="calibre10">Soğuk Savaş sonrası dönemde ise, bu dönemin belirleyici gücü olan ABD, Avrupa dışındaki gerilim alanlarının bölgesel Ölçekte tutulabileceğinin farkındadır. Buna mukabil, Avrupa-içi bunalımlar daha önceki iki dünya savaşı örneğinde olduğu gibi küresel ölçekli gerilimlere zemin teşkil edebilecek unsurlar barındırmaktadır. Onun içindir ki, Amerika küresel barışı koruma misyonu biçtiği NATO’ya özellikle Avrupa sathında daha yaygın ve derinlemesine bir görev alanı oluşturmaktadır.</p>

  <p class="calibre10">Kosova Müdahalesinin, bu çerçevede, NATO'nun yeni misyonunun tekrar ve daha net bir şekilde tanımlandığı 25 Nisan’daki 50. kuruluş yıldönümünün hemen arefesinde ve Polonya, Macaristan ve Çek Cumhuriyeti'nin ittifaka katılma süreci ile eşzamanlı olarak gerçekleşmiş olması dikkat çekicidir. 1991 Roma Zirvesinde ilan edilen yeni stratejik konseptte “ittifakın Avrupa içindeki stratejik dengeyi muhafaza edeceği”nin vurgulanması ve o günden bugüne bu hedefte yapılan revizyonlar değerlendirilmedikçe bu müdahalenin küresel dengeler üzerindeki etkileri anlaşılamaz.</p>

  <p class="calibre10">Bu açıdan bakıldığında, Kosova’ya yönelik müdahalenin hedefi sadece Kosova'daki insanlık trajedisini durdurmakla sınırlı değildir. NATO’nun Orta ve Doğu Avrupa’da oluşmakta olan yeni stratejik dengelerin merkezine oturmaya başladığı bu yeni dönemde saldırgan politikalarını sürdüren Miloseviç’in sahip olduğu askerî ve stratejik güç törpülenmek ve denetim altına alınmak istenmiştir. Yugoslavya’nın Soğuk Savaş süresince Avrupa'nın üçüncü büyük askerî gücü olduğu da düşünülürse bu törpülemenin taşıdığı anlam daha da netlik kazanmaktadır. Önümüzdeki dönemde stratejik tırmanmanın temelde Avrupa ve Ortadoğu eksenli olacağını düşünen ABD, NATO-eksenli olarak Avrupa'da, Amerikan askerî gücü olarak da Ortadoğu’da bir stratejik güvenlik alanı oluşturmaktadır.</p>

  <p class="calibre10">Bu çerçevede Kosova Müdahalesinin NATO’nun genişleme planları çerçevesinde Polonya, Macaristan ve Çek Cumhuriyeti’ni resmen bünyesine katacağı ve NATO’nun stratejik misyonunun yeniden tanımlanacağı 1999 Washington Zirvesi öncesinde gerçekleştirilmesi bir tesadüf değildir. Soğuk Savaş dengelerinin sarsılmasından sonra Orta ve Doğu Avrupa’da ortaya çıkan jeopolitik boşluk alanım doldurmaya kararlı olan NATO ve ABD, Polonya’dan Adriyatik’e inen kuşak üzerinde yeni bir dengeleyici stratejik rol üstlenmektedir. Bu stratejik kuşak üzerinde en ciddi askeri güce sahip olan ve bu gücü denetimsiz bir saldırganlık içinde kullanma temayülünü Bosna’da göstermiş oian Sırbistan’ın askeri gücü bu operasyonla belli bir düzeyin altına indirilmek istenmiş ve bu hedefe büyük ölçüde ulaşılmıştır. Operasyonun özellikle hava savunma sistemine yönelmiş olmasının ana sebebi de budur. Kosova'da etnik kıyımı yapan bu savunma sistemi değildir; ancak f bu hava savunma sistemi, ileriye yönelik olarak, NATO’nun caydırıcılık ve etkinlik gücünü tehdit edebilecek yegâne unsurdur. Kör- <span class="calibre12">\ îez</span> Savaşı ile nasıl sadece Kuveyt’in bağımsızlığı değil Ortadoğu'da sıradan bir bölgesel gücün çok üstünde bir askerî kapasiteye sahip olan Irak'ın bu kapasitesinin bölgedeki güçler dengesinin gerektirdiği makul bir sınırın altına indirilmesi hedeflenmişse, son Kosova müdahalesinde de sadece Kosova'daki etnik kıyımın durdurulması değil, Soğuk Savaş döneminde Doğu Avrupa’daki dengelerin üzerinde bir askerî güce sahip olan Yugoslavya’nın gücü özellikle hava savunma sistemleri açısından direnebilir ölçülerin altına çekilmiştir.</p>

  <p class="calibre10">Bu çerçevede NATO için Kosova problemi kadar NATO üyeliği kesinleşen Macaristan ile Sırbistan arasında çıkabilecek olan Voy-vodina problemi de önem kazanmaktadır. Macar nüfusun yoğun- 4 luklu olarak bulunduğu Voyvodina konusunda çıkması muhtemel Sırp-Macar çatışması, Macaristan’ın NATO’ya girmesinden sonra artık bölgesel bir problem olmaktan çıkarak bir NATO-Sırp çatış-masına dönüşme riski taşımaktadır. Bunun içindir ki, NATO operasyonlarında sadece Kosova’daki etnik kıyımın durdurulması değil, Sırp askerî gücünün tümüyle denetim altına alınabilecek düzeye indirilmesi hedeflenmiştir.</p>

  <p class="calibre10">Bütün bu gelişmeler göstermektedir ki, NATO, üyelerine yönelik saldırılara ayarlı bir savunma ittifakı olmaktan çıkarak yönlendirici, belirleyici ve denetleyici bir üst stratejik örgüt konumuna gelmektedir. Başka bir deyişle, IMF aracılığıyla finans hareketlerini, Dünya Bankası aracılığıyla kredi akışlarını, Dünya Ticaret Örgütü ile ticarî ilişkileri yönlendiren ve belirleyen <span class="calibre12">Pax Americana </span>NATO ile de stratejik dengelerin seyrini doğrudan yönlendirmeye ve denetlemeye çalışacaktır. Bu yeni konum Avrupa-içi dengeler kadar II. Dünya Savaşından sonra oluşmuş olan BM sistemini de etkileyebilecek ölçekte bir gelişmedir. BM’nin meşruiyetini aldığı ulusal egemenlik alanı tanımlamaları ile uluslararası norm ve hukuk alanı tanımlamaları arasındaki gri ve muğlak alan bundan sonraki küresel düzen arayışlarım büyük ölçüde etkileyecektir.</p>

  <p class="calibre10"><a id="bookmark4"></a><span class="calibre6">II. Soğuk Savaş Sonrası Dönemde Bölge-içi Dengeler</span></p>

  <p class="calibre10">Balkanlar Soğuk Savaş süresince çift kutuplu yapılanmanın bir yansıması olarak bölgesel dengelerden çok küresel dengelerden etkilenen bir konumda idi. Soğuk Savaş sonrası dönemin en önemli sonuçlarından birisi bölgenin iç dinamiklerinin ve karmaşık etnik/dinî yapısının bölgesel politikaları doğrudan etkileyecek şekilde devreye girmesidir. Bu durum, büyük güçlerin küresel stratejileri ile bölgesel güçlerin bölge-ölçekli politikaları arasında yeni bir etkileşim alanı doğurmuştur.</p>

  <p class="calibre10">Böylece mesela Soğuk Savaş süresince özellikle Tito döneminde SSCB’nin etki alanı dışında kalmaya özen gösteren ve bu anlamda küresel ve bölgese) politikalar açısından özgün bir denge unsuru haline gelen Yugoslavya’nın bölünmesi ile bu devletin merkezî kütlesini oluşturan Sırbistan, Rusya-eksenli bir politikaya yönelirken, SSCB’nin bölgedeki uyduları şeklinde hareket eden Bulgaristan ve Romanya daha bağımsız bir politika oluşturma çabası içine girmişlerdir.</p>

  <p class="calibre10">Soğuk Savaş süresince Batı Bloku içinde yer aldığı için Yugoslavya ile dengeli politikalar izlemeye çalışan Yunanistan, Soğuk Savaş sonrasında Sırbistan’a yaklaşmış ve bu ülke ile özellikle Arnavutluk ve Makedonya'yı ortak bir şekilde denetlemeye dayalı politikalar geliştirmeye çalışmıştır. Yugoslavya’dan kopan Sloven-ya ve Hırvatistan, Balkan ülkeleri olmaktan uzaklaşarak İtalya ve Almanya’ya yaklaşan Orta Avrupa ve Adriyatik ülkeleri olma yoluna girmişler ve bu anlamda Avusturya ve Macaristan’a benzer bir konu ma yönelmişlerdir. Romanya Tuna havzasının getirdiği avantajla güneye yönelik bir Balkan politikasından çok, Orta Avrupa ile Karadeniz arasındaki köprü rolünü önceleyen bir politika geliştirmeye başlamıştır. Türkiye ise bir taraftan bölge içi bunalımlarla hazırlıksız bir şekilde karşı karşıya kalırken aslında kendi tarihi ile yüzleşme zorunluluğu içine girmiş; diğer taraftan da bölge içindeki dengelerin çekim alanından uzaklaşmamaya çalışmıştır.</p>

  <p class="calibre10">Bu şartlar bazı tabiî ittifaklarla birlikte değişen şartlara uyum sağlayan geçici ve esnek uzlaşma alanlarını da beraberinde getirdiği politikalarında büyük ölçüde anlaşma içinde olan Sırbistan ve Yunanistan arasındaki ittifak ile kaderlerini tarihî bir insiyak ile Türkiye'nin bölgedeki ağırlığına bağlı gören ve hem Sırbistan hem de Yunanistan ile ihtilaflı ilişkiler içinde olan Bosna, Arnavutluk ve Türkiye arasındaki ittifak zikredilebilir. Sırbistan ile yaşadığı uzun savaş ve Dayton Anlaşmasının Bosna’da Hırvatlar ve Boşnaklar arasında öngördüğü federatif yapı dolayısıyla ikinci gruba yakın bir politika içinde gözüken Hırvatistan yine de bölge-içi çelişkilerin Bosna’ya yansıdığı durumlarda bunalımın seyrine göre değişen esnek bir tarafsızlık içinde olmayı tercih etmektedir.</p>

  <p class="calibre10">Kosova bunalımının yayılmasının en çok etkileyeceği ülkelerin başında gelen Makedonya aynı zamanda Balkan meselesinin düğüm noktasını oluşturmaktadır. Bağımsızlığına ve ülke bütünlüğüne karşı hem Sırbistan, henı Yunanistan hem de Bulgaristan’dan kaynaklanan baskılar karşısında kalan Makedonya aynı zamanda ülke nüfusunun takriben yarısını oluşturan Arnavutlarla ciddi problemler yaşamaktadır. Bu da Makedonya'yı bölgesel dengelerin ve gücün kayış istikametine doğru tavır almaya sevketmektedir.</p>

  <p class="calibre10">Makedonya ve Batı Trakya konusunda Sırbistan ve Yunanistan ile ciddi çelişkileri olan ve her iki bölgede de tarihî hak iddiası taşıyan Bulgaristan bu konularda Türkiye’ye yakın olmakla birlikte, Türk azınlığın varlığı dolayısıyla etnik haklar konusunda konjonk-tüıel olarak Sırp-Yunan ittifakına yakın bir politika takip edebilecek olması, Bulgaristan'ın bölgesel rolüne kritik bir konum kazandırmaktadır. Romanya ise bunalıma doğrudan taraf durumunda olmadığı için ekonomik çıkarlarını önceleyen konjonktürel bir tavır belirlemeye çalışmaktadır. Romanya’nın Kosova müdahalesi sonrasında bölgeye geçmek isteyen Rus birlikleri ile ilgili olarak takındığı tavır bu konjonktürel bakış açısının izlerini taşımaktadır. Ancak Kosova müdahalesi sonrasında denetim altına alman güneydeki etnik çatışma kuzeye doğru yayılır ve Transilvanya’daki Macar azınlığı da hareketlendirirse ve bu hareketlenme Sırbistan’ın Voyvodina bölgesindeki Macar azınlıkla paralel bir şekilde gelişirse muhtemel bir Sırp-Romen yakınlaşması sözkonusu olabilir ki, bu durum özellikle Tuna’nın seyir güvenliğini doğrudan etkileyeceği için Balkanlar probleminin artmasına yol açabilir. Ancak Macaristan'ın AB’ııin ilk beş, Bulgaristan ve Romanya’nın ise ikinci beş aday ülkeleri arasında yer alması böylesi etkin nitelikli bir çatışmanın bu ölçekte yayılmasını ve bu ülkelerin sert bir tavır içine girmesini engelleyecektir.</p>

  <p class="calibre10">Bölgeye yönelik NATO müdahalesinden sonra fiilî güvenlik tehdidinin ve etnik çatışma riskinin önemli ölçüde denetim altına alınması Balkanlardaki jeopolitik hatlar ile jeokültiirel hatların kesişim noktalarındaki hassasiyeti ortadan kaldırmamıştır. Gerek Dayton Anlaşmasıyla Bosna’da, gerekse NATO müdahalesi ile Ko-sova'da oluşturulmaya çalışılan düzen kalıcı bir barışı sağlama konusunda hâlâ yeterli bir garanti oluşturmamaktadır. Drava-Sava jeopolitik hattı üzerindeki Boşnak- Hırvat-Sırp jeokültürel çatışma alanı ile Morava-Vardar jeopolitik hattı üzerindeki Arnavut-Sırp-Makedon jeokültürel çatışma alanı etnik ayrım hatlarından bölgesel çevreye yayılma riski taşımaya devam etmektedir.</p>

  <p class="calibre10"><a id="bookmark5"></a><span class="calibre6">İti. Bosna Bunalımı ve Dayton Anlaşması</span></p>

  <p class="calibre10">Dayton Anlaşmasının üzerinden beş yılı aşkın bir süre geçmiş olmasına rağmen Bosna-Hersek devleti hâlâ kendi sınır egemenliğini tümüyle sağlayabilir bir iç bütünlük kazanamamıştır. Bu durumun temel sebebi büyük ölçüde Dayton Anlaşmasının taraflar arasında yol açtığı statü eşitsizliğidir. Etnik temizlik suçlusu işgalci Sırplar, 1992 Nisanından Dayton Anlaşmasına kadar geçen süreç içinde önce Bosnalı Sırplar olarak meşrulaştırılmışlar, daha sonra da Bosna Sırp Cumhuriyeti tanımlaması ile devlet kurucu unsurlar olarak takdim edilmişlerdir. Bir tarafta Sırp tarafı Cumhuriyet tanımlaması ile konsolide olurken diğer tarafta Müsiii-marı-Hırvat tarafı bir federasyon olmanın bütün çelişkilerini barındıran bir nitelik arzetmektedir. Böylece Sırplar kendilerine ait bölgede tanı bir otonom statü temin ederken, Müslümanların diplomatik ve askeri pozisyonu Hırvat faktörü ile denetim altına alınmıştır. Dayton Anlaşmasını takip eden aylarda Müslümanlar ile Hırvat)ar arasında özellikle Mostar’da yaşanan gerginlik, anlaşmanın yumuşak karnım ortaya koymuştur.</p>

  <p class="calibre10">Dayton Anlaşması öncesinde ve sonrasında yaşanan gelişmelerle ülkenin önemli büyük şehirleri olan Saıaybosna ve Tuzla’da Müslümanların, Banja Luka’da da Sırpların denetimlerinin pekiştiğini gören Hrrvatlar, Mostar'ı kendi merkez üsleri haline getirmek istemektedirler. Savaş süresince lojistik bağlantılardan koparılarak Bosna içlerine hapsedilmek istenen Müslümanlar ise Mostar’ın deniz bağlantısı ve lojistik destek için bir kilit durumda olduğunun farkındadırlar. Mostar'ın mutlak anlamda Hırvat kontrolüne terk edilmesi Müslüman-Hırvat federasyonunun can damarının Hırvatların eline verilmesi demektir. Bu da statüsü tam bir belirginlik kazanmamış olan Mostar’ı Müslümanlar ile Hırvatlar arasındaki en temel çatışma alanlarından birisi haline getirmektedir.</p>

  <p class="calibre10">Dayton Anlaşmasının öngördüğü seyahat özgürlüğü, mültecilerin geri dönmesi, seçim kayıtlarının herkesin savaş öncesindeki ikametine göre yapılması, savaş suçlularının cezalandırılması gibi esaslarının öngörülen kapsamda uygulanamaması, anlaşmanın ülke siyasî yapısının yeniden kurulmasına dayalı bir istikrar ortamından daha çok uluslararası garantilerle yürürlükte kalmasını sağlamaktadır. Bu şartlar sağlanmadan yapılan seçimler, Bosna’da yapılan etnik kıyımın ortaya çıkardığı siyasî ve demografik statünün dolaylı da olsa tanınması anlamına gelmiştir.</p>

  <p class="calibre10">Savaş öncesinde hemen hemen tamamıyla Müslüman olan, ve BM temsilcilerinin önünde tarihin gördüğü en acımasız etnik kıyımın yapıldığı Srebrenica ve civarındaki bölgede hâlâ tek bir Boş-nakm bulunmaması Dayton Anlaşmasının sağladığı statünün meşruiyetini tartışmaya açmaktadır. Savaş süresince yoğun etnik kıyınım yaşandığı Vişegrad, Srebrenica, Zvornik ve Foça gibi Doğu Bosna şehirlerinin ve Drina boyundaki Müslüman hakimiyetindeki bölgelerin otonom Sırp Cumhuriyeti topraklan olarak tescil edilmesi, Dayton Anlaşmasındaki etik-reelpolitik dengesizliğin tipik bir göstergesidir. Hele hele Srebrenica ve Zepa gibi BM’nin gözetimi altında kitlesel katliamların yapıldığı güvenlik bölgelerinin, eldeki açık savaş suçu delillerine rağmen Sırplara verilmiş olması hiç bir uluslararası hukuk değeri ile bağdaştırılamaz. Sırpları Bosna’dan sonra Kosova'da da yeni bir etnik kıyını politikası uygulama konusunda cesaretlendiren temel saik Dayton Anlaşmasındaki bu etik-reelpolitik dengesizliktir.</p>

  <p class="calibre10">Evrensel insanlık ve uluslararası hukuk değerlerinden çok reel-politiğin diplomatik izlerini taşıyan Dayton Anlaşması bu yönüyle uluslararası sistemik dengelerin ortaya çıkardığı konjonktürel bir anlaşmadır. Konjonktürel kaygılar anlaşmada herkesi memnun etmeye çalışan muğlak ifadelerin hakim olmasına yol açmış görünmektedir. Bu da tarafların anlaşmayı kesin bir çözüm şekli olmaktan çok nihaî hesaplaşmayı erteleyen taktik bir adım olarak değerlendirmeleri sonucunu beraberinde getirmektedir. Uluslararası kamuoyunda etnik kıyım suçunun yükünü taşıyan Sırplar bu anlaşma ile üzerlerindeki psikolojik baskıyı atarken, Hırvatlar Hırvatistan’ın iç konsolidasyonunu sağlayan uygun konjonktürü Bosna’daki Hırvatların eşit statüsü ile daha da güçlendirme imkanı kazanmışlardır. Bir varoluş mücadelesini bütün imkansızlıklara rağmen sürdüren Boşnaklar ise Dayton’u, etnik kıyımın bütün yükünü taşıyan yorgun halkın kendini toparlamasına imkan tanıyan ve ülkenin uluslararası hukuk açısından iç bütünlüğünü nominal de olsa tescil eden bir metin olarak kabullenmişlerdir. Bunun içindir ki, Dayton sonrası Bosna’daki stratejik hassasiyetler uluslararası garantilerin getirdiği rehaveti değil, uzun dönemde kalıcı bir barışı sağlayacak olan gerçek bir teyakkuz halini gerekli kılmaktadır.</p>

  <p class="calibre10">Dayton Anlaşmasının ortaya çıkardığı siyasî bölünme ile stratejik güvenlik hatları arasındaki uyumsuzluk, Bosna'da sürmelere olan statünün diğer önemli bir zaaf noktasını oluşturmaktadır. Bu durum özellikle Boşnaklar için biiyiik bir önem taşımaktadır. Hır-vatlar ve Suplar kendilerinin güvenliklerini Hırvatistan ve Sırbistan ile bir bütünlük içinde değerlendirdikleri için stratejik güvenlik hatları açısından ciddi bir derinliğe sahiptirler. Buna mukabil Orta Bosna’da temerküz eden Müslümanlar deniz bağlantısı itibarıyla Hırvatlar, kara derinliği ve Dritıa su yolu üzerindeki stratejik kuşak itibarıyla Sırplar tarafından kuşatılmış durumdadırlar.</p>

  <p class="calibre10">Bosna-Hersek'in, uluslararası garantilere dayalı Dayton Anlaşması benzeri statülerin ötesinde, jeopolitik olarak yaşayabilir bir stratejik derinlik kazanması dört önemli stratejik şartın sağlanabilmesine bağlıdır. Bunlardan birincisi Orta Bosna’dan Mostar üzerinden denize ulaşan stratejik hattın ülke bütünlüğünün temel omurgalarından biri olarak ekonomik ve siyasî bütünleşmenin önemli bir aracı haline gelmesidir. Bu hat üzerinde sağlanacak ekonomik geçişkenük ve ortak çıkar alanı Boşnak-Hırvat federasyonunun da en ciddi dayanaklarından birini oluşturacaktır. Aksine, bu hat üzerinde yaşanacak bir çatışma, önce Boşnak-Hırvat fe- <span class="calibre12">4</span> derasyonunun çatlamasına sonra da Bosna-Hersek devletinin tümüyle çözülmesine yol açabilecek bir risk barındırmaktadır.  </p>

  <p class="calibre10">İkincisi, Sırplar tarafından en yoğun etnik temizlik hareketinin S yapıldığı Drina hattı üzerinden Orta ve Doğu Bosna bağlantısının | sürdürülmesidir. Dayton Anlaşmasında öngörülen serbest dolaşımın en stratejik öneme sahip olduğu bölge bu hattır. Bu hat üzerindeki yegâne dayanak olan Saıaybosna-Gorajde bağlantısı güç- <span class="calibre12">'l </span>lendirilmeli ve bu bağlantının kademeli bir şekilde Zvornik ve Fo- | çaya doğru kaydırılması planlanmalıdır. Bu hat, gerek Bosna-Her-sek devlet inin Sırbistan tarafından yeniden tehdit edilmemesi, gerekse Orta Bosna’daki Müslüman Boşnak nüfusun kader birliği ettiği Sancak ve Kosova ile irtibatlarının sürmesi açısından büyük bir önem taşımaktadır. Drina hattı ve Doğu Bosna Osmanlı bakiyesi unsurların varoluş mücadelesi açısından Balkan jeopolitiğinin en hassas kuşaklarından birini oluşturmaktadır. Supların etnik kıyım projelerinde en büyük ağırlığı bu bölgeye vermelerinin temel sebebi de budur. Bosna-Hersek yetkilileri Dayton Anlaşmasından nihaî statüye geçiş sürecinde bu bölgenin tekrar ülkenin merkezi ile bütünleşmesine yönelik projeleri kademeli bir şekilde devreye sokmak zorundadırlar.</p>

  <p class="calibre10">Doğu Bosna'nın tamamıyla Suplara mutlak anlamda terki sadece Bosna’daki değil, Balkanların tümündeki dengeler açısından son derece tehlikelidir. Sancak ve Kosova ile Bosna arasındaki bağları koparmak Boşnakları Hırvatların, Sancak ve Kosova'yı ise tamamıyla Sırpların etki alanına terk etmek demektir. Dayton Anlaşmasından sonra Sırplann bunalımı Kosova’ya yayma cesareti bulması biraz da bu stratejik kuşağın zayıflaması dolayısıyladır. Bu açıdan Bosna’nın fiilen Drina hattı ile irtibatının kesilmemesi büyük önem taşımaktadır. Bunun yolu da en azından Gorajde aracılığıyla Drina üzerinde bir köprü başı tutmaktır.</p>

  <p class="calibre10">Bosna-Hersek’in yaşayabilir bir devlet olarak güvenliğini temin edebilmesinin üçüncü jeopolitik gerekliliği Saraybosna’dan başlayarak Prijedor ve Doboj üzerinden Brcko’ya uzanan ve Sırp denetimindeki bölgeleri fiilen ikiye ayıran kuzey-güney hattı üzerindeki hakimiyetini pekiştirmesidir. Bu bat üzerinde doğabilecek bir zaaf ülkenin tekrar bölünmesinin önünü açabileceği gibi, Drina-Sava hattı üzerinden Adriyatik’e yönelmeyi hedef edinen Büyük Sırbistan idealinin tekrar gündeme gelmesine sebep olabilir.</p>

  <p class="calibre10">Bosna-Hersek’teki Boşnak nüfusun iç bütünlüğü açısından önem taşıyan dördüncü gereklilik ise Orta Bosna ile Bihaç arasındaki irtibatın sağlam temeller üzerine oturtulmasıdır. Bu durum Bosna Savaşı esnasında olduğu gibi Bihaç’m tamamıyla ayrıştırılmış bir getto haline gelmemesi açısından olduğu kadar Orta Bosna’nın batı istikametinde bir derinlik kazanması bakımından da büyük bir önem taşımaktadır. Boşnak-Hırvat federasyonunun ikinci yumuşak karnı bu hat üzerinde bir iç denetim çelişkisinin yaşanma ihtimalidir.</p>

  <p class="calibre10">Bosna Savaşı süresince taraflar arasında en ciddi çatışma alanlarını oluşturan bu hatlar barış döneminde de ülke bütünlüğünün sağlanmasının asgari unsurlarını oluşturmaktadır. Kendi geleceğini Bosna-Hersek devletinin yaşayabilmesine bağlı gören Boşnak nüfus için bu hatlar üzerinde iç entegrasyonu sağlayacak ekonomik bağlantıların ve ulaşım imkanlarının geliştirilmesi büyük bir önem taşımaktadır.</p>

  <p class="calibre10">Bosna-Hersek devletinin kendi iç bütünlüğünü sağlayarak yaşayabilirliğinin jeopolitik şartlarını gerçekleştirmekten uzak görünen Dayton Anlaşması, gerek anayasal çerçeve gerekse reel askeri ve stratejik durum açısından ciddi boşluklar barındırmaktadır. Bosna devletinin sınır bütünlüğü zikredilmekte fakat ne bunu koruyacak olan Bosna ordusunun alacağı yapı ortaya konmakta, ne de Cumhuriyet statüsü tanınan Sırpların tek taraflı bir kararırım uluslararası müeyyidesi belirtilmektedir. Bunun tek garantisi anlaşma sonrasında Bosna’ya yerleştirilen NATO ülkeleri ağırlıklı uluslararası güçtür.</p>

  <p class="calibre10">Reel durum açısından bakıldığında, bu anlaşma ile eski Yugoslavya topraklan üzerinde Sırbistan ve Hırvatistan güçlerini kendi bölgelerinde konsolide ederlerken, Bosna-Hersek eski Yugoslavya’nın bütün iç çelişkilerini barındıran ve yeni bunalımlara açık bir çatışma alanı haline getirilmiş bulunmaktadır. Bunalımı Bos-na-Hersek'de dondurma diplomasisinin bu iki devletin Bosna-Hersek üzerinden kendi güçlerini pekiştirmeleri sonucunu doğurması ihtimali hâlâ yüksektir. ..Müslümanların Sırbistan yönetiminin insafına terkedilmesinin acı sonuçlan Dayton Anlaşmasından iiç sene sonra Kosova’da kendini göstermiştir.</p>

  <p class="calibre10">Dayton Anlaşmasının müzakereleri sürecinde bunalımı Bosna’da dondurma taktiği karşısında başta Türkiye olmak üzere İslam Dünyası Eski Yugoslavya'nın tümüne yönelik bir konferans konusunda ısrarlı olmalıydı. Sırbistan’daki Müslüman topluluklar konusunda gerekli garantileri almaksızın Bosna’daki Sırplaı a özel cumhuriyet statüsü verilmesi, bölgedeki Müslümanların durumunu önemli ölçüde zaafa uğratmıştır. Bosna’da gerçekleştirilen etnik kıyımdan kısa bir süre sonra hemen hemen aynı yöntemlerin Kosova’da uygulanmış olması bu zaafın açık bir göstergesidir.</p>

  <p class="calibre10">Sırbistan ve Hırvatistan üniter konumlarını güçlendirirken Müslümanların çoğunlukta olduğu Bosna-Hersek Cumhuıiye-ti’nin geleceği, muhtevası muğlak bir anlaşmanın getireceği barışa bağlanmıştır. Bu durum da genelde Balkanlardaki Müslüman topluluklar için özelde Boşnaklar için yeni tehdit unsurları barındırmaktadır. Balkanlardaki Osman!) bakiyesi unsurlar barış nutuklarının iyimser havasına kapılmaktansa bu tehdit unsurlarına karşı her zamankinden daha fazla teyakkuz halinde bulunmak ve bu anlaşmanın muğlak muhtevasını belirleyecek askerî güce, stratejik etkinliğe ve diplomatik üstünlüğe ulaşmak zorundadır.</p>

  <p class="calibre10">Bosna Savaşı süresince yaşanan acı tecrübeler göstermiştir ki, bütün uluslararası çabaların ve barış görüşmelerinin ötesinde Bosna’yı yaşatacak olan en önemli unsur Boşnakların siyasî bağımsızlık iradesi ve bu iradenin fiilî güç olarak askerî alanda kendisini göstermesidir. Tarih boyunca hiç bir millet başka bir milletin lütfü ve vesayeti ile bağımsızlığını garanti altına alamamıştır. Boşnakların bunca acılara rağmen gösterdikleri olağanüstü direniş ve irade bu ülkenin nihaî statüsüne yansımalı ve başka bir çok örnekte görüldüğü gibi bir milletin acıları başka milletlerin stratejik hesaplarına kurban edilmemelidir.</p>

  <p class="calibre10"><a id="bookmark6"></a><span class="calibre6">IV. NATO Müdahalesi ve Kosova’nın Geleceği</span></p>

  <p class="calibre10">Balkanlardaki bölgesel dengeler içinde jeopolitik kritik hatlar ile jeokültürel kuşaklar arasındaki çelişkilerin doğrudan yansıdığı Arnavut-Makedon unsurların yüzleştiği jeokültüıel kuşağı oluşturan bölgedir. Her iki stratejik kuşağı da Yugoslavya'nın merkezî etnik gücü olarak Soğuk Savaş süresince elinde tutan Sırpların Miloseviç önderliğinde tanımladıkları Büyük Sırbistan ideali, temelde bu stratejik kuşaklar üzerindeki demografik yapıyı değiştirip etnik ve dinî olarak monolitik bir yapı kurmaya yönelik bir projeydi. Etnik kıyım ve fiilî baskılardan kaynaklanan göçlerle gerçekleştirilmesi düşünülen bu yapının kara jeopolitik alanı ilgili kuşaklardan oluşurken Adriyatik deniz bağlantısının kopmaması esas alınıyordu. Böylece Tuna’dan Adriyatik’e uzanan Sırp jeopolitik hayat alanı tanımlaması bu hayat alanının içindeki Boşnak ve Arnavut unsurları hem stratejik bir düşman hem de dış destekten yoksun kolay bir hedef haline getiriyordu.</p>

  <p class="calibre10">Doğu Bosna'daki etnik temizlik ile hedefine kısmen ulaşan bu hayat alanı tanımlaması Krajina’nın Hırvatların eline düşmesiyle Adriyatik ayağında ciddi bir zaafla karşı karşıya kalmıştır. Bosna Savaşından askerî anlamda ciddi bir kayıp görmeden çıkan ve Day-ton Anlaşması ile Doğu Bosna'daki etnik temizliğin doğurduğu statünün tescil edilmesini sağlayan Sırbistan bu tecrübenin ışığında iç konsolidasyonunu pekiştirmek için Kosova'ya yönelik sindirme ve göçe zorlamaya dayalı etnik temizlik harekatına girişti.</p>

  <p class="calibre10">Sırplar açısından Kosova’yı Bosna’dan farklılaştıran dört temel unsur vardır. Birincisi Kosova’mn demografik yapısı iie ilgilidir. Nüfusun yaklaşık %90’ı Arnavutlardan oluşan Kosova Bosna’nın aksine demografik olarak çok daha yeknesak bir yapı arzetnıekte-dir. Bu yapı Bosna’yı izole ederek etnik kıyımı sürdürmeyi tercih eden Sırpların Kosova’ya yönelik etnik temizlik harekatında Kosova’daki Arnavutları komşu ülkelere, özellikle Arnavutluk ve Makedonya’ya sürerek demografik bir yapı değişikliğini zorlamaya yönlendirmiştir.</p>

  <p class="calibre10">Bu durum ikinci temel farklılığın da tebarüz etmesini sağlayan bir jeokültüıel atmosfer oluşturmuştur. Kosova’da iç sosyo-kültü-rel ve sosyo-politik entegrasyonu yüksek, dolayısıyla kültürel asimilasyona ve etkileşime son derece dirençli bir toplumsal yapının varlığı, Sırpların Kosova’yı kendilerinin anavatanı olarak gösteren tarihî iddialarla birleştiğinde etnik/dinî yüzleşmenin hemen net saflara dönüşmesine yol açan bir konjonktür doğurmuştur. Dinî HmiUfc farklılaşmakla birlikte dil konusunda birbirine yaklaşan ve Soğuk Savaş süresince daha yüksek bir entegrasyon düzeyi sağlamış olan Sırplar ve Boşnakların aksine Sırplar ve Arnavutların sosyal entegrasyonu en düşük düzeylerde kalmıştır. Bu nedenledir ki, Sırpların etnik kıyımı başlatmaları Sırplarla beraber ve yanyana yaşamaya alışmış Boşnaklar için beklenmedik bir şok etkisi yaratırken, asabiyet bağlan kuvvetli Arnavutlar için zaten varolan bir farklılaşmanın tırmandırılması olarak algılanmıştır.</p>

  <p class="calibre10">Balkanların jeokültürel yapısını yansıtan üçüncü önemli farklılaşma ise bölge-içi dengelerle doğrudan ilgilidir. Bosna'da etnik temizliğin muhatabı olan Boşnaklar, Sırplarla Hırvatların doğu ve batı istikametindeki baskıları karşısında Orta Bosna’da neredeyse bir gettoya sıkıştırılmışken, Kosova’daki Arnavutlar gerek Makedonya gerekse Arnavutluk’taki Arnavut unsurlarla hiç bir zaman teması kaybetmeyerek sürekli bir lojistik destek ve sığınma imkanı bulmuşlardır. Arnavutların direniş kapasitesini artıran bu durum aynı zamanda Kosova bunalımının Bosna’nın aksine bütün Balkanlara yayılma riskini artırmıştır. NATO’yu Kosova’ya müde-lıaleye sevkeden amillerden birisi de bu jeokültürel dağılımın ortaya çıkardığı yayılma riskidir.</p>

  <p class="calibre10">Sırpların Kosova’ya yönelik etnik temizlik hareketini güçleştiren bu üç unsurun aksine Kosova’mn statüsünden kaynaklanan dördüncü unsur Sırplara önemli bir manevra alanı kazandırmıştır. Bosna-Hersek’in aksine Yugoslavya’nm Soğuk Savaş dönemindeki siyasî yapısında kurucu cumhuriyet statüsüne sahip olmayan ve özel bir statü ile idare edilen Kosova’nın bu statüsünün de 1989 yılında Sırplar tarafından ortadan kaldırılması, Yugoslavya’nın dağılma ve kurucu cumhuriyetlerin tanınma sürecinde Kosova’nın devre dışında kalmasına yol açmıştır. Kosova’daki hassas durumun farkında olan Sırplar bu statü değişikliği ile Kosova'yı Sırbistan tarafından doğrudan idare edilen bir bölge haline getirmek suretiyle Kosova meselesini bir uluslararası hukuk ihlali olmaktan çıkararak bir ulusal mesele haline dönüştürmeye çalışmışlardır. Nitekim NATO müdahalesi esnasında Çin ve Rusya gibi BM Güvenlik Konseyi ülkelerin en ciddi muhalefeti, üye bir ulus-devletin içişlerine müdahale noktasında olmuştur.</p>

  <p class="calibre10">Uluslararası statünün sağladığı bu avantajlı konumu istismar eden Sırbistan 1998 baharında .. kademeli bir strateji benimsemiştir, Bunalımın ilk safhasında her türlü uluslararası tepkiyi içişlerine müdahale olarak görerek reddeden Sırbistan, Paris görüşmeleri esnasında tngiliz-Fransız blokunun müzakere sürecini uzatan taktikler kullanarak bunalımı zamana yayma politikası takip etmiştir. Bosna'daki tecrübeden hareketle Batı ülkeleri arasındaki yaklaşım farklarının uluslararası müdahaleyi geciktireceği kanaati Miloseviç’i Kosovalı Arnavutlarca kabul edilen anlaşma metnini reddetmeye şevketin iştir.</p>

  <p class="calibre10">Miloseviç’in değişen uluslararası konjonktürü ve ABD’nin Balkanlarda sistemik çelişkileri de barındıran tavır değişikliğini görememesi bu hesapların tutmamasına yol açmıştır. Bunun üzerine Miloseviç yönetimi müdahalenin başlamasından sonra biraz da müdahalenin kara desteğinden yoksun oluşunun getirdiği konjonktürü istismar ederek hava operasyonuyla sınırlı askerî harekat konusundaki ısrarı zorlamaya başlamıştır. Bu dirençle bir taraftan NATO ülkelerinin müdahaleye bakış açılarında bir takım farklılaşmaların ortaya çıkarak müdahale blokunun çatlaması, diğer taraftan da kara desteğinden yoksun hava operasyonunun tırmandırdığı gerilimle Kosova halkının Arnavutluk ve Makedonya’ya göçe zorlanması hedef edinilmiştir.</p>

  <p class="calibre10">Gerçekten de kara harekatına yönelik gerekli lojistik hazırlığın yapılmamış olması hava operasyonlarının ilk safhasında karada yürütülen etnik temizlik harekatının ivme kazanmasına yol açmıştır. Muhtemel bir kara harekatı için en azından 6 hafta gerekli olduğunun NATO yetkililerince ifade edilmesi de Sırplara bir zaman esnekliği tanımak suretiyle etnik temizlik harekatının hızlandırılmasına zemin hazırlamıştır. Müdahale sonrasında ortaya çıkarılan toplu mezarlar hava operasyonuyla sınırlı harekatın bu zaafını açık bir şeküde ortaya koymuştur.</p>

  <p class="calibre10">"Arnavut Meselesi"ni bir Yugoslavya meselesi olmaktan çıkararak bölgeye yaymaya yönelik Sırp politikası bir taraftan NATO güçlerinin teyakkuzunu artırırken, diğer taraftan Ballcanlardaki bölge-içi denge mekanizmalarını harekete geçirmiştir. Makedonya bünyesinde ortaya çıkacak en küçük bir hareketlenme ve değişme, Yunanistan, Bulgaristan, Arnavutluk ve Türkiye’yi ..doğrudan ya da dolaylı müdahil olma ihtimali taşıyan ülkeleri tedirgin etmiştir.</p>

  <p class="calibre10">Sırbistan da bu durumu görmüş ve "Arnavut Meselesi’’ni bir Yugoslavya ve Sırbistan meselesi olmaktan çıkararak genelde bir Balkan, özelde de bir Makedonya meselesi haline dönüştürebilecek bir göç dalgası oluşturmaya çalışmıştır. Türkiye için de en kritik hat bu çerçevede belirginlik kazanmıştır. Ancak, özellikle böl-ge-içi dengelerin nabzını iyi tutan ABD'nin ısrarı ve Almanya’nın son derece akıllı manevralarla müdahaleyi bitirmeye yönelik diplomatik adımların çekim alanını Rusya’nın da miidahil olduğu Avrupa-içi kurunılara yöneltmesi Sırbistan’ın bu senaryoya yönelik direncini önce zayıflatmış daha sonra da kırmıştır.</p>

  <p class="calibre10">Bununla birlikte, Sırp askerî güçlerinin çekilmesi ve KFOR’un Kosova’da denetimi ele geçirmesi bunalımın nihaî çözümü için yeterli değil gerekli bir adımdır. Kosova Meselesinin en hayatî boyutları hâlâ çözüm beklemektedir. Sistemik ve bölge-içi çelişkilerin getirdiği açmazlar Kosova’nın geleceği ile ilgili diplomatik ve siyasî süreci etkilemeye devam etmektedir.</p>

  <p class="calibre10">Kosova meselesinin geleceği ile ilgili problemleri üç kademede ele almak mümkündür. Birinci kademe bunalımın ana odak noktası olan Kosova’nm statüsü ile ilgilidir. Kosovalı Arnavutlarca müdahale öncesinde imzalanan anlaşma Sırpların saldırgan tutumunun tescil edilmesi ve müdahale yönündeki baskıları artırması bakımından olumlu unsurlar ihtiva etmişse de nihaî çözüm ve otonominin mahiyeti konusunda muğlak ifadeler içermekteydi. Kosova’da gelinen son nokta Sırp ve Arnavutların birlikte ortak bir siyasî hayat alanı oluşturmasını iyice güçleştirmiştir. Ortaya çıkan yoğun güvensizlik ortamı, geçici çözümleri ve garanti altına alınmamış sınırlı özerklik tanımlamalarını gittikçe devre dışına itmekte ve nihaî çözüm alternatiflerini azaltmaktadır. Sırplar için de Ar-navutlar için de "ya hep ya hiç” formülü ön plana çıkmakta; bu durum da fiilî güç destekli diplomasinin esneklik alanım daraltmaktadır: Sırpların Soğuk Savaş döneminde çok daha yüksek bir sos-yo-kiiltürel entegrasyon süreci yaşadıkları Boşııaklarla birarada yaşamayı dahi içlerine sindiremedikleri bir güvensizlik ortamında Arnavutlarla ortak bir devletin unsurları olmayı benimsemeleri çok güçtür. Kosova’nın geleceği üzerinde oynayan güçler bu konuda artık müdahale öncesinden daha sınırlı opsiyonlara sahiptir.</p>

  <p class="calibre10">Prensipte Kosova'mn iç egemenliğe dayalı bir otonomiye sahip olması hâlâ temel çözüm alternatifi olarak sunulmaktadır. Ancak, soyut bir otonomi alternatifinden çok otonominin muhtevası önem taşımaktadır. Yugoslavya içinde Karadağ benzeri kurucu bir statü ya da Bosna içindeki Sırp Cumhuriyeti gibi iç sınırları egemenlik alanı şeklinde tanımlanmış bir <span class="calibre12">de facto</span> otonomi benzeri bir çözüm Kosova’nm geleceği için bil' kıyas niteliği taşıyabilir. Yoksa Sırbistan içinde tanınan kültürel/ekonomik ağırlıklı bir otonomi, Kosova için herhangi bir güvenlik ve istikrar garantisi oluşturmayacaktır. Daha önce çok daha kuvvetli bir otonominin Sırp yetkililerce merkezî bir kararla kaldırıldığım bilen Kosovalılar için otonomi ancak ve ancak iç egemenlik alanının net olarak tanımlandığı bir durumda kısmî bir çözüm niteliği taşıyabilir.</p>

  <p class="calibre10">İç egemenliğin en bunalımlı alanı da güvenliğin KPOR misyonundan sonra nasıl sağlanabileceği sorusu ile ilgilidir. KKO’nun silahsızlandırılması uluslararası garantörlüğün söz konusu olduğu müdahale sonrası dönem için bir gereklilik olarak görülebilir. Ancak, nihaî statüde iç egemenliğin fiilî güç boyutunun nasıl temin edileceği çözülmeden Kosova bölgesinde istikran sağlayabilmek çok zordur.</p>

  <p class="calibre10">Bunalımın bölge-içi dengeleri ilgilendiren ikinci kademesinde en ciddi mesele, parçalanmış Arnavut demografik yapısından kaynaklanan "Arnavut Meselesi”nin geleceği ile ilgilidir. Kosova meselesinin nihaî çözümü bu açıdan öncelikle Arnavutluk ve Makedonya’yı, daha sonra da hemen hemen bütün bölge ülkelerini ilgilendirmektedir. Kosova meselesinin Balkanlann merkezî problemi olan "Arnavut Meselesi”ni de harekete geçirmesi ihtimali bölge dengeleri açısından en kritik alanı oluşturmaktadır. Bunalım esnasında Kosova’dan Arnavutluk, Makedonya ve Bulgaristan’a ve oradan da Türkiye’ye yönelen göç bölge-içi dengelerde ciddi risk alanları oluşturmuştur. Özellikle kendi içinde son derece hassas bir etnik/dinî denge barındıran Makedonya’nın konumu son derece kritiktir. Şu anda Kosova’daki KFOR askerî gücü dolayısıyla dondurulmuş görünen bu mesele gelecekte de özellikle Türkiye açısından bölgenin en hassas gündem maddeleri arasında yer aldı.</p>

  <p class="calibre10">Daha önceki bölümde de üzerinde durduğumuz gibi uluslararası güçlerin sistemik çelişkileri Kosova'nın geleceği ile ilgili üçüncü kademeyi oluşturmaktadır. Kosova’nın cari statüsünde değişen en önemli unsur uluslararası bir gücün garantörlüğüdür. Ancak bu gücün sınırları ve iç çelişkileri de bölgenin geleceğini belirleyecek ve olumsuz yönde etkileyebilecek unsurlar ihtiva etmektedir. KFOR'un Kosova’ya konuşlanması sürecinde Özellikle İngiliz, Fransız ve Rus denetim bölgeleri ile ilgili ciddi kaygılar duyulmaktaydı. Nitekim, Rusya’nın Priştine havaalanını işgal ederek denetim dışı <span class="calibre12">defacîo</span> bir durum yaratması ve Mitroviça ve Priştine'de Arnavut nüfus ile İngiliz ve Fransız güçleri arasında çatışmalar yaşanması bu kaygıları pekiştirmiştir. Kosovada yeni statünün çerçevesinin belirlenerek sivil yönetimin oluşturulmasına kadar yaşanacak süreç en kritik dönemi oluşturacaktır.</p>

  <p class="calibre10">Kosova bunalımının gerek uluslararası düzlemdeki yansımalarından, gerekse bölge-içi dengelerdeki etkisinden Türkiye adına çıkarılması gereken önemli dersler vardır:</p>

  <p class="calibre10">(i)    Soğuk Savaş sonrası dönemin değişken ve dinamik şartlan küresel nitelikli uluslararası rekabetin hassas bölgesel kuşaklara hemen ve doğrudan yansıması sonucunu doğurmaktadır. Her yansıma da küresel uluslararası tercihler ile bölgesel politikalar arasında esnek ama süreklilik arzeden bir ilişkinin kurulmasını ve bu ilişkinin belli periyotlarla yeniden ayarlanmasını gerekli kılmaktadır. Mesela Türkiye’nin AB'den dışlanması ve ABD-îsrail eksenli bir genel stratejik tercihe yönelmesi hem Ortadoğu’daki hem de Balkanlardaki politikaları doğrudan etkilemektedir. Bu noktada küresel strateji esnekliğini azaltan her adım bölgesel politikalarda da bir tıkanma meydana getirmektedir.</p>

  <p class="calibre10">(ii)    Böylesi bir konjonktür stratejik esnekliğini artıran ülkeler için.önemli dış politika avantajları oluştururken, bu esnekliği kaybeden ülkelerin risklerini artırmaktadır. Bu anlamda Kosova’da gerilim 1998 başlarında tırmanırken, dönemin başbakanı Mesut Yılmaz'uı <span class="calibre12">Lehensraum</span> kavramım, teorik olarak haklı bir çerçevede olsa bile, maksadını aşan bir şekilde kullanarak Almanya ile yersiz</p>

  <p class="calibre10">ken, Dışişleri Bakanı İsmail Cem’in gerek Ortadoğu gerek Balkanlarda yüzyüze temaslarla inisiyatif oluşturma çabaları ise dış politika rasyonalitesi açısından doğru unsurlar ihtiva etmiştir. Dinamik uluslararası şartlar her aktörle sürekli teması kaçınılmaz kılmaktadır. Bu aktörün karşı safta yer alması, teması aktörün niyetlerini görebilmek açısından daha da anlamlı kılabilir.</p>

  <p class="calibre10">(iii) Küresel rekabetin Balkanlara yansıması tarihî etki alanlarını da beraberinde getirmektedir. 19, Yüzyıl Avrupa diplomasisi içinde bu rekabet ikisi ilerleyen, bir diğeri gerileyen üç tarihî mirası karşı karşıya getirmiştir. Yükselen etki alanlardan birisi Alman birliğinin gerçekleşmesinden aldığı hızla doğu ve güneye doğru ilerleyen Kutsal Roma-Germen mirasıdır ki, kuzeyde Polonya’dan güneye Avusturya ve Macaristan üzerinden Hırvatistan ve Adriya-tik'e inmektedir; İkincisi ise Rusların Üçüncü Roma idealini yansıtan ve daha sonra sosyalist ideolojiye dönüşerek Demirperde’nin doğuşuna yol açan Ortodoks-Slav etki alanıdır ki, kuzeyde Bese-rabya'dan başlayarak Bulgaristan ve Sırbistan üzerinden Yunanistan’ı da içine alarak Ege ve Adriyatik’e yönelmektedir. İlerleyen bu iki eksen karşısında gerileyen Osmanlı ekseni kuzeyde tarihî Lehistan politikasına, güneyde ise Balkanların otantik kavimleri olan Boşnak ve Arnavutların Osmanlı kültürü ile özdeşleşen altyapısına dayanmaktaydı. Dengeci Ingiliz politikası ise Germen ve Slav unsurlar arasında eski Yugoslavya benzeri tampon siyasî oluşumlar oluşturmayı hedef edinmişti.</p>

  <p class="calibre10">Bu dengeler bugün de üç aşağı beş yukarı sürmektedir. Maalesef kabul etmek zorunda olduğumuz bir gerçek de, Türkiye’nin, Almanya ve Rusya’nın kendi etki alanlarını koruma yönündeki etkinliklerine orantılı bir etkinliği gösterecek güce sahip olmamasıdır. Bunun için de, Balkan bunalımı neredeyse bölgedeki İslam ve Osmanlı kimliğinin tasfiye hareketi haline dönüşmüştür. Son Bosna ve Kosova bunalımları bunu açık bir şekilde göstermiştir.</p>

  <p class="calibre10">Ancak, 19. yüzyıldan farklı olarak yeni konjonktürdeki en önemli faktör ABD’dir ki, ABD’nin bölgesel etkinliğini Germen ve Slav etkinlik alanları dışında kalan unsurlara dayandırmasını gerekli kılmaktadır. Macar, Hırvat ve Sloven unsurların Almanya’ya; Sırp unsurların Rusya’ya; Bulgar, Rumen ve Yunan unsurların koııjonktürel olarak her iki tarafa da yakın olabilecek bir politika —uir, otmpve meyilli olduğunu gören ABD, ister istemez Arnavut ve Boşnak unsurlan bölgenin dengeleyici aktörleri olarak devrede tutmaya çalışacaktır. Türkiye bu noktada Almanya ve Rusya'yı karşısına almadan ve bu ülkelerle diplomatik teması kesmeden, ABD ile kesişen bölgesel hesaplarının realize edilmesine çalışma lıdır.</p>

  <p class="calibre10">(iv) Balkanlarda özellikle Sırplar ve Yunanlılar tarafından sık sık depreştirilen anti-Osmanlı ve anti-Tiirk imajı karşısında Türkiye'nin küresel rekabet unsurlarını bölgeye dikkatli bir şekilde yansıtması zorunludur. Türkiye’nin bölgeye müdahil olmasını sağlayacak diplomatik ve reel araçlar oluşturulmalıdır. OsmanlI’dan tevarüs edilen siyasî kültürün ve kurumlanıl reddi Balkanlar politikası açısından önemli bir açmaz doğurmaktadır. Herkes Boşnak ve Arnavut unsurlara olan tarihî ve kalbî yakınlığımızı bilmektedir; ancak bunun uluslararası legal araçları yoktur. İçerde İslâmî kültür oluşumlarını bir tehdit gibi gören yaklaşım Kosova’da ve Bosna'da bu kimliğin muhafazasını savunmakta güçlük çekmektedir; çünkü Sırplar her iki bölgede kendilerine karşı mücadele eden unsurları İslam fundamentalizminin temsilcileri olarak göstermektedir. AIi-ya İzzetbegoviç karşıtı propaganda bu konuda önemli bir misal teşkil etmektedir. Türkiye özellikle Balkanlarla ilgili olarak iç siyasî kültür ile dış politika yapımı arasında yeni denge ve uyum ölçüleri oluşturmak zorundadır.</p>

  <p class="calibre10">Bu çerçevede Türkiye'nin Balkanlar politikasının ana unsurlan şu şekiide özetlenebilir:</p>

  <p class="calibre10"><a id="bookmark7"></a><span class="calibre6">ı. Tarihî Miras ve Balkanlar</span></p>

  <p class="calibre10">Osmanlı Devleti’nin Balkanlarda egemen olmasından bu yana Osmanh-Türk geleneksel Balkan politikasının iki temel dayanak grubu vardır: Boşnaklar ve Arnavutlar. Balkanların bu iki yerleşik kavmi İslam’ı seçerek Katolik-Ortodoks-İslam ya da Roma/Ger-men-Rus-Osmanh sacayağına dayalı Balkan jeoktıltüründe ağırlıklarım İslam ve Osmanlı ayaklarına koymuşlardır. Bu nedenledir ki, OsmanlI'nın güçlü olduğu dönemlerde Osmanlı adına Balkanlarda büyük etki kazanan bu kavimler, OsmanlI’nın zayıflamasından ve çöküşünden sonra en büyük darbelere duçar olmuşlardır.</p>

  <p class="calibre10">..Arnavutların ve Boşnakların Balkanlarda istikrarlı ve etkili olmadığı bir konjonktürde Türkiye'nin Doğu Trakya ve Anadolu’da huzurlu olması mümkün değildir. Bosna-Hersek hâlâ Türkiye’nin Orta Avrupa içlerine uzanan siyasî, ekonomik ve kültürel bir ileri karakolu durumundadır. Arnavutluk ise Türkiye’nin Balkanlar politikasının barometresidir. Arnavutluk’tın Balkanlardaki istikrar ve güvenliğini sağlamak için destek olamayan bir Türkiye’nin bölgede kalıcı bir etkide bulunması mümkün değildir.</p>

  <p class="calibre10">Daha önce de vurguladığımız gibi Türkiye’nin Balkan ve Kafkas politikalarındaki rolleri açısından Arnavutluk ve Azerbaycan benzer konumlara sahiptirler. Bu konum Türkiye'nin hem yakın kara hem de yakın deniz havza politikalarının kaderini belirleyecek özellikler taşımaktadır. Türkiye'nin Doğu Akdeniz ve Adriyatik politikasında Arnavutluk, Hazar Denizi politikasında da Azerbaycan belirleyici bir ağırlık taşımaktadır.</p>

  <p class="calibre10">Boşnakların ve Arnavutların geleceği jeokültürel açıdan da, jeopolitik açıdan da Balkanların anahtarı durumundadır. Balkanlardaki kaygan ve değişken bölgesel ilişkiler arasında Türkiye açısından değişmeyen en önemli stratejik öncelik ve unsur Osmanlı bakiyesi olan ve kendi kaderlerini Türkiye’nin bölgesel gücüne ve ağırlığına bağlayan toplumlann kendi bölgelerinde kalarak güvenliklerini temin etme meselesidir. Bu durum Türkiye için sadece yerine getirilmesi gereken bir mesuliyet ve yük değil, aynı zamanda Balkanlardaki etkinlik alanı oluşturmanın en önemli aracıdır. Kuzeybatı istikametinden başlayarak Bihaç-Orta Bostıa-Doğu Bosna-Sancak-Kosova-Arnavutluk-Makedonya-Kırcaali-Batı Trakya hattı ile Doğu Trakya'ya ulaşan kuşak Türkiye açısından Balkan jeopolitiğinin ve jeokültürünün hayat damarı niteliğindedir.</p>

  <p class="calibre10">Dikkat edilirse Suplar Bosna Savaşında bu hat üzerindeki bağlantıları kesme hedefine yönelmişler ve bir taraftan Doğu Bosna’yı işgal ederek Orta Bosna ile Sancak ve Kosova arasındaki irtibatı koparmışlar, diğer taraftan Bihaç’ı kuşatma altında tutulan bir ada şeklinde izole etmeye çalışmışlardır. Savaşın daha sonraki dönemlerinde Bihaç ile Orta Bosna arasındaki irtibat tekrar kurulurken Doğu Bosna'daki etnik temizlik harekatı Sancak ile Bosna arasındaki irtibatı tamamıyla yok etmiştir. Bugün çatışmaların Kosova’da, özellikle bölgenin kuzeyde Sancak ve batıda Arnavutluk irtibat noktalarında yoğunlaşması da bir tesadüf değildir. Kosova bu kuşağın Boşnak nüfusun çoğunlukta olduğu <span class="calibre12">Bosna-Sancak ekseni </span>ile Arnavut nüfusun çoğunlukta olduğu <span class="calibre12">Makedonya-Arnavutluk ekseni</span> arasındaki irtibatın merkezî coğrafyasını oluşturmaktadır.</p>

  <p class="calibre10">Kosova’nın tasfiyesi kuzeydeki Boşnak unsuru bir Orta Avrupa azınlığı haline dönüştürürken, Arnavutları Balkanlara yayılan etnik bir grup olmaktan çıkarıp Adriyatik’e sıkışmış bir topluluk haline getirecektir. Bu fiilen kendini Türkiye ile kader birliği içinde gören unsurların birbirinden kopanlarak marjinalleştirilmesi su- i' retiyle Osmanb bakiyesinin tümüyle tasfiyesinin son halkası anla-mma gelecektir.</p>

  <p class="calibre10">Bu kuşakta yaşayan topluluklann iç güvenliklerinin sağlanma- <sub class="calibre21">p</sub> sı, kültürel varlıklarının muhafazası, ekonomik ve sosyal altyapılarının güçlendirilmesi, kuşak üzerindeki topluluklar arasındaki ile- T? tişimin artırılarak sürdürülmesi Türkiye'yi bölgede hem barış hem 3 de gerginlik konjonktüründe güçlü kılacaktın Aksi takdirde bu ku-şağm demografik olarak çözülmesi ve tasfiye edilmesi Türkiye’nin Balkanlardaki etkinliğinin büyük ölçüde azalmasına yol açacaktır.</p>

  <p class="calibre10"><span class="calibre6">2. Bölgelerarası Bağımlılık  </span><br class="calibre13"/></p>

  <p class="calibre10">Türkiye'nin bu stratejik hedefe ulaşabilmesi küresel ve bölgesel dengeleri gözetmesine bağlıdır. Türkiye'yi diğer Balkan ülkelerinden farklılaştıran ve önemli bir stratejik avantaj sağlayan en temel özellik Türkiye'nin aynı zamanda bir Ortadoğu, Doğu Akdeniz ve Kafkasya ülkesi olmasıdır. Başka hiç bir Balkan ülkesi bu denli çok yönlü bir dış politika alanına sahip değildir.</p>

  <p class="calibre10">Daha önce de vurguladığımız gibi, bugün bu bölgesel alanlar arasında bir karşılıklı bağımlılık ilişkisi vardır ve bunu manevra alanını sürekli genişletmeye dayanan esnek bir dış politika anlayışı ile en iyi kullanabilecek olan ülke Türkiye’dir. İyi değerlendirildiğinde büyük avantajlar sağlayacak olan bu bölgelerarası bağımlılık ilişkisi, iki ucu keskin kılıç gibi, iyi kullanılamadığı zaman ciddi riskler de üretebilir. Balkanlar ve Ortadoğu’nun kesiştiği bir alan olan Doğu Akdeniz ve Kıbrıs meselesi bu bölgelerdeki zaaflardan en doğrudan etkilenebilecek dış politika alanlarıdır. Türkiye bu bölgelerle ilgili politikalar arasındaki koordinasyonu sürekli takip edecek bir yakın havza stratejisi geliştirmek zorundadır</p>

  <p class="calibre10"><a id="bookmark10"></a><span class="calibre6">3. Bölge-içi Dengeler</span></p>

  <p class="calibre10">Bölgelerarası bağımlılık ilişkisinde küresel güçleri ve dengeleri gözetmesi gereken Türkiye, Balkanlara yönelik politikada da bölge-içi dengeleri sürekli takip eden aktif ve etkin bir diplomasi geliştirmek zorundadır. Bölgede Kosova eksenli olarak içiçe geçen üç halkadan bahsetmek mümkündür.</p>

  <p class="calibre10">Birinci halka Kosova (dolayısıyla Sırbistan)-Arnavutluk ve Makedonya'dan oluşan iç halkadır ki, burada Arnavut etnik kimliğinin bölünmesinden kaynaklanan çelişkiler ağırlık taşımaktadır. İkinci halka Yunanistan, Yugoslavya (genişletilmiş Sırbistan) Bulgaristan, Türkiye ve Bosna-Hersek’ten oluşmakta ve bunalımın yayılmasındaki ilk doğrudan müdahil ülkeleri kapsamaktadır. Üçün-cüsü ise bu iç iki kuşaktaki dengeleri etkileyebilecek olan ülkeleri kapsamaktadır ki bunlar Bosna'ya müdahil olabilecek Hırvatistan, Voyvodîna bölgesine müdahil olabilecek olan Macaristan ve sahip olduğu coğrafî konumla bütün bu dengeleri etkileyebilecek olan Romanya’dır. Bu üç halka ile ilgili olarak da koordineli bir diplomasi uygulamak gerekmektedir.</p>

  <p class="calibre10">Bu çerçevede birinci halka içindeki dengelerin Türkiye açısından en önemli önceliği Arnavutluk’un her açıdan güçlü bir yapıya kavuşturulması ve bu ülke ile Balkanlara yönelik en kapsamlı işbirliği çabasının yürütülmesidir. Bu konuda ortaya çıkacak zaaflar Yunanistan ve İtalya’nın Arnavutluk üzerindeki etkisinin Türkiye aleyhine artması sonucunu doğuracaktır. Arnavutluk’u sarsan banker krizinde Türkiye’nin yeterince süratli ve etkin bir destek sağlayamaması Yunanistan'a önemli bir alan açmıştır. Kosova krizinin ilk günlerinde Arnavutluk başbakanının Yunanistan’dan arabuluculuk talebinde bulunması bu konuda Türkiye açısından dikkat çekici ve uyarıcı bir gelişme olmuştur.</p>

  <p class="calibre10">Arnavutluk bunalımı, etkileri ve sonuçlan açısından, Bosna-Hersek’ten çok daha derin bir bölgesel çatışmaya dönüşme potansiyeli taşımaktadır. Boşnakların -Sancak hariç- yoğun olarak Bosna-Hersek sınırları içinde yaşaması, bu bunalımın, doğru olmamakla birlikte, Bosna-Hersek ile sınırlandırılması çabalarının başarılı olmasını sağlamıştır. Hırvatistan ve Sırbistan’ın doğrudan karşL karşıya geldiği kısa dönemli çatışmalar hariç, bunalım Bosna-Hersek sınırları içinde dondurulmuştur. Boşnakların aksine, Arnavutların Arnavutluk dışında yoğun bir şekilde Kosova ve Makedonya'da yaşıyor olmaları, Sırbistan ve Yunanistan’ın bunalıma doğrudan müdahil olmaları sonucunu doğurmaktadır. Balkanlardaki bunalım odağının Boşnaklaıdan Amavutlara doğru kaydırılması daha yaygın bir bölgesel çatışmanın ilk sinyalleri olarak ciddi kaygılar uyandırmaktadır.</p>

  <p class="calibre10">Bu birinci halkanın en hassas noktası ise Makedonva-Arnavut-luk ilişkileridir. Makedonya’da yaşayan Arnavutların karşı karşıya kaldığı problemler dolayısıyla sürekli gerilen bu ilişkinin kopması diğer ülkelerin bu iki ülke üzerindeki baskılarını artırması sonucunu doğuracaktır. Türkiye her iki ülke nezdindeki ilişkileri yoğunlaştırarak bir taraftan ikili ilişkilerin iyileştirilmesine çalışırken diğer taraftan Makedonya’daki Arnavutların en tabii vatandaşlık haklarını en etkin bir şekilde kullanabilmeleri için ikna edici bir rol üstlenmelidir. Bu çerçevede Sırbistan, Yunanistan ve Bulgaristan tarafından baskı altında tutulan Makedonya Devletinin varlığının ülkenin takriben yarısını oluşturan Arnavutlarla birlikte korunabileceği anlatılmalıdır.</p>

  <p class="calibre10">İkinci halkada yer alan ülkelerin iç ittifak arayışları sürekli karşı ittifaklarla dengelenmek zorundadır. Burada en temel husus Bulgaristan’ın Sırp-Yunan ittifakına yönelmesiyle oluşacak Türkiye-karşıtı bölgesel bir ittifakın önüne geçmektir. Muhtemel bir Sırp-Yunan-Bulgar bloku Türkiye’nin bölgedeki hayat damarı olan stratejik kuşak üzerindeki baskıların artmasına, Makedonya’nın dağılmasına ve Türkiye’nin Bosna ve Arnavutluk ile ilişkilerinin fiilen kopmasına yol açar. Bunun için de Bulgaristan’la ilişkiler hem ikili hem de çok yönlü zeminde geliştirilmeli; hatta mümkünse Balkanlarla ilgili problemleri izleyecek iki taraflı bir komisyon oluşturulması sağlanarak Bulgaristan’ın nabzı sürekli olarak tutulmalıdır.</p>

  <p class="calibre10">Üçüncü halkada yer alan Romanya, Macaristan, Slovenya ve Hırvatistan gibi ülkelerle temaslar artırılmalıdır. Özellikle Romanya ile zaten çok iyi durumda olan ekonomik ilişkiler daha da yaygınlaştırılmalı ve muhtemel bir Balkan krizinde Romanya ve Tuna üzerinden geçen ulaşım hattı açık tutulmalıdır.</p>

  <p class="calibre10"><a id="bookmark11"></a><span class="calibre6">4. Bölgeyi Kuşatıcı Politikalar</span></p>

  <p class="calibre10">Türkiye bu iç çelişkilerin ve risklerin farkında olmakla birlikte bölgeyi tümüyle kuşatan politikalara ağırlık vermelidir.</p>

  <p class="calibre10">vede Balkan Zirvesi ve Güneydoğu Avrupa Platformunda aktif ve sürükleyici roller üstlenilmelidir.</p>

  <p class="calibre10">Balkanların tümünü kapsayan ortak projelere öncülük edilmesi Türkiye'nin bölgedeki ağırlığını artıracaktır. Mesela Bosna'da yaşanan kültür katliamından sonra küçük ölçekli bir Balkan UNESCO su oluşturularak bölgenin kültürel dokusunun ortak bir şekilde korunması gündeme getirilmelidir; çünkü bu kültür tasfiyesinden en büyük zararı Osmanlı-Türk kültür mirası görmektedir. Yine Balkan ülkeleri bünyesindeki farklı kültürlere sahip etnik toplulukların kültür ve eğitim haklarının sağlanması için ortak bir çalışma teklif edilebilir; böylesi bir mutabakat özellikle Kosova ve Batı Trakya için uygun bir zemin oluşturabilir.</p>

  <p class="calibre10">Bölge içindeki gerilimi düşürmek ve ortak çıkar alanları oluşturmak için ekonomi ağırlıklı projeler üretilmelidir. Bir ara gündeme gelen Balkan otoyolu gibi projeler dışında KEl’nin de devreye girebileceği daha geniş ölçekli yatırımlara öncülük yapılmalıdır.</p>

  <p class="calibre10"><a id="bookmark12"></a><span class="calibre6">5. Balkan Politikasında Küresel Stratejik Araçlar</span></p>

  <p class="calibre10">Bu noktada Türkiye’nin kullanabileceği biri sistemik diğeri alternatif iki araç, vardır. Sistemik araç, içinde Türkiye’nin de bulunduğu NATO’dur. NATO’nun bunalımla ilgili devrede tutulması ve Türkiye’nin NATO içindeki rolünün Ortadoğu’dan çok Balkanlar ve Doğu Avrupa ile ilintilendirilmesi Balkan politikamız açısından büyük bir önem taşımaktadır. Meselenin AB ve BM forumlarında yoğunlaşması Türkiye'nin etki alanını azaltacaktır. Daha önce de sık sık vurguladığımız gibi. Türkiye'nin NATO içinde Ortadoğu’ya yönelik bir rol üstlenmesi Türkiye’yi risk üstlenen edilgen bir ülke yaparken, Balkanlara ve Doğu Avrupa’ya yönelik bir rol, Türkiye’yi daha etken ve kendisini dışlayan Avrupa karşısında daha güçlü kılacaktır. Böyle bir tanımlama gelecekte bölgede Türkiye’ye yalcın Boşnaklar ve Arnavutlara yakın politika geliştirmek zorunda kalacak olan ABD’nin tercihlerine de yakın olacaktır.</p>

  <p class="calibre10">NATO'daki sistemik rol dışında ikinci önemli araç ise kısmen sistem-dışı olarak görülebilecek olan İKÖ çerçevesindeki konumdur. Türkiye Balkanlardaki bunalımları İKÖ forumuna etkin bir şekilde taşıyarak bölgedeki İslam-Osmanlı kimliğinin korunmasını doğrudan değil, anonim bir İslam Dünyası meselesi olarak gündeme aetirmek zorundadır. Papamın doğrudan müdahil olduğu ve görüş beyan ettiği bir konjonktürde Arnavut ve Boşnakiarı Anadolu coğrafyası ile bütünleştiren dinî/kültürel kimliklerini koruyacak bir teşebbüsün eksikliği hissedilmektedir. Sahipsiz kalan Boşnak ve Arnavutlar .kültürel kimliklerini kaybetme tehlikesi içine gireceklerdir ki, bu tasfiye planının başarısı anlamına gelecektir. Bosna bunalımı esnasında Batı Temas Grubundan dışlanan Türkiye'nin içinde bulunduğu İKÖ Temas Grubunun varlığının dahi bir faktör olarak önemli bir misyon ifa etmiş olması unutulmamalıdır.</p>

  <p class="calibre10">Bosna'da tereddütle kaybedilen zamanın nelere mal olduğu unutulmamalıdır. İKÖ'nün devrede tutulması sistemik güçleri diplomatik olarak baskı altında tutabilmek açısından özel bir önem taşımaktadır. Bosna bugün lıerşeye rağmen varlığını koruyorsa bunun iki sebebi vardır; sistemik güçler arasındaki ihtilaflar ve İslam Dünyasından sağlanan psikolojik ve diplomatik destek. Bugün her iki unsur da devrede olmalı ve Kosova bir taraftan BM ve NATO diğer taraftan İKÖ nezdinde çift yönlü bir küresel mesele olarak gündemde tutulmalıdır. Kosova meselesinin lolcalize edilerek unuttuvulması bölgedeki Türkiye yanlısı Arnavut unsurların tümden tasfiyesi anlamına gelecektir.</p>

  <p class="calibre10">Türkiye, Kosova’daki Sırp katliamı ve onun sonucunda gerçekleşen NATO müdahalesi ile tekrar gündeme gelen Balkanlar ile ilgili stratejiyi, bunalımdan bunalıma hatırlanan ve revize edilen bir dış politika meselesi olmaktan çıkarmalı ve uzun dönemli projeksiyonlara ayak uydurabilecek bir takım, temel önceliklere ve ilkelere göre yeniden belirlemelidir. Yeni Bosnaların ve Kosovalaıın yaşanmaması herşeyden önce böylesi bir dış politika vizyonunun eseri olabilir. Unutulmamalıdır ki, Osmanlı Devleti'nin kaderi Balkanlarda çizilmiştir. Balkanlarda sınır ötesi etki alanları kuramayan bir Türkiye’nin genel uluslararası ilişkilerde de, bölgesel dengelerde de etkin olabilmesi mümkün değildir. Türkiye bir taraftan Kosova ölçeğinde Balkanlardaki çıkarlarını korumaya yönelik stratejik ve taktik adımlar geliştirmeye yönelirken, diğer taraftan da yeni küresel düzen arayışının ana unsurlarını takip ederek gelişmelerin muhtemel seyrinin doğurabileceği sonuçlar konusunda gerekli girişimlerde bulunmak zorundadır.</p>

  <h6 class="calibre20"><a id="bookmark13"></a><span class="calibre17">3,</span> <span class="calibre18">Bölüm</span></h6>

  <p class="calibre10"><span class="calibre6">I Ortadoğu: Küresel Ekonomi-Politik ve Stratejik Dengelerin Kilidi</span></p>

  <p class="calibre10"><a id="bookmark14"></a><span class="calibre11">I.</span> <span class="calibre6">Ortadoğu’nun Uluslararası Konumunu Etkileyen Faktörler</span></p>

  <p class="calibre10">Ulusiararası ilişkilerde tahlil kabiliyetini geliştirmek istediğimiz öğrencilerimize verdiğimiz ilk prensiplerden bir tanesi uluslararası ilişkilerdeki ıeel durumu görebilmek için sınırları bir an için gözö-nünde tutmaksızın haritayı alıp incelemeleridir. Bu temrin, özellikle uzun dönemli projeksiyonlarda ve küresel ve bölgesel dengeleri etkileyebilecek güçteki ülkelerin stratejik tercihlerindeki kaymaları anlamlandırmada ufuk açıcı bir altyapı sağlar.<br class="calibre13"/></p>

  <p class="calibre10">Sınırlar uluslararası ilişkiler ve hukuk için sabit bir veridir; ancak bu veri kimi zaman güç denklemindeki değişimlerin uzun dönemli etki alanlarını görebilmemizi de engeller. Seksenli yıllarda zihinlerindeki uluslararası ilişkiler dünyasının varolan sınırlarının ilelebed süreceği varsayımı ile hareket eden stratejistler SSCB ve Yugoslavya'nın dağılma sürecinin doğurabileceği yeni konjonktürün belirleyici reel unsurlarım anlamakta giiçiük çekmişlerdi.</p>

  <p class="calibre10">Ortadoğu’da sınırlar son derece kötü örülmüş bir duvarı andırmaktadır. Bu kötü örülmüş duvardan herhangi bir taşı oynatmanın duvarı yıkmak anlamına gelebileceğini bilen ve yıkılan bir duvarın altında kalmak istemeyen uluslararası aktörler değişik taşları eş-zamanlı bir şekilde oynatarak duvarı yıkmadan yeni bir şekil vermeye çalışmaktadır. Bu da diplomasi oyunundaki hamleleri çeşitlendirmekte; aktörlerin karşılıklı pozisyonlarını esnek bir ze~ tpicrar tekrar yeniden değerlendirmelerini kaçınılmaz kılmaktadır. Son dönemde ortaya atılan bir çok bölge-içi ittifak projesine rağmen kaiıcı ittifakların oluşmayışınm ve oluşanlarının da son derece hassas bir yapı arzetmelerinin en temel sebebi budıır.</p>

  <p class="calibre10">Yakın kara havzası ile ilgili bölümde de ele aldığımız gibi Ortadoğu tanımlaması nesnel bir coğrafi tanımlama olmaktan çok kül-tür-bağımlı niteliği öne çıkan bir jeokiiitürel tanımlama olma özelliği taşımaktadır. Bu nedenledir ki, 20. yüzyılın başında Balkanları da kapsayacak şekilde kullanılan bu kavram yüzyıl süresince politika yapımcılarının ve araştırmacıların bakış açılarını yansıtan farklı ve çoğu zaman çelişik tanımlamalarla kullanılagelmiştir.</p>

  <p class="calibre10">En dar şekliyle Mısır’dan İran'a uzanan Nil ve Mezopotomya havzalarının arası için, en geniş şekliyle de Fas’tan Pakistan’a kadar yayılan, başka bir deyişle Atlantik’ten Ganj havzasına kadar uzanan bölge için kullanılan bu kavram tarihî/dinî çerçeve olarak özellikle İbrahim! gelenekte odaklaşmakla birlikte kadîm insanlık birikimini, medeniyet aidiyeti ve jeokültürel havza olarak İslam kimliğini, jeoekonomik kaynak alanı olarak petrolü, fizikî coğrafya olarak kurak bozkır ve çöl iklimini, stratejik olarak Avrasya’ya çevreleyen <span class="calibre12">Rimland</span> kuşağının merkezî hattını çağrıştıracak unsurlarla anılagelmiştir.</p>

  <p class="calibre10"><a id="bookmark15"></a><span class="calibre6">ı. Coğrafî ve jeopolitik Faktör</span></p>

  <p class="calibre10">Ortadoğu kavramının kültür-bağımh muhtevası bir kenara bırakılarak kapsadığı alan gözöniinde bulundurulduğunda bu alanın en bariz özelliği Afroavrasya dünya anakıtasının kesişim alanım oluşturuyor olmasıdır. Bu bölge kara havzası açısından Asya’nın batısını, Afrika’nın kuzeyini, Avrupa’nın doğu sınırlarım barındırmaktadır. Deniz havzaları açısından ele alındığında da, Akdeniz’in güneyi ve doğusu, Karadeniz ve Hazar’ın güney kıyıları bu bölgenin deniz hat sınırlarını oluşturmaktadır. Kızıldeniz ve Basra gibi önemli iç deniz ve körfezler ise tümüyle bu bölgede yer almaktadır.</p>

  <p class="calibre10">Jeopolitik kavramlarla ortaya koymak gerekirse, Ortadoğu kara jeopolitiği açısından Avrasya'nın kalbinde bulunan <span class="calibre12">Heartland</span>!i merkez alan bir stratejinin Afroavrasya dünya anakıtasına yönelecek açılımının kilit bölgesini oluşturmaktadır. Böylesi bir açılımın Asya’nın doğusuna ve güneyine yönelik seyri Afroavrasya ana kıtasının merkezinden uzaklaşmayı beraberinde getirirken, batı istikametinde Avrupa’ya dönük açılım Atlantik okyanusu ile noktalanmaktadır. Avrasya’nın merkezinden Ortadoğu istikametinde bir stratejik yöneliş ise Afroavrasya anakıtasımn merkezinden çevresine yönelik her türlü açılımı mümkün kılmaktadır.</p>

  <p class="calibre10">Rusya’nın stratejik tarihi bu Afroavrasya jeopolitiğinin önemli bir misalini oluşturmaktadır. Rusya/SSCB'nin mihver bölgeden Doğu ve Orta Asya istikametindeki yayılması bu ülkeyi bir Asya gücü haline getirmekle birlikte bu yayılma dünya anakıtasını kuşatacak sonuçlar doğurmamıştır. Buna mukabil Rusya/SSCB’nin Ortadoğu istikametinde Balkanlar ve Kafkasya üzerinden yürüttüğü her stratejik hamle küresel dengeleri etkileyen sonuçlar doğurmuştur.</p>

  <p class="calibre10">Bu durum Alman-îngiliz sömürge rekabeti için de büyük ölçüde geçerlidir. Almanya’nın her iki dünya savaşında da İngiliz sömürge sisteminin kilidini açamaması, Afroavrasya’mn bu merkez kesişim alanında egemenliği sağlayamaması ile doğrudan ilgilidir. Almanya ve İngiltere’nin Osmanlı politikalarında bu jeopolitik zorunluluğun önemli izleri vardır.</p>

  <p class="calibre10">Kara jeopolitiğinin <span class="calibre12">Rimlatıd</span> (kenar bölge) hattına dayalı güçleri açısından bakıldığında da bu bölge Avrasya’yı kuşatan hattın merkezini oluşturmakta ve Avrasya’ya yönelik her türlü müdahalenin üs potansiyellerini kapsamaktadır. Avrasya’yı çevreleyen Kore - Çin - Hind-i Çin - Hind - Arap - Anadolu - Balkanlar - İtalya -İber - İskandinav yarımadalarından oluşan kenar kuşağın merkezinden iki önemli yarımadayı (Arap ve Anadolu) tümüyle, iki yarımadayı (Hind ve Balkanlar) doğrudan etkileşim, iki yarımadayı da (İtalya ve İber) deniz kıyı komşuluğu ile etkileme potansiyeli barındıran Ortadoğu, kara jeopolitiğinin Soğuk Savaş dengelerine de yansıyan iç mantığında vazgeçilmez bir öneme sahiptir.</p>

  <p class="calibre10">Kenar kuşak hassasiyetini de gözeten deniz jeopolitiği açısından ele alındığında da bölge, deniz-eksenli güçlerin Afroavrasya stratejilerinin merkezinde bulunmaktadır. Gerek İngiltere gerekse ABD’nin deniz-ağırlıklı stratejileri için Ortadoğu hem karşı stratejik gücün hakimiyetine kesinlikle terkedilmemesi gereken bir savunma hattı, hem de Avrasya içlerine ve kıyı denizlerine yö -ııelik strateiik egemenliğin ofansif nitelikli üssü konumunda olagelmiştir. Dünyada birinci derecede önemli dokuz stratejik deniz geçiş yolundan beşinin doğrudan (İstanbul ve Çanakkale boğazları, Süveyş Kanalı, Aden ve Hürmüz geçişleri), birinin de dolaylı (Cebelitarık) olarak bölgede bulunması bölgenin deniz jeopolitiği açısından taşıdığı önemi ortaya koymaktadır.</p>

  <p class="calibre10">19. Yüzyılda sömürgeci rekabetin, 20. yüzyılın ikinci yarısında da çift kutuplu ideolojik rekabetin jeopolitik hesaplaşma bölgesi niteliğini koruyan Ortadoğu'nun jeopolitik yapısı Soğuk Savaşın bitişi ile birlikte yeni özellikler kazanmıştır. Soğuk Savaşın küresel dengelere ayarlı konjonktürü ve bu konjonktür içinde ortaya çıkan nükleer potansiyele dayalı “terör dengesi”, Ortadoğu benzeri jeopolitik önemi haiz bölgelerdeki stratejik çatışma unsurlarını sınırlıyordu. Küresel dengeler bölgesel jeopolitik etkinlik alanlarının daha üst düzey stratejik ilişkilerde belirlenmesine yol açıyordu. Bu durum da bölgesel jeopolitiğin öneminin göreceli bir şekilde azaldığı yönünde bir intiba doğuruyordu. Uzun menzilli füzelerin, Yıldız Savaşlarının stratejik senaryoları belirlediği çift kutuplu bir yapılanma sabit coğrafya parametrelerine dayalı jeopolitik yaklaşımların geçerliliğini tartışma konusu yapıyordu.</p>

  <p class="calibre10">Soğuk Savaşın bitişi ile birlikte küresel dengelere ayarlı bölgesel stratejik parametrelerin değişmesi ve yerel unsurların ağırlığının artması bölgenin klasik jeopolitik teoriler içindeki yerinin tekrar önem kazanmasına yol açmıştır. Süper güçler düzeyinde tes-bit edilen üst güvenlik şemsiyelerinden kaynaklanan etki alanlarının ortadan kalkması, bir taraftan uluslararası ilişkilerdeki ağırlığını artırmaya başlayan diğer küresel aktörlerin bölgeye dönük bakışlarını etkilerken, diğer taraftan bölge-ölçekli stratejiler geliştirme kapasitesine sahip bölgesel güçlerin manevra alanını genişletmiştir. Bu durum stratejik çıkar çelişkilerinin yoğunlaşmasına ve düşük düzeyli çatışma ihtimallerin artmasına yönelik sonuçlar doğurmuştur.</p>

  <p class="calibre10">Bölgenin jeopolitik açıdan yeniden değerlendirilmesini gerekli kılan diğer önemli bir faktör de çift kutuplu yapı içinde daha keskin hatlarla bölünmüş olan Balkanlar ve Kafkaslardaki bu statik ayrımın dağılması ile birlikte bölgelerarası jeopolitik etkileşimin kısa bir sürede ve son derece etkin bir şekilde devreye girmesidir. Türkiye'nin yakın kara havzasını oluşturan bu bölgeler arasındaki jeopolitik etkileşimin artışı, bu bölgeler arasındaki geçiş havzalarının yeni jeopolitik anlamlar kazanmasını da beraberinde getirmiştir. İlgili bölümlerde daha detaylı bir şekilde incelendiği gibi, Kafkaslardaki çift kutuplu dönemdeki katı stratejik ayrım hattının yok olması Kafkaslar-Mezopotamya-Basra ve Hazar-Doğu Akdeniz bağlantılarının yeni jeopolitik hatlar olarak öne çıkmasına yol açarken, Balkanlardaki değişim Doğu Akdeniz’i Balkanlar ile Ortadoğu’nun jeopolitik etkileşim alanı haline dönüştürmüştür.</p>

  <p class="calibre10">Stratejik parametrelerdeki bu değişim bölgede son derece dinamik bil<sup class="calibre22">-</sup> konjonktür ortaya çıkarmıştır. Bu dinamik konjonktürün getirdiği dalgalanmalardan istifade etmek isteyen Irak gibi bölge güçleri ofansif hamlelere yönelirken, bu jeopolitik belirsizliğin getirebileceği riskleri hesap eden ve bu riskleri minimize ederek bölgedeki etkinliğini sürdürmek isteyen ABD bölge üzerinden küresel yapılanmayı tekrar düzenleme çabası içine girmiştir. Körfez Savaşı bu dinamik jeopolitik konjonktür içinde bütün tarafların bölgeye bakışındaki değişimi hem yansıtmış, hem de bölgeye dönük stratejik hesapların yeniden yapılmasını gerektirmiştir.</p>

  <p class="calibre10"><span class="calibre6">2. Tarihî ve Jeokültürel Faktör</span></p>

  <p class="calibre10">Ortadoğu’yu diğer bölgelerden farklılaştıran en temel özelliklerden birisi de sahip olduğu tarih derinliğinin getirdiği jeokültürel özelliklerdir. Yakın kara havzası tahlilinde de vurguladığımız gibi, insanlığı etkileyen en köklü kültürel, dinî ve düşünsel açılımların bu bölgede gerçekleşmiş olması bu bölgenin tarih parametrelerini ve jeokültürel yapısını stratejik tahlilin en temel unsurları arasında görmeyi gerekli kılmaktadır.</p>

  <p class="calibre10">Bölgenin Afroavıasya dünya anakıtası merkezindeki coğrafî konumu kültürel etkileşimlere son derece uygun bir zemin hazırlamıştır. Bu bölge merkezli kültürel oluşumların insanlık tarihini derinden etkileyen evrensel nitelikli sonuçlar doğurması bölgeyi evrensel ve yerel nitelikli kültürel yüzleşmelerin, karşılaşmaların ve hesaplaşmaların alanı haline getirmiştir. En dar anlamıyla kadîm Mezopotamya ve Mısır havzalarına, en geniş anlamıyla da do-ğu-batı ekseninde Hindistan’dan Atlantik’e, kuzey-güney ekseninde de Karadeniz’den Büyük Sahra’ya kadar uzanan coğrafyada ta-, ;kî irinlisi o-ıirh'i kültürlere beşiklik etmiş olan bölgede hemen hemen hiç bir stratejik mesele tarih referansı olmaksızın sağlıklı bir şekilde değerlendirilemez.</p>

  <p class="calibre10">Bunun en çarpıcı misalini Ortadoğu Barış Sürecinin düğümlendiği Kudüs Meselesi oluşturmaktadır. Dünyanın üç önemli Ortadoğu kökenli evrense] dininin en önemli merkezlerinden birisi olan Kudüs Meselesi bu yönüyle sadece bölgesel nitelikli bir bunalım alanı değildir. Müzakere masasındaki taraflar Kudüs sözko-nusu olduğunda iki siyasî aktörün temsilcileri olmaktan çıkarak dünya sathına yayılmış üç büyük dinin temsilcileri niteliği kazanmaktadırlar. Kudüs’te, bu şehrin tarihi içinde görülen en uzun dönemli egemenliklerden birini kuran Osmanlı mirasının bu açıdan değerlendirilmesi Türkiye'ye bölgesel barış çabalarında önemli bir konum kazandırmaktadır. Bu konumun diplomatik bir başarıya dönüştürülebilmesi Ortadoğu’nun jeokültürel ve tarihî derinliğine nüfuz edebilmekle mümkündür. Bu çarpıcı örnekte olduğu gibi birçok bölgesel görünümlü mesele, bölge-dışı aktörleri de doğrudan müdahil kılacak nitelikte bir jeokültürel ve tarihî derinliğe sahiptir.</p>

  <p class="calibre10">Antik dönemde Mısır, Mezopotamya, Anadolu ve Iran merkezli otoriteler altmda bulunan Ortadoğu, önce Büyük İskender daha sonra da Roma imparatorluklarının eklektik imparatorluk yapıları altmda büyük ölçekli bir siyasî bütünlüğe kavuşmuştur. Bu eklektik imparatorluk yapıları bölgede ortaya çıkan dinî ve kültürel akımların çevre havzalara yayılmasını kolaylaştırmıştır. İslam medeniyetinin doğuşu ve yayılışı ile birlikte tekrar tek bir siyasî otorite altında toplanan Ortadoğu, o günden bugüne genelde İslam medeniyet havzasının coğrafî bütünlük alanı olarak görülmüştür. Batı-merkezli tarih ve coğrafya tanımlamalarında bölgenin doğu ve İslam ile özdeşleşmesi bu jeokültürel bütünlüğün bir yansımasıdır. Haçlı savaşları ile keskinleşen bu jeokültürel ayrım, Selçuklu-Osmanlı egemenlik dönemleri ile Tüıklerin de bu karşı cephenin öncüleri olarak görüldüğü bir yaklaşım biçimine dönüşmüştür. Ortadoğu’daki Osmanlı asırları, bölgenin İslam medeniyet havzası kimliği merkez alınmakla birlikte kültüre! ve dini çeşitliliğin korunduğu bir tarih dilimini oluşturmuştur. Doğu-Batı, Islam-Hris-tiyan yüzleşmesinin genelde Orta ve Doğu Avrupa’da cereyan ettiği bu asırlarda Ortadoğu İslam medeniyet birikimi etrafındaki ortak jeokültürel bütünlüğün korunduğu bir havza niteliğini muhafaza etmiştir.</p>

  <p class="calibre10">Kendi içinde kültürel, dinî ve etnik çeşitlilik barındıran bu jeokültürel havza bütünlüğü, sömürgeciliğin yayılması ve Osmanlı sisteminin dağılması ile birlikte etnik ve dinî farklılıkların katı siyasî kimlikler haline dönüştüğü bir jeokültürel parçalanma alanı halini almıştır. Küçük Kaynarca Anlaşması ile Rusların, 19. yüzyıldaki sömürgeci/misyoner faaliyetler ile hemen hemen bütün AvrupalI dinî ve siyasî aktörlerin kültürel olarak müdahil olmaya çalıştıkları bu bölge kısa sürede dış tesirlere açık, edilgen bir kültür havzası niteliği kazanmıştır. Osmanlı Devieti’nin tasfiyesinden sonra kurulan sömürge yapılarının oluşturduğu eğitim sistemi ve kültür politikası seçkinler düzeyinde ciddi bir kimlik bunalımı ortaya çıkarmış ve halk-aydm çatışmasını körükleyici zihniyet parametrelerinin tohumlarını atmıştır.</p>

  <p class="calibre10">Osmanlı Devleti'nin tasfiyesi ile bölgede yaşanan jeokültürel farklılaşma ve parçalanmaya yol açan biri dış diğeri iç iki önemli unsurdan bahsedilebilir. Dış unsurlar sömürgeci yayılma ile devreye giren Avrupa-merkezli etkiler ve II. Dünya Savaşı sonrasında uluslararası bir siyasî irade ile kurulan İsrail devletidir. Bu iki olgu, 8. yüzyıldan bu yana genelde İslam medeniyet birikimi ile özdeşleşen bölgenin jeokültürel karakterini değiştirmiştir. Böyiece kendi tarihî referanslarım bölgeye yönelik olarak kuran Hristiyanlar ve Yahudiler bölgede siyasî etkinlik alanı kazanmışlardır. Daha önce Osmanlı Devieti’nin millet sistemi içinde korunaklı kültürel dokular şeklinde varlığını, sürdüren unsurlar, yeni bir siyasî bilinç ve egemenlik alanı oluşturma çabası içine girmişlerdir. Sömürge idareleri tarafından da desteklenen bu çabanın en çarpıcı iki sonucu Yahudi kimliği ve dinî/tarihî referanslara dayalı olarak kendi iç meşruiyet alanım oluşturan İsrail devleti ile çokkültüriü Ortadoğu mozayiğinin küçük bir nümunesi olmakla birlikte genelde Hristi-yanların egemenliğine dayalı olarak kurulan Lübnan devletidir. Bu devletlerin ortaya çıkışı, bölgenin jeokültürel yapısı ile siyasî egemenlik alanları arasında ciddi bir doku uyuşmazlığı problemini beraberinde getirmiştir.</p>

  <p class="calibre10">Jeokültürel parçalanmayı beraberinde getiren ikinci önemli si-vasî gelişme özellikle Arap Dünyasını temelden sarsan ulus-devlet oluşumudur. Yeni ulus-devletlerin kurulması, oluşan her bir ulus-devietin meşruiyet zemininin dayanacağı yeni bir kültürel kimlik ve tarihî referansı gerekli kılmıştır. Müslüman-Arap-Suriyeli birisi ile Müslüman-Arap-Iraklı birisi arasındaki farkın, farklı ulus-dev-Ietleri oluşturacak bir siyasî kültür farklılaşmasına zemin teşkil etmesine dayanak olacak düşünceler ve yapılar, bölgenin yeni tanımlarla daha küçük ünitelere bölünmesinin önünü açmıştır. Mezhep ve kabile farklılıkları da bu jeokültürel parçalanmayı daha mikro bölünmelere ve kutuplaşmalara götürecek unsurları beraberinde getirmiştir. Arap milliyetçiliğinin bu süreç içinde karşı karşıya kaldığı açmazlar ve yüzleşmek zorunda olduğu problemler, geleneksel yapılarla modern siyasî oluşumlar arasında ortaya çıkan gerilimin çarpıcı izlerini taşımaktadır.</p>

  <p class="calibre10">Bu jeokültürel parçalanmanın Ortadoğu'nun jeopolitik ve jeoe-konomik özellikleri dolayısıyla uluslararası ilişkilerin merkezinde ve çekim alanında bulunduğu bir dönemde yaşanması, küçük farklılıkların dahi büyük ölçekli stratejik çatışmaların aracı haline gelmesi sonucuna yol açmıştır. Lübnan'da yaşanan uzun iç savaş süresince gerek uluslararası gerek bölgesel gerekse mikro düzeyde ortaya çıkan stratejik çelişkiler ve koalisyonların jeokült ürel arkap-lanı bu etkileşimin en çarpıcı sonuçlarım gözler önüne sermiştir.</p>

  <p class="calibre10">Bir asır öncesine kadar kendi içinde farklı yerel kimlikleri ba-nndırmakla birlikte bütüncül bir jeokültürel havza niteliği taşıyan Ortadoğu, bugün keskinleşme temayülü gösteren bir jeokültürel parçalanma ve bu parçalanmanın getirdiği siyasî, dinî ve etnik kutuplaşma potansiyellerini bünyesinde barındırmaktadır. Bölgenin ana otantik gruplarını oluşturan Türk, Arap, Acem ve Kürt unsurların farklılaşmalarının stratejik hesaplarla tırmandırılma riskini taşıması, bölgeye bu asır içinde küresel güçlerin sağladığı güvenlik şemsiyesi altında yerleşerek siyasî egemenlik alanı oluşturan Ya-hudilerin bölgenin diğer kültürel gruplan ile yaşayageldikleri kül-türel/siyasî gerilim, ulus-devJetlerin ortaya çıkarmaya çalıştıkları değişik ölçeklerdeki ulusal kimlikler arasındaki çelişkiler, jeopoli-tik/siyasî ayrım hatları ile jeokültürel ayrım hatları arasındaki farklılaşmalar normal şartlarda müsamaha ile karşılanabilecek kültürel farklılaşmaların çok kısa sürede bir bunalım odağı haline dönüşmesine ve gerek küresel gerekse bölgesel güçlerce hemen stratejik bir parametre olarak algılanmasına yol açmaktadır, Ortadoğu’da kalıcı bir barışın sağlanabilmesi heışeyden önce bu jeokül-türel parçalanmanın doğurabileceği siyasî risklerin azaltılmasına bağlıdır. Bölgenin zengin jeokültürel arkaplanı parçalayıcı değil tamştırıcı ve bütünleştirici bir doğrultuda değerlendirilmedikçe, geçici siyasî barış planlan kalıcı bir bölge düzeni oluşturacak bir zemin sağlayamaz.</p>

  <p class="calibre10">Bölgenin zengin jeokültürel haritasını beş asır kalıcı bir düzen altında siyasî riski asgariye indirerek korumayı başaran Osmanlı tarih mirasına sahip olan Türkiye’nin bu mirası stratejik bir dayanak olarak kullanabilmesi, sadece Türkiye'nin bölge politikaları açısından değil, bölgede adil ve kalıcı bir düzen kurabilmek açısından da büyük bir Önem taşımaktadır. Türkiye bu jeokültürel parçalanmanın bir tarafı, hatta bir mağduru gibi davrandıkça bu mirası hakkınca değerlendiremez. Öte yandan Türkiye artık bölgeye sırtını dönerek yahut bölgede küresel aktörlerin tavırlarına bağımlı edilgen bir tavır takınarak derin perspektifli bir bölge stratejisi geliştiremez.</p>

  <p class="calibre10">Şu çok açık bir gerçektir ki, bölgenin hiç bir siyasî problemi Türkiye’nin miras edindiği, ama hakkını da hiç bir zaman yeterince veremediği, Osmanlı arşivleri olmadan anlaşılamaz ve hukukî bir zeminde tartışılamaz. Bölgedeki jeokültürel parçalanmanın tarihî temelleri, dönüşüm seyri ve objektif bir haritası da ancak ve ancak bu arşivlerin kullanılması ile mümkün olabilir. Bunun belki de en çarpıcı misalini Ortadoğu Meselesinin düğümlendiği Kudüs’ün geleceği ile ilgili tartışmalar oluşturmaktadır. Türkiye'nin bütün bu tarihî mirasa rağmen Ortadoğu Barış Sürecinde etkin bir aktör gibi görülmemesi ve görüşlerinin dikkate alınmaması, biraz da Türkiye’nin bölgenin jeokültürel dokusuna ve bu dokunun parçalanmasından kaynaklanan problemlerine yeterince önem ver-meyişindendir. 2000 yılının Temmuz ayında başarısızlıkla sonuçlanan Filistin-İsrail görüşmelerinden sonra Kudüs konusunda devreye giren Türkiye’nin teorik hazırlıksızlığı bu süreç içinde daha bariz bir şekilde ortaya çıkmıştır. Türkiye kendi iç bütünlüğü açısından da, bölgede etkin bir strateji uygulama kapasitesi açısından da, bölgenin jeokültürel ve tarihî faktörlerini gözeten bir yaklaım gerekmektedir.</p>
</body>
</html>
