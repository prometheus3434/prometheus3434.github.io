<?xml version='1.0' encoding='utf-8'?>
<html xmlns="http://www.w3.org/1999/xhtml">
  <head>
    <title>Bilinmeyen</title>
    <meta http-equiv="Content-Type" content="text/html; charset=utf-8"/>
  <link href="../../stylesheet.css" rel="stylesheet" type="text/css"/>
<link href="../../page_styles.css" rel="stylesheet" type="text/css"/>
</head>
  <body class="calibre">
  <p class="calibre10"><a id="bookmark0"></a><span class="calibre6">3. Türk-Arap İlişkileri Açısından Türkiye’nin Politikası</span></p>

  <p class="calibre10"><span class="calibre6">a. Tarihi/Psikolojik Arkapian</span></p>

  <p class="calibre10">Türk-Arap ilişkileri gibi çok köklü tarihî derinliği haiz ilişkilerin güncel stratejik dengeler içindeki seyrini tahlil etmek için sadece varolan siyasî parametreleri değil, bu siyasî parametrelerin ortaya çıktığı zemini de çok yönlü bir şekilde ele almak gerekir, özellikle stratejik zihniyeti belirleyen tarihî, psikolojik ve sosyo-kültürel unsurları gözönünde bulundurmayan bir tahlil mekanik bir güç tahlili olmanın ötesine geçemez.</p>

  <p class="calibre10">Bugünkü ilişkileri olumlu ve olumsuz yönde etkileyen tarihî ar-kaplanı ile Türk-Arap ilişkileri kültür-siyaset etkileşimleri açısından tarihte az görülen dinamik bir seyir takip etmiştir. Benzer bir etkileşim Avrupa’da Germen-Roma, Asya’da ise Japon-Çin ilişkilerinde söz konusu olmuştur. Siyasî yapılanma açısından daha dinamik ve hareketli toplulukları oluşturan Germenlerin Roma’nm Hristiyanlığını, Japonların Çin’in Budizmini kültürü belirleyen bir din ve dünya görüşü olarak almaları gibi, Orta Asya’dan hareketli ve dinamik siyasî kitleler olarak o dönem Arap egemenliğinde olan bölgelere giren Türkler de İslamiyet’i benimseyerek çok yönlü bir medeniyet dönüşüm süreci içine girmişlerdir. Nasıl Hristiyanlık Germenlerin, Budizm Japonların tarihî kimliğini bir medeniyet idrakine dönüştürmüşse İslamiyet de Türklerin daha sonra kuracakları Selçuklu, Babür ve Osmanlı gibi büyük ölçekli siyasî yapıların medeniyet temelini oluşturmuştur.</p>

  <p class="calibre10">Arapların Emevî ve Abbasî dönemlerinde ortaya koydukları kültürel birikim bu medeniyet yapısına intikal ederken Türklerin Asya-derini iki i siyasî/askerî dinamizmi ve örgütlenme becerileri bütün Arap coğrafyasını etkilemiştir. İran’ın köklü birikiminin izlerini de taşıyan bu etkileşim Osmanlı Devleti’nin kültür ve siyaset dokusunu belirlemiştir. Bugün Arap coğrafyasının başkentleri olarak görülen Kahire, Şam ve Bağdat gibi şehirler hâlâ Osmanh-Türk izlerini barındırır. Buna karşılık İstanbul’da zirveye ulaşan hat sanatı Arap yazısının sanat zerafetine bürünmüş şeklidir. Urfa, Konya ve Bursa gibi klasik Türk şehirleri de Arap coğrafyasında kalan benzer şehirlerle şehir dokusu itibariyle bir kültür bütünlüğünü sürdüregelmişlerdir.</p>

  <p class="calibre10">Bu ortak etkileşim alanı Fransız Devrimi ile yaşanan ulusçuluk akımlarının Osnıanlı kültür-siyaset coğrafyasında yol açtığı idrak parçalanması ile zayıflamıştır. Ulus-devlet oluşum sürecinin getirdiği ulusal kimlik ve siyaset yapılanması ihtiyacı, bu parçalanmayı bir tür "öteki" algılamasının doğuşuna zemin teşkil edecek bir psikolojik tepkiye dönüştürmüştür. Sömürgeci güçlerin etkisi ve I. Dünya Savaşında yaşanan gelişmeler bu algılamayı tahrik etmiştir. Bu dönemden itibaren Türk milliyetçileri bağımsız bir Türk kültürünün oluşabilmesi için Arap tesirinden kurtulmayı olmazsa olmaz şart olarak görmeye; Arap milliyetçileri ise Arapların tekrar siyaset sahnesine dönüşünün Türk siyasetinin etkisinden arınmakla mümkün olabileceği kanaatini bir önkabul olarak benimsemeye başlamışlardır. Bu çerçevede Türk entellektüelleri Arap etkisinde geliştiği varsayılan Selçuklu-Osmanlı birikimini atlayarak îslam-öncesi Türk kültürü ile moderniteyi irtibatlandırmaya çalışırken, Arap entellektüelleri Arap Dünyasının baskı altında tutulduğunu düşündükleri Selçuklu-Osmanlı dönemlerini atlayarak Eme-vî-Abbasî dönemine atfen yeni bir siyasal yapı ve kültür oluşturmaya çalışmışlardır.</p>

  <p class="calibre10">Özellikle I. Dünya Savaşından sonra Arap-yoğunluklu topraklardaki Türk idaresinin sona ermesi ve sömürge idarelerinin kurduğu eğitim sürecinde yetişen Arap eliti -ki bugün Arap siyasetinin yaşlı temsilcileri bu nesle mensuptur- Selçuklu-Osmanlı dönemlerini Arapların tarih sahnesinden itildiği, dolayısıyla da yaşanan gelişmeleri takip edemediği bir tarih dilimi olarak görmeye başlamışlardır. Bu nesil Arap entellektüelleri için 1258'de Bağdat’ın düşerek Abbasî Devleti’nin fiilen yok olduğu tarih ile modern Arap milliyetçiliğinin ve Arap ulus-devletlerinin doğduğu tarih arasındaki dönem, özellikle de OsmanlI egemenliğindeki (1516-1918) dönem tarih idrakinin dışına itilmiştir. Albert Hourani bu açmazın Arap tarih bilinci üzerindeki tarihsizleşme etkisini çarpıcı bir şekilde ortaya koymaktadır: "Arap tarihi ile ilgili eski kitaplarda bu dönemle (1516-1918) ilgili fazla bir şey bulamazsınız. Ben bir keresinde bu Arap tarihlerinden birinin yazarına bu dönemi için  aslında bir Arap tarihinin fiilen olmadığı gerekçesini ileri sürmüştü."<span class="calibre26"> </span>Bu bakış açısında, Osmanlı egemenliği olmasaydı Arap Dünyasının yıkıcı Batı sömürgeciliği ile belki de bir kaç asır önce yüzleşmek zorunda kalacağı ve muhtemelen de aynı dönemde sömürgeci idareler altında kalan diğer bir çok bölge gibi yoğun bir tasfiyeden geçeği ihtimali gözardı edilmektedir. Osmanlı egemenliğinin Arap Dünyasının gelişmesini engelleyen sömürgeci bir yapı değil, bu asırlarda dünyanın değişik bölgelerinin bir kasırga gibi kültür tasfiyesinden geçiren Batı sömürgeciliği karşısında koruyucu bir kalkan olduğu anlaşılmaksızm sömürge eğitiminden geçen Arap en-tellektüelleriııdeki anti-Osmanlı imajını kırmak çok güçtür.</p>

  <p class="calibre10">Yaklaşık dokuz asırlık Selçuklu-Osmanlı asırlarını tarih idrakinin dışına iten her iki tepki de bir tür "tarihsizleşme” problemati-ğini beraberinde getirmiştir.<sup class="calibre22">9</sup> Bu yaklaşım biçimleri Batı’daki ulus-devlet oluşum tecrübesini de yeterince.îzleyememenin sonucunda tepki uçları haline dönüşmüşlerdir. Bu yaklaşımın aksine Roma ve Vatikan’ı bünyesinde barındıran İtalya’nın ulus-devlet oluşumu da, Germen unsurları bünyesinde barındıran Almanya'nın ulus-devlet haline dönüşmesi de ortak Kutsal Roma-Ger-men tarihî tecrübe birikimini reddederek değil, gerek kültürel gerekse kurumsa] düzlemde bu tarihî tecrübe birikimini kullanarak gerçekleşebilmiştir.</p>

  <p class="calibre10">Selçuklu-Osmanlı birikimlerinin modernleşme önünde bir engel teşkil ettiği konusunda ittifak eden her iki tepki de bir diğerinin kendisi üzerindeki etkisini modernleşememenin gerekçesi olarak görmüşlerdir. Bu dönem Türk seçkinleri için modernleşememenin önündeki engel Arap etkisindeki kültür birikimidir, dolayısıyla da bu birikimi temsil eden coğrafyanın tesirinden kurtulmadan modernleşmek mümkün olamaz. Bu nedenledir ki, genelde Türk seçkinlerindeki Ortadoğu imajı kültürel yönüyle terkedilmesi gereken geri kalmışlığı temsil ederken, I. Dünya Savaşındaki tecrübelerden beslenen siyasî yönüyle de mümkün oldukça uzak durulması gereken bir askerî/siyasî risk alanıdır. Edebî formunu Fa-lih Rıfkı’mn <span class="calibre12">Zeytindağı</span> romanında, popüler formunu <span class="calibre12">ne Arabın yiizii ne Şam’ın şekeri</span> deyişinde bulan bu algılama biçimi Türk diplomatlarını, araştırmacılarım ve siyaset yapımcılarını öylesine etkilemiştir ki, bölgeye dönük tahliller hemen hemen tümüyle dış kaynaklardan beslenir olmuştur. Türkiye’nin bölgenin kültürüne, siyasetine ve iç dengelerine yabancılaşması, hatta bir ölçüde kopuşu, bölgedeki değişmelerin ritmini yakalama imkanını yok etmiş ve Arap imajı ile ilgili oluşan genel önkabuller dış politika yapımının merkezine yerleşmiştir.</p>

  <p class="calibre10">Arap seçkinleri için ise Arapların modernleşememelerinin sebebi Araplar ile Batı arasında bir perde teşkil eden Türk bariyeridir, dolayısıyla da Arapların rüştünü ispat etmesi Türk etkisinden kopuşla mümkün olabilir. Dört asırlık Osmanlı hakimiyeti Ortadoğu'nun Türk olmayan unsurları arasında Doğu Avrupa uluslarının Almanlara, Doğu Asya topluluklarının Japonlara duydukları türden bir gizli hayranlıkla keskin red psikolojisini doğurmuştur. Arapların tarih sahnesine dönüşünü Türk etkisinden kopuşa bağlayan bu yaklaşım biçimi gizli bir kendini ispat dürtüsü ile birle-şitıce karşı bir kopuşu beraberinde getirmiştir. Türkiye ile Suriye'nin coğrafî ve kültürel olarak bu kadar yakın olmakla birlikte diplomatik ve siyasî olarak bu derece birbirinden uzak oluşları, ancak ve ancak bu karşılıklı kopuş psikolojisi ile izah edilebilir. Bölge insanının duygusal karakteri bu karşılıklı kopuş psikolojilerinin rasyonel diplomasiyi baskı altına almasına yol açmakta ve karşılıklı çıkarları maksimize edebilecek ortak unsurlar dahi rasyonel bir müzakere süreci içinde görüşülememektedir.</p>

  <p class="calibre10">Özellikle seçkinlerin bilinçaltlannı etkileyen bu karşılıklı algılama biçimlerinin oluşturduğu psikolojik engeller Türk-Arap ilişkilerinin diplomatik düzeydeki seyrini de, küresel ve bölgesel düzeydeki muhtemel katkılarını da olumsuz yönde etkilemektedir. Bu etkilerin farkında olmakla birlikte rasyonel bir ilişki geliştirmeksi-zin Türk-Arap ilişkilerinin sağlıklı bir zemine kavuşması güçtür. Çok yakın bir döneme kadar devlet tecrübesine sahip olmayan ülkelerinin bu konuda psikolojik tepkilerle davranması mazur görülebilir; ancak Türkiye gibi bölgede yaklaşık dört asırlık mutlak ve kesintisiz egemenlik kurmuş bir tarihî mirasa sahip bir devletin bu psikolojik engelleri aşarak bölgeyi bütün unsurlarıyla anlayabilen, tahlil edebilen, yönlendirebilen ve kuşatabilen bir stratejik yaklaşım biçimi geliştirmesi gerekir.</p>

  <p class="calibre10"><span class="calibre6">b. Ortadoğu Dengeleri ve Türk-Arap İlişkileri</span></p>

  <p class="calibre10">I.    Dünya Savaşında İngiltere’nin etkisiyle de tırmanarak yaşanan olumsuz tecrübeler ile bu tarih anlayışı birleşince Türkiye ile Ortadoğu'nun Arap unsuru arasındaki ilişkilerde meydana gelen bu kopuş psikolojisi iki dünya savaşı arasındaki dönemde birikerek ve artarak derinleşmiştir. II. Dünya Savaşı sonrasında ortaya çıkan çift kutuplu yapılanma bölgesel politikalarda oluşmaya başlayan bu karşıtlıkları besleyen sonuçlar doğurmuştur. Bu kopuş psikolojisi hem Türkiye’nin hem de II. Dünya Savaşından sonra sömürge devrimleri ile bağımsızlıklarını kazanan Arap ülkelerinin çift kutuplu blok yapılanmasına bölgesel politikalar açısından hazırlıksız yakalanmasına yol açmıştır.</p>

  <p class="calibre10">II.    Dünya Savaşından hemen sonra kuzeyden gelen Sovyet tehdidi baskısını derinden hisseden ve bu nedenle Batı Blokuna kayan Türkiye, Ortadoğu'da ortaya çıkan her yeni devletin muhtemel bir Sovyet müttefiki olmasının doğurabileceği kıskaca karşı psikolojik, diplomatik ve taktik hazırlığı iyi yapılmamış refleksler göstermiştir. Stratejik nitelikli bir bölgesel planlamadan çok bu blok-eksenli reflekslerin sonucunda İsrail'i ilk tanıyan ülkeler arasında yer alınması, Süveyş bunalımı konusunda takınılan tavır, Bağdat Paktı’nın kurulması ve Suriye ile savaşın eşiğine gelinen gerilim zaten varolan psikolojik birikimi siyasî bir karşı kutup algılamasına dönüştürmüştür. Bu dönemde Batı ülkelerine karşı anti-sö-mürgeci bir siyasî söylem ve mücadele geliştirmeye başlayan Arap kamuoyunda Türkiye bu kez sömürge ülkelerinin bölgedeki stratejik ortağı olarak görülmeye başlanmıştır. Türkiye’nin mensubu bulunduğu Batı Blokunun genel tercihleriyle uyumlu bir şekilde geliştirdiği bölge politikası sadece bölgeyle ilgili sonuçlar doğurmakla kalmamıştır. Anti-sömürgeci söylemi alternatif bir uluslararası siyasî bloklaşmanın merkezine yerleştiren ve çoğu sömürge devrimleri ile kurulmuş olan ülkelerden oluşan Tarafsızlar Bloku nezdinde de ciddi bir itibar kaybına yol açan bu politika doğunun ilk anti-sömürgeci bağımsızlık savaşını yapmış Türkiye için önemli bir uluslararası yalnızlaşma sürecine de sebep olmuştur.</p>

  <p class="calibre10">Altmışlı yıllarda Türkiye’nin Kıbrıs, Arap ülkelerinin de Filistin ekseninde yaşadığı gelişmeler her iki tarafın da bölge politikalarını blok-eksenü küresel politikalardan ayrıştırmaları sonucunu doğurmuştur. 1964 Kıbns bunalımı esnasında ABD ile yaşanan gerginlik ve Johnson Mektubu Türkiye'nin tek-yönlü ve blok-eksenli dış politika yapılanmasında ciddi bir değişimin önünü açarken, 1967 Savaşından alınan yenilgiden sonra Nasır liderliğindeki Arap milliyetçiliğinin düşüşe geçmesi de Mısır başta olmak üzere radikal Arap ülkelerinin tavırlarım gözden geçirmelerine yol açmıştır.</p>

  <p class="calibre10">Her iki tarafın iki ulusa] mesele etrafında yaşadığı şoklar farklı yönlerde dış politika revizyonuna sebep olmuştur. Türkiye lohn-son Mektubundan sonra bir taraftan SSCB ile ilişkilerini geliştirirken diğer taraftan ilerleyen yıllarda bu konuda BM’deki yalnızlığını giderebilmek için başta İKÖ üyesi ülkeler olmak üzere Tarafsızlar Bloku ülkeler nezdindeki ilişki boşluğunu giderici çabalar içine girmiştir. Arap ülkeleri de bir taraftan kendi aralarında farklı blok tercihlerinden doğan çelişkileri giderici adımlar atmaya, diğer taraftan da özellikle Mısır örneğinde olduğu gibi 1967 yenilgisinden kısmen sorumlu tuttukları SSCB ile ilişkileri gözden geçirmeye başlamışlardır.</p>

  <p class="calibre10">Karşılıklı diplomatik destek ihtiyacının getirdiği pragmarik konjonktür tarihî/psikolojik engellerin devre dışı kalmasına yol açınca Türk-Arap ilişkileri yetmişli yıllarda iyileşme temayülüne girmiş, seksenli yılların başlarında ise yoğun ekonomik bağlantılarla ortak çıkar alanları oluşmaya başlamıştır. Türkiye ile Irak’ı ortak bir çıkarda biraraya getiren Kerkük-Yumurtalık boru hattı gibi projeler bu dönemin eseridir. Seksenli yılların ilk yarısında Mısır, Irak ve Suudi Arabistan gibi önemli Arap ülkeleri ile farklı eksenlerde ve farklı araçlarla geliştirdiği ilişkiler Türkiye’nin bölge üzerindeki etkinliğini artırmıştır. Jran-lrak Savaşında takip ettiği aktif tarafsızlık politikası ile Irak üzerindeki etkinin artırılması, Camp David Anlaşmasından sonra diğer Arap ülkeleri tarafından dışlanan Mısır'ın tekrar iKÖ’ye dönüşünün sağlanması, Îran-Irak Savaşı dolayısıyla güvenlik riski altında bulunan Suudi Arabistan ve diğer Körfez ülkeleri ile güvenlik bağlantılarının kurulması Türkiye'nin belki de I. Dünya Savaşındaki geri çekilişinden sonraki en etkin Ortadoğu politikasının doğuşunu sağlamıştır.</p>

  <p class="calibre10">Ortadoğu'da yaşanan üç önemli gelişme bu trendin değişmesine yol açmıştır. İran-Irak Savaşının sona ermesi, Körfez Savaşı ve Barış Süreci. Bölge barışı için önemli bir adım olan ve Türkiye’nin de desteklediği İran ile Irak arasında yapılan ateşkes bölge-içi güç dengelerinde Irak lehine bir tablonun ortaya çıkmasına yol açtı. Irak, İran’a karşı ciddi bir askerî başarı saglayamamasına rağmen Arap ülkelerinden gelen malî destek ile İran-karşıtı küresel güçlerden gelen silah desteği aracılığıyla savaş sonunda gerek Arap ülkeleri arasındaki dengeyi, gerekse genel bölge dengelerini etkileyebilecek bir silah stokuna sahip oldu. Irak’ın lehine ortaya çıkan bu güç dengesizliği bir taraftan İran'a karşı süren uzun savaşta Irak’ı Arap Dünyasının koruyucu kalkanı gibi gören Suudi Arabistan, Mısır ve Suriye gibi ülkeleri tedirgin ederken, bu ülkeyle doğrudan sınırı bulunan ve savaş süresince bu sınır boyunda ortaya çıkan boşluklardan mustarip olan Türkiye’yi de yeni bir denge arayışına yöneltti. Bu dönemde tırmandırılan su meselesi ve güney tehdidi tanımlamaları Doğu Bloku ülkelerindeki değişim ile birieşince Türkiye’nin dikkatleri kuzeyden güneye çevrilmiş oldu. Bu dönemde PKK teröründe de gözlenen artış ve PKK’nm Suriye’de barınıyor olması güneyden gelen tehdit algılamalarını pekiştiren bir etki yaptı.</p>

  <p class="calibre10">Irak’m, elindeki silah stokunu Kuveyt üzerinden kalıcı bir jeopolitik ve ekonomi-politik ranta çevirme teşebbüsünün tetikledi-ği II. Körfez Savaşı Türkiye'nin bölge politikaları ve Arap ülkeleri ile olan ilişkilerinde önemli etkiler yapmıştır. Herşeyden önce bu savaş küresel dengeler ile bölgesel dengeler arasındaki etkileşimi • maksimum düzeye çıkarmıştır. Bu da başta Türkiye olmak üzere küresel dengeleri gözetme zorunluluğu hisseden ülkelerin bölgesel manevra alanlarım darakmıştır. Türkiye’nin uluslararası koalisyonun liderliğini üstlenen ABD'den daha talep gelmeden boru hattını kapatması ve incirlik üssünü askerî operasyonlara açması ' yanında <span class="calibre12">üst</span> düzeyde ofansif bir söylem benimsemesi Arap Dünyasında ellili yıllarda oluşan batılı güçlerin desteğiyle ’da operasyonlara girişen Türkiye imajını tekrar uyandırmıştır. Irak’m oluşturduğu tehditten tedirgin olan Arap ülkeleri bile bu durumdan rahatsızlık duymuşlardır.</p>

  <p class="calibre10">Bu savaş sonucunda Irak’ın fiilen üçe bölünmesinin kuzeyde ciddi bir güç boşluğu doğurması ve Türkiye içinTürk-Irak sınırını sadece dış güvenlik için değil, iç güvenlik için de hassas bir hat haline dönüştürmesi karşılıklı güvensizliği daha da pekiştirmiştir. Bu hattın PKK sızmaları ile içe doğru, Türkiye'nin karşı müdahaleleri ile de Irak derinliğine doğru esnemeye başlaması Tiirkiye-Irak sınırım sadece iki ülke arasındaki sınır olarak değil, birTürk-Arap sının olarak gören Arap ülkelerinin karşı tepkilerini doğurmaya başlamıştır. Daha sonraki dönemlerde Irak’ın cezalandırılmasına yönelik incirlik çıkışlı her askerî operasyon Türkiye ile Arap ülkeleri arasındaki gerilimi artmcı bir etki yapmıştır. Özellikle Irak’m komşu Arap ülkelerine yönelik aktif tehdidinin bitmesinden sonra bu operasyonlara yönelik ortak Arap tepkileri operasyonu yapan ABD ve İngiltere dışında Türkiye'ye de yönelmeye başlamıştır. Bu anlamda Türkiye uluslararası hukuk ile cari jeopolitik konjonktür arasında ortaya çıkan belirsizliğin bölgesel faturasını üstlenmek zorunda bırakılmıştır. Türkiye’nin bu yolla uğradığı ekonomik kayıplar, tırmanan iç güvenlik problemi ile ilgili stratejik tablonun merkezine yerleşmeye başlayan su meselesi Türkiye ile Arap Dünyası arasındaki çıkar çatışmalarını artırıcı bir rol oynamıştır.</p>

  <p class="calibre10">Böylesi bir konjonktürde başlayan Ortadoğu Barış Süreci Türk-Arap ilişkilerini olumsuz yönde etkilemiştir. Türkiye’nin bu sürecin merkezinde yer almaması ve bu sürecin özellikle ekonomik alanla ilgili toplantılarına dahi aktif bir üye olarak çağrılmaması Türkiye'nin bölge üzerindeki etkinliğini zayıflatmıştır. Türkiye'nin bu zayıflığı giderecek şekilde bütün bölgeyi kuşatacak projelere yönelmek yerine Barış Sürecinin sağladığı uygun konjonktürde İsrail ile yoğunlaşan ilişkilere girmesi, Türk-Arap ilişkilerindeki deklare edilmemiş gerilimi su yüzüne çıkarmıştır. Taktik gerekçelerle başlatılan İsrail ile ilişkilerin zamanla özellikle ortak güvenlik alanlarına yönelmesi, bu ilişkinin Arap ülkelerince stratejik bir ittifak gibi algılanması sonucunu doğurmuştur. İsrail ile üst düzeyde yürütülen temaslar Ortadoğu’da ABD destekli bir Türk-tsrail-Ürdün ekseni doğmakta olduğu yolundaki senaryolarla birleşince Türkiye ile zaten problemli ilişkileri olan Suriye gibi harekete geçirme şansı oluşmuştur.</p>

  <p class="calibre10">Ellili yıllarda Batı sömürgecilerine, altmışlı ve yetmişli yıllarda İsrail’e, seksenli yıllarda İran’a yönelik Arap milliyetçiliğinin tehdit algılaması doksanlı yılların ortalarında Türkiye'ye doğru yönelme riski taşımaya başlamıştır. 1996 yılındaki Arap Zirvesi bu yönelişin izlerim yansıtmıştır.</p>

  <p class="calibre10">Arap Dünyasındaki bunalımın Türkiye’nin de Soğuk Savaş sonrası dönemde ortaya çıkan yeni stratejik ortamı değerlendirme süreci içine girdiği bir dönemde yaşanmış olması, Türkiye-Suriye ve Türkiye-lrak ilişkilerinin hızlı bir ivme ile yeni bir dinamik ortama girmesi sonucunu doğurmuştur. Irak’ta ortaya çıkan boşluğun Kuzey Irak problemine endekslenen Irak politikasını, PKK terörü ve bu terörün sağladığı uluslararası desteğin bu faktöre indirgenen Suriye politikalarım devreye sokmuş bulunması, karşılıklı ilişkilerin gerilmesini tırmandırmıştır.</p>

  <p class="calibre10"><span class="calibre6">c. Ortadoğu ile İlgili Projeksiyonlar ve Türk-Arap İlişkilerinin Geleceği</span></p>

  <p class="calibre10">Küresel ve bölgesel parametrelerin yeniden belirlendiği bir konjonktürde ve gerek Türkiye’nin gerekse bir bütün olarak ve tek tek Arap ülkelerinin ciddi bir dönüşüm süreci içinde bulunduğu bir dönemde Türk-Arap ilişkilerinin rasyonel bir zeminde tekrar kurulabilmesi sadece tarafların karşılıklı çıkarları açısından değil, bölgesel barış açısından da büyük bir önem taşımaktadır. Böylesi rasyonel bir zemin herşeyden önce karşılıklı psikolojik rezervlerin aşılması, ortak bir bölge kaderi bilincinin yerleşmesi ve karşılıklı ilişkilerin kürese] denge kaymalarının yönlendirmesine bırakılmaması ile mümkün olabilir.</p>

  <p class="calibre10">Bu çerçevede Türkiye her şeyden önce Arap Dünyası’nın nabzını sürekli tutabilen, Arap toplumların bünyesindeki sosyal, kültürel ve siyasal değişimin ritmini yakalayabilen bir bakış açısını diplomasinin ön hazırlık safhası olarak geliştirmek zorundadır. Mesela Hafız Esed sonrası Suriye’nin alacağı yeni şekil ancak ve ancak son yıllarda Suriye’de gözlenen sosyal değişme süreci anlaşılarak yorumlanabilir ve bu ülkeye yönelik diplomasi ancak böyle bir yorum üzerinde sağlıklı bir zemine kavuşabilir.</p>

  <p class="calibre10">Böylesi bir hazırlık safhasında Arap toplumlanm tek bir kategoriye indirgeyen genellemeci ve yüzeysel yaklaşımdan kaçınılmalıdır. Böyle bir yaklaşım Fas’tan Umman’a kadar geniş bir coğrafyaya yayılan ve bu yaygın coğrafyada farklı küi-türel/siyasî özellikler taşıyan toplumlar arasındaki önemli nüans-lann görülmesini ve değerlendirilmesini güçleştirirken Arap Dünyasını bir blok olarak görme temayülü de karşı-milliyetçilik duygularını pekiştirir.</p>

  <p class="calibre10">Gelecekle ilgili projeksiyonlar açısından bakıldığında Türkiye’nin bölgesel politikaları açısından en tehlikeli konjonktür karşı-milliyetçilik akımlarının yükselmesidir. Özellikle büyük güçlerce desteklenen milliyetçilik hareketleri Türkiye’nin Ortadoğu politikası için en tehlikeli dış politika opsiyonu durumundadır. Milliyetçilik hareketlerinin yükseldiği bir Ortadoğu konjonktürü, Türkiye'nin bölgede doğrudan etki kurma yollarım kapatacak ve Türkiye’yi diğer aktörlere bağımlı politika oluşumlarına mahkum bırakacaktır. Türkiye'nin ellili ve altmışlı yıllarda bölgede yaşadığı yalnızlaşmanın arkaplanında yükselen Arap milliyetçiliğinin izleri vardır. Türkiye’nin özellikle Arap milliyetçiliğinin tırmandığı bir Ortadoğu'da etkin olabilmesi demografik açıdan mümkün değildir. Milliyetçilik akımlarının ve etnik-temelli siyasî hareketlerin tırmandırılması Osmanlı bakiyesi bütün unsurları barındıran Türkiye’nin iç bütünlüğü açısından da büyük sakıncalar doğuracaktır.</p>

  <p class="calibre10">Bunun içindir ki Türkiye'nin Arap ülkelerini Türkiye-karşıtı bir milliyetçilik potasında birleştirecek konjonktürlerden kaçınması gerekir. Suriye ile yaşanan bunalım esnasında sık sık gündeme getirilen Arap Dünyasının bölünmüşlüğü ve etkisizliği görüşü doğru gibi görünse de, kendi içinde bölünmüş olan Arap ülkelerinin özellikle tepki hareketlerinde biraraya gelebildiği ve Tarafsızlar Bloku başta olmak üzere bir çok uluslararası forumu harekete geçirebildikleri unutulmamalıdır. Uluslararası forumlarda Rum ve Ermeni lobisinden sonra Arap lobisini de karşısına alan bir Türkiye'nin etkin diplomasi takibinde önemli engellerle karşılaşacağı bir gerçektir.</p>

  <p class="calibre10">İsrail ile çok hızlı bir süreçte ve yayılarak gelişen, bu yönüyle de iddia edildiği taktik ve sınırlı niteliğinden uzaklaşarak stratejik bir görünüm kazanan ilişkiler dolaylı olarak Arap milliyetçiliği dalgasının yükselmesine yardımcı olmuş bulunmaktadır. Ortadoğu Barış Süreci ile İsrail’in Arap ülkeleri ile olan ilişkileri kademeli bir Min-ino »irerken Türkive’nin ilişkileri kademeli bir bozulma trendi kazanmıştır. Türkiye-Suriye gerginliğinden sonra Suri-ye-lsrail barış görüşmelerinin başlaması bu hassas dengenin nasıl değişebileceğini gözler önüne sermiştir.</p>

  <p class="calibre10">İsrail ile geliştirilen ilişkilerin gölgesinde Suriye ve Irak gibi Arap ülkeleri ile yaşanan ikili gerilimlerin bu ikili niteliğinden uzaklaşarak bütün Arap Dünyasını karşısına alacak bir politikanın takibi, Türkiye’nin fiilen bölgeden dışlanması anlamına gelecektir. Ortadoğu politikasındaki en büyük risk geniş cepheli bir bloklaşma hareketinin karşısında yalnız kalmaktır. Kendisi debir Arap ülkesi olan Mısır’ın Camp David Anlaşmasından sonra diğer Arap ülkeleri tarafından bir blok şeklinde dışlanmasının Mısır’ın bölgesel etkinliğini ne derece olumsuz etkilemiş olduğu unutulmamalıdır. Körfez Savaşından sonra bölgede tam bir yalnızlaşma yaşayan Irak örneği ise bölgedeki güçler dengesi parametrelerini dikkate almayan politikaların risk yönünü göstermektedir.</p>

  <p class="calibre10">Muhtemel bir kutuplaşma ihtimalinin en önemli engelleyici tedbiri Arap ülkeleri ile teketek yürütülen ikili ilişkilerin çeşitlendirilerek ve karşılıklı çıkar alanlarım genişletecek şekilde derinleştirilerek geliştirilmesidir. Böylesi bir politika odaklaşmış tepkilerin getirebileceği riskleri azaltacaktır. Tüıkiye-Ürdün ilişkilerinin genel seyri ile Camp David sonrası Türkiye-Mısır ilişkileri diplomatik açıdan, Kerkük-Yumurtahk boru hattının devreye girmesinden İıan-Irak Savaşının sonuna kadar olan dönemdeki Tüıkiye-îrak ilişkileri, Kıbrıs bunalımı esnasında ve ortak müteahhitlik projelerinin yoğunlaştığı seksenli yıllardaki Türkiye-Libya ilişkileri ortak çıkar alanlan acısından ikili ilişkilerin rolünü gösteren önemli örnekler oluşturmaktadır.</p>

  <p class="calibre10">Zaruri olarak ortaya çıkan bir kutuplaşma ihtimali karşısında da, bölgedeki Arap olmayan diğer Müslüman ülke olan İran ile ilişkilere özen gösterilmelidir. Türk-Arap ilişkilerinin tıkandığı noktada devreye girebilecek Türk-Iran ilişkileri bölgesel yalnızlaşmayı azaltacak yegâne faktör durumundadır. Türkiye’nin İsrail ile olan ilişkilerinin Tüık-Arap-İran dengesinde Türkiye’nin yalnızlaşmasına yol açacak sonuçlar doğurmamasına dikkat etmesi, Suriye ve frak politikalarını da kapsayan bölge politikalarının önemli bir unsuru konumundadır.</p>

  <p class="calibre10">Türk-Arap ilişkilerinde dikkat edilmesi gereken diğer önemli bir husus küresel dengeler ..karşılıklı kutuplaşmaya yol açacak şekilde istismar edilmesinin önüne geçilmesidir. Türkiye’nin Arap kamuoyu tarafından küresel dengelere dayalı başka ülkelerin hesaplarının pivot ülkesi gibi görülmesi bu küresel aktörün kimliğinden bağımsız olarak Türkiye’nin bölgesel imajını ve etkinliğini zaafa uğratmaktadır. Türkiye bölgeye sonradan entegre olmuş bir ülke olmadığı gibi, kon-jonktüıel davranma lüksü de olmayan bir ülkedir. Kısa-dönemli taktik hesaplar kalıcı stratejik imaj bozukluklarına yol açmamalıdır. Türkiye’nin bölgedeki tarihî derinliği ve tecrübe birikimi Türkiye'nin herhangi küresel bir blokun ya da gücün bölgedeki uzantısı imajı ile ters düşmektedir. Arap kamuoyundakiTürkiye-karşıtı lobilerin istismarına açık böylesi bir imaj sadece Türk-Arap ilişkileri açısından değil, bölgesel etkinlik açısından da sakıncalıdır.</p>

  <p class="calibre10">Bu tür olumsuz imaj oluşumlarının önüne geçilebilmesi her-şeyden önce yatay iletişimin ve kamuoyu oluşturma mekanizmalarının etkin bir şekilde kullanılmasına bağlıdır. Genelde Ortadoğu’da, özelde Türk-Arap ilişkilerinde etkin olunmak isteniyorsa üst düzey diplomatik temaslardaki dikey etkinlik dışında yatay iletişim etkinliği de kazanılmak zorundadır.</p>

  <p class="calibre10"><a id="bookmark1"></a><span class="calibre6">4. Türkiye-İsrail İlişkilerinin Küresel ve Bölgesel Boyutları</span></p>

  <p class="calibre10">Soğuk Savaş sonrası dönemde gerek bölgedeki genel dengeleri gerekse Türkiye’nin bölgedeki konumunu doğrudan ilgilendiren en önemli gelişmelerden birisi Türkiye-îsrail ilişkilerinde yaşanan hızlı ve kapsamlı gelişmelerdir. Türkiye-İsrail ilişkilerinin İsrail’in kuruluşundan bu yana gelen süreçteki gelişmesine baktığımızda bu ilişkinin biri küresel diğeri bölgesel parametrelerle ilgili iki düzlemde seyrettiğini görmekteyiz.</p>

  <p class="calibre10"><span class="calibre6">a. Küresel Boyut</span></p>

  <p class="calibre10">Küresel parametrelerin temelinde II. Dünya Savaşı sonrasında ortaya çıkan uluslararası konjonktürde İsrail’in bir devlet olarak ortaya çıkışını sağlayan uluslararası güç ekseni ile Türkiye'nin bu dönemde Sovyet tehdidi dolayısıyla yapmak zorunda olduğu blok tercihi arasındaki uyum yatmaktadır. İsrail'in bir bölge gücü olarak tarih sahnesine çıkışını incelediğimiz bölümde de vurguladığı-..Atlantik İngiltere-ABD eksenınin desteği ile söz konusu olmuştur. Türkiye de II. Dünya Savaşında söz konusu olan Sovyet tehdidini aynı eksen doğrultusunda stratejik bir tercih yaparak aşmıştır. Bu küresel eksen paralelliği İsrail açısından Türkiye'yi kaçınılmaz bir bölgesel partner konumuna getirirken, Türkiye bölgesel politika oluşumunda İsrail’in küresel bağlantılarını ve özellikle ABD bünyesindeki ve üzerindeki etkisini sürekli gözönünde bulundurmuştur.</p>

  <p class="calibre10">Bu küresel eksen paralelliğinde İsrail’in bölgesel nitelikli bir ulus-devlet olma niteliğinden çok, başta ABD olmak üzere küresel güçler üzerinde baskı gücüne sahip uluslararası Yahudi lobisinin gücü etkili bir rol oynamıştır. Bu açıdan bakıldığında, Türkiye-ls-ıail ilişkileri Türkiye-ABD ilişkileri ile karşılıklı bir geçişkentik özelliği taşımıştır. Özellikle Rum ve Ermeni lobilerinin Türkiye-karşıtı etkinlikleri, Yahudi lobisinin desteğini bir karşı-denge unsuru olarak gündeme getirmiştir. Yahudi lobisi de bu dengeleyici rolünü Türkiye-lsrail ilişkilerinin önünü açıcı şekilde kullanmaya özen göstermiştir.</p>

  <p class="calibre10">İsrail’in ABD üzerindeki bu etkisinin küresel ve blok-içi faktörleri yan destek unsurları olarak harekete geçirmesi Türkiye’nin İsrail ile olan bölgesel nitelikli ilişkilerinde ciddi bir baskı unsuru oluşturmuştur. Bir taraftan bölgedeki Arap ülkelerinin taleplerinden, diğer taraftan da blok-içi etkilerden gelen bu çift yönlü baskı, Türkiye’nin bölgesel politikalarında denge arayışlarına ve dalgalanmalara yol açmıştır. Özellikle Sovyet baskısı ve bölgede sosyalist yayılma tehdidinin yüksek olduğu, dolayısıyla da blok-içi dayanışmanın önem kazandığı ellili yıllarda bu kıskaçtan kaynaklanan politika zigzaglaıı dikkat çekici olmuştur.</p>

  <p class="calibre10">1964 Kıbrıs bunalımı ve Johnson Mektubu ile başlayan ve yetmişli yılların ortalarında Amerikan ambargosu ile tırmanan süreçte Türk-Amerikan ilişkilerinde yaşanan sıkıntılar Türkiye’nin İsrail ile olan ilişkilerini de bir küresel parametre olarak etkilemiştir. Türkiye’nin bu dönemde SSCB ile özellikle ekonomik ilişkilere girmesi ve İsrail’in özellikle 1967 Savaşından sonra sadece Arap ülkelerince değil, başta Tarafsızlar Bloku üyeleri olmak üzere Batı dışındaki bütün ülkelerce dışlanması Türkiye'nin İsrail ile olan ilişkilerinde teenni ile davranmasına yol açmıştır. Petrol bunalımı ile daha da açıklık kazanan, İsrail’lr ilişkilerin Türkiye tarafından ikinci katiplik düzeyine indirilmesi ile en üst düzeye çıkan bu yaklaşım biçimi küresel parametrelerin radikal bir değişikliğe uğradığı Soğuk Savaş sonrası dönemde terkedilmiştir.</p>

  <p class="calibre10">Soğuk Savaşın sona ermesi ile ABD'nin tek süper güç niteliği kazanması ve bu niteliğini Körfez Savaşı ile Ortadoğu üzerinden deklare ederek Yeni Dünya Düzeni kavramını öne sürmesi, bu Yeni Dünya Düzeni ile birlikte Ortadoğu’da da yeni bir yapılanmaya gidileceği kanaatini pekiştirmiştir. Bu kanaat Soğuk Savaş döneminde ABD ile olan blok ve ittifak ilişkileri konjonktürel nitelikli düşük düzey sıkıntılara rağmen kesintisiz süren iki Ortadoğu ülkesi olan Türkiye ve İsrail'in bu düzenlemelerde mihver ülke konumunda olacakları ile ilgili beklentiler ve senaryoların yaygınlaşmasını sağlamıştır.</p>

  <p class="calibre10">Ortadoğu Barış Sürecinin İsrail üzerindeki uluslararası blokajları kaldırması Soğuk Savaş döneminde yaşadığı çift yönlü baskı karşısında İsrail ile ilişkilerini genellikle deklare edilmemiş pozisyonlarda sürdüren Türkiye'nin daha rahat davranmasına yol açmıştır. İsrail ise Türkiye gibi Soğuk Savaş döneminde temel küresel blok tercihlerinde paralel davrandığı ülkelerle olan ilişkilerini derinleştirerek daha önce ele aldığımız yeni stratejisi için diplomatik ve ekonomi-politik açılımlar sağlamıştır. Öte yandan İsrail’in özellikle SSCB’nin boşalttığı alanlarda etkin bir politikaya yönelmesi, aynı alanlara yönelik doğal bir stratejik ilgi duyan Türkiye ile bu ülkenin Ortadoğu-dışı alanlarda, da ABD-eksenli politikalarda işbirliği yapabileceği kanaatini yaygınlaştırmıştır.</p>

  <p class="calibre10">Çabuk ve esnek nitelikli taktik hamlelerin yönlendirdiği dinamik güçler dengesinin seyrettiği uluslararası ilişkiler konjonktüründe bu tarz sabit nitelikli ve stratejik görünümü statik bloklaşma görünümleri zamanla bu görünüm veren aktörlerin hareket alanını daraltıcı bir etki yapar. Böylesi ittifak ilişkilerinde bu görünümü aşan esneklikte davranan aktörler kendi alanlarım açarken, özellikle deklaratif ve seremonyal nitelikli hamleler yapan aktörler bir alan daralması ile karşılaşırlar. Türkiye-Israil ilişkilerinde de benzer sonuçlar ortaya çıkmış görünmektedir. İlişkilerin derinleştiği ilk dönemlerde her iki taraf için de küresel tercihler bölgesel aktörlerle ilişkiler açısından alternatif maliyetler oluşturmaya başlamıştır.</p>

  <p class="calibre10">Bu ilişkinin sağladığı imkanlar İsrail açısından yeni alanlar açarken, ilişkilerin deklaratif, seremonyal, kimi zaman da ideolojik görünümlü boyutu Türkiye’nin diğer ilişkilerini olumsuz yönde etkilemiştir. ABD-İsrail-Türkiye üçgeni şeklinde formüle edilen yakınlaşma, Türkiye'nin başta AB olmak üzere Çin ve Rusya gibi diğer küresel aktörlerle olan ilişkilerinde belli rezervlerin oluşmasını da beraberinde getirmiştir. Öte yandan başta İKÖ olmak üzere Asya-Afrika grubu ülkelerle olan ilişkilerde de bu statik görünümlü diplomatik angajman belli bir yük oluşturmaya başlamıştır.</p>

  <p class="calibre10"><span class="calibre6">b. İsrail’in Bölgesel Stratejisi, Ortadoğu Barış Süreci ve Türkiye-İsrail İlişkileri</span></p>

  <p class="calibre10">İsrail'in bölgedeki konumunu incelediğimiz bölümde de vurguladığımız gibi, bölgede kendini dar bir şeride hapsolmuş hisseden ve ciddi bir güvenlik problemi ile karşı karşıya olduğu gerçeğini stratejik parametrelerin merkezine yerleştiren İsrail için bölgedeki varlığın ve etkinliğin üç temel şartı olagelmiştir: (i) Uluslararası güvenlik desteğinin ve hukukî meşruiyet temelinin sağlanması; (ii) ilk planda bir Arap-İsrail problemi olarak algılanan Ortadoğu problematiğinde Arap-olmayan Ortadoğu unsurlarının aktif desteğinin ya da en azından pasif tarafsızlığının sağlanması; (iiij Arap ülkelerinin bir blok haline gelmesini önleyecek manevralarla Araplar arası dengelerin ritminin kontrol edilmesi.</p>

  <p class="calibre10">Daha çok küresel boyut çerçevesinde ele aldığımız birinci şart özellikle ABD'nin aktif desteği ve uluslararası örgütü bu destek çerçevesinde yönlendirmesi ile temin edilmiştir. İsrail aleyhine BM'de alman bir çok kararın ABD tarafından veto edilmesi bunun açık bir göstergesidir.</p>

  <p class="calibre10">İkinci şart İsrail’in kuruluşundan beri sürdüregeldiği politikanın önemli bir unsurudur. İsrail'in kuruluşundan hemen sonra geliştirilen dış çevre <span class="calibre12">(Peripheıy Pact</span>) kavramı İsrail'in Arap ülkelerini çevreleyen İran, Türkiye ve Etiyopya gibi Arap olmayan ülkelerle yakın işbirliği içine girmesini öngörüyordu. O dönemde Ben Gurion'un Türkiye'yi gayriresmî ziyaretinde de öngörülen bu işbirliği o günden bu güne İsrail’in sürekli gözönünde bulundurduğu bil parametre olmuştur. Şah döneminde İran ile yürütülen ya-kın ilişkide de aynı yaklaşımın izleri vardır. Bu ülkelerin Arap ülkeleriyle yaşadığı çelişkiler bölgesel manevra alanı açısından İsrail için büyük bir önem taşımaktadır. Bu çerçevede İran’da Şah'm düşmesi ile birlikte yaşanan gelişmeler İsrail’in bölgesel denge oluşturma çabalarında bir zaaf oluşturmuşsa da, Mısır Camp Da-vid Anlaşması ile diplomatik anlamda enterne edilmiş olduğu için İsrail’in total bir bölgesel risk ile karşı karşıya gelmesi söz konusu olmamıştır.</p>

  <p class="calibre10">Arap olmayan ülkelerle geliştirilen ilişkiler İsrail için özellikle daha dinamik konjonktürün hakim olduğu geçiş dönemlerinde göreceli olarak istikrarlı bölgesel politikalar oluşturabilmek açısından büyük bir önem taşımaktadır. Soğuk Savaşın sona ermesiyle ortaya çıkan dinamik konjonktürde İsrail’in Körfez Savaşı ve Ortadoğu Barış Süreci ile oluşan son derece uygun konjonktürü de kullanarak Türkiye ile kademeli bir şekilde daha yakın işbirliğine yönelen adımları kararlı bir şekilde yürütmesi bu açıdan genel bölgesel strateji içinde süreklilik arzeden bir unsur niteliğindedir.</p>

  <p class="calibre10">Bölgesel stratejinin üçüncü şartı olan Arap ülkelerinin bir blok haline gelmemesi ise gerek Arap politikasının iç dinamikleri, gerek uluslararası bağlantıların etkin kullanımı, gerekse Arap ülkeleri arasındaki ikili ihtilaflar yoluyla gerçekleştirilmiştir. Bu bölümün başında ele aldığımız üçgen mekanizması dinamikleri İsrail tarafından son derece etkin bir diplomasi ve gerektiğinde reelpolitik güç kullanımı ile yöhlendirilebiimiştir. Tek tek Arap ülkelerinin İsrail ile yürüttüğü ilişkilerin seyri bunun ilginç örnekleri ile yüklüdür. İsrail’in Ürdün ve Suudi Arabistan politikalarındaki İngiltere ve ABD bağlantılı süreklilik unsurları, bir dönem radikal Arap politikasının öncüleri olan Mısır ve FKÖ’niin İsrail ile doğrudan ilişkiler sathına çekilmesi esnasında uygulanan çok opsiyonlu diplomasi, İran için tehdit odağı haline gelen ve Arap Dünyasında kitlesel hareketlenmeler doğurabilecek bir karizma oluşturan ellili yıllardaki Nasır Mısır’ının ve seksenli yılların sonlarındaki Saddam lrak’ının diğer kimi Arap ülkelerini de içine alan karşı koalisyonlarla etkisiz kılınması gibi politikalar bu açıdan dikkate şayan tecrübeler ve unsurlar ihtiva etmektedir.</p>

  <p class="calibre10">Soğuk Savaş sonrası dönemde hızlı ve kapsamlı bir ivme göste ren Türkiye-İsrail ilişkileri İsrail açısından bu üç dayanağı da güçlendiren etkiler yapmıştır. Bölgenin en önemli güçlerinden biri olan Türkiye'nin İsrail ile yakın ilişkilere girmesi İsrail’in uluslararası meşruiyet çabalarını güçlendirmiştir. Arap-olmayan dış çevre ülkelerinden birinin yakın stratejik işbirliği içine çekilmesi ve bunun Arap kamuoyunda doğurduğu Türkiye-karşıtı atmosfer, problemler yumağı olan Ortadoğu’daki tek çelişkili alanın tsrail-Arap ilişkileri olmadığını, Türk-Aıap ilişkilerinde de benzer gerilimlerin olabileceğini göstermesi bakımından dikkatlerin bölge sathına yayılmasını sağlamıştır. Üçüncü şart açısından da bakıldığında, Türkiye’ye yönelik takınılacak tavır Arap ülkeleri arasında da yeni taktik farklılaşmalara yol açmıştır. Kahire Zirvesinde yürütülen müzakereler bu farklılaşmaların izlerini yansıtmaktadır.</p>

  <p class="calibre10">Buna karşılık Türkiye resmî deklarasyonlarda İsrail ile yürütülen ilişkilerin hiç bir üçüncü tarafa karşı olmadığını ısrarla vurgulayarak bu ilişkinin kendi alanını daraltmasını engellemeye çalışmıştır. Ancak ilişkilerin hızlı gelişme gösteren seyri ve kapsamı bu konudaki bölgesel tedirginliklerin aşılmasını engellemiştir. Bu ilişkinin PKK’yı destekleyen ve Yunanistan ile Türkiye-karşıtı bir bağlantı oluşturma çabasında olan Suriye’ye karşı taktik nitelikli olduğu, anti-terör istihbaratını güçlendirmeye yönelik olduğu, Türkiye’nin askeri modernizasyon projeleri için yeni imkanlar oluşturduğu gibi argümanların da Türkiye’nin doksanlı yılların sonuna doğru bölgedeki diplomatik manevra alanının daralmasını önlemediği aşikardır. Bugün Arap ülkelerinden gelmesi muhtemel baskılar bir çok Arap ülkesini Türkiye ile ilişkilerde mesafeli davranmaya yöneltmektedir. Bu tavır kademeli bir şekilde İslam Konferansı örgütii’nün diğer üyelerine de yayılmaktadır ki, son İKÖ toplantısında Türkiye'nin genel sekreterlik için aday olmasına hemen hemen hiç bir destek bulunamamasında bu ilişkinin oluşturduğu psikolojik atmosferin önemli bir payı olmuştur.</p>

  <p class="calibre10">Ayrıca bu ilişki Türkiye gibi bölgenin tarihî ve coğrafi derinliği haiz en güçlü ülkesinin Ortadoğu Barış Sürecinde etkin bir rol almasını sağlayamadığı gibi bu süreçte edilgen bir faktör gibi görülmesine de yol açmıştır. Türkiye-lsrai) ilişkilerinin ilk safhasında bölgenin diğer aktörleri ile yaşanan gerilimi telafi edecek bir sonuç da Türkiye’nin her iki taraf nezdinde de diplomatik ağırlık kazanan bir konum elde etmesiydi. Ancak bu da gerçekleşemedi. Türkiye Ortadoğu’nun yeniden şekillendirilmesi ile ilgili ekonomik ve siyasî muhtevalı toplantılarda merkezî bir rol almadığı gibi barış görüşmeleri sürecinde de görüşü alınan bir konumda bile görülmedi. Bu konuda 2000 yılının Temmuz ayında gerçekleşen Barak-Arafat görüşmelerinden sonra ortaya çıkan uygun konjonktürün de çok iyi değerlendirilebildiğini söylemek güçtür.</p>

  <p class="calibre10">Gerek Ortadoğu'nun yeniden yapılanması, gerekse Türkiye-İs-ı ail ilişkilerinin bu yapılanma içindeki yeri yeniden değerlendirme gerektiren unsurlar barındırmaktadır. Birincisi, Körfez Savaşı sonrası dönemde Ortadoğu’da ortaya çıkan Barış Süreci ve yeniden yapılanma çabalarmda Türkiye'nin misyonu güvenlik ile ilgili konularla sınırlanmış gibi bir görüntü ortaya çıkmış bulunmaktadır. Bu yapılanmada Türkiye, güvenlik meselesi ile ilgili konularda aktif olarak gündemde tutulurken ekonomik konularda özellikle devre dışında bırakılmıştır. Irak, Suriye ve İran gibi ülkeleri denetim altında tutabilmek için. Çekiç Güç başta olmak üzere bölgedeki bir çok güvenlik yapılanmasının maliyetini paylaşan Türkiye, Ortadoğu’nun ekonomik kaynaklarının yeniden dağıtılmasını planlayan ekonomik zirvelerde aktif bir şekilde yer almadığı gibi, Kerkük-Yumurtalık petrol boru hattı gibi daha önceki kazanımla-rmı da kaybetmiştir.</p>

  <p class="calibre10">Güvenlik maliyeti ile ekonomik çıkar arasındaki bu dengesizlik, Türkiye’nin Batı Bloku ile kurduğu ilişkilerin en temel özelliğidir. Geçmişte NATO’nun güney kanadının güvenlik yükünü taşıdığı halde uzun yıllar AB’nin ekonomik rantından uzakta tutulan Türkiye, Soğuk Savaş sonrası dönemde de Ortadoğu’da İsrail ve Batı ülkelerinin güvenlik yükünü paylaşan ama ekonomik kaynaklardan uzak tutulan bir konumda tutulmak istendiği kuşkusu uyanmaktadır. Ortadoğu’nun ekonomik kaynakları üzerinde şu veya bu şekilde söz hakkına sahip olmadan bu bölgede güvenlik jandarması rolüne soyunmak ve bu yolla kendi iç güvenliğini sağlamaya çalışmak, çok kolay görünen ama çok riskli bir oyundur. ..</p>

  <p class="calibre10">İkincisi, İsrail güvenlik meselesi ile ilgili olarak da kendi manevra alamnı açık tutma becerisini göstermektedir. İsrail, bir taraftan Türkiye ile güvenlik işbirliği görüşmeleri yaparken diğer taraftan aynı günlerde Kıbrıs Rum Kesimi'ne uzaktan kumandalı casus uçakları, zırhlı piyade taşıyıcıları ve elektronik muhabere sistemleri satma teklifinde bulunmuştur. İsrail'in Rusya ve Fransa’dan sonra Kıbrıs Rum Kesimi'ne silah sağlamaya çalışan üçüncü önemli ülke olması dikkat çekicidir. Türkiye-Suriye gerginliği yaşandığı günlerde İsrail Cumhurbaşkanı Ezer Weizmann'm Güney Kıbrıs Rum Kesimi'ne yaptığı resmî ziyaret hem Doğu Akdeniz’deki dengeler, hem bölgelerarası etkileşim hem de İsrail’in sürdüre-geldiği diplomatik esneklik alanı açısından dikkat çekici özellikler taşımaktadır.</p>

  <p class="calibre10">Bir İsrail cumhurbaşkanının Kıbrıs Rum Kesimi’ne gerçekleştirdiği ilk ziyaret olması bakımından da özel bir önemi bulunan bu temas bölgedeki diplomasi oyununun ne derece karmaşık bir labirent içinde seyretmek olduğunu bir kez daha ortaya koymuştur. Weizmann bu gezide, Türkiye ile İsrail arasındaki askerî ve stratejik işbirliği konusundaki kaygılarım ve Rum halkının hissiyatını ifade eden Kierides’e cevaben üç temel vurguda bulunmuştur: 1. Türkiye-İsrail stratejik işbirliği ilişkisi kesinlikle Rum Yönetimine karşı bir nitelik taşımamakta ve bu çerçevede İsrail’e özel bîr yükümlülük getirmemektedir. 2. Türkiye-Suriye gerginliğinin tırmanması durumunda da İsrail'den Suriye’ye yönelik herhangi bir ikinci cephe durumu sözkonusu olmayacaktır. 3. Kendi sıkıntıları ile uğraşan İsrail’in Türkiye ile Rum Kesimi arasında Kıbrıs’ta çözüme yönelik bir arabuluculuk girişiminde bulunması söz konusu değildir.</p>

  <p class="calibre10">Bu ifadeler İsrail’in Türkiye ile yürütülen stratejik işbirliği ile îs-rail-Rum/Yunanistan ve Israil-Suriye/Arap ilişkileri konusunda çizdiği ince ayrım hatlarını ortaya koymaktadır. Bu ayrım, İsrail’in ince bir diplomasi ile her üç hatta da kendisi açısından riskleri as-, gariye indiren bir politika gütmekte olduğunu göstermektedir. Dikkat çekici husus İsrail’in Türkiye ile yürüttüğü işbirliği süreci içinde gerek Rum kesimi ile gerekse Yunanistan ile olan ilişkilerini de sıcak tutma konusunda gösterdiği hassasiyettir. İsrail ile yürütülen işbirliği sürecinin meşruiyetini Yunanistan-Kıbrıs Rum Kesimi-Suriye arasındaki ittifakı dengeleme çabasına oturtan görüşlerin aksine bu süreç içinde Îsrail-Rum Kesimi ilişkileri de sıcak bil' gelişme göstermiş ve silah ticareti de dahil geniş bir alana yayılmıştır. Bu süreç içinde Türkiye'nin Suriye ve Arap Dünyası ile ilişkileri gerilirken, İsrail’in Kıbrıs Rum Kesimi ve Yunanistan ile ilişkileri gelişme temayülü içine girmiştir.</p>

  <p class="calibre10">İsrail yetkilileri kendileri açısından haldi bir tercihle Israil-Tür-kiye ve İsrail-Rum-Yunan ilişkilerini birbirinden bağımsız işleyen iki hat üzerinde yürütmeye çalışmışlardır. Bu da onlar açısından anlaşılır bir tercihtir, çünkü İsrailli yetkililer Yunanistan ve Kıbrıs Rum Kesimi'nin Avrupa Birliği'nin Doğu Akdeniz bölgesine sarkan ucu olduğunun farkındadır ve bölgelerarası etkileşimi gözeten bir esneklik payı bulundurmaktadır.</p>

  <p class="calibre10">Üçüncüsü, İsrail'in Suriye ile yürüttüğü barış görüşmelerinin gerek 1995 ayağında gerekse 2000 ayağında Golan’m terki ile Doğu Anadolu'nun su kaynakları konusunda kurduğu ilişki Türkiye’nin stratejik güvenliğini büyük ölçüde belirleyecek bir önem taşımaktadır. Ortadoğu’da hızla değişen dengeler arasında değişmeyen yegâne unsur bölgenin su ve petrol kaynakları ile diplomatik mücadele arasındaki yakın ilişkidir. Ortadoğu’da doğrudan ya da dolaylı olarak su veya petrole dayanmayan savaş da olmaz; bu kaynakların dağılımının tartışılmadığı bir barış süreci de. İlk defa 1995 tsrail-Suriye görüşmeleri sürecinde dönemin İsrail başbakanı Şimon Peres, Golan tepelerindeki su kaynakları konusunda kesin bir mutabakat sağlanmadan Suriye ile bir anlaşmaya varılamayacağını beyan ettikten sonra bu konudaki çözümün Golan’m Suriye’ye terk edilmesi halinde bile su kaynaklan üzerindeki İsrail egemenliğinin sürmesi ve Suriye’nin bu konudaki su kaybının Türkiye'deki su kaynaklarından karşılanması olacağını ifade etmiştir. Yani bu yaklaşıma göre İsrail muhtemel bir anlaşmadan sonra da bölgenin en önemli su rezervini barındıran ve özellikle de İsrail’in su ihtiyacının 30%’unu karşıladığı Taberiye gölünü besleyen Golan’daki su kaynaklan üzerindeki kontrolünü sürdürecektir. Böylece İsrail anlaşma dolayısıyla herhangi bir su rezervi kaybına uğramayacaktır. Buna mukabil Golan tepelerinin toprağına sahip olacak olan Suriye verdiği bu taviz dolayısıyla kaybettiği su kaynaklarını Türkiye üzerinden sağlayacaktır.</p>

  <p class="calibre10">Daha sonra 2000 yılındaki görüşmelerde de dile getirilen bu görüş Ortadoğu'daki dengelerin ne kadar kaygan bir zeminde seyrettiğini bir kez daha ortaya koymuştur. Türkiye artık İsrail ile yürüte-geldiği ilişkilerin pasif ve edilgen tarafı görüntüsünden sıyrılarak bu ilişkileri genel Ortadoğu politikası ve bu politikanın bölgelera-rası etkileşim alanları ile ilgili sonuçları çerçevesinde yeni bir değerlendirmeye tâbi tutma ihtiyacı ile karşı karşıyadır. Bölgenin bütününe dönük kapsayıcı stratejiler geliştirilmeden ortaya konan ikili taktik ilişkilerin stratejik mihver haline dönüşmesi dinamik uluslararası konjonktürde kısıtlayıcı sonuçlar doğurması kaçınılmazdır. Ortadoğu’daki gelişmeler bugün Türkiye’ye her dönemde-kinden daha fazla etkinlik kazandırabilecek özellikler taşımaktadır.</p>

  <p class="calibre10"><a id="bookmark2"></a><span class="calibre6">5. Tarihî Derinlikten jeopolitik Etkileşime Türkiye-İran İlişkileri</span></p>

  <p class="calibre10">Yakın kıta havzası ile ilgili bölümde bir örnek ülke olarak kısaca üzerinde durduğumuz gibi İran’ın en önemli özelliklerinden birisi bu ülkeyi jeopolitik etkileşim alanı haline getiren bölgeler ve kıtalararası geçiş niteliğine sahip olmasıdır. İran’ın tarihi seyrini de etkileyen bu özellik bu ülke ile Türkiye arasındaki benzerliklerin de temelini oluşturmaktadır, İran da Türkiye gibi herhangi bir bölgeyle sınırlandırılabilecek veya tek bir jeopolitik havzaya indirgenebilecek bir ülke değildir.</p>

  <p class="calibre10"><span class="calibre6">a. Türk-İran İlişkilerinin Jeopolitik ve Tarihi Arkaplani:</span></p>

  <p class="calibre10">Türk ve Iran jeopolitiği arasında yapılacak bir mukayese hem bu ülkenin jeopolitik özelliklerini hem de Türk-îran ilişkilerinin coğrafi zorunluluk alanlarını ortaya koyacaktır: (i) İran da Türkiye gibi Asya-Avrupa güney bağlantısının ana geçiş hattı üzerinde bulunmaktadır ve bu iki ülke kuzeyde Rusya'nın tek başına sağladığı step geçişinin alternatifini güneyde ılıman iklim kuşağındaki daha girift bir tabiî coğrafya üzerinden birlikte sağlamaktadır; (ii) her iki ülke de Avrasya analcıtasının kuzey-güney merkezi geçiş hattını oluşturan Kafkaslarla doğrudan sınıra sahiptir ve Türkiye bu kuzey-güney geçiş hattının batı yakasını oluşturan Balkanlara, İran da doğu yakasını oluşturan Orta Asya-Afgan-Hint hattına komşudur; (iii) Avrasya kıtasının dört önemli iç denizi ve körfezinden ikisinin bağlantısı Türkiye (Karadeniz ve Akdeniz), diğer ikisinin bağlantısı ise İran (Hazar ve Basra Körfezi) üzerinden sağlanmaktadır; (iv) her ikisi de temel özellikleri itibarıyla Batı Asya gücü olan bu iki ülkeden Türkiye Güney Avrupa, İran ise Güney Asya ile doğrudan irtibatlıdır ki bu Avrasya anakıtasının güney bağlantıları açısından büyük bir önem taşımaktadır; (iv) bu çerçevede Türkiye Af-roavrasya anakıtasının kesişim alanında bulunan Ortadoğu bölgesinin Avrupa bağlantısını, İran ise Asya bağlantısını oluşturmaktadır; (v) Avrasya anakıtası için geliştirilen jeopolitik kavramlar kullanılarak bir tanımlama yapılırsa <span class="calibre12">Rimland</span> (kenar kuşak)’in merkezi hattını oluşturan bu iki ülke <span class="calibre12">Heartland</span> (mihver alan)’a egemen olan gücün (Rusya) baskısını sürekli olarak hissetmişlerdir ki bu özellik iki ülkenin modern dönemdeki siyasî ve stratejik tercihlerini etkilemiştir.</p>

  <p class="calibre10">Bu jeopolitik özellikler Anadolu coğrafyası ile İran’ı stratejik açıdan birbirine bağımlı kılınıştır. Tarih bize bu karşılıklı bağımlılığın ilginç örneklerini sunmakladır. Anadolu'nun Balkanlarla olan irtibatı da gözönüne alındığında Avrasya kıtasının güney kuşağım harmanlayan büyük ölçekli siyasî yapılar bu bağımlılığı stratejik bütünlüğe dönüştürebildikleri ölçüde başarılı olmuşlardır. Persierden Büyük İskender’e, Bizans'tan Sasanîlere ve Selçuklulara, OsmanlI’dan Safevîlere kadar uzanan bölge tarihi, Balkan-lar-Anadolu-İran hattının karşılıklı etkileşiminin eseridir. İmparatorluğunun çekirdeğini İran’da kurduktan sonra Anadolu’da em-peryal yapının temerküzünü sağlayan ve emperyal açılımını Balkanlara taşıyan Darius’un doğu-batı doğrultusundaki stratejik yayılması Büyük İskender’de bir ayna etkisiyle batı-doğu istikametinde kendini göstermiştir. İmparatorluğunun çekirdeğini Balkanlarda oluşturduktan sonra Anadolu’da emperyal temerküzü sağlayan Büyük İskender de stratejik açılımını İran üzerinden Hind’e doğru gerçekleştirmiştir. Roma/Bizans-Sasanî dengesi Darius ve Büyük İskender’in Avrasya’nın güneyini kuşatan stratejik sarkacının uzun asırlar süren bir stratejik denge haline dönüşmesini sağlamıştır. İran’ın İslam egemenliğine girmesi bu dengeyi aynı zamanda bir İslam-Hıistiyan dengesine dönüştürmüştür.</p>

  <p class="calibre10">Türklerin yoğun göçlerle ve dinamik bir askerî/siyasî güç olarak İran’a girmeleri Darius sarkacının biraz daha doğu-eksenli olarak yeniden tarih sahnesine çıkmasını sağlamıştır. Orta Asya’daki dinamik ve hareketli göçebe geleneğinden yerleşik devlet geleneğine geçiş sürecinde devletin çekirdeğini Maveraünnehir'in batısında (Dandanakan) oluşturan Selçuklular güç temerküzünü İran’da sağladıktan sonra stratejik açılımlarını Anadolu istikametinde gerçekleştirmişlerdir.</p>

  <p class="calibre10">İran ve Turan gelenekleri arasındaki bu etkileşim uzun dönemli siyaset sosyolojisi dönüşümü açısından da son derece önemli ipuçları barındırmaktadır. Selçuklu Türklerini İran’a taşıyan Alparslan hareketli Turan kültürünün sembolik bir isimlendirmesi olarak hem Alp hem de Arslan'dır; buna mukabil bu hareketli kitleleri yerleşik İran kültürüne intibak ettirerek Büyük Selçuklu Devleti’ni kurumsallaştıran Melikşah ise hem Melik hem de Şah’tır. Alparslan’ın hareketli göçebe kültüründen gelen yardımcılarının yerini de Melikşah döneminin yerleşik düzenin kurulmasını da yansıtan sembol ismi olan Nizamülmülk almıştır.</p>

  <p class="calibre10">16. Yüzyıldan sonra oluşan Osmanh-Safevî dengesi hem bahsi geçen jeopolitik bağımlılıktan kaynaklanan zorunlulukların hem de bu siyasal dönüşümün izlerini taşımıştır. OsmanlIlar Selçukluların yaşadığı süreci batıya doğru yayarak ve daha da pekiştirerek yaşamışlardır. Bu açıdan bakıldığında Orta Asya’dan gelen hareketli ve dinamik kültürü İran yerleşik kültür süzgecinden geçerek Anadolu’ya taşıyan Selçuklu birikimi üzerinde kurulan Osmanlı Devleti yeni siyasî yapının çekirdeğini Anadolu’da, temerküzünü Balkanlarda gerçekleştirmiş; stratejik açılımını da batı istikametinde Orta Avrupa'ya, doğu istikametinde İran'a, kuzey istikametinde s teplere, güney istikametinde de Mısır ve Hind Okyanusuna doğru gerçekleştirmiştir. Osmanlı Devleti’ni uzun ömürlü kılan jeopolitik unsurlardan bir tanesi de doğu balı istikametindeki Darius sarkacı ile, batı-doğu istikametindeki Büyük İskender sarkacını bir bütün olarak gerçekleştirmiş olmasıdır. Bu başarının kuzey ve güney istikametindeki stratejik yayılmalar ile desteklenmiş olması OsmanlI Devleti'ni Afro-Avrasya kıtasının iç stratejik bütünlük taşıyan en uzun ömürlü siyasî gücü haline dönüştürmüştür.<span class="calibre26"> </span>Selçuklu-Osmanlı birikimi ile kıyaslandığında daha sonra İran'a giren Turanı" unsurlara dayanan Safevîlerin Mezopotamya’dan Mavera-ünnehir'e ve Hind'e kadar uzanan egemenlik alanları Osmanlı-Sa-fevî dengesini, Bizans-Sasani dengesine benzer bir şekilde, Avrasya kıtasının güneyini kuşatan bu jeopolitik iç bütünlüğü parçalayan bir rekabete dönüştürmüştür. Bu iki devletin farklı mezhep tercihleri jeopolitik rekabet ile dinî rekabetin kesiştiği kalıcı bir rekabet dengesinin oluşmasına yol açmıştır.</p>

  <p class="calibre10">Bütün bu tarihî ve coğrafi faktörler açısından bakıldığında Os-manlı/Türkiye-Safevî/tran ilişkisi bir açıdan Almanya-Fransa ilişkisine benzemektedir. Aynı jeokültürel ve jeopolitik hattın üzerin de bulunan bu ülkelerin kaderleri, savaşsalar da ittifak etseler de, birbirlerinden tamamen koparılamaz. OsmanlI'nın gövdesini Anadolu'ya dayayarak Avrupa içlerine yönelik yaptığı olağanüstü atılım biraz da Anadolu ve Iran coğrafyasını bütünleştiren Selçuklu mirası üzerine oturmuştur. Bu miras, Şarlman imparatorluğunun Almanya ve Fransa’nın Avrupa’yı tekbir bünyede bütünleştirme çabalarına yaptığı tarihî tesire benzemektedir. Almanya-Fransa ilişkilerinde olduğu gibi, Türkiye ve İran kimi zaman anlaşmazlığa düşseler de, birbirlerini asla ihmal edemezler.</p>

  <p class="calibre10">Bu iki Batı Asya gücünün karşılaşma ve yüzleşme hattı genelde bugünkü Irak coğrafyasını oluşturan ve Doğu Anadolu’ya uzanan Bağdat-Diyarbakır hattıdır. Almanya-Fransa rekabetinin Alsace-Lorraine hattına benzeyen bu hat üzerindeki kalıcı ve dengeli egemenlik iki tarafın kalıcı bir barışa yönelmesini sağlarken, bu hat üzerindeki jeopolitik bölünme iki gücün rekabetini kızıştırmaktadır. Osmanlı Devleti’nin bu hat üzerinde oluşturduğu kalıcı egemenlik Osmanlı-îran sınırım bölgenin en istikrarlı sınırı haline dönüştürmüştür. 1. Dünya Savaşı’ndan sonra bu hattın güneyinde oluşan Ingiliz egemenliği karşılıklı rekabet psikolojisini tırmandıran jeopolitik ve tarihî unsurları tekrar devreye sokmuştur. Irakta halen yaşanan istikrarsızlıkta bu hassas dengelerin de önemli bir payı bulunmaktadır.</p>

  <p class="calibre10">Benzer tarihî ve coğrafî özellikler, bu iki ülkenin modern dönemdeki siyasal gelişim seyrini de hem dış hem de iç faktörler açısından etkilemiştir. Dış faktörler açısından ele alındığında her iki a«ır ininde küresel ölçekli stratejiler geliştiren deniz ve kara güçlerinin rekabet alanı olarak görülmüştür. Osmanlılar bu çerçevede 19. yüzyılda İngiliz-Rus dengesini devletin hayat alanının önemli bir parametresi olarak görürken, İran da aynı dönemde kuzeyindeki Rus etki alanı ile güneyindeki İngiliz etki alanı arasında paylaşılmış olmanın sıkıntılarını yaşamıştır.</p>

  <p class="calibre10">Bu rekabet 20. yüzyılın ikinci yarısında da önemli ölçüde varlığım hissettirmiştir. SSCB II. Dünya Savaşı’dan sonra Türkiye’den Boğazlarda imtiyaz ile Kars ve Ardahan’ı talep ederken, İran'dan da Kuzey İran’ın petrol kaynakları üzerinde imtiyaz talep etmiştir. Kuzey kara gücünden gelen bu tehdit her iki ülkeyi de deniz gücü ağırlıklı Batı güvenlik şemsiyesine yöneltmiştir. Türkiye bu güvenlik şemsiyesini demokrasiye geçiş ile sağlarken İran. Şah idaresinde Batı ile bağlantılı otoriter bir rejime yönelmiştir.</p>

  <p class="calibre10">Bütün bu etkilet iç siyasal rejim dönüşümlerinde de önemli paralellikler ortaya çıkarmıştır. Türkiye’nin II. Meşrutiyet'e yöneldiği yıllarda İran'da da özellikle 1905-1911 yıllan arasında anayasal meşrutiyet tartışmaları yaşanmıştır. Türkiye’de Cumhuriyet ilan edilmesinin hemen arafesinde de İran’da 1921-1923 yıllan arasında Cumhuriyet tartışmaları gündeme gelmiştir. II. Dünya Savaşından sonra her iki ülkede görülen demokrasi-otoriterizm dalgalanmaları Türkiye’de kesintilerle de olsa demokrasinin uygulanmasını beraberinde getirirken; İran, Şah’ın katı otoriter idaresine mahkum olmuştur. Yetmişli yıllarda her iki ülkede gözlenen yaygın kitle hareketleri İran’da bir devrime, Türkiye’de ise bir askeri müdahaleye yol açmıştır. Doksanlı yılların özellikle ikinci yansı ise her iki ülkenin de ideoloji-devlet ilişkisini ve gerilimini yoğun bir şekilde yaşadığı bir dönem olmuştur. İç siyasi gündemi belirleyen ideoloji-devlet ilişkisi dış politika yapımını da doğrudan etkilemiş ve bu ülkelerin gerek bölgesel politikalarına gerekse ikili ilişkilerine yansımıştır. İkili ilişkilerde dönemsel iniş-çıkışlar yaşanmasına sebep olan bu yansıma yine de iki ülkenin karşılıklı ilişkisinde tarihî tecrübe birikimine dayalı rasyonel/pragmatik boyutun zamanla devreye girmesini önleyememiştir. Bu nedenledir ki, Türkiye-İran sınırı Soğuk Savaş sonrası dönemin geçiş sürecinde bölgenin en istikrarlı sınırı olma niteliğini sürdürmüştür.</p>

  <p class="calibre10">Soğuk Savaş sonrası dönemin küresel ve bölgesel konjonktürü, Türkiye-İran ilişkilerinin bütün bu coğrafî ve tarihî derinlik Ortadoğu: Küresel Ekonomi-Politik ve Stratejik Dengelerin Kilidi unsurları da gözönünde bulundurularak yeniden değerlendirilmesini gerektirmektedir. Bu yeniden değerlendirme süreci coğrafî/tarihî zorunluluklar ile konjonktürel/sistemik özellikler arasında yeni bir uyum kurma çabası olarak başlıbaşına özel bir önem taşımaktadır.</p>

  <p class="calibre10"><span class="calibre6">b. Türklye-İran İlişkilerinin Küresel Boyutu:</span></p>

  <p class="calibre10">İran Devriminin anti-Amerikan ve anti-sistemik özelliği ve bu devrimin özellikle Ortadoğu’da yolaçabileceği dalgalanmalarla ilgili projeksiyonlar İran’ın bölgesel etkisinin ötesinde küresel ölçekli bir önem kazanmasına yol açmıştır. Bu nedenledir ki, devlim ile başlayan ve Rehineler Krizi ile tırmanan ABD-lran gerginliği İran’ı seksenli yıllarda küresel ölçekli bir gerilimin tarafı haline getirmiştir. ABD’nin İran’ı uluslararası alanda dışlama çabaları bu ülkeyi Şah döneminin ABD-eksenli klasik çizgisinin dışına çıkarak SSCB, AB ve Asyalı güçlere yaklaşürmışür. İran'ın Avrasya ölçeğinde sürdürdüğü yeni dış politika alanı oluşturma çabaları özellikle Rafsancani’nin pragınatik restorasyon döneminde ağırlık kazanmıştır.</p>

  <p class="calibre10">Türkiye'nin aynı dönemde 12 Eylül askeri müdahalesinin de etkisiyle Avrupa’dan uzaklaşması ve hâlâ temel küresel tehdit olarak SSCB'yi görüyor olması ABD’nin stratejik eksenine daha da derinlemesine yönelmesi sonucunu doğurmuştur. Bu dönemde Tür-kiye-İran ilişkileri küresel tercihlerle bölgesel denge zorunlulukları arasında uyum kurma çabaları ile geçmiştir. Türkiye seksenli yıllarda küresel stratejik tercih olarak İran'ın aksine ABD'ye yönelmesinin ortaya çıkardığı gerilim alanının Türk-Iran ilişkilerine yansıması beklenirken ekonomi-politik ve bölgesel zorunluluklar aksine bir yönelişi beraberinde getirmiştir. Türkiye’nin yetmişli yılların sonunda yaşadığı yoğun ekonomik krizden sonra benimsediği ihracata dönük ekonomik politikalar Ortadoğu piyasalarını Türkiye açısından stratejik önemi haiz alanlar haline dönüştürürken, İran-Irak Savaşının yol açtığı bölgesel dengeler Türkiye’yi aktif tarafsızlık politikasına yöneltmiştir. Iran da Irak ile yürüttüğü savaş şartlan içinde batıdaki ikinci büyük sınırını teşkil eden Türkiye ile olan ilişkilerinin gerilmemesine özen göstermiştir.</p>

  <div class="calibre13">
    <p class="calibre10">Bu karşılıklı zorunluluklar her iki ülkenin siyasî ve bürokratik plilinde ikili ilişkilerde zaten varolagelen teenni ve ihtiyat politikasının sürmesini sağlamıştır. Bu dönemde özellikle ABD-merkezli olarak geliştirilen İran Azebaycam'mn parçalanmasına yönelik senaryolara Türkiye’nin ihtiyatlı ve mesafeli bir tavır sergilemesi küresel ve bölgesel tercihler arasında kurulmaya çalışılan dengenin bir yansıması olarak görülmelidir.</p>
  </div>

  <p class="calibre10">Soğuk Savaşın sona ermesi ve SSCB’nin dağılması ile birlikte küresel tercihlerle bölgesel dengeler arasındaki rasyonel uyumun oluşturduğu istikrar yerini karşılıklı bağımlılık ile rekabetin dokuduğu dinamik bir konjunktüre bıraktı. SSCB’nin dağılmasının özellikle Kafkaslar ve Orta Asya'da yol açtığı jeopolitik boşluk alanları Türkiye ile İran’ın hem birbirine olan ihtiyacını ve bağımlılığını artırdı, hem de küresel tercihlerle bölgesel dengeler arasındaki çelişkilerin yol açtığı rekabet alanlarım genişletti. ABD’nin İran ve Irak’a uygulamaya başladığı çifte-kuşatma politikası ile Türkiye'nin yeni jeopolitik boşluk alanlarına ABD’nin stratejik ortağı olarak girme tercihi arasındaki paralellik Türk-İran ilişkilerinin rasyonel nitelikli bölgesel ve ikili ilişkiler boyutlarının küresel tercihlerin gölgesinde kalması sonucunu doğurmuştur.</p>

  <p class="calibre10">ECO mekanizmalarının Türk-îran ilişkilerindeki Avrasya ölçeğindeki karşılıklı bağımlılığı ortak çıkar alanlarına dönüştürememesi küresel tercihlere dayalı rekabet ilişkisinin bölgesel dengelere dayalı rasyonel/pragmatik politikaların önüne geçmesine yol açmıştır. Bu durum doksanlı yılların ortalarından itibaren Türkiye’nin Ortadoğu politikalarında İsrail lehine ivme kazanan gelişmelerle daha da belirgin bir hal almıştır. Bu dönemde dış politika yapımı ile iç siyasal/ideolojik tercihler arasındaki belirleyicilik ilişkisinin her iki taraf nezdinde de artış göstermesi Türk-İran ilişkilerindeki periyodik gerilimleri tırmandırmıştır.</p>

  <p class="calibre10">Doksanlı yılların sonuna doğru Türk-İran ilişkilerini etkileyen küresel dengelerde yeni unsurlar devreye girmeye başlamıştır. Bu unsurlardan birincisi ABD-İran ilişkisi ile ilgilidir. İran seçimlerinde Hatemi’nin kazandığı başarı ve dış politikada vermeye başladığı mesajlar Îran-ABD ilişkilerindeki sert söylemin yumuşamasını beraberinde getirmiştir. İran’ın dış politikadaki dışlanmışlıktan kaynaklanan rahatsızlıkları ile ABD’nin özellikle Ortadoğu ve Orta Asya politikalarında İran faktörünü devre dışında tutma çabasının yol açtığı manevra alanı daralmaları ikili ilişkilerin karşılıklı olarak yeniden değerlendirilmesi sürecini hızlandıracaktır. Bu durum doğal olarak Türk-İran ilişkilerindeki ABD faktörünün de yeni bir çerçeveye oturtmasını gerektirecektir.</p>

  <p class="calibre10">İkinci önemli unsur Türkiye’nin küresel tercih olarak Helsinki Zirvesi sonrasında AB ile girdiği yeni süreç ile ilgilidir. Türkiye-AB ilişkilerindeki yoğunlaşma ister istemez ortak dış politika yapım alanını da etkisine alacaktır. ABD'nin aksine Ortadoğu politikasında tıan faktörünü sürekli bir şekilde devrede tutan AB ile Türkiye'nin dış politika tercihlerindeki muhtemel yakınlaşma Avrasya anakıtasının güney hattını batı-doğu istikametinde kesen Türkiye-Iran hattının AB açısından önemine yeni unsurlar katacaktır. Tür-kiye-AB-ABD ilişkilerindeki yeni unsurlarla İran-AB-ABD arasındaki yeni unsurlar Türkiye-tran ilişkisinin Avrasya dengelerinin önemli parametrelerinden birisi haline getirmeye adaydır.</p>

  <p class="calibre10">Üçüncü unsur ise Putin döneminde tekrar Avrasya ölçekli politikalara yönelen ve bu çerçevede İran. Hindistan, Çin ve Japonya gibi Asya güçleri ile olan ilişkilerini geliştirmeye çalışan Rusya'nın bu parametrelerde alacağı konumla ilgilidir. Doksanlı yıllarda söz konusu olan İran-Rus yakınlaşmasının Türkiye'nin Avrasya ölçekli politikaları üzerinde yaptığı etkiler gözönüne alındığında Asya güçleri arasında artması muhtemel ilişkiler Türkiye’nin İran politikasını da doğrudan etkileyebilecek unsurlar taşımaktadır.</p>

  <p class="calibre10">Küresel dengelerde söz konusu olabilecek olan ve uluslararası sistemdeki dinamik konjonktürden beslenen bütün bu gelişmeler Türk-İran ilişkilerinin bölgesel nitelikli unsurlarını da doğrudan ilgilendirmektedir.</p>

  <p class="calibre10"><span class="calibre6">c. Türk-İran İlişkilerinin Bölgesel Kanatları</span></p>

  <p class="calibre10">Türkiye ve İran'ın çok yönlü jeopolitik yapılanması bu iki ülke arasındaki ilişkilerin, dolayısıyla da Türkiye’nin İran’a dönük politikasının, en azından üç kanatlı olmasını gerektirmektedir: Ortadoğu, Kafkaslar ve Orta Asya. Her iki ülkenin de temelde birer Batı Asya ülkesi konumunda bulunmaları gerek tek tek bu bölgelere yönelik politikalarda gerekse bu bölgeler arasındaki etkileşim alanlarında her iki ülkenin de bir diğerini gözeten politikalar geliştirmesini kaçınılmaz kılmaktadır.</p>

  <p class="calibre10">Bu çerçevede İran’ın bu üç bölge arasında bir geçiş ülkesi konumunda da İran faktörünü gözönünde bulundurmasını stratejik bir zorunluluk haline getirmektedir. Herşeyden önce belirtmek gerekir ki, dinamik uluslararası konjonktürün bu üç bölge üzerindeki etkileri ve iki ülke arasındaki ilişkilerin tarihî derinliği, Türkiye-îran ilişkilerinin sadece üçüncü taraflarla ilgili küresel tercihlerin sıradan bir uzantısı olarak değerlendirilmesini güçleştirmektedir. Bölge ötesi büyük güçlerin bu ilişkilerin belirleyici unsuru halinde tutulması bu tarihî birikime de, reelpolitik gerçekliklere de aykırıdır. Çarpıcı bir kıyas ile ortaya koymak gerekirse, şu anda geçerli olan Tüıkiye-lran sınırının tarihi (1639 Kasr-ı Şirin) bile ABD'nin tarihinden (1774) ve Alman birliğinin sağlanmasından (1871) daha eskidir.</p>

  <p class="calibre10">Özellikle SSCB'nin dağılmasından sonra ortaya çıkan yeni durum Türkiye'nin Kafkaslar ve Oıta Asya politikalarındaki İran ağırlığını önemli ölçüde artırmıştır. Daha önce NATO-Varşova Paktı ya da Türkiye-SSCB ilişkilerinin doğal ve statik bir boyutu gibi görülen Kafkaslardaki stratejik yapılanma yeni dönemde küresel güç dengeleri ile Tüık-Rus-lran bölgesel dengelerinin kesişim alanında şekillenmeye başlamıştır. Bölgeyi kuşatan önemli güçler olarak Türk-Rus-îran çapraz dengelerinin bölgede daha yerel güç niteliğinde bulunan Gürcü-Azeri-Ermeni dengeleri ile olan karşılıklı ilişkisi bölgeyi son derece dinamik çıkar ilişkilerinin seyrettiği bir alan haline getirmiş bulunmaktadır.</p>

  <p class="calibre10">Benzer bir durum Orta Asya için de geçerlidir. İlgili bölümde daha detaylı bir şekilde incelendiği gibi Orta Asya’da ortaya çıkan jeopolitik boşluk alanı ABD ve AB gibi küresel güçler yanında Rusya, Çin, Hindistan, Iran, Japonya ve Pakistan gibi Asya güçlerini de devreye sokmuş bulunmaktadır. Türkiye’nin doksanlı yıllarda, seksenli yıllardakinin aksine, küresel tercihlerin bölgesel politikalar üzerindeki baskısını dengeleyememesinin bir sonucu olarak Iran faktörünü sadece rekabet odağı olma niteliği ile değerlendirerek yürüttüğü politikalar Türkiye’nin bu bölgelerde ABD, Avrupa ve Rusya karşısındaki dış politika esnekliğini zaafa uğratmıştır.</p>

  <p class="calibre10">Türk-İran ilişkilerinin üçüncü kanadını oluşturan Ortadoğu bölgesi daha da hassas ve kırılgan denge unsurları barındırmaktadır. İran’ın Türkiye’nin Ortadoğu politikasındaki önemi birbiriyle ilişkili farklı düzlemlerde ele alınabilir. Birincisi, Ortadoğu bölgesini kuşatan güç dengeleri içinde tarihi ve jeopolitik olarak ağırlık merkezlerini oluşturan Türkiye-tran-Mısır üçgeni içinde Türk-İran ilişkilerinin taşıdığı önemle ilgilidir. Daha önce de üzerinde durulduğu gibi bu ağırlık merkezlerindeki güç dengeleri Ortadoğu'nun genel stratejik yapılanmasını doğrudan belirlemektedir ve bu açıdan Türk-îran ilişkileri özel bir önem taşımaktadır.</p>

  <p class="calibre10">Bu jeopolitik güç merkezlerine dayalı ikinci önemli boyut bu üçgenin aynı zamanda Ortadoğu’nun Türk-Arap-Acem havzalarından oluşan ve bölgenin en temel yerleşik etno-kültürel dağılımını yansıtan jeokültürel hat ile doğrudan ilgilidir. İran ve Türkiye'nin Ortadoğu’nun Arap olmayan iki büyük ülkesi olmaları bu ülkelerin ikili ilişkilerini Arap ülkeleri ile olan ilişkilerine yansıtan unsurlar taşımaktadır. Arap dünyasında İran-Irak savaşı süresince yükselen İran-karşıtı ve Türkiye-îsrail ilişkilerinin yoğunlaştığı doksanlı yılların ortalarında yükselen Türkiye-karşıtı milliyetçi dalgalanmalarda Mısır’ın oynadığı rol bu açıdan dikkat çekicidir. Iran böylesi bir Arap milliyetçiliği dalgalanmasına karşılık Suriye ile ilişkilerine ağırlık vererek kapsamlı bir blokaj ile karşılaşmamaya özen gösterirken, Türkiye özellikle Ürdün’e dönük politikalarında benzer bir tavrı sürdürmeye çalışmıştır.</p>

  <p class="calibre10">Türk-İran ilişkilerinin bölge-içi dengeleri etkileyen üçüncü boyutu Ortadoğu bölgesinin bereketli kuzey hilal hattını oluşturan Mezopotanıya-Basra hattı ile ilgilidir. Osmanlı-lran dengelerinin de şekillendiği bu hat üzerinde bulunan Irak’ın mezhep ve etnik nitelikleri itibarıyla taşıdığı iç çelişkiler ve Soğuk Savaş sonrası dönemde Irak-eksenli yaşanan bunalım Tiirk-lran ilişkilerini gerek bu hattın jeopolitik geleceği, gerekse Irak’ın siyasi geleceği açısından Önemli bir faktör haline getirmiş bulunmaktadır. Dünyanın en zengin petrol rezervlerini de barındıran bu hat üzerindeki küresel ve bölgesel rekabetin en hassas dengelerinden birini Türki-ye-lran ilişkileri oluşturmaktadır.</p>

  <p class="calibre10">İki ülke arasındaki ilişkilerin Soğuk Savaş sonrası dönemde gerek karşılıklı bağımlılık gerekse rekabet özellikleri ile hassas bir nitelik kazanmasına sebep olan dördüncü boyut Kafkaslar ile Ortadan hülleleri arasındaki iç bağımlılık ilişkisinin artışıdır. Bu içbağımlılık Hazar’ın güneyinden Doğu Karadeniz'e kadar uzanan ve Mezopotamya-Basra hattının kuzeyini oluşturan Tiirk-İran etkileşim kuşağını önemli bir stratejik geçiş alanı haline getirmiş bulunmaktadır. Bu durum bu kuşak ile Mezopotamya-Basra hattının kesişim alanına Batı Asya dengelerinin stratejik kilidi niteliği kazandırmıştır. Bu da Türk-İran ilişkilerinin belirleyici etkisini önemli ölçüde artırmıştır.</p>

  <p class="calibre10">Bu boyutlara göre daha dolaylı bir nitelik taşıyan bir diğer boyut ise İran’ın Basra Körfezi'nin bütün doğu yakasını oluşturan bir ülke olarak aynı, zamanda bir Güney Asya ülkesi niteliği taşımasıdır. İran’ın dünyanın en önemli enerji üretim ve aktarım merkezlerinin başında gelen Basra Körfezi’nde sahip olduğu özel konum gelecekte küresel ve bölgesel dengeler arasındaki etkileşimi artırabilecek ve Türkiye'nin Ortadoğu politikasını etkileyebilecek özellikler taşımaktadır.</p>

  <p class="calibre10">Bıı çerçevede bir başka önemli husus da Basra Körfezi ile Doğu Akdeniz’in Türkiye’nin ilgi alanına giren deniz havzaları olarak taşıdıkları karşılıklı etkileşim potansiyelidir. Basra Körfezi temelde bölgesel dengeler açısından bir İran-Arap dengesini kendi içinde barındırırken. Doğu Akdeniz havzası bir Türk-Arap-îsrail ilişki havzası niteliği taşımaktadır. Türk-İran ilişkilerinin seyri bu iki havza arasındaki etkileşimi de, bu havzalar arasındaki dengeleri de doğrudan etkileyebilecek nitelikler taşımaktadır. Türkiye’nin Körfez bölgesindeki küçük Arap şeyhlikleri üzerindeki etkisi ile, İran’ın Lübnan üzerindeki etkisi de karşılıklı ilişkilerin çapraz yönlerini ortaya çıkarabilecek unsurlar haizdir.</p>

  <p class="calibre10">Bütün bu boyutlar ortaya koymaktadır ki, Türk-İran ilişkileri Ortadoğu dengelerinin en temel belirleyici faktörlerinden birisidir. Türk-İran ilişkilerinin diğer iki önemli kanadı olan Kafkaslar ve Orta Asya dengelerinin Ortadoğu ile oluşturduğu etkileşim havzaları bu belirleyiciliği daha da artırmış bulunmaktadır. Ortadoğu, Kafkaslar ve Orta Asya gibi bölgesel kanatlarla ilgili politikaların genel Asya politikası çerçevesinde dengeli ve koordineli bir şekilde yürütülmesi Türk-İran ilişkilerinin temelini oluşturmaktadır, Böy-lesi kapsamlı ve koordineli bir yaklaşım Türkiye'nin yakın kara, yakın deniz ve yakın kıta havzası politikaları açısından da büyük bir önem taşımaktadır.</p>

  <p class="calibre10"><a id="bookmark4"></a><span class="calibre6">6. Küresel ve Bölgesel Dengeler Açısından "Kürt Meselesi”, Kuzey Irak ve Türkiye</span></p>

  <p class="calibre10">Daha <span class="calibre12">önce çok</span> kötü örülmüş bir duvara benzettiğimiz Ortadoğu'daki uluslararası sınırlar ile reel unsurlar arasındaki pergelin bugün en fazla açılan ucu Irak ve Filistin’dedir. Belirsizlik içindeki bu iki bölge arasındaki eş-zamanlt oluşumların arkaplanında da bu gerçek yatmaktadır. Irak ve Irak’taki belirsizliğe bağlı olarak gittikçe uluslararası bir nitelik arzeden "Kürt Meselesi" de bu açıdan soğukkanlı bir şekilde değerlendirilmek zorundadır.</p>

  <p class="calibre10">Uluslararası hukuk söyleminde cari sınırların korunmasını öne çıkarmakla birlikte reeipolitikte <span class="calibre12">de fcıcto</span> etkinlik alanları oluşturmaya çalışan büyük güçlerin sınır kavramını aşan çıkar tanımlamaları çerçevesinde "Kürt Meselesine bakışlarının jeopolitik, je-oekonomik ve jeoetnik/jeokültürel temellerini soğukkanlı bir şekilde belirlemeden geleceğe yönelik sağlıklı projeksiyonlar yapabilmek çok güçtür. "Kürt Meselesi”nin Soğuk Savaşın son döneminde tırmanış göstermesi de bu açıdan son derece ilginç bir boyut ihtiva etmektedir.</p>

  <p class="calibre10"><span class="calibre6">a. “Kürt Meselesinin Jeopolitik, Jeoekonomik ve Jeoetnik/jeokültürel Arkaplanı</span></p>

  <p class="calibre10">Kürt nüfusun yayıldığı coğrafyayı gözönüne aldığımızda “Kürt Meselesinin küresel ve bölgesel dengelerde taşıdığı önemi ve bölge içinde bir belirsizlik unsuru haline dönüştürülmesinin arkapia-nındaki temel sebebi anlamak da kolaylaşır. Bu coğrafya, kendi içinde jeopolitik bir bütünlük oluşturması güç bir geçiş alanını oluşturmaktadır. Ortadoğu ve Avrasya’nın en önemli geçiş alanlarından birini oluşturan bu coğrafya bu yönüyle küresel ve bölgesel rekabetlerin çekim alanı haline gelirken, jeopolitik bir iç bütünlük oluşturamaması dolayısıyla da istikrarsızlık kaynağı olmaktadır.</p>

  <p class="calibre10">Bölgenin bir geçiş alanı niteliği taşımasını sağlayan ve "Kürt Meselesi”nin jeopolitik arkaplanmı oluşturan ikisi kıtasal, diğerleri daha bölgesel dört ana nitelikten bahsedilebilir. Birincisi, bölgenin Avrasya anakıtasının doğu-batı ekseninde Hazar Denizinin güneyinden geçen kıtasal bağlantının en kritik geçiş hattı üzerinde bulunmasıdır. İkincisi ise kuzey-güney ekseninde Avrasya steplerini güney denizlerine bağlayan dört önemli geçiş kuşağının biri olan Kafkasları (diğerleri Balkanlar, Afganistan/Hayber ve Tibet/Hind-i Çin) bir hat ile Basra Körfezi’ne, bir diğer hat ite Doğu Akdeniz’e bağlayan jeopolitik bağlantı hattının da bu bölge üzerinde olmasıdır.</p>

  <p class="calibre10">Daha bölgesel nitelikli bağlantılar açısından ele alındığında da, üçüncü olarak bu bölge Iç Anadolu havzasını bir taraftan Mezopotamya havzasına, diğer taraftan İran üzerinden Asya derinliklerine bağlamaktadır ki Türkiye açısından bu bağlantı son derece büyük bir önem arzetmektedir. Dördüncü olarak Karadeniz-Hazar-Bas-ra-Doğu Akdeniz deniz bağlantısının karasal merkezi de "Kürt Meselesinin jeopolitik arkaplanmın önemli özellikleri arasındadır. Bu jeopolitik arkaplandır ki, başta ABD olmak üzere önemli Avrupa güçlerini ve Rusya’yı meselenin içine doğru çekmekte ve Avrasya üzerindeki jeopolitik rekabet kaçınılmaz bir şekilde bölgeye yansımaktadır.</p>

  <p class="calibre10">Geçiş bölgesi açısından bu derece önemli bir konuma sahip olan bu coğrafyanın bir iç. jeopolitik bütünlük oluşturamamasının en önemli sebebi doğrudan bir deniz bağlantısının olmayışıdır. Bu da bu coğrafyanın deniz bağlantısı olan bir bölge ülkesi ile bütünleşmesini kaçınılmaz kılmaktadır. Küresel ölçekli büyük bir gücün güvenlik garantisi bile bu coğrafyanın bağımsız bir jeopolitik alan oluşturması için yeterli olamaz. Bunun farkında olan büyük güçler de bölgesel güçler ile olan ilişkilerinde bu olguyu Önemli bir parametre olarak gündemde tutmaktadır.</p>

  <p class="calibre10">“Kürt Meselesi”nin jeoekonomik aıkaplanında ise bu jeopolitik yapının kaçınılmaz olarak kurduğu petrol-su-petrol dengesi yatmaktadır. Kafkasya ve Hazar petrollerini Mezopotamya su havzası üzerinden Körfez petrol kaynaklarına bağlayan jeoekono-mik hat bölgeyi uluslararası rekabetin odak noktasına çeken diğer önemli bir unsurdur. Türkiye'nin GAP projesi ile bu jeoekonomik hattın merkezinde yeni bir kaynak-güç ilişkisi kurmaya başlaması diğer güçlerin bu meseleye yönelik ilgilerini artırmış ve belki de PKK terörünü tırmandıran bölge dışı tahriklerin bir tür gerekçesi olmuştur.</p>

  <p class="calibre10">’ Daha geniş ölçekli Ortadoğu Meselesini daha dar ölçekli Kürt Meselesi haline dönüştürme çabalarının arkasında da bu jeoekonomik altyapı vardır. Orta Asya'dan Akdeniz, Avrupa ve Hint Okyanusuna uzanan enerji kaynaklarının aktarım hatlarının oluşturduğu yeni reel coğrafya da cari sınırları aşan bölgesel inisiyatif alanlarının devreye sokulmasına yol açmaktadır.</p>

  <p class="calibre10">“Kürt Meselesi’’nin jeokültürel/jeoetnik temelinde de Kürt nüfusun Ortadoğu’nun diğer üç önemli yerleşik unsuru olan Türk, Arap ve Acem nüfusun etkinlik alanlarına yayılmış olması yatmaktadır. Bu sebepledir ki bu üç temel unsur ile ilişkili politika geliştiren her büyük güç Kürtleri şu ya da bu şekilde stratejik denklemin bir yerinde kullanmaya çalışmaktadır. Yetmişli yıllarda Sovyet yanlısı Baas rejimi karşısında baba Barzani liderliğinde bir Irak meselesi haline dönüşen Kürt Meselesi, İran Devriminden sonra bir İran meselesi haline getirilmiştir. Soğuk Savaşın sona erme sürecinin getirdiği dengelerde Türkiye’nin Asya derinliğini tehdit eden PKK terörü ile bir Türkiye meselesi haline getirilen Kürt Meselesi. Körfez Savaşına koşut bir tarzda da oğul Barzani öncülüğünde bir Irak meselesi olma niteliğini sürdürmüştür.</p>

  <p class="calibre10">Önümüzdeki dönemde de bu jeoetnik yapılanma her türlü istismara açık bir görünüm aızetmektedir. Gerek Türk, Arap ve İran devletleri içinde, gerekse bu devletler arasında vuku bulacak ihtilafların körüklenmesinde büyük güçlerce her an kullanılma tehlikesi içinde olan Kürt nüfus bu stratejik oyunun sürekli mağduru haline gelmektedir.</p>

  <p class="calibre10">Bölgedeki aşiret yapısının doğurduğu asabiyet bu jeoetnik parçalanmayı daha da mikro düzeylere indirgemekte ve istismara açık yapısını tahrik etmektedir. Son on yıl içinde Kuzey Irak ve Afganistan’da yaşananlar mikro-etnik bölünmenin sonuçlarını ortaya koyması bakımından dikkat çekicidir. Özellikle aşiret kültürünün oluşturduğu siyasî birlikler arasında İbn Haldun’un <span class="calibre12">asabiyet </span>teorisini teyid eder şekilde süren katı rekabet unsurları bütün tarafların gücünü uzun dönemde törpüleyen bir kısır döngü oluşturmaktadır. Dıştan bir gözlemcinin hemen farkedebildiği bu kısır döngü olgusu, döngü içinde bulunan taraflar tarafından yeterince kavranamadığı için kısa dönemli başarılar nihai zaferin habercisi olarak yorumlanmakta ve bu psikoloji içinde gerçekleştirilen karşılıklı hamleler her yeni döngüde daha yıkıcı tesirler yapmaktadır.</p>

  <p class="calibre10">Bu tür asabiyet temelli güç rekabetlerinde rasyonel bir bunalım çözücü mekanizmanın devreye girerek taraflarca meşru ve laflar ile başlayan farklılaşmaları dahi büyük ölçekli silahlı çatışmalara dönüştürebilmektedir. Grupların iç dinamiklerinin baskısı her türlü rasyonel çözüm arayışlarını engellemektedir. Başka bir deyişle, grup prestiji ve onuru akla baskın çıkmaktadır..Böyle-si bir psikolojik savaş atmosferinde yokolmak uzlaşmaktan daha uygun bir alternatif haline gelmektedir. Kan davalarının aileler arasında yol açtığı küçük ölçekli çatışmalar ile iç savaşın tarafları arasındaki büyük ölçekli çatışmalar arasında gerek psikolojik altyapı gerekse mantık silsilesi açısından hemen hemen hiç bir fark yoktur. Karşı tarafa son darbeyi vuran yeni bir karşı darbe yemenin tedirginliğini yaşamakta, darbe yiyen ise sözde onurunu kurtarmak uğruna mukabil darbe için en uygun konjonktürü ve fırsatı kollamaktadır. Böylece imkanları değerlendirme sanatı olan diplomasi yerine öldürücü darbe vurmaya yönelen askerî fırsatçılık devreye girmektedir.</p>

  <p class="calibre10">Tarafların bu psikolojisini yakından bilen ve takip eden dış aktörler, bu çatışmanın sürmesinin kendilerine sağladığı müdahale avantajının sürmesi için çoğu zaman bunalım çözücü bir rol üst-lenmektense nihai galibin olmadığı bîr denge halinin sürmesini tercih etmektedirler. Bu da gerilemekte olan tarafa sağlanan lojistik destek ile gerçekleştirilınektedir. Satranç oyununda taşların kimliklerinden çok oyun içinde oynayabilecekleri rol önem taşımaktadır. Bütün bu oyun içinde en çok kaybeden de kısır döngüde daha hızlı döndükçe zafere yaklaştığı vehmine kapılan, ama her dönüşte daha fazla enerji ve kaynak kaybeden bölge halkları olmaktadır.</p>

  <p class="calibre10">Bu jeoetnik yapılanma ile jeoekonomik kaynak alanlan arasındaki etkileşim Ortadoğu'nun geleceği ile ilgili projeksiyonlarda yeni bunalım senaryolarının kaynağım teşkil etmektedir. Bu tesbıt üzerinde yoğunlaşan geleceğe yönelik projeksiyon 20. yüzyılın ikinci yarısında Filistin-eksenli Arap-İsrail gerilimi ile özdeşleşen Ortadoğu meselesinin 21. yüzyılın ilk yarısında su ve Kürt Meselesi üzerinde yoğunlaşan bir Türk-Arap-İran gerginliğine dönüşmesidir. Soğuk Savaş sonrası tehdit senaryoları içinde ele alınan güney faktörü ve zamanla bölgesel bunalım analizlerinin merkezine oturtulan su meselesi, Filistin ve petrol eksenli Ortadoğu proble-matiginin kademeli bir şekilde önemli ölçüde Filistin-petrol denklemine oturtulan Ortadoğu meselesi son on yıl içinde Kürt-su denklemine dönüştürülmeye çalışılmış ve bunda da önemli bir mesafe alınmıştır.</p>

  <p class="calibre10">Soğuk Savaş sonrası dönemde Filistin, Irak ve Kürt meselelerindeki eş-zamanlılık (senkronizasyon) bu açıdan dikkat çekici boyutlardadır. Körfez Savaşını takip eden doksanlı yıllarda Ortadoğu'nun barış bölgesinin, daha önceki dönemlerin aksine, Filis-tin-Ürdün eksenine, savaş ve bunalım bölgesinin ise Irak-Körfez eksenine kaymış olması, bu yeni projeksiyonun taşıdığı anlam açısından özel bir öneme sahiptir.</p>

  <p class="calibre10">Yeni bunalım odağının Irak’a kaymış olması son derece önemlidir, çünkü Irak Ortadoğu'daki otantik Müslüman toplulukların bütün çelişkilerini barındıran bir özelliğe sahiptir. Bir taraftan Türkmen-Kürt-Arap-Acem etnik unsurlarını, diğer taraftan da Sünni-Şii mezhep unsurlarım barındıran ve bu unsurları kendi iç bölgesel dengelerine yansıtan Irak, Ortadoğu’nun jeopolitik, jeo-kültürel ve jeoekononıik kilidi konumuna gelmiştir.</p>

  <p class="calibre10">Seksenli yıllara damgasını vuran tran-Irak Savaşı süresince İran’la, doksanlı yılların başında giriştiği Kuveyt macerası ile hemen hemen bütün büyük Arap ülkeleriyle çatışan ve bu çatışmalar esnasında tırmanan PKK terörü ve Kuzey Iıak dengeleri dolayısıyla Türkiye ile sürekli bölgesel gerilimler yaşayan ve bu bölgesel gerilimler! uluslararası güçlere verdiği manipülasyon imkanları ile daha da derinleştiren Saddam yönetimi bu projeksiyonların önünü açan bir manivela rolü oynamaktadır. Doksanlı yıllar boyunca Ortadoğu'daki askerî hareketlilik ve risk İsrail ve Filistin sınır boylarında değil, Irak sınır boylarında ve Mezapotomya-Körfez derinliğinde olmuştur. Kuzey Iraktaki etnik-temelli gerilim ile güney Iraktaki mezhep-temelli gerilimin eş-zamanlı tırmanışlar göstermesi bunun önemli bir göstergesidir. 1999 yılında Kuzey İrakta yeni oluşumlara yönelindiği bir dönemde Şii ulemadan Ayetullah Sadr’m öldürülmesi de gözönüne alındığında Irak’ın bu projeksiyonların öngördüğü gerilim alanları açısından taşıdığı önem bir kez daha anlaşılır.</p>

  <p class="calibre10">Ortadoğu’nun yakın geleceği ile ilgili bölgesel barışı tehdit edebilecek en geniş kapsamlı tehlike Türk, Acem, Arap ve Kürt unsurlarıyla  çatışma çıkartılması ve sürekli problem kaynağı olan bir kangren haline dönüştürülmesidir. Seksenli yıllarda İran-Irak Savaşı esnasında sürdürdüğü dengeli politika ile böylesi bir kangrenleşme temayülüne set çeken Türkiye. PKK terörünün devre dışı kalmasından sonra da bölgeyi kuşatıcı barış inisiyatiflerine öncülük etmelidir.</p>

  <p class="calibre10">Îran-Irak Savaşı ve Körfez Savaşı ile tırmanan PKK terörü açıkça göstermiştir ki, bölgesel barışı temin etmeden iç barışı sağlamak da zordur. Türkiye’nin OsmanlI'nın bölge politikası ile ilgili tecrübelerinden çıkaracağı önemli dersler vardır. Ortak tarihî tecrübe dolayısıyla "Kürt Meselesi"ne yönelik en kalıcı, soğukkanlı ve kuşatıcı politika da Türkiye’den beklenebilir.</p>

  <p class="calibre10">Türkiye bu jeoekonomik, jeopolitik ve jeoetnik unsurları da gö-zönünde bulundurarak en azından bin yıllık bir tarihi ortak olarak şekillendirdiği farklı kökenden gelen bütün unsurları barıştıran ve kuşatan bir kültürel açılım sağlamalıdır. Abdullah Öcalan'ın yakalanması büyük güçler açısından yeni bir stratejik oyunun başlamasından başka bir şey değildir. Türkiye, ne kendi bölgesel çıkarlarının ne de bölge insanın bölge-dışı güçlerce istismar edilmesine izin verecek bir stratejik basiret göstermek zorundadır.</p>

  <p class="calibre10"><span class="calibre6">b. Küresel Aktörler, Belirsizlik Alanları ve “Kürt Meselesi”</span></p>

  <p class="calibre10">Artık kronikleşen iki belirsizlik alanı olan Filistin ve Irak'm siyasî egemenlik alanı ile ilgili net düzenlemler yapılmaksızın Ortadoğu’da cari uluslararası hukuk sınırları ile <span class="calibre12">defacto</span> durum arasındaki gerilimin giderilmesi mümkün değildir. Kuzey Irak ve “Kürt Meselesi” bu eksende gerek bölgesel gerekse Irak-merkezli olarak problemlerin odağında yer almaktadır. Bölgesel dengeler ve olayların gelişimindeki zamanlama açısından bakıldığında önümüzdeki dönemde Ortadoğu’da artık kronikleşen iki belirsizlik alanının netleşmesi gündeme kaçınılmaz olarak gelecektir. Bunlardan birincisi 2000 yılının Eylül ayında nihaî statüye kavuşması planlanan Filistin’in yeni niteliğinin ne olacağı meselesi, diğeri de egemenlik alanı ile bölünmüşlük arasında hassas bir dengede gidip gelen Irak'm statüsü ile birlikte güney ve kuzey Irak’ta bu belirsizlik döneminde ortaya çıkan statüsüz yapıların geleceğinin netleşmesi.</p>

  <p class="calibre10">Körfez Savaşı sonrasında Saddam’ı iktidardan indirerek Irak’m uluslararası hukuk ile tanımlanmış sınırları içinde yeni bir rejim oluşturamayan ABD önderliğindeki sistemik sınırlarına dokunmaksızın budama yolunu tercih etmişler ve 36. paralelin kuzeyi ile 32. paralelin güneyinde <span class="calibre12">defacto</span> bir durum ortaya çıkarmışlardır. Böylece Irak’ın hukukî gücü ile fiilî gücü arasında bir fark doğmuş ve Saddam’ın tamamıyla kınlamayan siyasî ve askerî gücü BM kararlan ile bu iki paralel arasında sınırlandırıl-maya çalışılmıştır.</p>

  <p class="calibre10">Böylesi bir statüko ABD stratejisi açısından Saddamsız ama uluslararası hukukun öngördüğü sınırlar içinde bütünlüğünü korumuş bir Irak alternatifinden daha uygun gelmiştir, çünkü BM sistemince dışlanmış ve gücü kırılmış Saddamlı bir Irak ABD’nin bölgedeki manevra alanını genişletmekte ve meşruiyet kazanmış müdahale imkanlarını artırmaktadır. Çekiç Güç ve diğer Amerikan stratejik askerî birliklerinin bölgede konuşlandırılmasını meşru kılan bu statüko, bölgede yeni bir otorite oluşturmak isteyen Kürt gruplara yakılan yeşil ışık ile desteklenmişse de son beş yıl içinde Kuzey Irak’ın uluslararası hukuk açısından anlam kazanamayan durumu süregelmiştir. Türkiye, İran ve Suriye'nin bölgesel hesapları da devreye girdiğinde ittifakların anlık güç kaymalarına göre şekillendiği tipik bir küçük ölçekli güç dengesi yapılanması ortaya çıkmış ve statükonun belirsiz bir şekilde sürmesini sağlamıştır.</p>

  <p class="calibre10">ABD'nin gerek Kuzey Irak'taki belirsizlik ve iç çekişmelerde, gerekse Irak’ı fiilen üçe bölen statükodaki uzun dönemli stratejik hesabı ve prensibi açıktır: Bölgeyi mümkün olduğunca daha küçük ölçekli birimlere indirerek bölgesel güç temerküzü gerçekleştirebilecek ülkelerin sayısını azaltmak ve bu küçük ölçekli birimlerin iç çekişme ve ittifaklarını kullanarak müdahil pozisyonunu sürdürebilmek. Bu stratejik hesabın arkasında da küresel güç merkezleri karşısındaki <span class="calibre12">arbiter</span> (arabulucu/denge sağlayıcı) konumunu muhafaza ederek küresel sistemin Atlantik eksenine dayalı özelliğinin sarsılmasının önüne geçme hesabı vardır. Ortadoğu’da etki gücü azalmış bir Amerika'nın Avrupa ve Doğu Asya karşısındaki güç pozisyonu büyük bir zaaf gösterir. Ortadoğu’nun daha küçük ölçekli güç merkezlerine ayrılması İsrail’in stratejik hesaplan ile de tam bir uyum arzetmektedir.</p>

  <p class="calibre10">Kuzey Irak’taki Kürt gruplar bu konjonktürün kendilerine bir devlet kurma şansı tanıyabileceği konusunda sürekli bir beklenti <span class="calibre6">’    </span>kollayan tutumlarının bu beklentinin net bir şekilde masaya konulmasını sürekli geciktirmiş olması,, gerek böylesi bir devlet oluşumu konusunda özellikle Türkiye’yi ikna etmekte güçlük çeken ABD yönetimini ve gerekse de böylesi bir devletin doğuracağı stratejik sakıncaları hisseden Türkiye, Iran ve Suriye’nin rahatsızlıklarını donduran bir statü doğurmuştur. Bu hedef için bölge-ötesi güçler olarak ABD ve Ingiltere'ye, bölgesel güçler olarak da kimi zaman Türkiye'ye, kimi zaman da İran’a yakınlaşan, değişken ve esnek bir politika takip eden Kürt gruplar, ABD ve Avrupa’nın küresel hesaplan ile Türkiye, İran ve Suriye’nin bölgesel hesaplarının kesişim alanlarında kendilerine bir hayat alanı açmaya çalışmışlardır. Barzani'nin tekrar Saddam’a yakınlaşan son politika değişimi, böylesi bir hayat alanının en iyimser ihtimalle bile özerklik ötesine geçemeyeceğini gördüğü anda gerçekleşmiştir.</p>

  <p class="calibre10">İran destekli Talabani karşısındaki konumunun zayıflamakta olduğunu gören Barzani, çok yönlü hesapların kesiştiği bir ortamda doğan belirsiz bir statükonun sağlayabileceği garantisiz gelecek hesaplan yapmaktansa, daha önce denenmiş olduğu için uygulanabilir gördüğü realist bir hedefe doğru kaymıştır, Türkiye’nin tercihinin de Irak’m bütünlüğünü koruması yönünde değişmekte olduğunu gören Barzani, ulaşabileceği en iyi hedef olarak gördüğü kapsamlı bir özerkliğin ancak ve ancak Irak bünyesinde gerçekleşebileceğini farkederek konjonktürel olarak kimi zaman satrancın Irak ayağına kayma temayülü göstermiştir.</p>

  <p class="calibre10">ABD ve İngiltere’nin Irak üzerindeki askerî baskılarım periyodik bir ritim ile sürdürmesi, Irak’ta kontrollü gerginlik politikaları ile bugüne kadar süregelen belirsizliğin genelde Ortadoğu, özelde Filistin ile ilgili bağlantılı bir şekilde doğurabileceği sonuçlarla doğrudan ilgilidir. Kürt Meselesini bu eksende temelde Irak probleminin bir unsuru olarak gören ABD en azından meselenin bu safhasında Kürt Meselesini temelde Türkiye ile ilişkilerdeki problem alanlarından biri olarak gören Avrupa’dan farklılaşmaktadır. ABD ile Avrupa’nın Kürt Meselesine bakıştaki farkı özetle vurgulamak gerekirse, ABD Kürt Meselesini ilk safhada temelde Irak probleminin bir parçası olarak görürken, Avrupa aynı meseleyi temelde Türkiye meselesi olarak görmektedir. Kürt Meselesinin Irak sınırları içinde ele alınması da ABD’nin bu meseledeki çıkarlarını bütünüyle tanımlayamamaktadır.</p>

  <p class="calibre10">Türkiye ise her iki tavırdan da ciddi bir tedirginlik hissetmeyi sürdürmektedir. Avrupa'nın Kürt Meselesini Türkiye'nin AB müracaatının bir unsuru yapma yanında başta Yunanistan ve Almanya olmak üzere Avrupa ülkeleri ile yürütülen ikili ilişkileri de etkileyen bir temel problem alanı olarak görmesi Türkiye’de hemen ve doğrudan tepkiler doğurmaktadır. ABD’nin Kürt Meselesini Irak ekseninde çözmeye yönelmesi ise ilk raundda doğrudan bir çatışma doğurmuyor görünse de, ikinci raundda Kuzey Irak'taki oluşumun Türkiye içinde yapacağı etkiler dolayısıyla Türkiye'nin ABD’nin tavrına da şüphe ile yaklaşmasına yol açmaktadır. Özellikle ABD’nin Kuzey İraklı liderleri Türkiye’yi bilgilendirmeksizin IVashiııgton’da biraraya getirmesi bu konuda kuşkulan daha da artırmıştır.</p>

  <p class="calibre10">Gelişmelerin kesişim noktası da işte tam bu çerçevede ortaya çıkıyor gözükmektedir. Türkiye’nin, gerek incirlik üssünün Irak'a karşı yoğun şekilde kullanılmasının doğurduğu rahatsızlık, gerekse Kuzey Irak ile ilgili girişimlerin sonuçları konusunda duyduğu kaygılarla, haklı olarak Irak politikasında bir denge arayışına yönelmesi ve Tarık Aziz'i Ankara'da misafir etmesi Abdullah Öca-lan’ın yakalanmasında etkili olmuştur. Abdullah Öcalan’ın Türkiye’ye getirilmesi süreci bilinmemekteyse de gerek Yunanistan'ın ikna edilmesinde gerekse Kenya Operasyonunun yürütülmesinde ABD’nin dolaylı ya da doğrudan bir etkide bulunmuş olması çok yüksek bir ihtimaldir. ABD’nin bu konudaki desteğinin Irak ve Filistin meselelerindeki belirsizliklerin çözülmesine kadar sürmesi de muhtemeldir.</p>

  <p class="calibre10">ABD bu yolla Türkiye’ye şu mesajı vermiştir: Abdullah Öca-lan’m yakalanması ile artık Türkiye içindeki Kürt Meselesi kendi iç alanına ve Türkiye’nin tam denetimine çekilmiş bulunmaktadır; dolayısıyla da Irak’m statüsünün ve Kuzey Irak'taki gelişmelerin Türkiye'yi tedirgin eden yönleri asgariye inmiştir. ABD, böylece Kuzey Irak’taki gelişmeleri kendi iç bütünlüğünün bir parçası olarak gören Türkiye’nin kaygılarının bittiğini düşünmekte; dolayısıyla da Türkiye’yi Irak ile işbirliğine sevketmesi muhtemel saiklerin  ABD Irak’la ilgili bundan sonraki hamlelerde Türkiye’nin daha esnek bir tavra yöneleceği kanaatini beslemektedir.</p>

  <p class="calibre10">Avrupa ise Türkiye-AB ilişkileri ile Kürt Meselesi arasında kurduğu doğrudan bağlantının Kürt meselesini aslında bir Avrupa meselesi haline getirdiğini görmekte ve Irak konusunda ulaşılacak herhangi bir çözümün, bu meselenin Avrupa ayağındaki sıkıntıları gidermeyeceğini farketmektedir. Genelde Avrupa, özelde Yunanistan Öcalan’ın yakalanma sürecinde diplomatik açıdan çok kötü bir imtihan vermiştir. Özellikle Türkiye karşısında PKK kartını kullanan Yunanistan’ın düştüğü açmaz, problemli alanlarda doğrudan diplomatik araçlarla dolaylı operatif araçlar arasında denge kınamamanın ne tür sonuçlar doğurabileceğinin en çarpıcı misallerinden biri olmuştur.</p>

  <p class="calibre10">Abdullah Öcalan'ın yakalanması ile ne Ortadoğu denklemi çözülmüş ne de Türkiye’nin bölge ile ilişkilerinden kaynaklanan satranç oyununun hamleleri sona ermiştir. Çok daha dikkatle yürütülmesi gereken yeni ve belki de riski daha yüksek bir oyun başlamaktadır. PKK konusunda Türkiye’ye destek verdiğini her fırsatta deklare eden ABD bundan sonra Ortadoğu'ya yönelik hamlelerinde Türkiye’nin kendi tercihlerine yakın bir politika benimsemesini talep edecektir. Bu taleplerin özellikle Irak ve Filistin'deki belirsizliklerin sona erdirilmesine doğru daha da yoğunlaşacağı unutulmamalıdır. öte yandan terörist bir örgütle aynı safa düşmeme kaygısıyla Türkiye’ye yönelik baskılarda dikkatli davranmak zorunda kalan Avrupa ülkeleri de aslında Abdullah Öcalan'ın yakalanması ile önemli bir ayakbağından kurtulmanın verdiği rahatlık içinde taleplerini artıracaktır. Helsinki Zirvesinden sonra bu bakış açısı daha da perçinlenmiş ve özellikle Kopenhag Kriterleri çerçevesinde Ortadoğu kapsamlı Kürt Meselesinin Avrupa'da bir Türkiye meselesi olarak görülme temayülü güçlenmiştir.</p>

  <p class="calibre10"><span class="calibre6">c. İç Siyasî Kültür ve Bölgesel Etkinlik</span></p>

  <p class="calibre10">Ortadoğu’daki küresel ve bölgesel dengelerin odağında bulunan ve her türlü istismara açık bir nitelik arzeden "Kürt Meselesi” Türkiye’yi gerek dış politika ve bölgesel stratejik planlama, gerekse iç bütünlük ve sosyo-kültiirel ve sosyo-poiitik entegrasyon açısından doğrudan ilgilendirmektedir. Bu meselenin taşıdığı jeopolotik çok boyutlu bir karakter arzetmektedir. Öcalan'ın yakalanması bu boyutların daha soğukkanlı değerlendirilebilmesi açısından önemli bir fırsat olarak görülmelidir.</p>

  <p class="calibre10">Türldyede mesele ya PKK ve terör eksenli olarak bir siyasî güvenlik problemi ya da ekonomik gerilik eksenli olarak bir "Doğu Meselesi" olarak görülmüştür. Bu iki husus da meselenin önemli boyutlarım ihtiva etmekteyse de uzun dönemli ve kalıcı bir çözüm için bizatihi yeterli değildir. Abdullah Öcalan’ın yakalanması ile PKK’mn Türkiye sınırları içinde gerçekleştirdiği terör tehdidinin tamamen yok edilmesi durumunda bile, Iraktaki belirsizlik ve Kuzey Irakta her an karakter değiştirebilecek siyasî statü varoldukça "Kürt Meselesi”ninTürkiye’nin ve bölgenin gündeminden düşmesini beklemek çok güçtür.</p>

  <p class="calibre10">Aksine, belki de Abdullah Öcalan'ın yakalanması “Terör Meselesinin devre dışı kalmasıyla "Kürt Meselesi"nin daha açık ve doğrudan bir şekilde ifade edilmesi sonucunu doğurabilir. Bu durum özellikle Kuzey Irak’taki düzenlemeler konusunda Türkiye'nin terör rezervini sürekli bir Demokles kılıcı gibi üzerinde hisseden Amerikan diplomasisi için geçerlidir. Abdullah Öcalan’ın yakalanmasından sonra Incirlik’ten Kuzey Irak’a yönelik operasyonların neredeyse rutin bir nitelik kazanması ve bütün ikazlara rağmen Kerkük-Yumurtalık boru hattına yönelmiş olması dikkat çekicidir.</p>

  <p class="calibre10">Öte yandan, bölgenin ekonomik kalkınmasının meseleyi uzun dönemde çözebileceği kanaati de, doğru unsurlar ihtiva etmekle birlikte, sonucu belirsiz bir iyimserliği kendi içinde barındırmaktadır. Ekonomik kalkınmanın getirdiği ilişkiler ağının kimi zaman bu tür gerilim alanlarım daha da tırmandırdığı yönünde önemli alan çalışmaları mevcuttur. Yugoslavya’nın parçalanmasının ülkenin en gelişmiş ekonomik altyapısına sahip olan Slovenya’dan başlaması, SSCB’den kopan ilk devletlerin yine göreceli olarak çok dalta iyi bir ekonomik altyapıya sahip olan Baitık ülkeleri olması dikkat çekicidir.</p>

  <p class="calibre10">Tarihî tecrübelerimizden de biliyoruz ki, 19. yüzyıldaki en kapsamlı bölgesel ekonomik kalkınma projelerini Tuna ve Bağdat vilayetlerinde uygulayan Osmanlı Devleti, her iki vilayetini de, iç gerilim alanlarını istismar edebilen dış konjonktür etkisiyle kaybetmiştir. Ayrıca, ekonomik olarak bugünle kıyaslanamayacak şekilde geri olan bölge halkının I. Dünya Savaşında Rııs destekli Ermeni hareketine karşı Osmanlı Devleti ile, Kurtuluş Savaşında da batılı güçlerce desteklenen Yunan istilacılarına karşı Anadolu hükümeti ile kader birliği yapmış olmaları da aidiyet hissi ile ekonomik kalkınma arasında mutlak bir bağımlılık ilişkisi olmayabileceğini ortaya koymaktadır. Bugün daha iyi durumda olan bölge halkının problemlerini istismar eden PKK'nın Yunanlılarla ve Ermenilerle birlikte bir cephe oluşturmuş olması, üzerinde hassasiyetle durulması gereken bir olgudur. Ekonomik kalkınma iç ve dış konjonktürü birbirine bağlayan bu tür meselelerde önemli bir araç olmakla birlikte, ana ekseni oluşturan yegâne araç niteliğinde değildir.</p>

  <p class="calibre10">Meselenin uzun dönemli ve kalıcı çözümü kültürel, ekonomik, siyasî ve diplomatik boyutların entegre bir şekilde yeniden değer-lendirilebilmesine bağlıdır. Bu boyutların hiç biri tek başına yeterli değildir. Bütün bu boyutları ihtiva eden ve belirleyen temel çözüm unsuru ise kültürel, ekonomik ve siyasî meşruiyetin temelini oluşturan aidiyet hissidir. Bir siyasî sistem, bir ekonomik düzen ve nihayet bir kültürel çevre toplumun bütün kesimlerini kuşatan bir aidiyet hissi doğuramıyorsa, dış jeopolitik çıkar çatışmalarından beslenen bu tür iç gerilim alanlarının yeni niteliklerle tekrar tekrar gündeme gelmesi şaşırtıcı olmayacaktır.</p>

  <p class="calibre10">Böylesi bir dönemde Türkiye bir taraftan kendi içinde ülke bütünlüğünü gerçek bir siyasî meşruiyet anlayışı ile pekiştiren bir restorasyon sürecine girmek, diğer taraftan da Ortadoğu üzerindeki küresel ve bölgesel dengeleri gözeten ve kapsamlı bir uygulama planına oturtulan bir dış politika stratejisine yönelmek zorundadır. Yoksa içerde ve dışarıda yeni kutuplaşmalar ve düşmanlar üretmeye dayalı bir söylem Abdullah Öcalan’dan daha yıkıcı ve bölücü sonuçlar doğurabilir. Toplumun bütün kesimlerini ve ülkenin bütün bölgelerini aynı vatandaşlık bağı ile kuşatan bir siyasî kültür geliştirmeksizin dış faktörlerin iç yapımızı etkilemesinin ününe geçebilmek mümkün değildir.</p>

  <p class="calibre10">Bugün parçalanmış görünen ve bu parçalanmışlık içinde bölge üzerinde hesap kuran büyük güçlerce istismara açık bir yumuşak karın oluşturan “Kürt Jeopolitiği" uzun dönemde aidiyet hissini en yoğun bir şekilde yaşadığı bölgesel bir güç ile bütünleşme süreci içine girecektir. Uzun dönemde meselenin odak noktası bölge halkının aidiyet hissini pekiştiren bir kader birliği meşruiyeti ile çözümlenecektir.</p>

  <p class="calibre10">Bu aynı zamanda Ortadoğu bölgesinin genel meşruiyet ve aidiyet probleminin de bir yansımasıdır. Türkiye teröre ciddi bir darbe vurulduğu bu dönemde toplumsal aidiyet hissini sarsma riski taşıyan bir söylem yerine, terörist grup ile Kürt halkını ayrıştıracak ve masum bölge halkım yeni bir aidiyet hissi ile kucaklayacak kültürel, siyasî ve ekonomik politikalar geliştirmek zorundadır.</p>

  <p class="calibre10">Bu noktada Türkiye bölgeye müdahil olmak isteyen büyük güçlere ve Kürt nüfus barındıran diğer bölge ülkelerine göre önemli avantajlara sahiptir. Herşeyden önce yaklaşık bin yıl birlikte yaşamış olmakla birlikte etnik nitelikli hiç bir çatışmaya taraf olmayan Türk ve Kürt nüfus Batı karşısında son direniş noktası olan Osman<span class="calibre6">lI</span> Devleti’ni birlikte savunmuşlar ve bu savunmanın yetersiz kaldığı bir dönemeçte de İstiklal Harbini birlikte yürütmüşlerdir.</p>

  <p class="calibre10">Sabit veriler olan ortak tarih, coğrafya, din ve kültür unsurları Anadolu'nun değişik bölgelerinde yaşayan bu insanların ortak bir sosyal aidiyet hissi ile kaynaşmalarını sağlamıştır. PKK, bütün çabalarına rağmen, Kürt nüfus içinde yeterli bir destek bulamamışsa bunun sebebi sadece alman askerî tedbirler değil, bu aidiyet hissinin getirdiği ortak hayat alanı bilincidir. Tarihî birikim ile desteklenen bu aidiyet hissinin zaafa uğratılması PKK'dan daha tehlikeli sonuçlar doğurabilir.</p>

  <p class="calibre10">Geleneksel unsurlardan kaynaklanan ve toplumu birarada tutan bu aidiyet hissinin modern destekleyici aracı vatandaşlık bilincidir. Toplumun bütününü hiç bir ayırıma tâbi tutmadan kucaklayan bir vatandaşlık bilinci ve hukuku oluşturmaksızın toplumsal aidiyet hissini siyasî meşruiyet alanına taşıyabilmek mümkün değildir.</p>

  <p class="calibre10">Dolayısıyla, kültürel, ekonomik ve siyasî çözüm tekliflerinin dayanması gereken iki ana ilke olmalıdır: (i) Toplumun aidiyet hissini bir bütün olarak güçlendirmek ve bu aidiyet hissini pekiştirecek tarihî, dinî, kültürel ve coğrafi unsurları desteklemek; (ii) siyasî meşruiyetin temeli olan eşit vatandaşlık bilincini hiç bir dış müdahaleye ihtiyaç hissettirmeksizin garanti altına almak.</p>

  <p class="calibre10">Türkiye gerek dış konjonktür gerekse iç siyasî kültür açısından son derece kritik bir dönemden geçmektedir. Topluma yeni bir atılım gücü kazandıracak ana unsur toplumsal aidiyet hissinin sağlam bir zeminde yeniden kurulmasıdır. Toplumsal gerilimi tırmandıran ve değişik toplum kesimlerini biıarada tutan kültüre] dokuyu zayıflatan bir söylem, bazı kulaklara hoş gelse bile, basiret sahibi zihinlerde akis bulmamalıdır.<br class="calibre13"/></p>

  <p class="calibre10">Ortadoğu politikasındaki belirsizliklerin, çatışma alanlarının ve tırmanma temayülü gösteren stratejik risk unsurlarının aıkap-lamnda jeopolitik, jeokültürel ve jeoekonomik parçalanmanın izleri vardır. Jeopolitik parçalanma kendi içinde bir bütünlük arze-den jeopolitik havzaların ve hat uzantılannııı farklı siyasî birimler arasında paylaştırılmasının bir ürünüdür. Jeokültürel parçalanma, yine iç bütünlük arzeden kültür gruplarının katı politik çerçevelerle koparılması ya da içiçe geçen kültür grupları arasındaki ortak zeminin zayıflatılmışından kaynaklanmaktadır. Jeoekonomik parçalanma ise doğuşu, aktarımı ve kullanımı bir bütün arzeden ekonomik kaynakların farklı siyasî yapılar arasında dengesiz bir şekilde dağıtılmış olmasının sonucudur.</p>

  <p class="calibre10">Jeopolitik, jeokültürel ve jeoekonomik parçalanmanın örtüştü-ğü alanlar kronik ve her an tırmanmaya hazır çatışma alanlarım, bunlardan ikisinin örtüştüğü alanlar konjonktürel dalgalanmalar gösteren bunalım alanlarını, birinin olduğu alanlar ise potansiyel gerilim alanlarını oluşturmaktadır. Ortadoğu, her üç parçalanmanın da izlerinin görüldüğü bir bölgedir. Sömürgeci dönemde belirlenen çıkar alanlarından ulus-devlet yapılanmalarına dönüşüm sürecinde ortaya çıkan siyasî birimlerin belirlediği sınırlar ile bu jeopolitik, jeokültürel ve jeoekonomik parçalanma arasındaki çelişkiler bölgeyi uluslararası ilişkilerin bunalım potansiyeli yüksek bölgelerinden birisi haline getirmiş bulunmaktadır.</p>

  <p class="calibre10">Türkiye, bölgede sahip olduğu tarihî ve coğrafî derinlik ile bu jeopolitik, jeokültürel ve jeoekonomik parçalanmanın yol açabileceği bunalımları önceden görebilen ve soğukkanlı bir şekilde de-ğerlendirebilen aktif bir bölge politikası geliştirmek zorundadır. Bu parçalanma karşısında edilgen bir tutum takınmak Türkiye’nin bölgesel etkinliğini yok etmek yanında iç ve dış güvenliği ile ilgili</p>

  <p class="calibre10">ciddi riskler de doğurabilir. Böylesi bir parçalanmanın saiklerinin, aktörlerinin ve sonuçlarının sıradan bir seyircisi olarak kalmak ise mümkün değildir. Soğuk Savaş sonrası dönemin dinamik konjonktürü, statik ve edilgen tavır geliştiren ülkeleri kısa sürede diplomatik sürecin devre dışına itmektedir.</p>

  <p class="calibre10">Bölgenin son jeopolitik, jeokültıirel ve jeoekonomik bütünlüğünün tarihî mirasçısı olan Türkiye, bu jeopolitik, jeokültüre! ve jeoekonomik parçalanmayı aşabilen ve bölgeyi bir bütün olarak kuşatabilen bir stratejik yaklaşım geliştirmek ve bu yaklaşımı taktik bir esneklik içinde kademeli bir şekilde uygulamaya koymak zorundadır. Böylesi bir stratejik yaklaşım, Türkiye’nin sadece bölge üzerindeki etkinliğini artırmakla kalmayacak, aynı zamanda, küresel dengelerle bölgesel dengeler arasında hiç bir aktörün gö-zardı etmesi mümkün olmayan bir işlev üstlenmesini de sağlayacaktır.</p>

  <p class="calibre10">Soğuk Savaşa damgasını vuran "Ortadoğu Meselesi”, Soğuk Savaş sonrası dönemde çok boyutlu çelişkiler taşıyan daha da karmaşık bir nitelik kazanmıştır. 20. Yüzyılın ilk çeyreğinde Ortadoğu-Balkanlar eksenli bir cihan devletinin büyük güçlerin müdahil olduğu etnik çatışmalarla kaybedildiği bir tarihi tevarüs eden Türkiye Ortadoğu'ya dönük politikasında jeopolitik parçalanmanın risklerini minimize eden, jeoekonomik parçalanmanın kaynak dağılımı üzerindeki etkilerini denetim altında tutan ve jeokültürel parçalanmanın çözücü etkilerini yok eden bölgesel politikalar geliştirmek zorundadır. Özellikle bu parçalanmanın kesişim alanları üzerinde uzun dönemli projeksiyonlara dayalı, stratejik koordinasyonu ve taktik kademelendirmesi iyi yapılmış politikalar geliştirme ihtiyacı vardır.</p>

  <p class="calibre10">Ortadoğu'ya 21. yüzyılın ilk yarısında damgasını vuracağı düşünülen jeopolitik, jeoekonomik ve jeokültürel gerilimler konusunda çok ciddi ve teenni yüklü bir tavır geliştirilmelidir. Balkanların jeokültürel yapısını yeterince değerlendiremeyen bir siyasî elitin girdiği Balkan macerası ile Balkanları kaybettikten sonra în-gilizlerin kışkırttığı Türk-Arap gerginliği ile Ortadoğu omurgasını da yitirerek Anadolu’ya çekilmek zorunda kalan ve Osmanlı mirasından, imparatorluğun Müslüman-etnik tablosunu tümüyle ..bu senaryoları kapsamlı bir bölgesel strateji çerçevesinde değerlendirmek zorundadır.</p>

  <p class="calibre10">Filistin ve petrol boyutlarıyla özdeşleşen Ortadoğu Meselesine Soğuk Savaş şartları içinde mesafeli ve dengeli bir şekilde yaklaşan ve doğrudan müdahii olmayan bir politika geliştiren Türkiye, istese de istemese de, 21. yüzyıla yönelik Irak-Kürt ve su eksenli bu yeni projeksiyonun merkezinde bulunmaktadır. Böylesi bir konjonktürde Türkiye’nin tutarlı bir Avrasya stratejisi içinde bir Asya derinliği kazanması kaçınılmaz bir stratejik tercih olarak önemini korumaktadır. Bu Asya derinliğinin olmazsa olmaz şartı da Ortadoğu politikası üzerindeki etkinliktir. Bu etkinliğin en önemli aracı olmakia birlikte en riskli alanı da olan ve petrol ve su havzalarını birleştiren Kuzey ve Güney Mezopotamya politikaları, aynı zamanda, bu yeni stratejik projeksiyonda öne çıkarılması muhtemel olan Kürt ve Irak meselelerini de kapsamaktadır.</p>

  <p class="calibre10">Türkiye’nin Asya derinliğine dayalı Ortadoğu politikası, bölge-lerarası etkileşimi gözönünde tutan ve bu etkileşimin ortaya çıkardığı gerilim alanlarını esnek ve tutarlı bir strateji ile aşabilen bir üst-politikamn ayrılmaz parçası oiaıak görülmelidir. Bu açıdan Türkiye, Ortadoğu’da çıkarılması muhtemel etnik-temelli gerginliklerin kısa dönemli ve taktik tarafı olmaktansa, kapsayıcı bir jeo-küitürel tanımlama ile bu gerginliklerin uzun dönemli çözüm merkezi olma konumunu kazanmalıdır. Bu da gerekTürkiye’nin iç siyasî kültürünün bölücü-kutuplaştırıcı tavırlardan uzaklaştırılarak bütünleştirici bir niteliğe bürünmesi, gerekse Ortadoğu’da bölgesel barış kurucu rolünün benimsenmesi ile sağlanabilir. Kendi, içinde kimlik bölünmesi yaşayan ve devlet-toplum ilişkisi zaafa uğratılmış bir Türkiye'nin bu yeni projeksiyonlarda yeni risklerle karşılaşması kaçınılmaz olacaktır.</p>

  <p class="calibre10">Ortadoğu politikasında başarılı olmanın asgari şartları Ortadoğu’yu jeokültürel ve jeoekonomik olarak kuşatan sağlam bir strateji, diplomatik ve askerî taktiklerin koordinasyonunu sağlayacak esnek bir dış politika ve bu bölgenin küresel politikalardaki etkisini değerlendirebilen basiretli bir kademelendirme becerisidir, Bunun için de gerekli stratejik yaklaşımın ana unsurları şu şekilde özetlenebilir: (i) Bölgeye dönük diplomatik açılımları olumsuz yönde etkileyen psikolojik engelleri ..yakından takip eden ve derinlikli projeksiyonlarla değerlendirebilen araştırma merkezi, üniversite enstitüleri gibi kurumsal yapıların oluşturulması ve varolanların geliştirilmesi; (iii] küresel dengeler ile bölgesel reelpolitik arasında sağlıklı bir irtibat kurulması; (iv) bölgeyi bütünüyle kuşatıcı projeler üretilmesi; (v) bölge barışını güçlendirecek ortak çıkar alanlarmın oluşmasına öncülük edilmesi; (vi) bölge barışında jeopolitik ve jeokültürel risk alanları oluşturan karşı milliyetçi bloklaşmaların engellenmesi; (vii) ikili ilişkiler çeşitlendirilerek odaklaşmış tepkilerin azaltılması; (viiij Ortadoğu Barış Süreci başta olmak üzere bütün bölgesel problem alanlarında etkin, aktif ve inisiyatif gücü yüksek bir yaklaşımın benimsenmesi; (ix) Türkiye’nin bölgedeki imajını güçlendirecek yatay ilişkilere ve iletişime ağırlık verilmesi.</p>

  <p class="calibre10">Bütün bu unsurların devreye sokulması için herşeyden önce Ortadoğu'yu Araplardan oluşan bir problem bölgesi olarak gören basitleştirici yaklaşım terkedilmelidir. Sağlıklı bir Ortadoğu politikası geliştirmeksizin küresel strateji kademelendirmesi yapabilmek de; yakm kıta havzası politikalarını yönlendiren genel bir Asya politikası geliştirmek de; Akdeniz, Kafkasya ve Basra gibi yakın kara ve deniz havzalarını ilgilendiren bölgelere dönük diplomatik açılımlar sağlamak da mümkün olamaz.</p>
</body>
</html>
