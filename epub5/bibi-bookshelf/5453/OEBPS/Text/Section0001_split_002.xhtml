<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Bilinmeyen</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <p class="calibre2">Arka bahçe yavaş yavaş ve büyük emeklerle değişiyordu. Ria, Colm’un bir yılda iki hasat</p>

  <p class="calibre2">konusundaki sözlerini, evcil hayvanların bahçeye girmesini engelleyecek önlemler konusundaki</p>

  <p class="calibre2">önerilerini anlamanın, bir teras bahçedeki saksılara dikilecek yirmi çiçeğin adını öğrenmekten daha</p>

  <p class="calibre2">kolay olduğunu biliyordu. Ektiği bütün fidelerin ölüşüne, büyük bambu fasulye sırıklarının</p>

  <p class="calibre2">rüzgârdan devrilişine, asılmış sepetlerde yetiştirmeye çalıştığı bezelyelerden pek bir şey</p>

  <p class="calibre2">çıkmayışına anlayışla gülümsüyordu.</p>

  <p class="calibre2">– Neden yere ekmedin onları sanki ? diye sordu Ria saf saf.</p>

  <p class="calibre2">– Gözüne güzel görünsün istedim. Arka duvardan sarkan bir sürü sepet... Güzel durur diye</p>

  <p class="calibre2">düşündüm. Büyük bir düş kırıklığı yaşıyordu.</p>

  <p class="calibre2">Colm’daki bu heves kendisinde de olsun isterdi Ria, ancak ona göre çok yorucu bir işti bu,</p>

  <p class="calibre2">ayrıca pek bir sonuç alınmıyordu, üstelik marketlerde dağlar kadar sağlıklı yetiştirilmiş sebze vardı.</p>

  <p class="calibre2">Colm mücadeleyi sürdürüyordu, hatta çocuklara küçük leğenlerde domates ve biber yetiştirmeleri</p>

  <p class="calibre2">için yardımcı bile oluyordu. Annie ile Brian’a karşı çok iyiydi Colm, aralarındaki yaş farkını çok</p>

  <p class="calibre2">iyi anlıyordu. Brian’a yalnızca sulanmaktan başka bakım istemeyen küçük bir domates fidesi</p>

  <p class="calibre2">vermişti, Annie’dense kıvırcık salata ile kekik yetiştirmesini bekliyordu. Ama temelde, onların</p>

  <p class="calibre2">yaşantılarının bir parçası olmuyor, Rus asmasından oluşan o dev çitin öbür tarafına geçmiyordu.</p>

  <p class="calibre2">Öbür tarafta bir salıncak, bir bank hatta bir de kendi yaptıkları mangal vardı. Barney’nin</p>

  <p class="calibre2">adanılan evin önündeki alana otomobiller için asfalt dökmüş, kenarlara çiçekler ekmişti. Hepsi de</p>

  <p class="calibre2">açıyordu. Geçici yataklardaki renk renk süpürgeotu, herkesin ilgisini çekiyordu.</p>

  <p class="calibre2">– Süpürgeotu nerden geldi, bilmiyorum doğrusu, demişti Ria bir keresinde.</p>

  <p class="calibre2">– Sen ekmişsindir tatlım. Bahçıvanlıktan anlamam ama, çiçeklerin durup dururken yerden</p>

  <p class="calibre2">bitmediğini biliyorum. Hem zaten süpürgeotu için özel bir toprak gerekmiyor mu ?</p>

  <p class="calibre2">Bu konuşma sırasında Colm yanlarındaydı. “Korkarım ben yaptım bu işi. Yanlış toprak</p>

  <p class="calibre2">almışım, bilirsiniz ya, kireçli çıktı yani...” Bilmiyorlardı ama bilge gibi başlarım salladılar. “Bir</p>

  <p class="calibre2">yere koymam gerekiyordu, buraya döktüm. Umarım sakıncası yoktur.”</p>

  <p class="calibre2">– Harika, diye onayladı Danny. Peki süpürgeotunu da sen mi ektin?</p>

  <p class="calibre2">– Biri onları armağan etti bana. Yani, bütün sebzelerin bahçe ürünü olduğunu mönüde</p>

  <p class="calibre2">belirttiğim için müşteriler arkada büyük bir bahçem olduğunu sanıyor. Çoğu kez bahşiş yerine fide</p>

  <p class="calibre2">veriyorlar bana.</p>

  <p class="calibre2">– Ama bunların parasını ödememiz gerek... diye başladı Ria.</p>

  <p class="calibre2">– Saçmalama Ria. Daha önce de söylediğim gibi bahçenizi kullanmak benim çok işime</p>

  <p class="calibre2">yarıyor, doğrusu sebzeler de çok iyi yetişiyor. Bu hafta sıra sıra sakızkabağı ektim, amacım</p>

  <p class="calibre2">şimdiden güzel kabak tarifleri hazırlamak...</p>

  <p class="calibre2">– Bugünlerde işin iyi gidiyor ha? diye sordu Danny.</p>

  <p class="calibre2">– Çok daha iyi, gazetede yazı çıktı, onun da büyük yaran oldu. İşler kötü gitse bile</p>

  <p class="calibre2">yakınmazdı Colm. Acaba diyordum, küçük bir sera yapsam gözünüze çirkin görünür mü ? Çok iyi</p>

  <p class="calibre2">gizleyeceğim ama, arkadaki duvara yaslayacağım...</p>

  <p class="calibre2">– Yap yap, Colm. Katkımız olsun ister misin ?</p>

  <p class="calibre2">– Yalnızca elektrik istiyorum sizden, birazcık, fazla yakmaz zaten. Danny Colm’un elini</p>

  <p class="calibre2">sıktı, “Ah, bütün iş anlaşmaları keşke bu kadar kolay olsa!” dedi.</p>

  <p class="calibre2">Brian 1995 yazında yedi yaşına basmıştı. Danny ile Ria dostlarını çağırıp bahçede mangal</p>

  <p class="calibre2">yaktı. Yalnızca sosis istiyorlardı Brian’a göre. Kimse başka bir şey yemezdi.</p>

  <p class="calibre2">– Güzel kuzu pirzolası yemezler mi ? dedi Danny. Önünde önlük ve başında aşçı şapkasıyla</p>

  <p class="calibre2">mangal başında durma fikri hoşuna gidiyordu, ancak ateşin üzerinde sosisten daha önemli bir şeyi</p>

  <p class="calibre2">çevirmeyi düşlüyordu.</p>

  <p class="calibre2">– Yok, dedi Brian.</p>

  <p class="calibre2">– Ya da Colm’un yetiştirdiği o güzelim biberleri pişirsek, hepsini şişlere geçirip kebap</p>

  <p class="calibre2">yapabiliriz örneğin.</p>

  <p class="calibre2">– Benim arkadaşlarım kebap sevmez, dedi Brian.</p>

  <p class="calibre2">– Arkadaşların hiç kebap yemedi ki, dedi Annie. On iki yaşına geliyordu, doğum günü üç ay</p>

  <p class="calibre2">sonraydı. Brian gibi bir bebekle anlaşmak gerçekten zordu. Annesi ile babasının bu çocuğun</p>

  <p class="calibre2">bebekçe sözlerine, kendi söyledikleri karşısında duydukları hayranlığı sergilemeleri garibine</p>

  <p class="calibre2">gidiyordu.</p>

  <p class="calibre2">Bu partinin hazırlıkları hayli yorucu oldu. Annie Brian’a bir kilo pişmiş sosis verilmesini ve</p>

  <p class="calibre2">arkadaşlarıyla birlikte onları ısıtmalarını önerdi. Pişmiş olduğunu anlamayacaklardı bile, zaten</p>

  <p class="calibre2">onlar için önemli olan bol bol ketçap sıkmaktı.</p>

  <p class="calibre2">– Olmaz, doğru olmaz. Senin yedinci doğum günün için de büyük bir parti vermiştik,</p>

  <p class="calibre2">unuttun mu ? dedi annesi.</p>

  <p class="calibre2">Annie unutmuştu, bütün doğum günleri tek bir kutlama olarak kalmıştı belleğinde. Ama</p>

  <p class="calibre2">bütün kutlamalarda olduğu gibi büyük titizlik göstermiş olmalılardı. “Haklısın, çok güzel bir</p>

  <p class="calibre2">partiydi” dedi.</p>

  <p class="calibre2">– Sen çok güzelsin Annie Lynch, harikulade güzel. Annesi onu sımsıkı kucakladı.</p>

  <p class="calibre2">– Berbat bir kızım ben, şu dümdüz saçlara baksana.</p>

  <p class="calibre2">– Ben de durmadan saçlarımın kıvırcık olmasından yakınmıştım, dedi Ria. Kadın olmanın</p>

  <p class="calibre2">en güç yanı bu işte, görünüşümüzden hiçbir zaman memnun olmuyoruz.</p>

  <p class="calibre2">– Bazıları memnun ama.</p>

  <p class="calibre2">– Anneannenin dilinden düşmeyen film yıldızlan, bütün o yapma bebekler memnundur</p>

  <p class="calibre2">herhalde, ama bizim tanıdığımız kimse yok.</p>

  <p class="calibre2">– Bence Rosemary’nin görünümünde aksaklık yok. Rosemary Ryan, arkadaşlarının</p>

  <p class="calibre2">çocuklarının kendisine teyze demelerini istemiyordu. “Bence de o çok güzel bir kadın, ama sürekli</p>

  <p class="calibre2">diyet yapıyor, belki o da kendini yeterince güzel hissetmiyordur.”</p>

  <p class="calibre2">– Hayır, kendinden memnun, aynada kendini izlerken görsen bunu anlarsın.</p>

  <p class="calibre2">– Ne dedin ?</p>

  <p class="calibre2">– Kendine gülümsüyor, Anne. Bir görsen, yalnız aynaya bakarken değil, bir cam gördüğü</p>

  <p class="calibre2">her yerde gülümsüyor.</p>

  <p class="calibre2">Ria güldü. “Ne kadar komiksin Annie, nelere dikkat ediyorsun.” Annie başının</p>

  <p class="calibre2">okşanmasından hoşlanmadı. “Doğruyu söylüyorum ama, değil mi Baba?”</p>

  <p class="calibre2">– Tamamen doğru, Prenses, dedi Danny. ikisi birden atıldı bu kez: “Söylediklerimizi</p>

  <p class="calibre2">duymadın ki?”</p>

  <p class="calibre2">– Pekâlâ duydum. Annie Rosemary’nin aynalara gülümsediğini söyledi, gerçekten de</p>

  <p class="calibre2">gülümser, her zaman gülümsemiştir. Yıllar önce eski işyerinde de öyleydi.</p>

  <p class="calibre2">Annie hoşnut göründü, Ria bozuldu. Bu durumun farkına hiç varmamıştı. “Eh, o kadar</p>

  <p class="calibre2">güzel ki, kendine hayran olmaya hakkı var” dedi sonunda.</p>

  <p class="calibre2">– Güzel mi dedin? Bence baykuşa benziyor, dedi Annie.</p>

  <p class="calibre2">– Ama güzel bir baykuş, diye düzeltti onu Danny.</p>

  <p class="calibre2">– Annem çok daha güzel, dedi Annie.</p>

  <p class="calibre2">Danny her ikisini de başlarından öperek, “Bunu söylemeye bile gerek yok” dedi.</p>

  <p class="calibre2">Brian’ın doğum gününde hava çok güzeldi. Hazırlıklar öğleye kadar sürdü. Nora Johnson</p>

  <p class="calibre2">gelmiş dırdır ediyordu, Gertie, yardım gerekir mi diye gelmişti. Bir aydır uyumuyor gibiydi.</p>

  <p class="calibre2">– Ancak partinin sonuna dek kalır ve eve gidip çocukları getirirsen yardım edebilirsin, dedi</p>

  <p class="calibre2">Ria.</p>

  <p class="calibre2">– Hayır, bugün olmaz. Öylesine yorgun görünüyordu ki, ona bakmak insanın içini</p>

  <p class="calibre2">burkuyordu.</p>

  <p class="calibre2">–Ne oldu Gertie?</p>

  <p class="calibre2">– Hiç. Bu sözcük bir çığlık gibi çıktı ağzından.</p>

  <p class="calibre2">– Çocuklar nerede ?</p>

  <p class="calibre2">– Annemde.</p>

  <p class="calibre2">– Çamaşırhanede kim var?</p>

  <p class="calibre2">– Tatilde çalışmak isteyen on altı yaşında bir kız öğrenci. Sorgulaman bitti mi, Ria? Sana</p>

  <p class="calibre2">yardım etmeye başlayabilir miyim?</p>

  <p class="calibre2">– Ama haksızlık ediyorsun, seni sorgulamıyorum ki. Ria öfkelenmiş görünüyordu.</p>

  <p class="calibre2">– Tamam, özür dilerim.</p>

  <p class="calibre2">– Hiç iyi görünmüyorsun. Neden burada yardım etmek istiyorsun?</p>

  <p class="calibre2">– Neden sanıyorsun ?</p>

  <p class="calibre2">– Bilmiyorum, Gertie, gerçekten bilmiyorum.</p>

  <p class="calibre2">– Öyleyse tahta kafalının birisin, Ria. Paraya ihtiyacım var. Ria’nın yüzü bembeyaz oldu.</p>

  <p class="calibre2">“Sen benim arkadaşımsın, Tanrı aşkına. Paraya ihtiyacın varsa, iste, gelip beni etkilemeye çalışma.</p>

  <p class="calibre2">Ne kadar lazım?” Çantasına uzandı Ria.</p>

  <p class="calibre2">– Senden para alamam Ria.</p>

  <p class="calibre2">– Şimdi kızacağım ama, az önce lazım demedin mi?</p>

  <p class="calibre2">– Evet, ama sadaka olarak istemem.</p>

  <p class="calibre2">– Tamam, ben de öyle vermiyorum. Sonra ödersin.</p>

  <p class="calibre2">– Ödeyemem.</p>

  <p class="calibre2">– Öyleyse fark etmez.</p>

  <p class="calibre2">– Eder. Kazanmak istiyorum, ovmak, temizlemek istiyorum. Fırınla başlarım, sonra mutfak</p>

  <p class="calibre2">taşlarını, banyoları temizlerim. On sterlin gerek bana.</p>

  <p class="calibre2">Ria şaşkın bir halde oturmuştu. “On sterlin gerek. O kadar gerek, ha Gertie. Senin koca bir</p>

  <p class="calibre2">dükkânın var, Tarın aşkına!”</p>

  <p class="calibre2">– Hesapta belli bir para bulundurmam gerek, kocam bunu biliyor. Yemekten önce on sterlin</p>

  <p class="calibre2">getireceğimi söyledim, dükkânın yanına yaklaşmıyor.</p>

  <p class="calibre2">– Allah aşkına, Gertie, al şu on sterlim. Sen çalışırken iki saat karşında durup seni</p>

  <p class="calibre2">izleyeceğimi mi sanıyorsun.</p>

  <p class="calibre2">– Almam.</p>

  <p class="calibre2">– Eh, çık dışarı öyleyse. –Ne?</p>

  <p class="calibre2">– Söylediğimi duydun. Benim dostumsun, mutfağımda bir saat şapur şupur çalışman ve</p>

  <p class="calibre2">klozetlerime fırça sokman için saatte beş sterlin verecek değilim. Kusura bakma, ama veremem.</p>

  <p class="calibre2">Ria’nın gözleri çakmak çakmak olmuştu.</p>

  <p class="calibre2">Gertie’nin gözleri doldu. “Ah Ria, bırak şunları da biraz anlayışlı olmaya çalış.”</p>

  <p class="calibre2">135</p>

  <p class="calibre2">– Ben bayağı anlayışlıyım... sen de azıcık gururlu olsana?</p>

  <p class="calibre2">– Olmaya çalışıyorum, ama sen gururumu elimden alıyorsun. Gertie, üflense yıkılacakmış</p>

  <p class="calibre2">gibi duruyordu. Çok öfkelendin sen.</p>

  <p class="calibre2">– Öfkelenirim tabii. Şimdi lütfen şu on sterlini alır mısın ? Bunu geri vermeye kalkarsan ya</p>

  <p class="calibre2">da temizlik memizlik yapacağım diye kolunu kaldıracak olursan, bu Allah’ın belası parayı</p>

  <p class="calibre2">gırtlağından aşağı tıkarım, bilmiş ol.</p>

  <p class="calibre2">– Bana ya da herhangi birine bu kadar kızmana gerek yok, Ria. Gayet güzel bir yaşantın var,</p>

  <p class="calibre2">seni kıskanmıyorum, bunu hak ediyorsun, bu yaşantıyı sürdürmek için büyük çaba harcıyorsun,</p>

  <p class="calibre2">herkese karşı iyi davranıyorsun, ama şansın da yaver gidiyor. İşlerin yolunda gitmediği bir</p>

  <p class="calibre2">durumda böyle bir yaşantı sürdürmenin ne kadar zor olabileceğini düşün bir.</p>

  <p class="calibre2">Ria yutkundu. “Bugün oğlumun yedinci doğum günü, güneş parlıyor, elbette mutluyum.</p>

  <p class="calibre2">Her gün mutlu değilim ama, kimse değildir. Bak, sen benim arkadaşımsın. Birbirimizin içini dışını</p>

  <p class="calibre2">biliyoruz.”</p>

  <p class="calibre2">– Hayır, bilmiyoruz, dedi Gertie sakin sakin. Okul çocuğu değiliz artık, otuzlara gelmiş</p>

  <p class="calibre2">kadınlarız, yetişkiniz. Sana iş yaparsam ödeşiriz diye düşündüm. Özür dilerim. Ayrıca Brian’ın</p>

  <p class="calibre2">doğum gününde seni üzdüğüm için de özür dilerim. Gertie gitmek üzere döndü.</p>

  <p class="calibre2">– Bu parayı almazsan beni gerçekten kızdırmış olacaksın.</p>

  <p class="calibre2">– Tamam, sağ ol Ria.</p>

  <p class="calibre2">– Hayır, öyle soğuk soğuk değil. Bir kucaklaşalım hiç değilse. Kaskatı bir kucaklaşma oldu.</p>

  <p class="calibre2">Gertie’nin ince bedeni tahta gibiydi. En güzeli ne biliyor musun ? Daha sonra çocuklarla birlikte</p>

  <p class="calibre2">gel. Olur mu, gelir misin ?</p>

  <p class="calibre2">– Hayır, teşekkürler. Ama dargınlıktan falan değil. Sadece gelemem.</p>

  <p class="calibre2">– Tabii, tamam.</p>

  <p class="calibre2">– Tekrar teşekkür ederim Ria.</p>

  <p class="calibre2">– Çok gururlusun, her zaman da beyleydin.</p>

  <p class="calibre2">– Sahip olduğun her şeyi, hatta daha da fazlasını hak ediyorsun. İyi eğlenceler. Gertie çıktı.</p>

  <p class="calibre2">Nora Johnson bahçeden mutfağa girdi. “Ön kapıya balon bağlıyordum, partinin nerde</p>

  <p class="calibre2">olduğu görülsün diye, baktım Lady Ryan manken giysileriyle gelmekte. Yardım etmeye geliyordur</p>

  <p class="calibre2">herhalde. Gertie nereye gitti? O eski ızgaraları temizleyeceğini söylemişti.”</p>

  <p class="calibre2">– Evine gitti Anne.</p>

  <p class="calibre2">– Vay canına, arkadaş dediğin böyle günde belli olur! Hilary ile ben olmasaydım ne</p>

  <p class="calibre2">yapacaktın ?</p>

  <p class="calibre2">136</p>

  <p class="calibre2">– Ben de hep bunu söylerim zaten, değil mi Anne ?</p>

  <p class="calibre2">– Çocuklar geldiğinde Annie eğlenmelerine yardımcı olacak mı?</p>

  <p class="calibre2">– Hayır, yedi yaşında bir düzine çocuk Annie’ye göre değil bence, onlardan uzak durur o.</p>

  <p class="calibre2">Danny bir yığın oyun tasarladı onlar için.</p>

  <p class="calibre2">Nora burnunu çekti. “Bugün Barnie’nin peşinde koşturup sahibinin sesini dinlemiyor yani</p>

  <p class="calibre2">ha?”</p>

  <p class="calibre2">– Hayır Anne, dinlemiyor.</p>

  <p class="calibre2">– Biraz solgun görünüyorsun, iyi misin sen ?</p>

  <p class="calibre2">– Daha iyi olamazdım.</p>

  <p class="calibre2">Ria partide kaç çocuk olduğunu saymaya gelen Rosemary’yi karşılamak bahanesiyle</p>

  <p class="calibre2">konuyu kapattı. Rosemary, çok sayıda dondurma almış, evde buzluğuna koymuştu. “Bir saat sonra</p>

  <p class="calibre2">falan gelirim, sen de dondurmaları buzluğa koymak zorunda kalmazsın. Gertie’nin bir şeyi mi vardı</p>

  <p class="calibre2">?”</p>

  <p class="calibre2">– Neden sordun? diye atıldı Ria.</p>

  <p class="calibre2">– Sokakta ağlayarak yanımdan geçti ve beni görmedi, gerçekten görmedi.</p>

  <p class="calibre2">– Her zamanki sorunları işte, biliyorsun. Ria yüzünü buruşturmuştu.</p>

  <p class="calibre2">– Boşanma yasası oylanıyor.</p>

  <p class="calibre2">– Bunun Gertie’nin görüşlerine hiçbir etkide bulunmayacağını biliyorsun herhalde? dedi</p>

  <p class="calibre2">Ria. Yani, diyelim bu ülkede boşanmak yarın serbest bırakıldı, Jack’i bırakmaz ki Gertie. Çekip</p>

  <p class="calibre2">gidecek? Herkes gibi ona sırtım dönecek ? Asla, Gertie bunu asla yapmaz.</p>

  <p class="calibre2">– İnsanların tepkisi bu olacaksa, yasa çıkarmanın ne anlamı var? dedi Rosemary.</p>

  <p class="calibre2">– Hiçbir fikrim yok! Ria’nın kafası karmakarışıktı. Yasadan yararlanması beklenebilecek iki</p>

  <p class="calibre2">aile tanıyoruz, ikisi de kıllarını kıpırdatmaz. Boşanma serbest bırakıldığında Barney McCarthy’nin</p>

  <p class="calibre2">rahatını kaçırmasını beklemiyorsun herhalde ?</p>

  <p class="calibre2">– Hayır, beklemiyorum. Ama senin bu işleri bu kadar iyi değerlendireceğini bilmiyordum</p>

  <p class="calibre2">doğrusu. Rosemary nerdeyse hayranlıkla güldü –şu Ria bazen şaşırtıyordu insanı– sonra da çocuk</p>

  <p class="calibre2">partisi için daha uygun bir şeyler giymek üzere 32 numaraya döndü.</p>

  <p class="calibre2">Konuklar gelmeye başlamıştı. Çocuklar çok geçmeden şaka yollu dövüşmeye başladı. Hem</p>

  <p class="calibre2">de hepsi itişip kakışıyordu. Bunun için bir neden yok gibi görünüyordu; kızgınlık, öfke yoktu,</p>

  <p class="calibre2">düşmanlık yoktu, ama erkek çocuklar böyleydi işte. Colm’un sebze bahçesinin dibinde birbirine</p>

  <p class="calibre2">girmiş iki çocuğu ayırırlarken, kendi arkadaşlarının çok daha nazik olduğunu söyledi Annie</p>

  <p class="calibre2">annesine.</p>

  <p class="calibre2">137</p>

  <p class="calibre2">– Annie nerde peki ? diye soruyordu Nora az sonra.</p>

  <p class="calibre2">– Odasında sanırım. Oğlanlara katılması için onu zorlamanın anlamı yok. Onlara göre fazla</p>

  <p class="calibre2">büyük, ama bu çocukları gülünç bulacak kadar da büyümedi henüz. Pastanın geldiğini duyunca iner</p>

  <p class="calibre2">aşağı.</p>

  <p class="calibre2">Nora bilge havalarında başını salladı. “Ya da sosislerin. Sosislerin kokusunu duyduğu anda</p>

  <p class="calibre2">av kokusu almış tazı gibi koşar aşağıya.”</p>

  <p class="calibre2">Ancak Annie odasında değildi. Arka kapıdan çıkmış, Tara Sokağı’na paralel yolda</p>

  <p class="calibre2">yürüyordu. Geçen gün orada küçük, zayıf bir yaramaz kedi yavrusu görmüştü. Sahipsiz olabilirdi.</p>

  <p class="calibre2">Korkmuş görünüyordu, sevilmeye alışık bir kediye benzemiyordu. Belki de terk edilmişti ve onu</p>

  <p class="calibre2">alabilirdi. Evdekiler her şeye olduğu gibi buna da hayır diyeceklerdi elbet. Kimse görmeden onu</p>

  <p class="calibre2">odasına alsa, ona biraz yiyecek falan verse, yürekleri elvermezdi kediyi kapıya koymaya. Bugün,</p>

  <p class="calibre2">bu işi yapmak için uygun bir gün olabilirdi, kimse farkına varmazdı. Brian ile onun bahçede itişip</p>

  <p class="calibre2">kakışan, bağrışıp duran beyinsiz arkadaşlarıyla meşguldü herkes. Bugün yukarıya zürafa çıkarsa</p>

  <p class="calibre2">kimse fark etmezdi. Annie kedi yavrusunu hangi evin arka kapısında gördüğünü anımsamaya</p>

  <p class="calibre2">çalıştı. Rosemary’nin evi kadar uzakta değildi. Arka kapılan birbirinden ayırmak zordu.</p>

  <p class="calibre2">Annie Lynch mavi ekoseli yazlık elbisesiyle yolda durmuş, öğle sonrası güneşinden</p>

  <p class="calibre2">gözlerini kısmış, gözlerine düşen sarı saçlarını arkaya atıyordu. Belki de bu tahta kapıların anahtar</p>

  <p class="calibre2">deliklerinden içerlerini gözetleyebilirdi. Bazıları bayağı eskiydi, tahtalar arasındaki aralıklardan</p>

  <p class="calibre2">bile bakılabilirdi. Arka kapılardan biri güzelce boyanmıştı, buradan bakınca bir şey görünmezdi.</p>

  <p class="calibre2">Anny biraz durdu. Bu, Rosemary Ryan’ın oturduğu 32 numaranın arka kapısı olmalıydı.</p>

  <p class="calibre2">Çatıda çok süslü bir bahçesi vardı Rosemary’nin, arka bahçesindeyse bir süs havuzu ile</p>

  <p class="calibre2">kameriye bulunuyordu. Belki de zavallı kedicik burada dolaşmış, havuzdaki balıklara bakmak</p>

  <p class="calibre2">istemişti.</p>

  <p class="calibre2">Annie diz çöktü, anahtar deliğinden baktı. Kedi falan yoktu. Ama kameriyede birileri vardı.</p>

  <p class="calibre2">Bir konuda tartışıyor gibiydiler. Daha dikkatlice baktı. Rosemary Ryan bir erkekle itişip</p>

  <p class="calibre2">kakışıyordu. Annie’nin yüreği ağzına geldi. Rosemary’ye saldırıyor muydu birisi ? Annie kapıyı</p>

  <p class="calibre2">sallayıp bağırsa mıydı, bağırdığında saldırgan gelip ona da zarar vermeye kalkar mıydı ?</p>

  <p class="calibre2">Rosemary’nin etekleri beline dolanmıştı, erkek onu itiyordu. Birincisinden daha büyük bir şaşkınlık</p>

  <p class="calibre2">içinde Annie ne yaptıklarını anladı. Ama bu iş böyle yapılmazdı ki? Okulda Kitty Sullivan’la</p>

  <p class="calibre2">fısıldaştıkları gibi değildi durum. Sinemada, televizyonda yapılanlara da benzemiyordu. Bu</p>

  <p class="calibre2">farklıydı. Öpüşürler, uzanırlardı, her şey yumuşak, nazikti. Bu, öyle değildi, bunlar itişiyor,</p>

  <p class="calibre2">homurtulu sesler çıkarıyorlardı. Rosemary Ryan biriyle sevişiyor olamazdı. Sevişmek böyle</p>

  <p class="calibre2">olmazdı. Böyle bir şey tamamen imkânsızdı.</p>

  <p class="calibre2">Annie başım anahtar deliğinden çekti, yüreği küt küt atıyordu. Durumu anlamaya</p>

  <p class="calibre2">çalışıyordu. Doğrusunu söylemek gerekirse, arka kapının anahtar deliğinden bakmayan hiç kimse</p>

  <p class="calibre2">göremezdi onları. Kameriye binadan uzak, arka bahçe duvarına yakın bir yerdeydi.</p>

  <p class="calibre2">Annie erkeğin kim olduğunu göremiyordu, ona arkası dönüktü. Yalnızca Rosemary’nin</p>

  <p class="calibre2">yüzünü görüyordu. Yüzü yamulmuş, öfkeli, kızgındı. Sinemalardaki gibi düşsel bir durum yoktu.</p>

  <p class="calibre2">Belki de tümüyle yanılıyordu, bu o sandığı şeyden değildi. Annie bir kez daha baktı.</p>

  <p class="calibre2">Rosemary’nin kolları adamın boynuna dolanmıştı, gözleri kapalıydı, adamı itmiyordu,</p>

  <p class="calibre2">kendisine doğru çekiyor ve “Evet, hahh, hah, evet!” diye haykırıyordu.</p>

  <p class="calibre2">Annie korku içinde doğruldu. Gördüklerine inanamıyordu. Sokak boyunca koşmaya başladı.</p>

  <p class="calibre2">16 numaranın önünden geçerken Brian’ın partisinden gelen gürültüleri duydu. Ama durmadı. Şimdi</p>

  <p class="calibre2">artık bu bildikleriyle içeri girip onlara görünmek istemiyordu, içerdekilerin kendisinin normal</p>

  <p class="calibre2">davranmalarını beklemelerine dayanamazdı. Hiçbir şey artık aynı olmayacaktı, üstelik bunu hiç</p>

  <p class="calibre2">kimseye söyleyemezdi. Gözleri dolu dolu koştu, koştu, sonunda tam anayola ve normalliğe</p>

  <p class="calibre2">dönecekken düştü, toprak birden yükselmiş ona çarpmıştı sanki, bir gürültüyle düştü.</p>

  <p class="calibre2">Uçarcasına düşmüştü, soluk soluğaydı. Kalkmaya çabaladığında iki dizinin, bir de kolunun</p>

  <p class="calibre2">sıyrıldığını gördü. Evin duvarına yaslandı ve var gücüyle ağlamaya başladı. Colm sesi duydu ve</p>

  <p class="calibre2">dışarı çıktı. “Annie, ne oldu?” Yanıt yoktu, kız yalnızca omuz silkti. “Annie, gidip anneni</p>

  <p class="calibre2">çağırayım.”</p>

  <p class="calibre2">– Hayır. N’olur çağırma. N’olur Colm.</p>

  <p class="calibre2">Colm diğer yetişkinler gibi değildi, bir başkası için yapılacak en iyi şeyin ne olduğu</p>

  <p class="calibre2">konusunda anında karar vermiyordu. “Tamam, ama şu haline bak... çok kötü düşmüşsün, dur,</p>

  <p class="calibre2">bakayım.” Kolunu yavaşça tuttu. “Yok, yalnızca sıyrılmış, dizlere de bakalım. Sen bakma, ben hiç</p>

  <p class="calibre2">dokunmadan inceler, sana rapor veririm.” Colm diz çöküp dizlerine bakarken Annie dimdik durdu.</p>

  <p class="calibre2">Azsonra, “Çok kan akıyor, ama sanırım dikiş gerektirecek bir durum yok” dedi. “Gel seni eve</p>

  <p class="calibre2">götüreyim, Annie.”</p>

  <p class="calibre2">Başını iki yana salladı Annie. “Olmaz. Brian parti veriyor, eve gitmek istemiyorum.”</p>

  <p class="calibre2">Colm onun suyuna gitti. “İstersen evime gelebilirsin, banyoda o zavallı dizlerini yıkarsın.</p>

  <p class="calibre2">Ben restoranda olacağım, ayak altında dolaşmam, ama ihtiyacın olursa sen de oraya geçersin, gazoz</p>

  <p class="calibre2">ikram ederim sana ya da ne istersen...” Kıza gülümsedi.</p>

  <p class="calibre2">Sonuç olumluydu. “Evet, evine geleyim, Colm.”</p>

  <p class="calibre2">Birlikte eve girdiler, Colm ona banyoyu gösterdi. “Bak orada bir sürü minik havlu var, suya</p>

  <p class="calibre2">biraz dezenfektan katarsan...” Çaresiz görünüyordu Annie, nerden başlayacağını bilmiyordu.</p>

  <p class="calibre2">“İstersen ben bezi bastırayım sıyrıklara, minik taşlan ayıklayayım?”</p>

  <p class="calibre2">–Bilmem ki...</p>

  <p class="calibre2">– Evet, bazen bu işleri kendin yaparsan daha kolay olur. Sen bu işi yaparken ben bu</p>

  <p class="calibre2">sandalyede oturayım, ayıklanacak şeyler görürsem söyleyeyim sana ha?</p>

  <p class="calibre2">Gülümsedi Annie. “Bu çok iyi olur.” Çocuk mikrop kinci sıvının katıldığı suya batırılmış</p>

  <p class="calibre2">bezle dizine sakınarak dokunup taş toprak parçalarını ayıklarken izledi onu Colm. Bir çizikti</p>

  <p class="calibre2">sadece, tehlikeli bir kanama yoktu. “Dirseğime erişemiyorum, onu sen temizler misin Colm?”</p>

  <p class="calibre2">Colm, yavaşça kızın kolunu temizledi ve eline büyük güzel bir havlu verdi. “Şimdi kurula.”</p>

  <p class="calibre2">– Ama havlu kan lekesi olur? Yüzünde kaygılı bir anlatım vardı.</p>

  <p class="calibre2">– İyi ya, Gertie’nin çamaşırhanesine iş çıkar, diye gülümsedi Colm.</p>

  <p class="calibre2">Restoranın serin ve karanlık barına gittiler. Barda dört yüksek tabure vardı. Colm onu buyur</p>

  <p class="calibre2">etti. “Buyrun Bayan Lynch, ne arzu edersiniz ?” dedi.</p>

  <p class="calibre2">– Sence ne alsam Colm?</p>

  <p class="calibre2">– Bu gibi şoklarda bol şekerli şeyler iyi gelir, dedi Colm. Aslında genellikle sıcak, tatlı çay</p>

  <p class="calibre2">önerirler.</p>

  <p class="calibre2">– Iıh, dedi Annie.</p>

  <p class="calibre2">– Bence de ııh. Bak ne diyeceğim, ben genellikle St. Clement içerim. Portakalla limon</p>

  <p class="calibre2">karışımı bir şey bu. Ne dersin?</p>

  <p class="calibre2">– Harika. İsterim, dedi Annie. Yani gerçek içki içmiyor musun sen?</p>

  <p class="calibre2">– Hayır, onlar beni sevmiyor. Kişiliğime ya da metabolizmama ya da her neyse bir şeylere</p>

  <p class="calibre2">dokunuyor... Nedeni tam olarak belli değil, ama içki bana dokunuyor.</p>

  <p class="calibre2">– Dokunduğunu nerden anladın ?</p>

  <p class="calibre2">– Birkaç ipucu gösterdi, başladım mı durmadan içiyordum örneğin.</p>

  <p class="calibre2">– Uyuşturucu gibi mi? diye sordu Annie.</p>

  <p class="calibre2">– Evet, uyuşturucu gibi. Bu nedenle içmeyi bıraktım.</p>

  <p class="calibre2">– Partilerde falan gerçek içki içmeyi özlemiyor musun ? Konu Annie’nin ilgisini çekmişti.</p>

  <p class="calibre2">– Özlüyor muyum? Hayır. O eski denetimsiz halimi özlemiyorum. Öyle olmadığıma</p>

  <p class="calibre2">seviniyorum. Ama herkes gibi olmak isterdim... yani bazı akşamlar bir iki kadeh şarap ya da sıcak</p>

  <p class="calibre2">yaz gününde bir iki bira içebilmek isterdim. Ama başladım mı sürekli içiyorum, dolayısıyla</p>

  <p class="calibre2">başlayamam. Annie yüzünde sevecen bir ifadeyle onu dinliyordu. Ancak başkalarının yapamadığı</p>

  <p class="calibre2">birçok şeyi yapabilirim, dedi Colm neşeyle. Harika soslar, gözlerini kamaştıracak tatlılar</p>

  <p class="calibre2">yapabilirim.</p>

  <p class="calibre2">– Brian’ın korkunç arkadaşları dondurmayı alüminyum paketlerde seviyormuş!</p>

  <p class="calibre2">Düşünebiliyor musun! dedi Annie şaşkın, küçümseyen bir havayla.</p>

  <p class="calibre2">– Biliyorum. İğrenç, değil mi! dedi Colm ve ikisi birden gülmeye başladı. Annie’nin</p>

  <p class="calibre2">kahkahasında hafiften bir isteri okunuyordu.</p>

  <p class="calibre2">– Yolda düşmene neden olacak bir şey gelmedi başına, değil mi? diye sordu Colm.</p>

  <p class="calibre2">Çocuğun yüzü değişti. “Hayır. Neden sordun ?”</p>

  <p class="calibre2">– Hiç. Evine giderken sana eşlik edeyim mi ?</p>

  <p class="calibre2">– Bir şeyim yok, Colm. Tek başına giderim.</p>

  <p class="calibre2">– Bir şeyin yok tabii, gördük işte. Ama ben her gün yürüyüşe çıkarım, bütün aşçılar çıkar,</p>

  <p class="calibre2">bu bir kuraldır, göbek bağlamalarını ve yemek yaparken tencerenin içinde düşmelerini önler.</p>

  <p class="calibre2">Annie güldü. Colm Barry’yi öyle bir göbekle göz önüne getirmek olanaksızdı. Nerdeyse</p>

  <p class="calibre2">babası kadar inceydi o da. Birlikte yola koyuldular. Tam bahçe kapısına geldiklerinde Rosemary</p>

  <p class="calibre2">Ryan’ın arabasının bagajından dondurma paketlerini indirdiğini gördüler. Annie dondu kaldı. Colm</p>

  <p class="calibre2">bunu fark etti ama bir şey söylemedi.</p>

  <p class="calibre2">– Aaa, Annie, bu ne hal böyle! Düştün mü? dedi Rosemary. –Evet.</p>

  <p class="calibre2">– Geçti artık, dedi Colm.</p>

  <p class="calibre2">– Korkunç görünüyor, nerede oldu bu ?</p>

  <p class="calibre2">– Yolda, Colm’un restoranının önünde, dedi hemen Annie. Colm şaşırdı.</p>

  <p class="calibre2">– Colm da seni kurtarmaya geldi, ha? Rosemary bir yararını görmemekle birlikte, Colm’a</p>

  <p class="calibre2">karşı kahkahalarla gülümsedi.</p>

  <p class="calibre2">– iyi bildin. Evimin önünde insanların düşmesine izin vermem. İş yaşantıma uğurlu gelmez,</p>

  <p class="calibre2">diye şaka yaptı Colm.</p>

  <p class="calibre2">– İyi ki caddede düşmemişsin. Rosemary Annie’nin yaralarına olan ilgisini yitirdi, şimdi</p>

  <p class="calibre2">dondurma kutularını taşımaktaydı. Arka bahçeden Brian’ın arkadaşlarının bağrış çağrışları</p>

  <p class="calibre2">duyuluyordu. “Halkım beni ve dondurmaları bekliyor” diye gülümsedi Rosemary. “Hangisini daha</p>

  <p class="calibre2">fazla beklediklerini de biliyoruz sanırım” diye ekledi ardından. Önden giderek arka bahçeye</p>

  <p class="calibre2">geçmek üzere bodruma indi.</p>

  <p class="calibre2">– Teşekkürler Colm.</p>

  <p class="calibre2">– Bir şey değil.</p>

  <p class="calibre2">– Şey... yani... yani nerede düştüğüm kimseyi ilgilendirmez, değil mi?</p>

  <p class="calibre2">– Kesinlikle.</p>

  <p class="calibre2">Annie, bir açıklama yapmak durumunda hissetti kendisini. “Bir kedi vardı, onu arıyordum.</p>

  <p class="calibre2">Bu yavruyu alıp bir süre için ona gizli gizli bakmak istiyordum, anlarsın.”</p>

  <p class="calibre2">– Elbette. Colm ciddi ciddi başını salladı.</p>

  <p class="calibre2">– St. Clement’e ve her şeye teşekkür ederim.</p>

  <p class="calibre2">– Görüşürüz, Annie.</p>

  <p class="calibre2">Anneannesi harikaydı, Annie’ye sosis saklamıştı. “Seni bulamadım, sıcak dursunlar diye</p>

  <p class="calibre2">fırına koydum.”</p>

  <p class="calibre2">– Harikasın. İnsanlar nerede ?</p>

  <p class="calibre2">– Pastayı kesmek üzereler. Lady Ryan havaî fişek işini üstlendi.</p>

  <p class="calibre2">– Ona lady demene annem çok sinirleniyor. Anny bunu söylerken kıkırdadı, sonra</p>

  <p class="calibre2">dirseğindeki sancıyla irkildi.</p>

  <p class="calibre2">Anneannesi hemen ilgilendi. “Gel yıkayayım dirseğini.”</p>

  <p class="calibre2">– Bir şey yok Anneanne, yıkandı dirseğim, dezenfektan falan tamam. Şu korkunç oğlanların</p>

  <p class="calibre2">arasında dolanıp duran Hilary Teyze’ye bak.</p>

  <p class="calibre2">– Çocukları seviyor. Koca bir dart getirmiş. Çekişmeli bir yarışma var.</p>

  <p class="calibre2">–Ödül ne?</p>

  <p class="calibre2">– Canım bir oyuncak falan... Hilary o yaştaki okul çocuklarının ne tür oyunlardan</p>

  <p class="calibre2">hoşlandığını biliyor.</p>

  <p class="calibre2">– Hilary Teyze’nin niye hiç çocuğu yok Anneanne ?</p>

  <p class="calibre2">– Tanrı vermemiş.</p>

  <p class="calibre2">– Çocukları Tanrı vermez Anneanne, bunu sen de biliyorsun.</p>

  <p class="calibre2">– Dolaysız değil, ama dolaylı olarak Tanrı verir çocukları, Hilary Teyze’ne vermemiş.</p>

  <p class="calibre2">– Belki çiftleşmekten hoşlanmadı teyzem, dedi Annie, bu kez düşünceli bir tavırla.</p>

  <p class="calibre2">– Nee ? Nora Johnson ne diyeceğini bilemedi. Oysa her zaman söyleyecek bir laf bulurdu.</p>

  <p class="calibre2">– Belki hani kediler ve tavşanlar gibi şu çocuk yapma işleriyle uğraşmak istememiştir.</p>

  <p class="calibre2">Bunun düşüncesinden bile ürken insanlar vardır mutlaka.</p>

  <p class="calibre2">– Fazla değil, dedi anneannesi kuru bir sesle.</p>

  <p class="calibre2">– Eminim nedeni budur, kendisine sor istersen.</p>

  <p class="calibre2">– Bu tür sorular sorulmaz Annie, inan sorulmaz.</p>

  <p class="calibre2">– İnanıyorum, Anneanne, soramayacağını biliyorum. Bazı şeyler vardır ki konuşulmaz,</p>

  <p class="calibre2">kafanın gerisine atarsın. Öyle değil mi?</p>

  <p class="calibre2">– Evet, öyle, dedi anneannesi, müthiş rahatlamıştı.</p>

  <p class="calibre2">Daha sonra Brian’ın arkadaşlarının anneleri oğullarını almaya geldi. O ılık yaz akşamında,</p>

  <p class="calibre2">Tara Sokağı’ndaki evin arka bahçesinde itişip kakışan, kendilerini ve birbirlerini deliksiz uykulara</p>

  <p class="calibre2">hazırlayan çocuklarını izlediler. Annie büyüklerin ortasında duran, şarap bardakları ve küçük</p>

  <p class="calibre2">somonlu sandviçlerle dolu tepsiyi dolaştıran annesi ile babasını izledi. Babasının kolu annesinin</p>

  <p class="calibre2">omzundaydı genellikle. Annie okuldaki kızlarla yaptığı konuşmalardan anneler ile babaların artık</p>

  <p class="calibre2">çocuk istemeseler bile birlikte olmak, sevişmek falan istediklerini biliyordu. Hiç de olacak iş</p>

  <p class="calibre2">değildi bu. Hatta korkunçtu.</p>

  <p class="calibre2">Sıyrılmış dize herkes ilgi gösterdi, hatta Annie yatağına girdiğinde annesi odasına geldi.</p>

  <p class="calibre2">Annie büyük koltuğun üzerindeki oyuncakları kenara çekerek oturdu.</p>

  <p class="calibre2">– Bütün gün boyunca pek sessizdin, Annie. Dizlerin iyi mi ?</p>

  <p class="calibre2">– iyi Anne, büyütme.</p>

  <p class="calibre2">– Büyütmüyorum. Yalnızca o zavallı dizlerine ve dirseğine üzülüyorum. Ben düşseydim sen</p>

  <p class="calibre2">de üzülürdün.</p>

  <p class="calibre2">– Haklısın Anne, özür dilerim. Abartmıyorsun gerçi, ama ben iyiyim.</p>

  <p class="calibre2">– Nasıl oldu peki?</p>

  <p class="calibre2">– Koşuyordum, dedim ya.</p>

  <p class="calibre2">– Pek düşmezsin, gururlu bir kızsın sen. Hilary ile ben senin yaşındayken durmadan</p>

  <p class="calibre2">düşerdik, ama sen hiç düşmezdin. Sanırım baban sana prenses dediği için prenses gibi davranmaya</p>

  <p class="calibre2">karar verdin.</p>

  <p class="calibre2">Annesinin bakışı öyle sevecen, öyle sıcaktı ki, Annie ona elini uzattı. Gözleri dolu dolu,</p>

  <p class="calibre2">“Teşekkürler Anne” dedi.</p>

  <p class="calibre2">– Bugün şu erkek kedilerle öyle yoruldum ki Annie... Gerçekten de çocuğa değil de</p>

  <p class="calibre2">birbirlerine tos vuran buzağılara benziyorlardı. Senin arkadaşların geldiğinde her şey ne kadar</p>

  <p class="calibre2">kolay... ama işte cinsler arasındaki fark burada kendini gösteriyor. İçecek sıcak bir şey ister misin ?</p>

  <p class="calibre2">Kötü bir şok geçirdin bugün.</p>

  <p class="calibre2">– Ne demek istiyorsun ? Annie’nin gözleri açılıverdi.</p>

  <p class="calibre2">– Düştün ya, senin yaşında bile düşmek sarsar insanı.</p>

  <p class="calibre2">– Haa, o mu. Yok, iyiyim ben.</p>

  <p class="calibre2">Ria kızının kızarmış yanaklarından öptü ve kapısını kapattı. Doğru konuşmuştu, gerçekten</p>

  <p class="calibre2">de öldürücü bir gün geçirmişti. Ama başkalarıyla kıyaslandığında kendi durumu iyi sayılırdı.</p>

  <p class="calibre2">Annesi o saçma minik köpekle yapayalnız evine gidiyordu. Hilary büyük bir naylon torbaya</p>

  <p class="calibre2">koyduğu dartını eline almış, çocukları olmadığı için onu artık kollarına almayan bir adama</p>

  <p class="calibre2">gidiyordu. Gertie çamaşırhanenin üzerindeki dairede kim bilir ne korkunç olaylar yaşıyordu.</p>

  <p class="calibre2">Rosemary, dam üstünde kurulmuş o mermer sarayda yapayalnızdı.</p>

  <p class="calibre2">Oysa Ria, aklına gelebilecek her şeye sahipti.</p>

  <p class="calibre2">Üçüncü bölüm</p>

  <p class="calibre2">Zaman zaman anneler ile kızları mağazalarda birlikte görünürdü. Olağan bir konuşma</p>

  <p class="calibre2">içinde, bir etek ya da entariyi tutup inceleyen anneler ile kızlar... Başlarını sallayan ya da kaş çatan,</p>

  <p class="calibre2">ancak birbirlerini düşünen, birbirleriyle arkadaş olan anne kızlar. Biri bir giysiyi denemek için</p>

  <p class="calibre2">soyunma odasına girer, diğeri perdenin dışında dört giysiyle bekler... “Belki bunlar gerçek insanlar</p>

  <p class="calibre2">değil” dedi Ria kendi kendine. “Belki bunlar oyuncudur ya da reklam şirketi görevlileri.” Kendi</p>

  <p class="calibre2">kızıyla bir buçuk saat içinde tam on bir tartışma yaptıklarına bakılırsa, bir genç kız ile annesinin</p>

  <p class="calibre2">isteyerek birlikte alışverişe çıkması olacak şey değildi. Bu gördüğü insanlar yalnızca mutlu aile rolü</p>

  <p class="calibre2">yapıyor olmalıydı.</p>

  <p class="calibre2">Anneannesi Annie’ye bir şeyler alması için para vermişti. Bugüne dek giysi için harcadığı</p>

  <p class="calibre2">nice paradan fazlaydı bu. Şimdiye dek Annie kendi başına yalnızca ayakkabı, kot pantolon ve tişört</p>

  <p class="calibre2">almıştı. Ama bu farklıydı, bu yazki partilerde giyeceği bir giysi alması için verilmişti bu para.</p>

  <p class="calibre2">Onunla birlikte çıkıp seçmesine yardımcı olmak Ria için çok olağan görünmüştü. Hatta</p>

  <p class="calibre2">eğleneceklerini bile düşünmüştü. Bu birkaç saat önceydi. Bu alışveriş işi, yaşanılan boyunca</p>

  <p class="calibre2">yaptıkları en aptalca şey gibi görünüyordu ikisine de.</p>

  <p class="calibre2">Annie deri ve zincirlerle süslü bir şeylere baktığında, Ria gırtlağından bir soluma sesi</p>

  <p class="calibre2">çıkardı. “Böyle olacağını biliyordum” diye haykırdı Annie. “Adım gibi biliyordum.”</p>

  <p class="calibre2">– Yok, yani, bence... şey sandım... Ria ne diyeceğini bilemedi.</p>

  <p class="calibre2">– Ne sandın ? Haydi, söyle ne sandığını Anne, orda dikilip yutkunma öyle. Annie öfkeliydi,</p>

  <p class="calibre2">yüzü kıpkırmızı olmuştu.</p>

  <p class="calibre2">Ria o giysinin bir dergide yayımlanan “Sadomazoşist Giysilerin Keşfi” başlıklı yazı için</p>

  <p class="calibre2">yapılmış çizimlerdekine benzediğini söyleyecek değildi. “Giy bakalım olacak mı?” dedi duyulur</p>

  <p class="calibre2">duyulmaz bir sesle.</p>

  <p class="calibre2">– O yüzünü gördükten sonra bunu giyeceğimi ve benimle alay etmene izin vereceğimi</p>

  <p class="calibre2">sanıyorsan...</p>

  <p class="calibre2">– Annie, seninle alay etmiyorum. Sırtında görmeden nasıl olduğunu nerden bilelim, belki</p>

  <p class="calibre2">de...</p>

  <p class="calibre2">– Anne, bırak bunları.</p>

  <p class="calibre2">– Ama ciddiyim, para senin paran.</p>

  <p class="calibre2">– Biliyorum, benim. Anneannem onu beğendiğim bir şeyi almam için verdi, giymemi</p>

  <p class="calibre2">istediğin ekoseli erkek ceketi için değil.</p>

  <p class="calibre2">– Hayır, hayır. Şimdi, doğru söyle Annie, seni herhangi bir şey almaya yönelttim mi?</p>

  <p class="calibre2">– Öyleyse neden buradasın Anne ? Cevap ver. Bir şey önerecek değilsen, ne yapıyorsun</p>

  <p class="calibre2">burada? Biz burada ne yapıyoruz?</p>

  <p class="calibre2">– Ne bileyim, bakarız demiştim...</p>

  <p class="calibre2">– Ama sen hiç bakmıyorsun ki. Sen hiç kimseye, hiçbir şeye bakmıyorsun, baksan böyle</p>

  <p class="calibre2">giysiler giymezdin.</p>

  <p class="calibre2">– Bak, benim giydiğim türden giysileri giymek istemediğini biliyorum.</p>

  <p class="calibre2">– Hiç kimse senin giydiğin giysileri istemez Anne, inan bana. Yani, hiç durup düşündün mü</p>

  <p class="calibre2">bu konuda?</p>

  <p class="calibre2">Ria çevresindeki aynalardan birine baktı. Yüzü kıpkırmızı, ince uzun, düz saçlı, elinde köle</p>

  <p class="calibre2">giysisi sayıldığı anlaşılan bir giysi tutmuş, öfkeli bir genç kız gördü. Yanında omuzlarına düşmüş</p>

  <p class="calibre2">kıvır kıvır saçlarıyla kafası kocaman olmuş, siyah beyaz bir etek üzerine V yakalı bir süeter giymiş</p>

  <p class="calibre2">yorgun görünümlü bir kadın duruyordu. Alışveriş için düz yürüyüş ayakkabıları giymişti. Aslında</p>

  <p class="calibre2">bu, Ria’nın düşüncesizce evden fırladığı günlerden biri değildi, giysi dükkânlarında aynaların</p>

  <p class="calibre2">ansızın insanın karşısına çıktığını düşünerek giyinmişti. Saçını taramış, makyajını yapmış hatta</p>

  <p class="calibre2">pabuçları ile çantasını cilalamıştı. Tara Sokağı’ndaki evden çıkmalarından önce holdeki aynada</p>

  <p class="calibre2">fena görünmemişti. Buradaysa pek bir şeye benzemiyordu.</p>

  <p class="calibre2">– Yani, gerçekten yaşlı biri gibi bile giyinmiyorsun, dedi Ria’nın kızı Annie. Senin</p>

  <p class="calibre2">yaşındaki birçok kişi kendine bakmaktan vazgeçmedi henüz.</p>

  <p class="calibre2">Ria, kızının saçlarına yapışıp onu sürükleyerek dükkândan çıkarmamak için zor tuttu</p>

  <p class="calibre2">kendini. Bunu yapmak yerine düşünceli düşünceli aynaya baktı. Otuz yedi yaşındaydı. Kaç yaşında</p>

  <p class="calibre2">gösteriyordu? Otuz beş? O kadar. Kıvırcık saçları onu genç gösteriyordu, kırkında gibi</p>

  <p class="calibre2">durmuyordu. Ama acaba yanılıyor muydu ?</p>

  <p class="calibre2">147</p>

  <p class="calibre2">– Of Anne, bırak yanaklarını ısırıp şekilden şekle girmeyi, gülünç oluyorsun. Annie’nin</p>

  <p class="calibre2">kendisinden nefret etmesine, onu azarlamasına neden olan olay neydi, ne zaman olmuştu? Ne kadar</p>

  <p class="calibre2">iyi geçiniyorlardı oysa.</p>

  <p class="calibre2">Ria kendini toparladı, son bir çabayla, “Bak, benden söz etmeyi bırakalım, ha?” dedi. “Bu</p>

  <p class="calibre2">senin armağanın, anneannen güzel ve uygun bir şey almam istiyor.”</p>

  <p class="calibre2">– Hayır istemiyor, Anne. Sen hiç kimseyi dinlemez misin? Ne istersem onu alabileceğimi</p>

  <p class="calibre2">söyledi, “uygun şey” sözcüklerim ağzına bile almadı.</p>

  <p class="calibre2">– Şunu söylemek istiyorum...</p>

  <p class="calibre2">– Güzel köpek yarışmasında güzel duracak bir şey, demek istiyorsun sen. Annie’nin gözleri</p>

  <p class="calibre2">dolmuştu, başını çevirdi.</p>

  <p class="calibre2">Yandaki tezgâhta bir kadın ile kızı gömleklere bakıyordu. “Pembesi de vardır mutlaka,”</p>

  <p class="calibre2">diyordu kız heyecanla. “Gel, tezgâhtara soralım. Pembe sana çok yakışır. Sonra gider birer kahve</p>

  <p class="calibre2">içeriz.”</p>

  <p class="calibre2">Bunlar, gerçek insanları ezmek için kast ajanslarından gönderilmiş bir çift değil, sıradan bir</p>

  <p class="calibre2">anne kızdı. Ria gözlerindeki kıskançlık yaşlarını kimse görmesin diye başını çevirdi.</p>

  <p class="calibre2">Danny sistre makinesinin saat on birde getirilmesini istemişti. Ria onları karşılamak için</p>

  <p class="calibre2">evde olmak istiyordu. Halıları kaldırıp tahta döşemenin güzelliğini ortaya çıkarma fikri de pek</p>

  <p class="calibre2">garipti. Onun gözüne hiç güzel görünmüyordu ahşap döşeme, çivilerle doluydu, tahtaların renkleri</p>

  <p class="calibre2">atmıştı. Ama Danny bu işlerden anlardı, onu kabul ediyordu. Onun çalışmaları ve ustalığı her şeyi</p>

  <p class="calibre2">bilen insanlara ev satmasını sağlıyordu ve bu insanlar parke döşemenin ortaya çıkmasının,</p>

  <p class="calibre2">dikkatlice seçilmiş halılarla süslenmesinin iyi, duvardan duvara halının kötü olduğunu biliyor, belki</p>

  <p class="calibre2">de altında acımasız kötülükler gizlediğini sanıyorlardı. Hafta sonu için bu makineyi kiralayabiliyor,</p>

  <p class="calibre2">o sistre yapıp yüzeyleri düzeltirken, ardında yürüyerek işi denetleyebiliyordun. İşte bugün ile yarın</p>

  <p class="calibre2">bu işe ayrılmıştı.</p>

  <p class="calibre2">Onu burada yalnız bıraksa, Annie annesinin küstüğünü mü sanırdı ? Yoksa rahatlar mıydı ?</p>

  <p class="calibre2">“Annie, baban makineyi bu sabah getirtiyor, biliyorsun?” diye başladı çekine çekine.</p>

  <p class="calibre2">– Anne, hafta sonumu o işe ayıramam ben, haksızlık bu.</p>

  <p class="calibre2">– Hayır, hayır, elbette ayıramazsın, ben onu önermeyecektim. Diyecektim ki, ben eve</p>

  <p class="calibre2">gitsem de onlar geldiğinde evde olsam... ama seni terk etmiş olmak da istemiyorum. Annie dili</p>

  <p class="calibre2">tutulmuş gibi bakakaldı ona. Aslında pek bir yararım da olmuyor sana. Pek çok giysiyi bir arada</p>

  <p class="calibre2">görünce zaten hep kafam karışır, dedi Ria.</p>

  <p class="calibre2">Annie’nin yüzü değişti. Ansızın uzandı ve annesini kucakladı. Ria bunu beklemiyordu. Kızı</p>

  <p class="calibre2">istemeden de olsa, “Sen annelerin en kötüsü değilsin” dedi. Bu Ria’nın ondan bugünlerde</p>

  <p class="calibre2">alabileceği en büyük övgülerden biriydi.</p>

  <p class="calibre2">Ria, rahatlamış bir şekilde eve döndü.</p>

  <p class="calibre2">Ria Tara Sokağı’ndaki evin kapısından girdiği anda, bahçe kapısının gıcırdadığını ve o</p>

  <p class="calibre2">bildik seslenişi duydu: “Riiya, Riiya.” Kilise çam ya da dondurma arabasının zili kadar değişmez</p>

  <p class="calibre2">olan bu sesi çevrede tanımayan yoktu. Annesi ile köpeği, o aksi, sinirli hayvan Pliers’tı gelen. Ria</p>

  <p class="calibre2">ile Danny’nin Tara Sokağı’ndaki evinde hiçbir zaman rahat etmeyen, ancak koşullar gereği,</p>

  <p class="calibre2">rahatsız yaşantısının çoğunu burada geçirmek durumunda olan köpek Pliers. Ria’nın annesi hep</p>

  <p class="calibre2">köpeklerin sokulmadığı yerlere gider, Pliers’sa evde yalnız bırakıldığında çok mahzun kalırdı.</p>

  <p class="calibre2">Ria’nın evinde üzüntüsünden ulurdu, ama her nedense bu uluma olarak algılanmaz, yeğlenen bir</p>

  <p class="calibre2">davranış olarak kabul görürdü.</p>

  <p class="calibre2">Ria’nın annesi önceden haber vermeden ya da çağrılmadan asla gelmezdi kızma. Aynı</p>

  <p class="calibre2">sokaktaki küçük eve taşındığından beri bu konuya müthiş önem verir olmuştu. Çocuklarının evine</p>

  <p class="calibre2">babasının evi gibi giremezdi insan. Bunu bilir bunu söylerdi. Ancak onun bu ilkesi sevgiden uzak</p>

  <p class="calibre2">bir ilke gibi görünüyordu, ayrıca tümüyle de yersizdi, çünkü nerdeyse her gün habersiz ve davetsiz</p>

  <p class="calibre2">olarak uğruyordu Ria ile Danny’nin evine. Bahçe kapısındaki bu seslenişin yeterli bir uyarı ve</p>

  <p class="calibre2">hazırlık olduğunu sanıyor olmalıydı. Bugün, öğrencilik yıllarında, arkadaşlarıyla oyun bahçesinde</p>

  <p class="calibre2">ya da parkta toplanmış oynarken annesinin gelip “Riiya” diye seslenişini anımsamıştı. Okul</p>

  <p class="calibre2">arkadaşları bu seslenişi taklit ederdi, işte şimdi orta yaşlı bir kadın olmuştu, ancak değişen bir şey</p>

  <p class="calibre2">yoktu, annesi hâlâ savaş çağrısı yapar gibi adını haykırıyordu.</p>

  <p class="calibre2">– içeri gel Anne! Sesine annesinin geldiğine sevinmiş havası vermeye çalıştı. Sistre</p>

  <p class="calibre2">makinesi köpeği ürkütecekti, köpek havlayacak, sonra da patilerinden biri makineye kapılmış</p>

  <p class="calibre2">sanmanıza neden olacak o tekdüze ulumalarına koyacaktı. Pliers’ı buraya bırakacak gün değildi bu,</p>

  <p class="calibre2">hiç değildi.</p>

  <p class="calibre2">Nora Johnson, her zaman hoş karşılandığından emin olarak daldı içeri. Geleceğini haber</p>

  <p class="calibre2">vermek üzere kapıdan seslenmemiş miydi? “Otobüste genç bir it vardı, pasomu istedi benden.</p>

  <p class="calibre2">Terbiyesini takınmasını söyledim ona.” Köpekleri bu .’’adar seven bir kadının “it” sözcüğünü</p>

  <p class="calibre2">sövgü olarak kullanmasına bir kez daha şaşırdı Ria. Bugünlerde her yerde, dükkânlarda, trenlerde</p>

  <p class="calibre2">her yerde it kaynıyordu.</p>

  <p class="calibre2">– Senden pasonu istemesinde ne var?</p>

  <p class="calibre2">– Pasosu olacak yaşa geldiğimi sanmaya nasıl cesaret edebilir. Gözünün ucuyla şöyle bir</p>

  <p class="calibre2">bakmakla benim emekli olduğumu anlamasına olanak yok. Kuşkusuz Ria’nın annesi limon şansı</p>

  <p class="calibre2">keten tayyörü ve siyah puanlı eşarbıyla yaşını gösteriyordu, otobüsteki genç it düşüncesiz</p>

  <p class="calibre2">davranmıştı. O yaştaki gençler kırkını geçmiş herkesi ihtiyar görüyordu. Ama bunları annesine</p>

  <p class="calibre2">anlatmaya çalışmanın anlamı yoktu. Ria akşamdan pişirdiği keki fırından çıkarmaya koyuldu.</p>

  <p class="calibre2">Fincanlar hazırdı. Az sonra mutfak tıklım tıklım olacaktı, sistre makinesini getirecekler, Danny</p>

  <p class="calibre2">makinenin nasıl çalıştığını öğrenmek isteyecek, Brian ile birkaç arkadaşı da orada olacaktı;</p>

  <p class="calibre2">Lynch’lerin mutfağında kendisininkinin tersine her zaman için konuklara çıkaracak bir şeyler</p>

  <p class="calibre2">bulunurdu. Annie de şaşırtıcı bir giysiyle ve alışveriş merkezinde karşılaşmış olabileceği Kitty</p>

  <p class="calibre2">Sullivan’la birlikte az sonra damlayabilirdi.</p>

  <p class="calibre2">Rosemary cumartesi günleri mutlaka gelirdi, bazen Gertie de çamaşırhanenin üzerindeki</p>

  <p class="calibre2">dairesinden kaçardı. Gertie haftada iki kez evi temizlemeye geliyordu, böyle anlaşmışlardı. Ancak</p>

  <p class="calibre2">cumartesi günleri, öylesine uğrardı Ria’ya. Bunun için hep bir bahanesi olurdu, ya geçen geldiğinde</p>

  <p class="calibre2">bir şey unutmuştu ya da gelecek hafta hangi günler temizliğe geleceğini soracaktı.</p>

  <p class="calibre2">Colm Barry de elinde sebzelerle gelebilirdi. Her cumartesi topladığı sebzelerden getiriyordu</p>

  <p class="calibre2">onlara. Bazen havuçlar ile şalgamları iyice yıkamış ya da ıspanakları ayıklamış oluyordu. Ria bu</p>

  <p class="calibre2">taptaze ürünlerle, kendi mutfağından birkaç metre ötede hiç çaba harcamadan yetişmiş bu</p>

  <p class="calibre2">sebzelerle çorbalar ve yemekler yapıyordu.</p>

  <p class="calibre2">Başka insanlar da girip çıkardı. Ria Lynch’in mutfağı herkese açıktı. Ria’nın kızlığında, yer</p>

  <p class="calibre2">muşambaları yırtılmış karanlık mutfaklarına kimsenin girmesine izin verilmediği günler geride</p>

  <p class="calibre2">kalmıştı. Annesinin evine konuk çağrılmazdı. Annesi ve anımsadığı kadarıyla babası huzursuz</p>

  <p class="calibre2">insanlardı, kendileri şöyle ayaklarını uzatıp oturamazlar, başka insanların da rahat etmesine izin</p>

  <p class="calibre2">vermezlerdi.</p>

  <p class="calibre2">Annesi, buraya, Tara Sokağı’ndaki eve geldiğinde bile rahat durmuyor, sürekli anahtarlığını</p>

  <p class="calibre2">sallıyor, mantosunu giyip çıkarmakla uğraşıyor, her an gidecekmiş gibi bu sıcak, davetkâr mekânın</p>

  <p class="calibre2">gizemine kendini bırakamıyordu.</p>

  <p class="calibre2">Danny’nin ailesi de öyleydi. Annesi ile babası çiftlik evlerinin geniş mutfağında oturur,</p>

  <p class="calibre2">birbiri ardına çay kahve içer, rahatsız edilmek istemezlerdi. Oğullan bahçelerde ya da kendi</p>

  <p class="calibre2">odalarında büyümüş, kendi hayatlarını yaşamışlardı. Danny’nin annesi ile babası bugüne dek böyle</p>

  <p class="calibre2">yaşamıştı; komşuları yoktu, arkadaşları yoktu, aile toplantılarına katılmazlardı. Ria her zaman hayat</p>

  <p class="calibre2">dolu, arkadaş dolu bu büyük neşeli mutfağa, istediği her alanda egemenlik kurabildiği bu odaya</p>

  <p class="calibre2">gururla baktı.</p>

  <p class="calibre2">Danny, Nora Johnson’ın anahtarlık şıkırtılarını hiç fark etmezdi, kapıdan seslenmesine de</p>

  <p class="calibre2">sinirlenmezdi. Mutfağa geldiğinde kaynanasıyla karşılaştığına sevinmiş görünür, onu içtenlikle</p>

  <p class="calibre2">kucaklardı. Bugün sırtında Londra’dayken aldığı mavi spor gömlek vardı. Kırk yıl geçse Ria’nın</p>

  <p class="calibre2">aklına ona böyle bir gömlek seçmek gelmezdi, gene de gömleğin kocasını yakışıklı bir lise</p>

  <p class="calibre2">öğrencisi kadar genç, inanılmaz genç gösterdiğim kabul ediyordu. Belki de giysi seçme konusunda</p>

  <p class="calibre2">hiç ama hiç yeteneği yoktu. Annie’nin alay ettiği o yumuşak siyah süveteri sinirli sinirli etekliğinin</p>

  <p class="calibre2">içine soktu.</p>

  <p class="calibre2">– Holly, neden geldiğini biliyorum, sistre işine yardım etmeye geldin, dedi Danny. Kızımıza</p>

  <p class="calibre2">giysi alması için küçük bir servet verdiğin yetmiyormuş gibi şimdi de döşeme işine yardıma</p>

  <p class="calibre2">geliyorsun.</p>

  <p class="calibre2">– Hayır Daniel. Zavallı Pliers’ı bir saatliğine size bırakmaya geldim. St. Rita’dakiler öyle</p>

  <p class="calibre2">hoşgörüsüz ki, içeri köpek sokmuyorlar, aslında oradaki yaşlıların dört ayaklı bir dosta ne kadar</p>

  <p class="calibre2">ihtiyaçla–n var! Ama o genç doktor itleri bunun sağlığa uygun olmadığını söylüyor ya da yaşlıların</p>

  <p class="calibre2">hayvanların üzerine düşebileceğim öne sürüyorlar. Başka ne beklenir ki.</p>

  <p class="calibre2">– Ama Pliers’ın burada kalması çok hoşumuza gidiyor. Merhaba ahbap! Danny her an</p>

  <p class="calibre2">ağzını açıp ne var ne yok yutacakmış gibi duran bu korkunç köpeği gerçekten seviyor olabilir</p>

  <p class="calibre2">miydi? Pliers’ın dişleri kirliydi, sapsarıydı, ağzında köpükler vardı. Danny’nin ona bakışı kesinlikle</p>

  <p class="calibre2">sevgi dolu görünüyordu. Ama unutmamak gerekir ki, Danny’nin hayatı büyük ölçüde ev almak ya</p>

  <p class="calibre2">da satmak isteyenlere karşı nazik davranmaya bağlıydı, ne zaman içten olduğu ne zaman rol yaptığı</p>

  <p class="calibre2">belli değildi, insanın düşüncelerini olduğu gibi söyleyeceği bir dünya değildi bu dünya.</p>

  <p class="calibre2">Ria’nın annesi kahvesini içti, kalktı. 68 numarada bulunan Yaşlılar Yurdu St. Rita’daki</p>

  <p class="calibre2">yaşantıya kendini hayli kaptırmıştı. Hilary annelerinin orada artık kendisine de bir yatak ayırmaya</p>

  <p class="calibre2">hazır olduğunu düşünüyordu. Nora Annie’ye briç öğretmişti ve zaman zaman torununu da St.</p>

  <p class="calibre2">Rita’daki oyunlara götürüyordu. Annie bunun çok eğlenceli olduğunu söylüyordu, yaşlılar da tıpkı</p>

  <p class="calibre2">okuldakiler gibi gürültücüydü, onlar da tıpkı çocuklar gibi kavga ediyor, tartışıyorlardı. Annie</p>

  <p class="calibre2">yaşlılar yurdundaki herkesin anneannesine büyük saygı gösterdiğini söylüyordu. Elbet onlarla</p>

  <p class="calibre2">kıyaslandığında anneannesi pek gençti.</p>

  <p class="calibre2">Nora yaşlılıkta yapılacakları gözden geçirmenin doğru olduğunu söylüyordu. Bu konuda</p>

  <p class="calibre2">Ria’ya akıl veriyordu; bir gün o da yaşlanacak, tek başına kalacaktı, o zaman yaşlılarla fazla</p>

  <p class="calibre2">ilgilenmediğine pişman olacaktı. Aslında başkaları gibi fazla işi gücü yoktu, bol bol zamanı vardı.</p>

  <p class="calibre2">– Senin gibi genç bir bahar pilici, St. Rita’dakilerin gözlerini kamaştırıyordur mutlaka,</p>

  <p class="calibre2">zavallı yaşlıların akıllarım başlarından alıyorsundur, dedi Danny.</p>

  <p class="calibre2">– Bırak beni pohpohlamayı Danny, dedi Nora, ama bu sözlerden çok hoşlanmıştı.</p>

  <p class="calibre2">– Gerçeği söylüyorum Holly, gözlerini kamaştırırsın mutlaka, diye takıldı gene Danny.</p>

  <p class="calibre2">Kayınvalidesi hoşnut bir havayla saçını düzeltti ve tayyörü içinde şık, havalı bir kadın olarak çıktı</p>

  <p class="calibre2">gitti. Annen yaşına göre çok iyi, dedi Danny. Onun yaşında biz de öyle olsak daha ne isteriz.</p>

  <p class="calibre2">– Eminim oluruz, dedi Ria. Nitekim sen de kırkına yaklaşmış bir erkek değil de, oğlan</p>

  <p class="calibre2">çocuğu gibi görünüyorsun. Ria güldü. Ama Danny bu gülüşe karşılık vermedi. Böyle söylememesi</p>

  <p class="calibre2">gerekirdi. Danny otuz yedi yaşındaydı. Aptal Ria’nın böyle bir şaka yapması onu rahatsız etmişti.</p>

  <p class="calibre2">Ria, kendi yanlışını fark etmemiş gibi davrandı. Bir de bana bak, benimle ilk karşılaştığında, bana</p>

  <p class="calibre2">asılmadan önce anneme iyice bir baktığını söylemiştin... “Kadınlar hep annelerine benzer”</p>

  <p class="calibre2">demiştin. Ria durmadan konuşuyordu, aslında kocasının yüzündeki o gergin ifadeyi silmek</p>

  <p class="calibre2">istiyordu.</p>

  <p class="calibre2">Danny şaşırmış göründü. “Öyle mi demiştim?”</p>

  <p class="calibre2">– Evet, unuttun mu ?</p>

  <p class="calibre2">– Unutmuşum.</p>

  <p class="calibre2">Ria bu konuyu açtığına pişman oldu, geçmişi anımsatmak onu mutlu etmemiş, kafasını iyice</p>

  <p class="calibre2">karıştırmıştı. “Rosemary’ye telefon etmeliyim” dedi birden.</p>

  <p class="calibre2">–Niye?</p>

  <p class="calibre2">Gerçek neden, kocasının canını sıkma, onu öfkelendirme korkusuyla mutfakta onunla baş</p>

  <p class="calibre2">başa kalmak istememesiydi. “Gelecek mi diye soracağım” diye yanıtladı hemen Ria.</p>

  <p class="calibre2">– Zaten hep gelir, dedi Danny. Mahallenin yansı gibi o da gelir...</p>

  <p class="calibre2">Bu sözleri kalabalıktan hoşlanmadığı izlenimi verecek şekilde söylemişti, ama Ria,</p>

  <p class="calibre2">kocasının Tara Sokağı’ndaki mutfaklarının sıcak kahkahalı, ağaçlarında ve damlarında kargaların</p>

  <p class="calibre2">gakladığı köyündeki evinin sevgisiz mutfağından çok farklı olan bu havasından hoşlandığını</p>

  <p class="calibre2">biliyordu.</p>

  <p class="calibre2">Danny burada en az kendisi kadar mutluydu; düşlerindeki yaşantıyı sürüyorlardı burada. Ne</p>

  <p class="calibre2">yazık ki işlerinin yoğunluğu ve yorgun olmaları nedeniyle eskisi kadar sık sevişmiyorlardı, ama</p>

  <p class="calibre2">bunun nedeni şu sıralarda işlerinin çok olmasıydı. Yakında her şey normale dönerdi.</p>

  <p class="calibre2">Rosemary geldiğinde, alışverişle ilgili her şeyi bilmek istediğini söyledi. “Kendi işlerini</p>

  <p class="calibre2">kendilerinin yaptığını görmek ne harika” dedi. “Ne istediklerini biliyorlar, kendi stillerim</p>

  <p class="calibre2">belirliyorlar.” Oturmadı, mutfakta dolaşıyor, küçük seramik kapları kaldırıp kimin yaptığına</p>

  <p class="calibre2">bakıyor, duvarda asılı soğanları sallıyor, buzdolabına bantla yapıştırılmış yemek tarifini okuyor, her</p>

  <p class="calibre2">şeyi inceliyor ve belli belirsiz bir hayranlık duyuyordu.</p>

  <p class="calibre2">Kahve fincanını öyle büyük bir minnetle aldı ki, hayatında hiç kimse ona kahve sunmadı</p>

  <p class="calibre2">sanırdınız. Doğal olarak keki geri çevirdi, ince kalçaları ve bir genç kızınkini andıran bedeni bunun</p>

  <p class="calibre2">doğru olmadığını açıkça gösteriyorsa da, az önce müthiş bir kahvaltı ettiğini söyledi. Rosemary</p>

  <p class="calibre2">hafta sonu giysileri diye adlandırdığı şık kesimli kot pantolon ve beyaz bir ipek gömlek giymişti.</p>

  <p class="calibre2">Saçları yeni yapılmıştı, cumartesileri, güzellik salonunun ilk müşterisi oydu. Rosemary haftanın</p>

  <p class="calibre2">herhangi bir gününde berbere gidebilen, çalışmak zorunda olmayan Ria gibi şanslı kadınlara</p>

  <p class="calibre2">imrenirdi.</p>

  <p class="calibre2">Rosemary basımevini tümüyle almıştı artık. Bir de Küçük İş Sahipleri Ödülü verilmişti</p>

  <p class="calibre2">kendisine. Bu kadar eski arkadaşı olmasaydı onu boğabilirdi Ria. Rosemary bir kadının hem her</p>

  <p class="calibre2">şeyi yapıp hem de harikulade güzel ve bakımlı olabileceğinin canlı kanıtıydı. Yıllardır dostlardı.</p>

  <p class="calibre2">Danny’yle tanıştığı gün bile yanındaydı Rosemary. Yıllar boyunca birbirlerinin bütün dertlerini,</p>

  <p class="calibre2">serüvenlerini dinlemişlerdi. Birbirlerinden sakladıkları şeyler çok çok azdı.</p>

  <p class="calibre2">Aslında aynı görüşte olmadıkları tek konu, Gertie’nin durumuydu.</p>

  <p class="calibre2">– Ona o ayyaş için on sterlin vermekle, yaşantısının normal olduğunu kabullenmesine</p>

  <p class="calibre2">yardımcı oluyorsun.</p>

  <p class="calibre2">– O adamı bırakmaz o. Ona verebileceğin pek çok iş vardır mutlaka, versen ne iyi olur, diye</p>

  <p class="calibre2">yakardı Ria.</p>

  <p class="calibre2">– Hayır Ria, durumu daha da kötüleştirdiğini görmüyor musun? Kafasının bir boksçunun</p>

  <p class="calibre2">kum torbası olarak kullanmasını, korkudan dilini yutmuş çocuklarının annesiyle kalmasını doğal</p>

  <p class="calibre2">karşıladığını düşünürse, sen bu sahnelerin sürüp gitmesine büyük katkıda bulunuyorsun demektir.</p>

  <p class="calibre2">Bir gün kalkıp da, “Her şeyin bir sının var, yeter artık” dersen kendine gelir, yüreklenir.</p>

  <p class="calibre2">– Bunu yapamam, o zaman dünyada hiç kimsesinin kalmadığını sanır.</p>

  <p class="calibre2">Rosemary bu sözler üzerine iç geçirdi. Birçok konuda aynı görüşteydiler, annelerin</p>

  <p class="calibre2">çekilmez olduğu, kız kardeşlerle sorunlar yaşandığı, üç araba geçecek genişlikteki Tara Sokağı’nda</p>

  <p class="calibre2">oturmanın akıllılık olduğu konularında anlaşıyorlardı. Hem Rosemary her zaman, her konuda</p>

  <p class="calibre2">Ria’yı desteklemişti. Birçok kadın, çalışmasalar, kendi paralarım kendileri kazanmasalar</p>

  <p class="calibre2">çıldıracaklarını Ria’nın yüzüne karşı söylemişti. Rosamary bunu yapmıyordu, ancak bütün çalışan</p>

  <p class="calibre2">eşlerin sık sık sorduğu o soruyu, “Bütün gün evde ne yapıyorsun ?” sorusunu –özellikle de</p>

  <p class="calibre2">Danny’nin yanında–sorardı.</p>

  <p class="calibre2">Elbet son beş yıldır Annie ile Brian fazla zamanını almıyordu, ama nedense çalışma</p>

  <p class="calibre2">düşüncesini hiç ciddiye almamıştı. Hem zaten ne tür bir işte çalışabilirdi ki ? Bir eğitimi, bir</p>

  <p class="calibre2">becerisi yoktu. En iyisi buradaki başarısıyla avunmaktı. Ria, çalışmayan bir ev kadını olmasından</p>

  <p class="calibre2">dolayı kendini pek savunmak durumunda kalmıyordu, hatta hayatta sahip olunacak her şeyi</p>

  <p class="calibre2">bulunan Rosemary kendisine gıpta ettiğini söylediğine göre, onunki iyi bir yaşantı olmalıydı.</p>

  <p class="calibre2">– Ee, söyle bakalım Ria, ne aldı kızın? Rosemary gerçekten de anne ile kızın hoşça vakit</p>

  <p class="calibre2">geçirdiklerini, Annie ile Ria’nın uyumlu iki insan olarak alışveriş yaptıklarını sanıyordu.</p>

  <p class="calibre2">– Ben nasıl bir şey istediğini, ona ne gösterileceğini pek bilemiyorum, dedi Ria dudağını</p>

  <p class="calibre2">ısırarak.</p>

  <p class="calibre2">Rosemary’nin yüzünde küçük bir hoşgörüsüzlük kıvılcımının çaktığını sandı. “Pekâlâ</p>

  <p class="calibre2">biliyorsun. Hep vitrinlere bakıp durmaz mıydınız zaten?”</p>

  <p class="calibre2">O sırada sistre makinesini taşıyan kamyon geldi ve onu teslim eden adamlara kahve</p>

  <p class="calibre2">sunuldu, derken on yaşındaki Brian yataktan yeni kalkmış biri değil de, inşaatta çalıştırılmış bir</p>

  <p class="calibre2">çocuk işçi havalarında, üstü başı dökülen iki arkadaşıyla birlikte mutfağa girdi, yukarı götürmek</p>

  <p class="calibre2">üzere birkaç kutu kola ile kek aldı. Şaşkınlıktan gözleri fal taşı gibi açılan ve dırdır edip dün bakır</p>

  <p class="calibre2">tencereyi temizlemeyi nasıl unuttuğunu açıklamakta olan Gertie tencerenin dibini ovmaya başladı;</p>

  <p class="calibre2">bu hareketi, en az beş sterlin borç istediği anlamına geliyordu.</p>

  <p class="calibre2">Pliers uluyordu, Ria’nın annesiyse bunu hissetmişçesine St. Rita’dan beklenmedik bir anda</p>

  <p class="calibre2">döndü. O sabah cenaze olduğunu ve kendisine ihtiyaçları bulunmadığını söylememişlerdi ona.</p>

  <p class="calibre2">Colm Barry camı tıklatarak, Ria’ya oraya büyük bir sepet dolusu sebze bıraktığım anlatıyordu. Ria</p>

  <p class="calibre2">eliyle içeri gelmesini işaret etti ve bir kez daha böylesine mutlu bir yuvanın başaktörü olmakla</p>

  <p class="calibre2">gurur duydu. Danny’nin mutfak kapısında dikilmiş, olan biteni izlemekte olduğunu gördü. Çocuksu</p>

  <p class="calibre2">ve yakışıklı bir erkekti, neden sanki kırkına yaklaştığı yolunda aptalca sözler söylemişti ona?</p>

  <p class="calibre2">Neyse, yatışmıştı Danny. Yüzü asık değildi, nesnel bir gözlemci gibi, dışarıdan biri, bütün</p>

  <p class="calibre2">olanları ilk kez gören biri gibi dikilmiş izliyordu onları.</p>

  <p class="calibre2">Herkes tahtaları düzeltmek için sırayla çalıştı, göründüğü kadar kolay bir iş değildi. Öyle ne</p>

  <p class="calibre2">yapacağını bilen bir makinenin ardında durmak değildi onlardan beklenen, manevra yapmak,</p>

  <p class="calibre2">köşeleri ve iri budaklan iyice temizlemek zorundaydınız. Danny büyük bir hevesle işi denetliyordu.</p>

  <p class="calibre2">“Bu bütün evi değiştirecek” diyordu. Ria sırtında beklenmedik bir ürperti hissetti. Ev çok güzeldi,</p>

  <p class="calibre2">Danny neden değiştirmek istiyordu ki?</p>

  <p class="calibre2">Ria’nın annesi yemeğe kalmadı. “Colm’un sana kaç ton sebze bıraktığı beni</p>

  <p class="calibre2">ilgilendirmiyor” dedi. “Böyle insanların üst üste binmesinden kaynaklanacak belaları iyi bilirim</p>

  <p class="calibre2">ben. Ailenle otur Ria ve kocana iyi bak. Bu kadar uzun süre elinde tutman mucize zaten. Sonuçta</p>

  <p class="calibre2">Danny Lynch gibi birini bulduğun için şanslı doğmuş olmalısın, bunu bilir bunu söylerim.”</p>

  <p class="calibre2">– Holly, kafa şişirmeyi bırakır mısın ? Eğer yemeğe kalmayacaksan Colm’un</p>

  <p class="calibre2">domateslerinden birkaç tane al. Öğleden sonra gelen baylara votka kokteyliyle beraber domatesli</p>

  <p class="calibre2">sandviçleri sunarsın.</p>

  <p class="calibre2">Nora Johnson bir kahkaha attı. “Ah, nerde o günler, ama seni kurtarmak için birkaç domates</p>

  <p class="calibre2">alacağım.” Ria’nın annesi kendisine sunulan hiçbir şeyi minnet duygularıyla almaz, almakla</p>

  <p class="calibre2">karşısındakine lütufta bulunuyormuş havalarına girerdi.</p>

  <p class="calibre2">Rosemary bakacak giysi göremediklerine şaşırmıştı,iki caddenin kesiştiği o köşedeki</p>

  <p class="calibre2">vitrinde harikulade pembe bir giysi vardı, görmüşler miydi ? Hayır mı ? Muhteşem bir elbiseydi o,</p>

  <p class="calibre2">“Bizim yaşımızdakilere uymaz elbet” diyordu Rosemary dümdüz karnına vurarak, “ama bir melek</p>

  <p class="calibre2">kadar ince ve zarif olan ve bizim gibi orası burası sarkmaya başlamamış Annie gibi birine çok</p>

  <p class="calibre2">yakışır.” Rosemary kendi kaslarının sarkmadığını biliyor olmalıydı, mutlaka biliyordu.</p>

  <p class="calibre2">Brian ile arkadaşları Dekko ve Myles’ın sorunları vardı. Maçı Dekkoların evinde kablolu</p>

  <p class="calibre2">yayından izleyeceklerdi, ancak bebekleri olduğundan televizyonu açamıyorlardı.</p>

  <p class="calibre2">– Burada izleyemez misiniz ? diye sordu Ria.</p>

  <p class="calibre2">Brian mahcup mahcup baktı annesine. “Hayır. Sen bir şeyden anlamaz mısın? Burada</p>

  <p class="calibre2">izleyenleyiz.”</p>

  <p class="calibre2">– Ama neden? Babanın ve benim olduğu gibi senin de evin burası, yiyeceklerinizi</p>

  <p class="calibre2">yukarıdaki salona götürürsünüz.</p>

  <p class="calibre2">Brian’ın yüzü mosmor olmuştu, açıklamaya çalışıyordu. “Bizde yok o Anne, Dekkolardaki</p>

  <p class="calibre2">gibi kablolu yayın yok bizde.”</p>

  <p class="calibre2">Ria anımsadı. Birkaç ay önce Danny’yle uzun uzun tartışmışlardı bu konuyu. Çocukların</p>

  <p class="calibre2">zaten yeterinden fazla televizyon izlediği gerekçesiyle kablolu yayına bağlanmamışlardı.</p>

  <p class="calibre2">– Şimdi bizde olmasının da bir anlamı yok, dedi Dekko yüzünü sarkıtarak. O berbat bebek</p>

  <p class="calibre2">yüzünden televizyonu açamadıktan sonra...</p>

  <p class="calibre2">– Aa, olur mu Dekko, minik bir kardeş berbat olur mu hiç ? dedi Ria.</p>

  <p class="calibre2">– Evet, berbat, Bayan Lynch, çok iğrenç ve utanç verici. Bunca yıldan sonra neden çocuk</p>

  <p class="calibre2">yaparlar anlamıyorum ? Ben on yaşındayım, Tanrı aşkına. Çocuklar başlarını salladı ve</p>

  <p class="calibre2">televizyonun kordonunu uzatma olasılıklarını tartışmaya başladılar. Evden on iki ayak uzağa</p>

  <p class="calibre2">götürseler ses azalırdı, değil mi ? Dekko emin değildi. Annesi bu umarsız bebek yüzünden aklım</p>

  <p class="calibre2">oynatmıştı.</p>

  <p class="calibre2">Bu Ria’nın duymaktan hoşlanacağı bir haber değildi. Bir çocuk daha doğurmak konusunda</p>

  <p class="calibre2">çoktandır uzun uzun düşünmekteydi. Emlakçilik şirketi bugünlerde gittikçe güçleniyordu. Danny</p>

  <p class="calibre2">yılın emlakçısı seçilmişti. Henüz gençtiler, büyük bir evleri vardı; bir bebek yapma konusunu</p>

  <p class="calibre2">açmanın tam zamanıydı.</p>

  <p class="calibre2">Bakır tencere pırıl pırıl parlıyordu. Gertie onu gururla Ria’ya gösterdi. “Yüzünü</p>

  <p class="calibre2">seyredebilirsin, Ria, aynadan daha güzel gösterir.”</p>

  <p class="calibre2">Ria, birinin yansısını görmek için neden koca bir tencereyi kaldırmak isteyeceğini düşündü,</p>

  <p class="calibre2">ama bir şey söylemedi. Gertie’nin yüzünün yan tarafında bulunan, saçlarıyla gizlemeye çalıştığı</p>

  <p class="calibre2">çürük konusunda da kimse bir şey söylemedi. “Tanrım, altın gibi parlıyor. Cumartesi günü gelmen</p>

  <p class="calibre2">büyük incelik, Gertie.” Şimdi sırada Ria’nın para vermesi, Gertie’nin almak istememesi, sonra</p>

  <p class="calibre2">ikinci öneride alması vardı. Bu bir onur meselesiydi, şimdi böyle bir oyun oynuyorlardı.</p>

  <p class="calibre2">Ama bugün öyle olmadı. “Neden geldiğimi biliyorsun.”</p>

  <p class="calibre2">– Evet, ama gene de büyük incelik. Ria bu dobralık karşısında şaşırmıştı, çantasına uzandı.</p>

  <p class="calibre2">– Ria, çaresiz olduğumu ikimiz de biliyoruz. On sterlin verebilir misin lütfen? Haftaya</p>

  <p class="calibre2">ödeşiriz.</p>

  <p class="calibre2">– Ama kocana vermeyeceksin.</p>

  <p class="calibre2">Ria’nın, yanağındaki kıpkırmızı uzun kesiği görmesi için saçını kaldırdı. “N’olur Ria.”</p>

  <p class="calibre2">– Gene dövecek seni, gene aynı şeyi yapacak, bırak bu adamı, başka yolu yok.</p>

  <p class="calibre2">– Peki nereye gideyim, onu da söyler misin? İki çocukla nereye gidebilirim ?</p>

  <p class="calibre2">– Kilidi değiştir, mahkeme karan aldırt.</p>

  <p class="calibre2">– Ria, diz çöküp yalvarıyorum, yolda beni bekliyor. Ria parayı verdi.</p>

  <p class="calibre2">Annie’nin arkadaşı Kitty’yle holdeki konuşmalarını duydu Ria. “Hayır, tabii ki hiçbir şey</p>

  <p class="calibre2">almadık, sen ne sandın ? Orada dikilmiş burnundan soluyor, gözler fıldır fıldır, bunu</p>

  <p class="calibre2">giymeyeceksin, şunu giymeyeceksin... yok, yüksek sesle söylemiyordu bu sözleri ama yüzünde</p>

  <p class="calibre2">yazılıydı hepsi... Yüzünden okunuyordu öfkesi. Hayır, hiçbir şey almayacağım, înan en iyisi bir şey</p>

  <p class="calibre2">almamak. Dırdır çekmeye değmez. Ama anneanneme ne söyleyeceğimi bilmiyorum, öyle cömert</p>

  <p class="calibre2">ki, üstelik giydiğime karışmaz.”</p>

  <p class="calibre2">Ria Danny’yi arandı, onunla bir anlığına beraber olmak içini rahatlatacaktı, tükenmeye yüz</p>

  <p class="calibre2">tutmuş güveni ve gücü yerine gelecekti belki. Danny sistre makinesinin üzerine hafifçe eğilmişti,</p>

  <p class="calibre2">ortaya çıkmasını istediği güzel tahtaları sistrelerken makineyle birlikte sallanıyordu. Kendini</p>

  <p class="calibre2">tümüyle bu işe vermişti, ama gene de bu işi bir başkası için yapıyormuş havası vardı.</p>

  <p class="calibre2">Müşterilerinden birinin isteği üzerine bir evi restore ediyordu sanki.</p>

  <p class="calibre2">Ria farkında olmadan elini boğazında gezdirdi, “Acaba grip mi oluyorum ?” diye düşündü.</p>

  <p class="calibre2">Tara Sokağı’nda harikulade bir cumartesi sabahı yaşanıyordu. Neden her şey sinirlendiriyordu onu.</p>

  <p class="calibre2">Bir gazetenin “derdinizi bize yazın” köşesine mektup mu gönderseydi acaba? Yoksa bir danışmanla</p>

  <p class="calibre2">mı konuşsaydı. Gidip</p>

  <p class="calibre2">157</p>

  <p class="calibre2">iş bulmasını mı önereceklerdi acaba ? Evet, her şeye karşın çok mantıklı bir öneri olurdu bu.</p>

  <p class="calibre2">Herkes çalışmanın insanı oyaladığını, aklını dağıttığını söylüyordu; düşünmeye fazla zaman</p>

  <p class="calibre2">olmayınca insan kendini biraz daha bağımsız ve önemli hissederdi. Çarenin bu olmadığını</p>

  <p class="calibre2">açıklamaya çalışmak gereksiz eleştiri gibi algılanacaktı. Ria’nın bir işi vardı, insanın işi olması</p>

  <p class="calibre2">demek, ille de her sabah evden çıkıp bir yere gitmesi demek değildi. Zaten Danny de vergilerin</p>

  <p class="calibre2">çalışan eşlerin canına okuduğunu söyleyip duruyordu. Üstelik çocuklar bu çağlarında annelerinin</p>

  <p class="calibre2">evde olmasını isterdi.</p>

  <p class="calibre2">Annesi her geldiğinde onu evde bulmak isterdi. Gertie de aynı durumdaydı, yalnızca</p>

  <p class="calibre2">temizlikten kazandığı birkaç sterlin için değil, dayanışma için de Ria’ya ihtiyacı vardı onun. Peki</p>

  <p class="calibre2">Ria bütün gün dışarıda çalışırsa hayır kurumlarının işlerini kim yapacaktı ? Bazı orta sınıf</p>

  <p class="calibre2">kadınların düzenlemek için bütün günlerini harcadıkları gelir sağlama yemekleri ve davetleri</p>

  <p class="calibre2">peşinde koşmak değildi onun işi. Bu gerçek bir işti, bir dükkânda durup bir şeyler satarak para</p>

  <p class="calibre2">kazanmak, anneleri göğüs kanseri olmuş çocuklara bakmak için hastaneye gitmek herkesin</p>

  <p class="calibre2">yapacağı iş değildi. Eski giysileri topluyor, bunları garajlarında biriktiriyor, sonra toptan fiyatına</p>

  <p class="calibre2">kuru temizlemeciye veriyor, daha sonra onları koyacak kutu buluyor, soslar ve tatlılar yapıyor,</p>

  <p class="calibre2">büyük marketlerin önünde kumbarayla dört saat dikiliyorlardı.</p>

  <p class="calibre2">Ayrıca bu evin de ona ihtiyacı vardı. Danny onun tek kişilik bir ordu olduğunu söylüyordu,</p>

  <p class="calibre2">rutubetle savaşmak, çürüyen ve bozulan tahtaları kollamak hep Ria’nın eline bakıyordu. Diyelim iş</p>

  <p class="calibre2">bulmak tek çareydi, ne iş yapacaktı ? internet sözcüğü bile Ria’nın tüylerini ürpertiyordu. Diyelim</p>

  <p class="calibre2">sekreterlik yapmak üzere bir iş aramaya kalktı, bunun için bile büro makinelerim kullanmayı ve</p>

  <p class="calibre2">bilgisayarla ilgili temel bilgileri öğrenmesi gerekiyordu.</p>

  <p class="calibre2">Bu boş kaygılar geçecekti belki. Belki de çözümün iş bulmakla falan ilgisi yoktu. Sorunun</p>

  <p class="calibre2">çözümü ortadaydı. Biraz derin düşünüyordu, kuruntu yapıyordu, o kadar.</p>

  <p class="calibre2">Bir bebek daha istiyordu, göğsünde sallayacağı küçük bir kafa, kendisine bakan iki güvenli</p>

  <p class="calibre2">göz, bir yanında da Danny... Bunu istiyordu. Saçma bir fikir değildi bu, tam tamına ihtiyaçları olan</p>

  <p class="calibre2">buydu. Brian ile arkadaşlarının bunu gülünç bulmalarına, istememelerine karşın, bir çocuk daha</p>

  <p class="calibre2">doğurmanın tam zamanıydı.</p>

  <p class="calibre2">Yemeğe Rosemary’ye davetliydiler. Bu akşam bir parti veriliyor değildi, yalnızca üçü baş</p>

  <p class="calibre2">başa yemek yiyecekti. Ria, mönüyü biliyordu: biberli çorba, ızgara balık ve salata. Üstüne meyve</p>

  <p class="calibre2">ve peynir çıkaracaktı Rosemary, ancak bunları, ışıl ışıl aydınlanmış teras bahçeye bakan büyük</p>

  <p class="calibre2">pencerenin önünde oturarak yiyeceklerdi.</p>

  <p class="calibre2">Rosemary’nin Tara Sokağı 32 numaradaki apartmanı, şimdi küçük bir servet değerindeydi,</p>

  <p class="calibre2">Danny bunu sık sık belirtiyordu, çok temiz tutulduğunu da söylüyordu. Rosemary’nin şirketi büyük</p>

  <p class="calibre2">başarıya ulaştığından, para sıkıntısı diye bir şey yoktu; gerçi Rosemary, Ria gibi ciddi bir aşçı</p>

  <p class="calibre2">değildi ama, her zaman fazla çaba harcamadan şık bir sofra hazırlayabiliyordu.</p>

  <p class="calibre2">Nelerin dışarıdan alındığını Ria biliyordu elbet, ama başka kimse anlayamazdı. Konuklar</p>

  <p class="calibre2">nefis ekmeği övdüklerinde Rosemary gülümsemekle yetinirdi. Masa her zaman çok güzel</p>

  <p class="calibre2">hazırlanırdı. Hoş bir tepsiye dizilmiş üzümler ve incirler, nerdeyse dev boyutlu uzun mavi bir</p>

  <p class="calibre2">sürahi buzlu su, siyah bir vazoda beyaz laleler... Düşlenemeyecek kadar şıktı her şey. Hafiften</p>

  <p class="calibre2">çalan modern caz müziği ve galaya gider gibi giyinmiş bir Rosemary... Ria ondaki enerjiye ve her</p>

  <p class="calibre2">alanda yarattığı düzeyli şıklığa hayrandı.</p>

  <p class="calibre2">Danny’yle birlikte Tara Sokağı boyunca yürüyordu. Zaman zaman Danny’nin her evin</p>

  <p class="calibre2">önünden geçerken ne kadar para ettiğini söylememesini dilerdi. Ama onun işi buydu. Ne yapsın,</p>

  <p class="calibre2">doğaldı bu. Birbirlerine sık sık söyledikleri gibi, bu sokak Dublin’de bir taneydi. Diğer bütün</p>

  <p class="calibre2">caddeler ya lüks alışveriş merkezi ya da ucuz mağazaların bulunduğu sokaklardı, Tara Sokağı</p>

  <p class="calibre2">bambaşkaydı. Tara Sokağı’nda birer servet karşılığı el değiştirmiş evler vardı. Bazı teraslar haraptı,</p>

  <p class="calibre2">her evde kiracı buluyordu, kapılarının önlerinde rastgele atılmış çöp kutuları ve bisikletler, bu</p>

  <p class="calibre2">evlerde kiracıların bulunduğunu ele veriyordu. Devlet memurları ile banka memurlarının kuşaklar</p>

  <p class="calibre2">boyu oturduğu kırmızı tuğladan yapılmış orta sınıf evler vardı; kendilerininkine benzeyen, bir</p>

  <p class="calibre2">zamanlar çok güzel olan ve yavaş yavaş eski şıklıklarına dönen evlerin sayısı giderek artıyordu.</p>

  <p class="calibre2">Gertie’nin oturduğu köşedeki çamaşırhanenin yanında bir dizi dükkân vardı, bunlar da yıllar</p>

  <p class="calibre2">geçtikçe güzelleşiyordu. Colm Barry’nin güzel lokantası da bu sokaktaydı. Annesininki gibi</p>

  <p class="calibre2">anlatılması ve tanımlanması olanaksız minik evler de vardı.</p>

  <p class="calibre2">Ria 32 numaralı evin bahçe kapısına her gelişinde, evin önünün ve bahçesinin ne kadar şık</p>

  <p class="calibre2">olduğunu düşünürdü. Bu düşünme süreci her zaman aynı yolu izlerdi. Kendi evlerinin de böyle</p>

  <p class="calibre2">büyük, geniş bir girişi olsun isterdi, birden fazla arabanın park edebileceği, her şeyin insanı evin</p>

  <p class="calibre2">giriş kapısına buyur eder gibi düzenlendiği, çiçeklerin, granit basamaklara yaklaştıkça yükselip</p>

  <p class="calibre2">küçük ağaççıklara dönüştüğü bir giriş. Burası ev değil, tapınaktı sanki. Kendi evlerinde bir</p>

  <p class="calibre2">süreklilik havası yoktu. Koca ev birkaç dakika içinde çökecekmiş gibi görünüyordu. Gerçi birkaç</p>

  <p class="calibre2">yıl önce Danny evin ön yüzüne mozaik yaptırmayı, ziftle karışık minik taşlar döşemeyi kabul</p>

  <p class="calibre2">etmişti. Ama 32 numarayla kıyaslandığında kendi evleri solda sıfır kalırdı.</p>

  <p class="calibre2">32 numaradaki hiç kimsenin ön bahçelerine ev yapabileceği aklının ucundan bile</p>

  <p class="calibre2">geçemezdi, ama Lynch topraklarında bu iş olacak gibi görünüyordu. Danny birkaç kez mülklerinin</p>

  <p class="calibre2">çekiciliğinin, gizeminin ve değerinin böylece artacağını söylemişti. Ria, insanın evinin para değeri,</p>

  <p class="calibre2">ancak satılacağı zaman bir anlam taşır, aksi halde onun asıl değeri kişinin orada yaşarken ne kadar</p>

  <p class="calibre2">mutlu ve rahat olduğuyla ölçülür görüşündeydi. Bu görüşünü de ona söylemişti. Bu konuyu zaman</p>

  <p class="calibre2">zaman tartışıyorlardı, ancak Ria’nın evini bu haliyle sevdiğini, bunun kendisi için taşıdığı anlamı</p>

  <p class="calibre2">kocasına anlatabilmesi mümkün olmamıştı. Eve kalıcı bir giriş bölümü ekleme fıkriyse her zaman</p>

  <p class="calibre2">için çok yüzeysel ve önemsiz bir istek olarak değerlendirilmişti. Bu “onun var, benim neden</p>

  <p class="calibre2">olmasın” mantığıyla ortaya çıkmış bir kıskançlık ya da dırdır olarak değerlendirilmişti.</p>

  <p class="calibre2">Ria, kendisinin neyin gerçekten önemli, neyin önemsiz olduğunu bilecek yeterlilikte</p>

  <p class="calibre2">olduğuna inanmak isterdi. Danny’nin tekrar baba olmasını önerirken ikna yeteneğini sonuna kadar</p>

  <p class="calibre2">kullanacaktı. Bahçe, öncelikler listesinin çok aşağılarındaydı, her konuda ısrarlı davranıp kocasını</p>

  <p class="calibre2">rahatsız etmemeliydi. Son zamanlarda çok yorgun ve solgun görünüyordu. Gereğinden fazla</p>

  <p class="calibre2">çalışıyordu.</p>

  <p class="calibre2">Rosemary içkilerini getirmeye gittiğinde, Ria sağına soluna bakındı. Arkadaşı için gerçekten</p>

  <p class="calibre2">uygun bir yerdi burası. Ev sahibinin usta bir işkadını olduğunu ele veren hiçbir şey yoktu.</p>

  <p class="calibre2">Rosemary, işle ilgili dosyalan eve getirmiyordu. Tara Sokağı, dinlenme yeriydi. Ve ilk taşındığı</p>

  <p class="calibre2">günkü gibi yepyeniydi. Boyalar dökülmemiş, eşyalar çoluk çocuklu bir evdeki gibi yıpranmamıştı.</p>

  <p class="calibre2">Sehpanın üzerinde sanat kitapları ile dergiler ilişti gözüne. Kendi evinde olsa böyle düzgün</p>

  <p class="calibre2">duramazlardı, birinin ev ödevi, ceketi, tenis ayakkabıları ya da akşam gazetesi atılırdı üzerlerine.</p>

  <p class="calibre2">“Rosemary’nin evi gerçekten yaşanan bir yuva gibi değil” diye düşünüyordu Ria. Dergiler için</p>

  <p class="calibre2">fotoğrafı çekilecek bir stüdyoya benziyordu daha çok.</p>

  <p class="calibre2">Tara Sokağı’nda yürüyerek evlerine gider, önünden geçtikleri evlere göz atar ve her zaman</p>

  <p class="calibre2">olduğu gibi genç ve çaresiz oldukları bir dönemde bu sokakta bir ev almakla akıllılık ettiklerini</p>

  <p class="calibre2">söyleyip birbirlerini kutlarken, Ria Rosemary’nin eviyle ilgili bu düşüncelerini söylemek üzereydi</p>

  <p class="calibre2">Danny’ye. Ama Danny ondan önce davrandı. “O eve gitmeye bayılıyorum” dedi birdenbire. “Öyle</p>

  <p class="calibre2">sessiz, sakin bir yer ki, insanı hiç sıkmıyor.”</p>

  <p class="calibre2">Ilık bahar akşamında ceketini omzuna atmış, hiçbir berberin yatıştıramadığı saçları her</p>

  <p class="calibre2">zamanki gibi gözlerine düşmüş, yürüyen kocasına baktı. Neden Rosemary’nin evinin havasını</p>

  <p class="calibre2">seviyordu ? Danny’nin zevkine hiç uygun değildi orası. Hiç kullanılmıyormuş gibiydi. Belki maddî</p>

  <p class="calibre2">değeri yüksek olduğundan böyle düşünüyordu, insan bütün gününü ev fiyatlarıyla uğraşarak</p>

  <p class="calibre2">geçirirse, evlerin değerleri ve standartlarından etkilenirdi elbet. Aslında Danny sıcak renklerin</p>

  <p class="calibre2">egemen olduğu, insanlarla dolu bir ev isterdi.</p>

  <p class="calibre2">Bu akşam Rosemary’yi onlar yemeğe çağırmış olsalardı, mutfak masasının çevresinde yedi–</p>

  <p class="calibre2">sekiz kişi olurdu. Çocuklar arkadaşlarıyla girer çıkarlardı. Gertie yardım etmek için uğrar, sonra da</p>

  <p class="calibre2">onlara katılırdı. Fonda müzik olurdu, durmadan telefon çalardı, belki meraklı Clement kimlerin</p>

  <p class="calibre2">geldiğine bakmak için uğrardı, insanlar bağırır çağırır, birbirlerinin sözlerini keserdi. Masanın iki</p>

  <p class="calibre2">ucunda iki büyük şarap şişesi açılmış olurdu, midyeli balık çorbası, iri karidesler, kalın ekmek</p>

  <p class="calibre2">dilimleriyle başlarlardı. Sonra rosto ve en az iki tatlıyla yemek biterdi. Ria her zamanki gibi</p>

  <p class="calibre2">kimsenin dayanamayacağı bir pekmezli turta yapmış olurdu. Onlar böyle toplantılardan</p>

  <p class="calibre2">hoşlanıyordu. Zevkli bir Fransız filminin bir bölümünü andıran birlikteliklerden değil.</p>

  <p class="calibre2">Ancak bu konuda tartışmak saçmaydı, hem kendini övüyor–muş gibi olurdu, dolayısıyla</p>

  <p class="calibre2">Ria, çoğu kez yaptığı gibi kocasının hoşuna gideceğini sandığı görüşü savundu. Danny’nin koluna</p>

  <p class="calibre2">girdi ve onun haklı olduğunu söyledi. Öyle rahat bir ortamda oturup konuşmak çok hoş olmuştu.</p>

  <p class="calibre2">Rosemary’nin en yakın arkadaşları Danny ve Ria’yı ağırlayacakmış gibi değil de, bir televizyon</p>

  <p class="calibre2">programına katılacakmış gibi giyinip boyandığı görüşünden hiç söz etmedi.</p>

  <p class="calibre2">Çok mutluymuşçasına iç çekerek, “Böyle iyi dostlarımız ve komşularımız olduğu için çok</p>

  <p class="calibre2">şanslıyız” dedi. Bunları içtenlikle söylemişti. Kendi bahçelerine girdiklerinde, salonda ışıkların</p>

  <p class="calibre2">yanmakta olduğunu gördüler.</p>

  <p class="calibre2">Danny sevinmiş gibiydi. “Yatmamışlar” dedi.</p>

  <p class="calibre2">– Umarım oturmuyorlardır, saat nerdeyse bire geliyor.</p>

  <p class="calibre2">– Eh, çocuklar oturmuyorsa hırsız girdi demektir. Danny hiç kaygılı görünmüyordu.</p>

  <p class="calibre2">Soyguncular televizyon izleyip ev sahiplerinin dönmesini beklemezdi pek.</p>

  <p class="calibre2">Ria rahatsız olmuştu. Bu akşam Danny’yle mutfakta birer kadeh içmeyi ve bir çocuk daha</p>

  <p class="calibre2">yapma olasılığını konuşmayı umuyordu. Danny’nin öneriyi kabul etmeye yanaşmaması halinde öne</p>

  <p class="calibre2">süreceği savlan hazırlamıştı. Bu akşam birbirlerine yakın olmuşlardı, kocasının Rosemary’nin o</p>

  <p class="calibre2">soğuk evinden neden zevk aldığını asla anlamayacak olsa da, onunla yan yana bulunmanın</p>

  <p class="calibre2">mutluluğunu yaşamıştı Ria. Çocuklar televizyon izlemek için bula bula bu geceyi mi bulmuştu...</p>

  <p class="calibre2">Salonda oturanlar, elbette Annie ile arkadaşı Kitty’ydi. Kitty’nin geleceğinden hiç söz</p>

  <p class="calibre2">etmemişti Annie, Ria’nın ojesini alıp birbirlerinin ayak tırnaklarını boyamak için ya da şu anda</p>

  <p class="calibre2">izledikleri jimnastik videosunu ödünç almak için ricada bulunmamışlardı. Büyüklerin evlerine</p>

  <p class="calibre2">dönmelerinden rahatsız olmuş gibi baktılar.</p>

  <p class="calibre2">Kadınlara pek rağbet etmeyen, ama erkek gördüğünde ağzı kulaklarına varan Kitty, “Selam</p>

  <p class="calibre2">Bay Lynch” dedi. Kitty, büyük kentte yaşamanın tehlikelerim anlatan bir televizyon belgeselinde</p>

  <p class="calibre2">görünen birine benziyordu. Aşın zayıftı, gözlerinin altında mor halkalar oluşmuştu. Bunlar</p>

  <p class="calibre2">sabahlara dek diskolarda kalmaktan ileri geliyordu. Ria kızın kaç geceyi oralarda geçirdiğini</p>

  <p class="calibre2">biliyordu, çünkü Annie kendisine aynı özgürlüğün verilmemesinin haksızlık olduğundan yakınıp</p>

  <p class="calibre2">dururdu.</p>

  <p class="calibre2">Danny, onun gülünç, başlı başına bir tip olduğunu düşünüyordu. “Selam Kitty, selam Annie,</p>

  <p class="calibre2">aa, tırnaklarınızın her birini ayrı renklere boyamışsınız. Harika olmuş!”</p>

  <p class="calibre2">Kızlar ona hoşnutlukla gülümsedi. “Ama fazla renk çeşidi yoktu” dedi Annie özür diler</p>

  <p class="calibre2">havalarında. “Mavi yok, siyah yok. Yalnızca pembe ve birkaç kırmızı.” Kitty’nin bu olumsuzluktan</p>

  <p class="calibre2">dolayı kaşlarını çatması hiç hoş değildi.</p>

  <p class="calibre2">– Ah, özür dilerim, dedi Ria alaylı alaylı, ama nedense azarlar gibi, sinirli bir ses tonuyla</p>

  <p class="calibre2">söyledi bunu. Aslında iğneleyici bir şaka yapmak istemişti, ama olmadı. Yaptıkları bu saygısızlık</p>

  <p class="calibre2">onu öfkelendirmişti, izin almadan karıştırdıkları çekmece, kendisine ait makyaj çekmecesiydi,</p>

  <p class="calibre2">üstelik ondan çekmecesini karıştırdıklarına sevinmesi ve yeterince renk bulundurmadığı için</p>

  <p class="calibre2">kendisini yetersiz hissetmesi bekleniyordu. Kızlar omuz silkti ve kendilerini desteklemesi</p>

  <p class="calibre2">umuduyla Danny’ye baktı. “Brian yattı mı?” diye sordu Ria Danny’nin işleri daha da berbat edecek</p>

  <p class="calibre2">bir şeyler söylemesine meydan vermeden.</p>

  <p class="calibre2">– Hayır, arabayı aldı, Myles ve Dekko’yla birlikte birkaç kulübe gidecekler, dedi Annie.</p>

  <p class="calibre2">– Yapma Annie</p>

  <p class="calibre2">162</p>

  <p class="calibre2">– Ama Anne, ne bekliyorsun ? Kitty’nin ya da benim Brian’ın nerede olduğunu bilmemizi</p>

  <p class="calibre2">beklemiyorsun herhalde, ayrıca umurunda değil, öyle değil mi ?</p>

  <p class="calibre2">Kitty durumu kurtarmaya karar verdi. “Bakın, lütfen üzülmeyin Bayan Lynch, saat dokuzda</p>

  <p class="calibre2">yattı. Güzelce örtündü ve uyuyor. Gerçekten uyuyor.” Ria’yı aklı pek başında olmayan dırdırcı bir</p>

  <p class="calibre2">ihtiyar anne yerine koymayı becermişti.</p>

  <p class="calibre2">Danny karısını okşayarak, “Elbette yatağında, Ria” dedi.</p>

  <p class="calibre2">– İyi vakit geçirdiniz mi? diye sordu Annie babasına. Merak ettiğinden değil, annesini</p>

  <p class="calibre2">cezalandırmak amacıyla yapmıştı bunu.</p>

  <p class="calibre2">– Harika. Telaş yok, koşuşturma yok.</p>

  <p class="calibre2">– Hımm. Annie annesini kızdırma çabası içinde bulunduğu şu anda bile o evin</p>

  <p class="calibre2">övülmesinden hoşnut görünmüyordu.</p>

  <p class="calibre2">Ria Annie’nin bugünlerde her şeye öfkeyle tepki gösterdiğini görmezden gelmeye karar</p>

  <p class="calibre2">verdi. Pek çok şey gibi bu da geçecekti. “Eee, artık ikiniz de yatmak istersiniz herhalde. Kitty</p>

  <p class="calibre2">burada mı kalacak?”</p>

  <p class="calibre2">– Bugün cumartesi, Anne. Yarın okul yok, biliyorsun.</p>

  <p class="calibre2">– Kaset bitmedi, biraz daha beden hareketi yapacağız, dedi Kitty. Sesi Bayan Lynch’in</p>

  <p class="calibre2">kendisine bir tokat atmasından ürkü–yormuşçasına yakarmalıydı.</p>

  <p class="calibre2">– Sizin buna ihtiyacınız yok kızlar, dedi Danny tatlı tatlı gülümseyerek, ama kızlar bunu</p>

  <p class="calibre2">övgü olarak kabul etmedi.</p>

  <p class="calibre2">– Var Baba, var.</p>

  <p class="calibre2">– Peki, gelin bakalım hangi hareketleri yapmamızı istiyor. Ria zoraki bir gülümsemeyle</p>

  <p class="calibre2">orada dikilmiş, kocasının, zaten dümdüz olan karnını düzletmek için iki genç kızla birlikte saçma</p>

  <p class="calibre2">bir hareket yapılmasını izliyordu. Hepsi de hareketi yapma çabasıyla düşünce birbirlerine güldüler.</p>

  <p class="calibre2">Ria ne onlara katılıyor ne de yanlarından ayrılıyordu. Ancak on dakika olmuştu, ama ona iki saattir</p>

  <p class="calibre2">burada dikiliyormuş gibi geldi. Sonra, mutfakta beklediği o sıcak sohbet olmayacaktı, yukarı</p>

  <p class="calibre2">çıktıklarında sevişme fırsatı suya düşmüştü. Danny duş alacağını söyledi. Bugünlerde hiç formunda</p>

  <p class="calibre2">değildi, çok hareketsiz kalmıştı, birkaç dakikalık beden hareketi bile onu nerdeyse yere sermişti.</p>

  <p class="calibre2">“Gerçek bir orta yaşlı yağ fıçısına dönüyorum” dedi.</p>

  <p class="calibre2">Danny soyunurken, “Hiç de değil” dedi Ria. “Çok iyi durumdasın.” Şu anda doğrudan</p>

  <p class="calibre2">yatağa uzanmasını ne kadar isterdi. Ama Danny banyoya girdi ve pijamalarım giymiş olarak döndü,</p>

  <p class="calibre2">bu akşam sevişmeyeceklerdi. Ria, uykuya dalmadan önce sevişmeydi ne kadar uzun zaman</p>

  <p class="calibre2">geçtiğini düşündü. Ama şimdi bütün kaygılarını bir yana bırakacak, bu konuyu dert etmeyecekti.</p>

  <p class="calibre2">Sadece meşguldüler. Hem herkes karıkocaların bir süre böyle davrandıklarını, ancak daha sonra</p>

  <p class="calibre2">işlerin yoluna girdiği söylüyordu.</p>

  <p class="calibre2">Pazar günü Danny bütün gün dışarıdaydı. Yeni dairelere bakmak isteyen müşteriler vardı.</p>

  <p class="calibre2">Danny profesyonel bir pazar yaratmak istediklerini söylemişti. Bu işi yürütenler, genç bekârların</p>

  <p class="calibre2">kendi görüşlerindeki insanlarla tanışmak isteyeceğini, aksi halde buraya sağlık kulübü ve kafe–bar</p>

  <p class="calibre2">yapmanın anlamı olmadığını söylüyorlardı. Satış stratejisini yönlendirmek için gitmesi</p>

  <p class="calibre2">gerekiyordu. Hayır, öğle yemeğine gelmeyecekti.</p>

  <p class="calibre2">Brian Dekkolara gidecekti, bebeğin isim günü yapılıyordu. Dekko gitmek istemiyordu</p>

  <p class="calibre2">aslında, ama anneannesi gelecekti, annesi ile babasının işyerinden arkadaşları gelecekti, her</p>

  <p class="calibre2">nedense orada olması gerekiyordu. Ayrıca Myles, Brian ve kendisi temiz gömlekler giyinip sandviç</p>

  <p class="calibre2">servisi yapmaları karşılığında beşer sterlin para alacaklardı.</p>

  <p class="calibre2">– İyi para, dedi Dekko ciddi ciddi.</p>

  <p class="calibre2">Brian da, “Hepimizin orada olması için on beş sterlini feda edecek kadar deli olmaları</p>

  <p class="calibre2">gerek” dedi.</p>

  <p class="calibre2">– Bebekli evde kimse normal değildir, dedi Dekko bilge bir tavırla, hepsi göğüs geçirdi.</p>

  <p class="calibre2">Annie Kitty’yle birlikte okuldaki meslek forumuna katılacağını söylemişti, bunu daha</p>

  <p class="calibre2">günler önce herkese tekrar tekrar söylemişlerdi. Ama kimse dinlememişti, o başka.</p>

  <p class="calibre2">– Diğer meslek forumlarına hiç gitmedin ama, diye karşı çıktı annesi.</p>

  <p class="calibre2">– Ama onlar bankacılık, sigortacılık, hukuk gibi berbat mesleklerdi. Annie annesinin zorluk</p>

  <p class="calibre2">çıkarmaya kalkışmasını anlayamıyordu.</p>

  <p class="calibre2">– Peki bu hafta hangi meslek tanıtılacak da sen gitmek zorundasın?</p>

  <p class="calibre2">– Yani, gerçek meslekler, müzik sanayii, mankenlik falan.</p>

  <p class="calibre2">– Yemek sorunun ne olacak Annie ? Koca bir kuzu budu çıkardım buzluktan, şimdi</p>

  <p class="calibre2">bakıyorum da kimse kalmayacak evde.</p>

  <p class="calibre2">– Yaşlı bir koyun bacağının insanın geleceğinden daha önemli olduğunu yalnızca sen öne</p>

  <p class="calibre2">sürebilirsin, Anne. Annie kapıyı öfkeyle çarpıp çıktı.</p>

  <p class="calibre2">Ria annesine telefon etti.</p>

  <p class="calibre2">– Saçmalama Ria, neden her şeyi bırakıp seninle karşılıklı tonlarla kırmızı et yemeye</p>

  <p class="calibre2">geleyim ? Ailenin evde olup olmayacağı belli olmadan çıkarmasaydın eti buzluktan. Sen böylesin</p>

  <p class="calibre2">işte, her konuda düşünmeden hareket edersin.</p>

  <p class="calibre2">Ria Gertie’ye telefon açtı. Jack çıktı telefona “Ne?”</p>

  <p class="calibre2">– A... şey... Jack, ben Ria Lynch.</p>

  <p class="calibre2">– Anladık. Ne istiyorsun ?</p>

  <p class="calibre2">– Gertie’yle konuşmak istemiştim.</p>

  <p class="calibre2">– Evet, bir çuval feminist nutuk çekmek için herhalde.</p>

  <p class="calibre2">– Hayır, onu yemeğe çağıracaktım.</p>

  <p class="calibre2">– Gelemeyiz.</p>

  <p class="calibre2">– Gertie gelebilir belki ?</p>

  <p class="calibre2">– Gelemez, bayan feminist bozuntusu!</p>

  <p class="calibre2">– Kendisiyle konuşsam, Jack ?</p>

  <p class="calibre2">– Sen gidip... İtişme sesleri geldi telefondan.</p>

  <p class="calibre2">– Ria, ben Gertie... gelemem özür dilerim.</p>

  <p class="calibre2">– Nereye gelemezsin ?</p>

  <p class="calibre2">– Sen nereye gelmemi istiyorsan... teşekkürler, ama gelemem.</p>

  <p class="calibre2">– Yemeğe çağırıyorum seni Gertie, lanet olası bir kuzu budu yemeye.</p>

  <p class="calibre2">Telefonun diğer ucundan ağlama sesi geldi. Sonra, “Lanet olası bir şeyse Ria, ne halt</p>

  <p class="calibre2">etmeye bana telefon edip başımı derde sokuyorsun ?” dedi Gertie.</p>

  <p class="calibre2">– Martin ile Hilary’nin telesekreteri karşınızda, lütfen sinyal sesinden sonra mesaj bırakın.</p>

  <p class="calibre2">– Bir şey yok, Hilary, ben Ria. Pazar sabahının onunda evde olmadığına göre, yemek</p>

  <p class="calibre2">saatinde de olmayacaksın demektir... işte... mesaj yok.</p>

  <p class="calibre2">Ria lokantaya, Colm Barry’ye telefon açtı. Pazar günleri genellikle orada olurdu, sessiz</p>

  <p class="calibre2">sakin bir ortamda hesap kitap yapıyordu.</p>

  <p class="calibre2">– Alo. Colm’un ablası Caroline hep alçak sesle konuşurdu, ne dediğini anlamak için çaba</p>

  <p class="calibre2">harcamak gerekirdi. Colm’un orada olmadığını söyledi, bir yere gitmişti, yani bilmiyordu, ama</p>

  <p class="calibre2">orada yoktu. Caroline öyle kuşkulu konuşuyordu ki, Ria Colm’un aslında onun yanı başında</p>

  <p class="calibre2">durduğunu, yok dedirttiğini sandı.</p>

  <p class="calibre2">– Zararı yok, onu yemeğe çağıracaktım, o kadar.</p>

  <p class="calibre2">– Yemeğe ? Bugün ? Caroline her iki sözcüğe de şaşırtıcı ölçüde inanılmazlık içeren bir</p>

  <p class="calibre2">anlam yüklemeyi başarmıştı.</p>

  <p class="calibre2">– Evet.</p>

  <p class="calibre2">– Ailenle birlikte mi ?</p>

  <p class="calibre2">– Burada, evet.</p>

  <p class="calibre2">– Önceden söylemiş miydin ? Unutmuş falan olmasın ?</p>

  <p class="calibre2">– Yok, anlık bir davet bu, elbette işin yoksa sen de gelebilirsin.</p>

  <p class="calibre2">Caroline hâlâ kulaklarına inanamıyordu. “Yemek? Bugün?” Bu sözleri yinelediğinde, Ria</p>

  <p class="calibre2">onun suratına bir tokat atmak istedi. “Unut bunu Caroline, öyle birden aklıma gelmiş bir fikirdi.”</p>

  <p class="calibre2">– Eminim Colm bu çağrıyı kaçırdığına çok üzülecek. Sizin eve gelmeye bayılır o, ama şu</p>

  <p class="calibre2">anda... yani Colm... dışarı çıktı.</p>

  <p class="calibre2">– Evet, biliyorum, işi olduğunu söylemiştin. Ria sesinin gereksiz bir sabırsızlık yansıttığını</p>

  <p class="calibre2">hissetti. Peki sen Caroline, sen gelebilir misin? Monto’yla birlikte? Meşgul olduğunu söylemesini</p>

  <p class="calibre2">öyle çok istiyordu ki... istediği oldu.</p>

  <p class="calibre2">– Hayır, çok özür dilerim, Ria, gerçekten üzgünüm, ne kadar üzgün olduğumu anlatamam,</p>

  <p class="calibre2">ama bugün olanaksız. Başka bugün olsa severek gelirim.</p>

  <p class="calibre2">– Zararı yok, Caroline. Dediğim gibi, öyle anlık bir karardı. Ria telefonu kapattı.</p>

  <p class="calibre2">Telefon çaldı, Ria umutla kaldırdı ahizeyi.</p>

  <p class="calibre2">– Ria? Ben Barney McCarthy.</p>

  <p class="calibre2">– Danny seninle orada buluşmaya gitti, Barney. –Gitti mi?</p>

  <p class="calibre2">– Evet, yeni siteye, lüks dairelere.</p>

  <p class="calibre2">– Ha, evet, tamam.</p>

  <p class="calibre2">– Sen orada değil misin ?</p>

  <p class="calibre2">– Hayır, ben geciktim. Telefon ederse söyle ona, yetişirim ben. –Elbette. ,</p>

  <p class="calibre2">– Sen iyi misin Ria?</p>

  <p class="calibre2">– iyiyim, diye yalan söyledi Ria.</p>

  <p class="calibre2">Kuzu butunu gene de pişirse miydi acaba? Herkes eve dönünce salatayla birlikte soğuk</p>

  <p class="calibre2">soğuk yerler miydi ? Gertie, tümüyle çözülmemiş yiyeceklerin tekrar dondurulabileceğini</p>

  <p class="calibre2">söylemişti. Ama Gertie ne bilecekti? Colm bilirdi, ama titrek ablasının söylediğine göre bir yerlere</p>

  <p class="calibre2">gitmiş bir şeyler yapıyordu. Rosemary bilirdi, ama Ria ona böyle bir şey sormak istemezdi.</p>

  <p class="calibre2">Annie’nin dediği gibi çok sıkıcı bir kadın mı olmuştu ? Annesinin söylediği gibi düşüncesiz biri</p>

  <p class="calibre2">miydi ? Pazar gününün yalnız yaşayanlara neden çok uzun geldiğini şimdi anlıyordu Ria. Yeni bir</p>

  <p class="calibre2">bebekleri olsa durum farklı olurdu... o zaman saatler yetmezdi insana.</p>

  <p class="calibre2">Brian isim günü partisinde hastalanmıştı. Okula gidemeyecek kadar berbat olduğunu</p>

  <p class="calibre2">söylüyordu. Myles ile Dekko’nun kendilerini berbat hissettiklerinde, hastalan okula gitmeye</p>

  <p class="calibre2">zorlamayan sevecen ve anlayışlı aileleri olduğundan emindi. Annie şampanya içtikleri için</p>

  <p class="calibre2">cezalarını bulduklarını, bu yüzden hepsinin de hasta olduğunu söylüyordu. Normal zamanda da</p>

  <p class="calibre2">kırmızı suratlı olan Brian, hastalığın şampanyadan kaynaklandığını kanıtlayacak bir şeyin</p>

  <p class="calibre2">bulunmadığını söyledi. Ona göre Annie, Kitty’yle geç saatlere dek dışarıda kaldığı, herkesi</p>

  <p class="calibre2">telaşlandırdığı için dikkatleri başka tarafa çekmek amacıyla kardeşine yükleniyordu.</p>

  <p class="calibre2">– Mesleğim hakkında, geleceğim hakkında konuşuyordum, senin gibi bir sarhoşun asla</p>

  <p class="calibre2">giremeyeceği işler hakkında konuşuyordum, dedi Annie soğuk soğuk.</p>

  <p class="calibre2">Ria ortalığı yatıştırmaya çalışıyor, yeni yerleşim yeri hakkındaki basın açıklamaları ile</p>

  <p class="calibre2">broşürlere dalmış olan Danny’den boşuna destek bekliyordu. Dün gece geldiğinde çok yorgundu.</p>

  <p class="calibre2">Ria elini ona uzatıp dokunduğunda ona karşılık veremeyecek denli yorgundu. “Uzun bir gündü”</p>

  <p class="calibre2">demişti. Ria’ya göre de gün bitmek bilmemişti, o ağır sistre makinesini döşemede iteliyip</p>

  <p class="calibre2">durmuştu, ama yakınmadı. Şimdi hepsi alışılmış ortamda bir aradaydı, büyük aydınlık mutfakta,</p>

  <p class="calibre2">zengin bir kahvaltı sofrasında, haftaya hep birlikte başlayan gerçek bir aileydiler.</p>

  <p class="calibre2">Evden çıkma vakti gelinceye dek hepsinin öfkesi geçmişti. Brian belki de okula</p>

  <p class="calibre2">gidebileceğini, temiz havanın ona iyi gelebileceğini, hiçbir mahkemenin alkol alındığını</p>

  <p class="calibre2">kanıtlayamayacağını söyledi. Annie ise evet, toplantının uzadığını söylemek üzere telefon etmesi</p>

  <p class="calibre2">gerektiğini, ama doğrusu kimsenin onu beklediğini sanmadığından aramadığını bildirdi.</p>

  <p class="calibre2">Danny lüks daireler dünyasından kopardı kendisini. “Bugünlerde duvardan duvara halı</p>

  <p class="calibre2">döşeli bir daireyi bedava versen almazlar” dedi. “Döşeme baştan başa meşe parke kaplı değilse,</p>

  <p class="calibre2">bakmıyorlar bile. Bu insanlar bu kadar parayı nereden buluyor? Şunun yanıtını bilsem, gözlerim</p>

  <p class="calibre2">açık gitmeyeceğim.”</p>

  <p class="calibre2">– Gitmeye daha onlarca yıl var, senin için müthiş planların var benim, diyerek güldü Ria.</p>

  <p class="calibre2">– iyi, ama umarım bu akşam için değildir, dedi Danny. Yatırımcıların bir yemeği var,</p>

  <p class="calibre2">gitmek zorundayım.</p>

  <p class="calibre2">– Gene mi!</p>

  <p class="calibre2">– Evet, gene. Bu işi sonuçlandırana dek daha nice yemekler olacak ne yazık ki. Emlakçılar</p>

  <p class="calibre2">bu tür toplantılara gitmezse, insanlar işimize güvenmediğimizi düşünür.</p>

  <p class="calibre2">Ria yüzünü buruşturdu. “Biliyorum, biliyorum. Neyse ki uzun sürmeyecek.”</p>

  <p class="calibre2">– Ne demek istiyorsun?</p>

  <p class="calibre2">– Yani, sonuçta hepsi satılacak, değil mi? Bu çalışmalar onun için değil mi?</p>

  <p class="calibre2">– Şu aşamada... ama bu yalnızca aşamalardan biri, cumartesi gecesi Barney’le bu konuyu</p>

  <p class="calibre2">konuştuk, unuttun mu?</p>

  <p class="calibre2">– Barney seni buldu mu dün ?</p>

  <p class="calibre2">– Yoo, neden ?</p>

  <p class="calibre2">– Gecikmişti, seni inşaatta bulabileceğini söyledim.</p>

  <p class="calibre2">– Bütün gün birileriyle birlikteydim. Biri not almıştır herhalde. Büroya gittiğimde söylerler,</p>

  <p class="calibre2">ben de onu ararım.</p>

  <p class="calibre2">– Fazla çalışıyorsun, Danny.</p>

  <p class="calibre2">– Sen de öyle. Tatlı tatlı gülümsedi bunu söylerken. Baksana, makineyi eve getirdim, senin</p>

  <p class="calibre2">başına kaldı sonuçta.</p>

  <p class="calibre2">– Olsun, sence böyle güzel oluyorsa... Ria kendinden emin değildi–</p>

  <p class="calibre2">– Tatlım, kesinlikle güzel oluyor. Daha şimdiden evimizin değerine binlerce sterlin eklendi</p>

  <p class="calibre2">ve henüz yalnızca bir hafta sonu çalıştık. Şu bizim çocuklar işe el atsın, şöyle köleler gibi güzelce</p>

  <p class="calibre2">çalışsın, yukarı katı da yapsınlar, o zaman göreceksin. Bu ev bir servet edecek.</p>

  <p class="calibre2">– Ama satmak istemiyoruz ki, diye irkildi Ria.</p>

  <p class="calibre2">– Biliyorum, biliyorum. Ama günün birinde, beyaz saçlı birer ihtiyar olur da, deniz</p>

  <p class="calibre2">kıyısında ya da Mars’ta güzel bir dairede oturmak istersek... Danny elinin hızlı hareketleriyle</p>

  <p class="calibre2">karısının saçlarını karıştırdı ve çıktı.</p>

  <p class="calibre2">Ria kendi kendine gülümsedi. Her şey normale dönmüştü gene. –Rüya?</p>

  <p class="calibre2">– Merhaba Anne. Pliers nerede ?</p>

  <p class="calibre2">– Haa, demek artık kendi anneni değil de köpeği görmek istiyorsun.</p>

  <p class="calibre2">– Yoo, yalnızca yanında olur diye düşündüm, o kadar.</p>

  <p class="calibre2">– Eh, yanımda değil. Arkadaşın Gertie onu yürüyüşe çıkardı. Kanal boyunca güzel bir sabah</p>

  <p class="calibre2">yürüyüşü yapacaklar.</p>

  <p class="calibre2">– Gertie mi?</p>

  <p class="calibre2">– Evet, Pliers gibi köpeklerin biraz kendilerine gelmesi için arada bir böyle koşturmaya</p>

  <p class="calibre2">ihtiyaçları olduğunu duymuş. Ben kendimi az çok ince tutabildim gerçi, ama Pliers için artık bu işi</p>

  <p class="calibre2">yapamayacağım, bu yüzden Gertie işi üstlendi. Ria bu sözler karşısında şaştı kaldı. Gertie</p>

  <p class="calibre2">koşmazdı, bugünlerde ayyaş kocasından ödü kopuyordu ve yürümeyi bile zor beceriyordu. Ria’nın</p>

  <p class="calibre2">annesi konuya pek ilgi göstermedi. Neyse, geçiyordum da Annie’ye bu akşam yedide gideceğimizi</p>

  <p class="calibre2">söyleyeyim dedim.</p>

  <p class="calibre2">– Nereye gideceğinizi?</p>

  <p class="calibre2">– Annie ile arkadaşı Kitty bu akşam benimle St. Rita’ya geliyor. Kitty’ye briç öğretiyoruz.</p>

  <p class="calibre2">Ria’nın kafası karışmıştı. “Ama yedi yemek saati.”</p>

  <p class="calibre2">– Sanırım bazı şeylerin yemekten önemli olduğunu düşünüyorlar, çünkü ikisi de hoş, normal</p>

  <p class="calibre2">insanlar ve başkalarıyla ilgilenmekten hoşlanıyorlar, dedi Ria’nın annesi. Kızının masasına</p>

  <p class="calibre2">oturmuş, kendisine kahve verilmesini bekliyordu, yüzü Ria’nın hoş ve normal olmadığını ve</p>

  <p class="calibre2">başkalarıyla bir arada olmaktan nefret ettiğini anlatmak isteyen bir ifadeyle şekilden şekle</p>

  <p class="calibre2">giriyordu.</p>

  <p class="calibre2">Rosemary telefon ettiğinde çamaşır makinesi dönmeye ve homurdanmaya yeni başlamıştı.</p>

  <p class="calibre2">“Ah, Ria, sana gıpta ediyorum, ben işten başımı kaşıyamazken sen evinde rahat rahat oturuyorsun”</p>

  <p class="calibre2">diyordu.</p>

  <p class="calibre2">– Eh, ne yapalım, bizde böyle, dedi Ria. Sesi sinirliydi, bunu kendisi de biliyordu. Hiç</p>

  <p class="calibre2">neden yokken öfkeleniyordu insanlara. Hemen sözlerindeki iğneleyici etkiyi gidermeye çabaladı.</p>

  <p class="calibre2">Komşunun tavuğu komşuya kaz görünür, biliyorsun. Çoğu kez ben yerlere eğilmiş bir şeyler</p>

  <p class="calibre2">toplarken, senin işyerinde, bütün gün evden uzakta olmana gıpta ediyorum.</p>

  <p class="calibre2">– Hayır, hiç etmiyorsun.</p>

  <p class="calibre2">– Neden böyle söyledin ?</p>

  <p class="calibre2">– Çünkü, durmadan söylediğim gibi gerçekten böyle hissetsen, kendini eve kapanmış,</p>

  <p class="calibre2">soyutlanmış bir kadın olarak görsen, gider bir iş bulurdun. Bak, neden aradım biliyor musun, bu</p>

  <p class="calibre2">sabah Jack’in bir polis arabasıyla götürüldüğünü gördüm, bar kapısında kavga mı olmuş ne. Bilmek</p>

  <p class="calibre2">istersin diye düşündüm. Bir işin yoksa Gertie’ye bir bak istersen, perişan olmuştur.</p>

  <p class="calibre2">– Gertie perişan falan değil, annemin köpeğim gezdiriyor.</p>

  <p class="calibre2">– Ciddi olamazsın, şu insanları anlamıyorum! Rosemary bu habere sevinmiş görünüyordu.</p>

  <p class="calibre2">Bu iş için para istemedi herhalde ?</p>

  <p class="calibre2">– Hayır, sanmıyorum, istemiş olsaydı annem söylerdi.</p>

  <p class="calibre2">– Eh, iyi öyleyse. Polis bıraktığında adamın içki parası hazır olsun diye bir iki sterlin</p>

  <p class="calibre2">peşinde değil yani...</p>

  <p class="calibre2">– Bayan Lynch ?</p>

  <p class="calibre2">– Evet, buyrun.</p>

  <p class="calibre2">– Bayan Lynch?</p>

  <p class="calibre2">– Evet?</p>

  <p class="calibre2">– Ah, affedersiniz. Sanırım yanlış numara çevirdim.</p>

  <p class="calibre2">– Hayır, tamam, ben Ria Lynch. Telefon kapandı.</p>

  <p class="calibre2">Tam o sırada kız kardeşi Hilary aradı. “Telesekreterde sesin dünya başına yıkılmış gibi</p>

  <p class="calibre2">geliyordu” dedi.</p>

  <p class="calibre2">– Hayır, bir şey yoktu. Konuştum ve önemli olmadığını söyledim, ikimiz de mesaj</p>

  <p class="calibre2">bırakmayanları asmak gerek demez miyiz ?</p>

  <p class="calibre2">– Ben hep telesekreterin düpedüz israf olduğunu söylerim. Kim arıyor ki ? Duymak</p>

  <p class="calibre2">istediğin kaç mesaj çıkıyor ki ?</p>

  <p class="calibre2">– Teşekkürler Hilary.</p>

  <p class="calibre2">Hilary bu alaydan bir şey anlamadı. “Her neyse, ne konuşacaktın benimle ? Annem</p>

  <p class="calibre2">hakkında herhalde ?”</p>

  <p class="calibre2">– Hayır, hayır.</p>

  <p class="calibre2">– Aklım oynatıyor, biliyor musun Ria. Sen farkında değilsin, çünkü farkında olmak</p>

  <p class="calibre2">istemiyorsun. Dünyada her şeyin yolunda gittiğine inanmak istiyorsun hep, açlık yok, savaş yok</p>

  <p class="calibre2">sana göre, politikacılar dürüst ve iyi niyetli, havalar da harika.</p>

  <p class="calibre2">– Hilary bana saldırmak amacıyla mı açtın bu telefonu, yoksa söyleyeceğin özel bir şey var</p>

  <p class="calibre2">mı ?</p>

  <p class="calibre2">– Çok komik. Neyse, anneme dönelim, beni kaygılandırıyor.</p>

  <p class="calibre2">– Ama neden? Bu konuyu defalarca tartıştık, gayet iyi ve sağlıklı bir kadın, kendini</p>

  <p class="calibre2">oyalayacak şeyler bulabiliyor, ayrıca mutlu.</p>

  <p class="calibre2">– Ailesinin ona ihtiyacı olduğunu hissetmesi gerek.</p>

  <p class="calibre2">– Hilary, ailesinin ona ihtiyacı var. Her Allah’ın günü, hatta bazen günde iki kez buraya</p>

  <p class="calibre2">gelen o değil mi ? Yemeğe kalmasını öneriyorum, yatıya kalmasını istiyorum. Benden çok Annie</p>

  <p class="calibre2">ve Brian’la geziyor...</p>

  <p class="calibre2">– Yani şimdi benim yeterince ilgi göstermediğimi mi söylemek istiyorsun ?</p>

  <p class="calibre2">– Hiç öyle bir şey söylemek istemiyorum, senin ile Martin hakkında ağzını açıp bir şey</p>

  <p class="calibre2">söylemiş de değil, ona karşı ne kadar iyi davrandığınızı da duymadım ağzından.</p>

  <p class="calibre2">–iyi, öyle olsun. ,</p>

  <p class="calibre2">– iyiyse derdin ne senin ?</p>

  <p class="calibre2">– Evini satmaya çalışıyor.</p>

  <p class="calibre2">Sustular. “Nerden çıkardın bunu Hilary, öyle olsa Danny’ye söylerdi.”</p>

  <p class="calibre2">– Onun kanalıyla satsaydı söylerdi, evet.</p>

  <p class="calibre2">– Başka kime gidecek ki? Hayır Hilary, yanılıyorsun.</p>

  <p class="calibre2">– Göreceğiz, dedi Hilary ve telefonu kapattı. –Tatlım?</p>

  <p class="calibre2">–Evet Danny?</p>

  <p class="calibre2">– Beni evden arayan oldu mu, garip biri falan?</p>

  <p class="calibre2">– Hayır. Kimse aramadı, neden sordun?</p>

  <p class="calibre2">– Delinin biri emlakçılara daire sormak için telefon ediyor, kendisinin müşteri olarak kabul</p>

  <p class="calibre2">edilmediğini öne sürüyor... tam bir paranoyak. Evlere de telefon ediyor.</p>

  <p class="calibre2">170</p>

  <p class="calibre2">– Bir kadın aradı evet, ama mesaj falan bırakmadı. O kadın olmasın?</p>

  <p class="calibre2">–Ne dedi?</p>

  <p class="calibre2">– Hiçbir şey, yalnızca kim olduğumu sorup durdu.</p>

  <p class="calibre2">– Sen kim olduğunu söyledin ?</p>

  <p class="calibre2">Ansızın Ria uyandı. Gergin bir hafta sonu geçirmişti, anlamı olmayan ilgisiz, aptalca</p>

  <p class="calibre2">şeylerle dolu bir hafta sonu. “Ona buradan geçen eli baltalı cani olduğumu söyledim. Kim</p>

  <p class="calibre2">olduğumu söyleyecektim Allah aşkına Danny? Bayan Lynch olup olmadığımı sordu, “Evet” dedim.</p>

  <p class="calibre2">Sonra yanlış numara dedi ve telefonu kapattı.”</p>

  <p class="calibre2">– Polise haber vereceğim, rahatsız ediyorlar.</p>

  <p class="calibre2">– Büroyu da arıyor dedin... kim olduğunu biliyor musun?</p>

  <p class="calibre2">– Bak, tatlım, bu gece geç geleceğim, biliyorsun, söylemiştim.</p>

  <p class="calibre2">– Yemeğe gideceksin, biliyorum.</p>

  <p class="calibre2">– Geç kaldım tatlım.</p>

  <p class="calibre2">Herkese tatlım diyordu. Bu özel bir sözcük değildi ona göre. Bu çılgınca bir fikirdi, ama</p>

  <p class="calibre2">bebek yapma konusunu tartışmak üzere kocasından randevu istemek durumundaydı, eğer bunun iyi</p>

  <p class="calibre2">bir fikir olduğu konusunda anlaşırlarsa, sonra bir randevu daha isteyecekti.</p>

  <p class="calibre2">Saat yedide Ria akşam yemeği olarak bir fincan çorbayla bir dilim kızarmış ekmek yedi.</p>

  <p class="calibre2">Kocaman mutfağında yapayalnız oturuyordu. Gürültülü nisan rüzgârı ipteki çamaşırları sallayıp</p>

  <p class="calibre2">duruyordu, ama çıkıp toplamadı. Brian ev ödevini yapmak üzere Dekkolara gitmişti. Annie St.</p>

  <p class="calibre2">Rita’daki briç dersinden sonra anneannesiyle pizza yemeye gidecekti, annesiyle oturmaktansa</p>

  <p class="calibre2">dolaşmayı yeğlemişti anlaşılan. Brian içinse, istenmeyen bir bebekle aynı yerde kalmak bile kendi</p>

  <p class="calibre2">evinde oturmaktan iyiydi. Colm Barry, lokantasına gitmeden önce sebze bahçesinden ona elini</p>

  <p class="calibre2">sallamıştı. Arkadaşı Rosemary evinde, minimalist bir şeyler pişiriyordu kuşkusuz. Diğer arkadaşı</p>

  <p class="calibre2">Gertie bütün gün o sinir köpeği gezdirerek ayyaş kocasından kaçmaktaydı ya da Ria’nın annesi</p>

  <p class="calibre2">öyle diyordu. Nasıl olmuştu bütün bunlar... yuva bomboştu. Neden artık evde hiç kimse</p>

  <p class="calibre2">olmuyordu ?</p>

  <p class="calibre2">Beklemediği bir anda hepsi birden döndü. Annie ile anneannesi yaşıt iki insan gibi</p>

  <p class="calibre2">gülüşüyordu. Aralarında yarım yüzyıl yaş farkı vardı, ama gene de çok rahat ve uyumluydular.</p>

  <p class="calibre2">Annie hanımların onu çok eğlendirdiğini söyledi. Ona ellilerden kalma gerçek antika giysiler, hatta</p>

  <p class="calibre2">taklit bir kürk bile vereceklerdi. İçlerinden birkaçı onlarla birlikte pizzacıya gelmişti.</p>

  <p class="calibre2">– Dışarı çıkmalarına izin veriliyor mu ? diye sordu Ria şaşkınlık içinde.</p>

  <p class="calibre2">– Orası bir hapishane değil Ria, yaşlılar yurdu. Oraya girebilenler çok şanslı kişiler.</p>

  <p class="calibre2">– Ama sen öyle bir yere gidemeyecek kadar gençsin, çok çok genç, dedi Ria.</p>

  <p class="calibre2">– Genel olarak konuşuyorum ben. Annesinin koltuklan kabarmıştı.</p>

  <p class="calibre2">– Sen de oraya girmeyi düşünmüyorsun değil mi ?</p>

  <p class="calibre2">Annesi bu soru karşısında müthiş şaşırdı. “Beni sorguya mı çekiyorsun yani ?” diye sordu.</p>

  <p class="calibre2">– Aman Anne, Allah aşkına her şeyi mesele yapma, diye homurdandı Annie.</p>

  <p class="calibre2">Derken Brian geldi. Anneannesini gördüğüne sevindi ama şaşırmadı. “Pliers’ı kapıda bağlı</p>

  <p class="calibre2">gördüm, burda olduğunu anladım” dedi.</p>

  <p class="calibre2">– Pliers ? Kapıya mı bağlanmış ? Ria’nın annesi fırtına gibi fırladı dışarı. Zavallı köpecik,</p>

  <p class="calibre2">sevgili Pliers. Seni terk ettiler, ha?</p>

  <p class="calibre2">Bir araba sesi duydular. Danny gelmişti. Daha erkendi, beklenmiyordu.</p>

  <p class="calibre2">– Baba, Baba, İtalya, Macaristan ve Hindistan bayrakları ne renk, biliyor musun ?</p>

  <p class="calibre2">Dekko’nun babası bilmiyor. Sen biliyorsan ne harika olurdu Baba.</p>

  <p class="calibre2">– O senin arkadaşın senden bile daha dağınık, Ria. Nora Johnson hâlâ köpeğiyle</p>

  <p class="calibre2">uğraşıyordu. Düşünebiliyor musun, Gertie zavallı Pliers’ı kapıya bağlayıp bırakmış. Belki saatlerdir</p>

  <p class="calibre2">oradaydı zavallı.</p>

  <p class="calibre2">– Az önce geldiğimizde orada değildi Anneanne, dedi Annie.</p>

  <p class="calibre2">– Hayır, Gertie’nin Tara Sokağı’ndan yukarı koştuğunu gördüm. Birkaç dakika önce</p>

  <p class="calibre2">bırakmış olmalı, dedi Danny. Hey, akşam yemeği yok mu?</p>

  <p class="calibre2">– Kimse eve gelmedi ki. Ria’nın sesi kısık ve yorgundu. Sen iş yemeğine gideceğini</p>

  <p class="calibre2">söylemiştin.</p>

  <p class="calibre2">– İptal ettim. Bir çocuk gibi istekli görünüyordu.</p>

  <p class="calibre2">Ria’nın aklına bir şey geldi. “Haydi Colm’un restoranına gidelim, sen ile ben?”</p>

  <p class="calibre2">– Olur, fark etmez...</p>

  <p class="calibre2">– Ben çok isterim, çok çok isterim. Büyük bir ziyafet olur benim için.</p>

  <p class="calibre2">– Colm’un restoranına gitmek herkes için ziyafet olur, diye homurdandı Annie. Pizzadan</p>

  <p class="calibre2">bin kat iyi.</p>

  <p class="calibre2">– Dekkolardaki sosislerden de iyi, dedi ordan Brian.</p>

  <p class="calibre2">172</p>

  <p class="calibre2">– Canım yemek yapmak istemediğinde dört yıldızlı restoranlara gidebilmeyi isterdim, dedi</p>

  <p class="calibre2">annesi.</p>

  <p class="calibre2">Ria ayaklandı. “Telefon edip masa ayırtayım.”</p>

  <p class="calibre2">– Bak tatlım, ne olsa yerim... pirzola, omlet...</p>

  <p class="calibre2">– Hayır, yememelisin. Sen de bir ziyafeti hak ediyorsun.</p>

  <p class="calibre2">– Hep dışarıda yemek yiyorum. Benim için evde yemek ziyafet, diye yakardı Danny.</p>

  <p class="calibre2">Ama Ria telefonu kulağına götürdü ve masayı ayırttı. Sonra uçarcasına yukarı çıktı, siyah</p>

  <p class="calibre2">elbisesini giydi, altın zincirini taktı. Vakti olsaydı da bir banyo yapsaydı, doğru dürüst giyinseydi</p>

  <p class="calibre2">iyi olurdu, ama bu fırsatı kaçırmaması gerektiğini biliyordu. Gelecekle ilgili tasarılarını kocasıyla</p>

  <p class="calibre2">tartışmak için çok güzel bir fırsattı. Annesi ya da kızı Danny’nin önüne sosis ile konserve fasulye</p>

  <p class="calibre2">koymadan hazır olmalıydı.</p>

  <p class="calibre2">Tara Sokağı’nda sohbet ede ede köşeye dek yürüdüler. Colm’un lokantasının ışıklan çok</p>

  <p class="calibre2">güzeldi. Ria görünüşüne hayran kaldı. İçeride oturanlar açıkça görünmüyordu, ama insan salonun</p>

  <p class="calibre2">müşterilerle dolu olduğu izlenimi ediniyordu. Colm’un bir pazartesi akşamı bile masalarım</p>

  <p class="calibre2">doldurabildiğine sevindi. Yemekleri pişirmek, pırıl pırıl bardakları ve çatal kaşığı dizdikten sonra</p>

  <p class="calibre2">kimsenin gelmediğini görmek çok kötü olmalıydı. Bir lokanta işletmek istememesinin</p>

  <p class="calibre2">nedenlerinden biri de buydu, kimse gelmezse öyle üzülürdü ki insan.</p>

  <p class="calibre2">– Dışarıda çok az araba var, dedi Danny karısının düşüncelerini bölerek. Burada yeterli</p>

  <p class="calibre2">parayı nasıl kazanır insan...</p>

  <p class="calibre2">– Yemek pişirmeyi çok seviyor, dedi Ria.</p>

  <p class="calibre2">– İyi ki de seviyor, çünkü duruma bakılırsa pek fazla para kazanamaz bu işten. Danny’nin</p>

  <p class="calibre2">her şeyi paraya indirgemesinden nefret ediyordu Ria. Bugünlerde her şeyi parayla ölçüyordu sanki.</p>

  <p class="calibre2">Caroline ceketlerine aldı. Uzun kollu, şık bir siyah elbise giymişti, başındaysa saçlarını</p>

  <p class="calibre2">örten siyah bir şapka vardı. “Ancak kemik yapısı çok güzel biri böyle ciddi bir şey giyebilir” diye</p>

  <p class="calibre2">düşündü Ria kendi kendine. “Bu akşam çok şıksın” dedi. “Şapka da çok yakışmış.” Hayal mi</p>

  <p class="calibre2">görüyordu, yoksa Caroline’in eli savunma yaparcasına yüzüne mi kalkmıştı birden?</p>

  <p class="calibre2">– Şey, evet, dedim ki, belki... cümlesini bitirmedi.</p>

  <p class="calibre2">Dün telefonda öyle garip konuşmuştu ki, Ria ciddi bir sorun var mı diye merak etmişti. Bu</p>

  <p class="calibre2">akşam bile, o ciddi tavrına karşın gülümsüyor, onlara masalarını göstermek üzere kayar gibi</p>

  <p class="calibre2">yürüyordu, bu işin içinde bir iş vardı. Bu abla kardeş garip bir çift oluşturuyordu: Caroline’in aşın</p>

  <p class="calibre2">kilolu kocası Monto Macney, her zaman şık takımlar giyer, güzel arabalar kullanırdı; Colm ise</p>

  <p class="calibre2">ilişkilerinde hep hesaplı, tedbirli davranırdı. Bugünlerde tanınmış bir işadamının karısıyla ilişkisi</p>

  <p class="calibre2">vardı, ama bunu kimse ağzına almıyordu. Colm ile Caroline, dünya ikisinden birinin başına</p>

  <p class="calibre2">yıkılacakmış gibi birbirlerini koruyor, kolluyordu.</p>

  <p class="calibre2">Ria bu türden bir bağlılıktan hoşlanırdı. Hilary kafası karışık bir kız kardeşti; sağı solu belli</p>

  <p class="calibre2">değildi, bazen kıskanç, dırdırcı, bazen de şaşılacak ölçüde anlayışlı oluyordu. Colm ile</p>

  <p class="calibre2">Caroline’deki bu birlik yoktu aralarında.</p>

  <p class="calibre2">– Daldın gittin, dedi Danny.</p>

  <p class="calibre2">Ria ona baktı, yakışıklı, yorgun görünüyordu, ama gene de genç bir delikanlı gibi elindeki</p>

  <p class="calibre2">listeye bakıyordu. Ördek mi yeseydi, yoksa sağlığını düşünüp bir ızgara mı seçseydi... Ria,</p>

  <p class="calibre2">kocasının kararını yüzünden okuyabiliyordu. “Hilary’yi düşünüyordum” dedi.</p>

  <p class="calibre2">– Bu kez ne yaptı ?</p>

  <p class="calibre2">– Hiç, her zamanki gibi her şeyi tersinden anlıyor. Annem ile senin evi satacağını geveliyor</p>

  <p class="calibre2">ağzında.</p>

  <p class="calibre2">– Öyle mi dedi sana?</p>

  <p class="calibre2">– Hilary’yi biliyorsun, kimseyi dinlemez. ^</p>

  <p class="calibre2">– Evi satmak istediğini mi söyledi yani ?</p>

  <p class="calibre2">– Annem sana sormamış bile, kendisi satmak istiyormuş.</p>

  <p class="calibre2">– Anlamıyorum doğrusu.</p>

  <p class="calibre2">– Kim anlar ki ? Baştan sona saçmalık bunlar.</p>

  <p class="calibre2">– Senin annenin evi! Ha, anladım.</p>

  <p class="calibre2">– Sen her şeyi benden iyi anlıyorsun... çılgın bunlar...</p>

  <p class="calibre2">Colm onları selamlamaya masalarına geldi. Yalnızca kırk saniye kaldı yanlarında ve o kısa</p>

  <p class="calibre2">süreye büyük bir dost sıcaklığıyla sonsuz bilgi sığdırdı. “Çok güzel kuzu eti var, balığı da bu sabah</p>

  <p class="calibre2">limanda ağlardan aldım. Biliyorsunuz sebzeler ülkenin en güzel bahçesinden geliyor, yemekten</p>

  <p class="calibre2">bıkmadınızsa sakızkabağı öneririm. Birer kadeh şampanya sunabilir miyim size ? Sonra ayak</p>

  <p class="calibre2">altından çekilir, gecenin tadını çıkarmanızı dilerim.”</p>

  <p class="calibre2">Colm bir keresinde Ria’ya lokanta sahiplerinin, müşterilerinin kendilerini masalarında</p>

  <p class="calibre2">görmelerinden hoşnut olduklarını sanmakla büyük bir yanlış yaptıklarını söylemişti. Ona göre</p>

  <p class="calibre2">oraya yemek yemeye gelenlere, baş başa yemek yeme fırsatı verilmeliydi. Ria, bu ilkeyi özellikle</p>

  <p class="calibre2">bu akşam onaylıyordu.</p>

  <p class="calibre2">Ria kuzu etini seçti, Danny ise bugünlerde fazla şişmanladığını, dolayısıyla limonlu balık</p>

  <p class="calibre2">ızgara yiyeceğini, sos falan almayacağını söyledi. “Sen şişman değilsin, Danny, çok güzelsin. Bunu</p>

  <p class="calibre2">biliyorsun, geçen akşam da söylemiştim.”</p>

  <p class="calibre2">Danny mahcup olmuş gibiydi. “Erkekler güzel olamaz tatlım” dedi ters ters.</p>

  <p class="calibre2">– Pekâlâ olabilir ve güzelsin, dedi Ria, uzanıp kocasının elini tuttu. Danny etrafına bakındı.</p>

  <p class="calibre2">Zararı yok, biz el ele tutuşabiliriz, evliyiz çünkü. Bak, şuradaki çift var ya, işte onların böyle bir</p>

  <p class="calibre2">durumda yakalanmaması gerek. Yaşlıca bir adamın kendisinden çok daha genç bir kadınla</p>

  <p class="calibre2">şakalaştığı masaya bakarak güldü Ria.</p>

  <p class="calibre2">– Ria? dedi Danny.</p>

  <p class="calibre2">– Dur, önce ben konuşacağım. Bu akşam yemeğinin iptal edildiğine çok sevindim,</p>

  <p class="calibre2">gerçekten sevindim. Bu akşam İrlanda’nın yan nüfusundan biri olarak değil de tek başına seninle</p>

  <p class="calibre2">olmak istedim.</p>

  <p class="calibre2">– Ama sen kalabalıktan hoşlanıyorsun, dedi Danny.</p>

  <p class="calibre2">– Evet, genellikle hoşlanıyorum, ama bu akşam değil. Seninle konuşmak istiyorum.</p>

  <p class="calibre2">Bugünlerde konuşmaya vaktimiz olmuyor pek, hiçbir şey yapmaya vaktimiz olmuyor, sevişmeye</p>

  <p class="calibre2">bile.</p>

  <p class="calibre2">–Ria!</p>

  <p class="calibre2">– Biliyorum, ne seni suçluyorum bunun için ne de kendimi, durum bu, ama sana söylemek</p>

  <p class="calibre2">istediğim... yani söylemek için zamanın ve zeminin uygun olmasını... demek istediğim... Ansızın</p>

  <p class="calibre2">durdu Ria, nasıl devam edeceğini bilmiyordu. Danny şaşkın bir halde ona bakıyordu. Hani sana</p>

  <p class="calibre2">genç görünüyorsun dedim ya, ciddiydim. Sen gençsin, bir delikanlı k^dar gençsin, yirmi</p>

  <p class="calibre2">yaşındayım desen herkes inanır. Annie bebekken nasılsan, şimdi de öylesin... Gözlerine düşen</p>

  <p class="calibre2">saçlarınla baba olabileceğine inanamayan o Danny neyse osun. Gözlerinde hâlâ o bakışı</p>

  <p class="calibre2">görüyorum.</p>

  <p class="calibre2">– Sen ne diyorsun ? Tanrı aşkına ne söylüyorsun sen ?</p>

  <p class="calibre2">– İçtenlikle söylüyorum Danny, ben bunları görebilecek durumdayım. Yeni bir bebek sahibi</p>

  <p class="calibre2">olmanın tam zamanı. Hayata yeniden başlamanın tam zamanı. Şimdi geleceğinden emin, rahat bir</p>

  <p class="calibre2">yaşantın var, bir oğul ya da kızının büyüdüğünü görmek istersin. Bir garson, incir ve Parma</p>

  <p class="calibre2">jambonu dolu tabaklarla yanlarına yaklaştı, ancak karşılıklı oturmuş çiftin bakışlarında gördüğü bir</p>

  <p class="calibre2">gariplikten dolayı yolunu değiştirmeye karar verdi. Bunlar soğuk mezelerdi, biraz bekleyebilirlerdi.</p>

  <p class="calibre2">Bir başka bebek sahibi olmanın, tekrar baba olmanın tam zamanı. Yalnız kendimi düşünüyor</p>

  <p class="calibre2">değilim, seni düşünüyorum, işte söyleyeceklerim bunlardı, dedi Ria, Danny’nin yüzündeki o garip</p>

  <p class="calibre2">şaşkın ifadeye gülümseyerek.</p>

  <p class="calibre2">– Neden bunu böyle söylüyorsun ? dedi Danny. Sesi nerdeyse fısıltı gibiydi. Yüzü kireç gibi</p>

  <p class="calibre2">beyazdı. Bunun pek parlak bir fikir olduğunu düşünmesi beklenemezdi elbet. Ria yıllardır zaman</p>

  <p class="calibre2">zaman söylüyordu bunu. Ancak bu kez bebeği kendisinin ya da ortak yaşantılarının bir ihtiyacı</p>

  <p class="calibre2">olarak ortaya atmak yerine, işin babalık yönüne ağırlık verecek şekilde konuşmuştu.</p>

  <p class="calibre2">– Danny, dur açıklayayım...</p>

  <p class="calibre2">– Bunu söylediğine inanamıyorum. Neden? Neden bu şekilde?</p>

  <p class="calibre2">– Ama ben şimdi tam zamanı diyorum. Başka bir şey demiyorum ki. Seni ve geleceğini</p>

  <p class="calibre2">düşünüyorum, senin hayatını düşünüyorum.</p>

  <p class="calibre2">– Ama öyle sakinsin ki... İnanamıyorum. Karışmış kafasını düzene koyacakmış gibi hızla iki</p>

  <p class="calibre2">yana salladı.</p>

  <p class="calibre2">– Bak, ben de bebek istiyorum, bunu biliyorsun, ama yemin ederim seni düşünüyorum.</p>

  <p class="calibre2">Şimdi, şu anda sana bir bebek gerek. Başka bir açıdan bakacaksın dünyaya, ekonomik gelişmeler,</p>

  <p class="calibre2">hisse senetleri falanla kafam patlatmayacaksın, koşturup durmayacaksın yeni bir bebek olunca.</p>

  <p class="calibre2">– Ne zamandır biliyorsun bunu? diye sordu Danny.</p>

  <p class="calibre2">Garip bir soruydu bu. “Şey, sanırım diğer ikisi büyüdüğünden beri artık bunun zamanı, diye</p>

  <p class="calibre2">düşünmüşümdür.”</p>

  <p class="calibre2">– Onların yeri ayrı, bunu hiçbir şey değiştiremez. Danny’nin sesi boğuktu.</p>

  <p class="calibre2">– Bunu ben de biliyorum, hiç olur mu, ancak bu daha iyi değil, farklı bir bebek olacak. Ria</p>

  <p class="calibre2">masanın üzerine abanmış kambur konumunu düzeltti, arkasını sandalyeye dayadı. Garson bu</p>

  <p class="calibre2">fırsattan yararlandı ve hiçbir şey söylemeden tabaklarını değiştirdi. Ria çatalı eline aldı, ama Danny</p>

  <p class="calibre2">kımıldamıyordu.</p>

  <p class="calibre2">– Nasıl bu kadar sakin olabiliyorsun, inanılmayacak derecede sakin... Danny’nin sesi</p>

  <p class="calibre2">titriyordu, güçlükle konuşuyordu.</p>

  <p class="calibre2">Ria, şaşkın bir halde kocasına baktı. “Çok sakin değilim, Danny, sevgilim, Bir çocuk daha</p>

  <p class="calibre2">yapmamızın zamanı geldi, diyorum ve sen de aynı görüşte olduğunu söyler gibisin... dolayısıyla</p>

  <p class="calibre2">çok heyecanlıyım.</p>

  <p class="calibre2">– Bana ne diyorsun, ne diyorsun?</p>

  <p class="calibre2">– Danny, sesini yükseltme. Bütün restoran bilsin istemeyiz, değil mi? Bu kez kocasının</p>

  <p class="calibre2">yüzü onu azıcık ürkütmüştü.</p>

  <p class="calibre2">– Tanrım, dedi Danny. İnanamıyorum.</p>

  <p class="calibre2">– Ne oldu? Bu kez Ria’nın telaşı gerçekti. Danny başını elleri arasına almıştı. Danny, ne</p>

  <p class="calibre2">oldu? N’olur söyle ? Bırak şu sesi çıkarmayı, lütfen.</p>

  <p class="calibre2">– Anladığını söyledin. Geleceğimi ve hayatımı düşündüğünü söyledin. Şimdiyse bir bebek</p>

  <p class="calibre2">istediğimi söylüyorsun, bebek isteyen sensin, bir saattir bunu söylüyorsun bana. Büyük bir acı</p>

  <p class="calibre2">çekiyormuş gibiydi.</p>

  <p class="calibre2">Ria normalde kadınların bebek yaptığını, ama bir şeylerin onu durdurduğunu söyleyecekti.</p>

  <p class="calibre2">Çok çok uzaklardan gelen bir sesle kendisinin, bütün yaşamını değiştireceğini bildiği bir soruyu</p>

  <p class="calibre2">sormakta olduğunu duydu. “Sen neden söz ediyorsun, Danny?”</p>

  <p class="calibre2">– Duyduğunu sandım ve bir an için kabullendiğini bile sandım.</p>

  <p class="calibre2">– Ne ? Sesi inanılmaz ölçüde normal çıktı bu kez.</p>

  <p class="calibre2">– Biliyorsun Ria, birisiyle buluştuğumu biliyor olmalısın... Ve yakın zamanda onun hamile</p>

  <p class="calibre2">olduğunu anladık. Yeniden baba oluyorum. Çocuğu doğuracak, çocuğumuz olacağı için çok</p>

  <p class="calibre2">mutluyuz. Gelecek hafta sonu sana söylemeyi düşünüyordum. Biliyorsun sandım.</p>

  <p class="calibre2">Restorandaki gürültü şekil değiştirdi. Çatal kaşık sesleri müthiş arttı ve tabaklara gürültüyle</p>

  <p class="calibre2">inip kalkmaya başladı. Kadehler kırılacakmışçasına tokuşuyordu. Sesler gümbürtüye dönüşmüştü,</p>

  <p class="calibre2">yükselip alçalıyordu. Masalardan gelen kahkahalar kulaklarını yırtıyordu. Danny’nin sesi kulağına</p>

  <p class="calibre2">çok uzaklardan geliyordu. “Ria. Dinle beni. Riya.” Bir şey söylemesine olanak yoktu. “Bunun</p>

  <p class="calibre2">böyle olmasını asla istemedim, tasarlanmış bir şey değildi. Bizim... ikimizin... Böyle bir şeyi arayıp</p>

  <p class="calibre2">da bulmuş değilim...”</p>

  <p class="calibre2">Evet, bir çocuk gibi görünüyordu gerçekten, çaresiz bir çocuk. Bu kadarını kaldıramazdı.</p>

  <p class="calibre2">Ria’nın böyle bir durumla karşılaşması haksızlıktı, işin içinden çıkmasını beklemek haksızlıktı.</p>

  <p class="calibre2">“Doğru olmadığını söyle” dedi.</p>

  <p class="calibre2">– Doğru olduğunu biliyorsun tatlım. Pek anlaşamadığımızı biliyorsun, orada artık bir şey</p>

  <p class="calibre2">olmadığını biliyorsun.</p>

  <p class="calibre2">– inanmıyorum. İnanmayacağım.</p>

  <p class="calibre2">– Ben de bunun olmasını beklemiyordum, herkes gibi birlikte yaşlanacağımızı sanıyordum.</p>

  <p class="calibre2">– Gerçekten de herkes gibi, dedi Ria.</p>

  <p class="calibre2">– Evet, bazıları beceriyor. Ama biz farklı insanlarız, biz yıllar ve yıllar önce evlenen o iki</p>

  <p class="calibre2">kişi değiliz. Farklı ihtiyaçlarımız var.</p>

  <p class="calibre2">– Kaç yaşında bu kız ?</p>

  <p class="calibre2">– Ria, bunun yaşla ilgisi... –Kaç yaşında?</p>

  <p class="calibre2">– Yirmi iki, önemi yok ama... ya da yaşın bu işle ilgisi yok.</p>

  <p class="calibre2">– Elbette, dedi donuk donuk.</p>

  <p class="calibre2">– Sana söyleyecektim zaten, belki şimdi ortaya çıkması daha iyi oldu. Bir sessizlik çöktü.</p>

  <p class="calibre2">Bu konuyu konuşmamız gerek, Ria. Ria ağzını açmadı. Bir şey söylemeyecek misin, herhangi bir</p>

  <p class="calibre2">şey? dedi Danny yakaran bir sesle.</p>

  <p class="calibre2">– Kızından yedi yaş büyük.</p>

  <p class="calibre2">– Tatlım, bunun yaşla ilgisi yok demedim mi?</p>

  <p class="calibre2">– Yok ha?</p>

  <p class="calibre2">– Seni incitmek istemiyorum. Sessizlik. Daha fazla incitmek istemiyorum, hem inan acaba</p>

  <p class="calibre2">diyorum, dünyada bu işi doğru dürüst çözümleyen ilk çift olabilir miyiz ? Birbirini yemeyen bir çift</p>

  <p class="calibre2">olmayı başarabilir miyiz.. ?</p>

  <p class="calibre2">–Ne dedin?</p>

  <p class="calibre2">– Annie’yi seviyoruz, Brian’ı seviyoruz. Onlar için çok zor olacak, cehennem olacak, daha</p>

  <p class="calibre2">kötü bir cehennem yapmayalım, söz ver bana.</p>

  <p class="calibre2">– Pardon ? –Ne?</p>

  <p class="calibre2">– Pardon dedim. Ne diyecektin ? Anlamadım ki.</p>

  <p class="calibre2">– Tatlım.</p>

  <p class="calibre2">Ria ayağa kalktı. Titriyordu, ayakta düz durabilmek için masayı tuttu. Çok ağır, vurgulu bir</p>

  <p class="calibre2">sesle konuştu. “Eğer bir daha... hayatında bir daha bana tatlım dersen, elime tıpkı bunun gibi bir</p>

  <p class="calibre2">çatal alacağım ve gözünü oyacağım.”</p>

  <p class="calibre2">Sallana sallana restoranın kapısına doğru yürümeye başladı, bu arada Danny çaresizlik</p>

  <p class="calibre2">içinde, kalkmış ardından bakıyordu. Ria’nın dizleri çözüldü, sallanmaya başladı. Kapıya</p>

  <p class="calibre2">ulaşamayacaktı. Colm Barry elindeki tabaklan olduğu yere bıraktı ve ona doğru yürüdü. Ria’yı tam</p>

  <p class="calibre2">düşecekken yakaladı ve hızla mutfağa götürdü.</p>

  <p class="calibre2">Danny peşlerinden gitmişti, Caroline’in Ria’nın yüzüne ve bileklerine ıslak süngerle soğuk</p>

  <p class="calibre2">su sürmesini izliyordu.</p>

  <p class="calibre2">– İşin içinde misin Danny? Senden mi kaynaklanıyor? diye sordu Colm.</p>

  <p class="calibre2">– Evet, bir bakıma.</p>

  <p class="calibre2">– Öyleyse sen git. Colm son derece nazik, ama kesin konuşmuştu.</p>

  <p class="calibre2">– Ne demek istiyorsun.. ?</p>

  <p class="calibre2">– Ben getiririm onu eve. Hazır olduğunda ve eğer isterse yani.</p>

  <p class="calibre2">– Başka nereye gidebilir ki?</p>

  <p class="calibre2">– Lütfen Danny. Colm’un sesi kararlıydı. Burası onun mutfağı, onun bölgesiydi.</p>

  <p class="calibre2">Danny çıktı. Ön kapıyı anahtarıyla açarak girdi içeri. Mutfakta Danny’nin kaynanası, onun</p>

  <p class="calibre2">köpeği ve iki çocuk televizyon izlemekteydi. Holde bir an durdu, nasıl bir açıklama yapabileceğini</p>

  <p class="calibre2">düşündü. Ama buna Ria karar vermeliydi, o değil. Ne söyleneceğini ve nasıl söyleneceğim Ria</p>

  <p class="calibre2">seçmeliydi. Sessizce merdivenleri çıktı. Yatak odasında gene kararsız durdu bir süre. Döndüğünde</p>

  <p class="calibre2">onu orada istemeyebilirdi Ria. Acaba başka bir yere mi gitseydi ? Bu karısına ikinci bir darbe mi</p>

  <p class="calibre2">olurdu ? Bir mektup yazdı ve Ria’nın yastığına koydu.</p>

  <p class="calibre2">Ria, sen ne zaman istersen konuşmaya hazırım. Burada yatmamı istemeyeceğini düşündüm,</p>

  <p class="calibre2">çalışma odasında kalacağım, istediğin zaman uyandır beni. İnan bu olanlar için tahmin</p>

  <p class="calibre2">edemeyeceğin kadar üzgünüm. Sen benim için her zaman çok değerli biri olarak kalacaksın, senin</p>

  <p class="calibre2">için en iyi neyse, onu istiyorum.</p>

  <p class="calibre2">Danny.</p>

  <p class="calibre2">Telefona uzandı ve iki telefon konuşmasından ilkini yaptı.</p>

  <p class="calibre2">– Alo Caroline, ben Danny Lynch. Colm’la konuşabilir miyim ?</p>

  <p class="calibre2">– Bakayım.</p>

  <p class="calibre2">– Bak, ona söyle, Ria’ya çocuklara hiçbir şey söylemediğimi ve evde çalışma odasında</p>

  <p class="calibre2">olduğumu söylesin. Yatak odasında değil, çalışma odasında... benimle konuşmak isterse yani. Sağ</p>

  <p class="calibre2">ol Caroline.</p>

  <p class="calibre2">Sonra ikinci numarayı çevirdi. “Alo, güzelim, benim... evet, söyledim... Pek iyi değil... Evet,</p>

  <p class="calibre2">tabii, bebeği de söyledim... Bilmiyorum... Hayır, burada değil... Hayır gelemem, onun dönmesini</p>

  <p class="calibre2">beklemem gerek... Tatlım şimdi fikrimi değiştireceğimi sanıyorsan... seni seviyorum tatlım.”</p>

  <p class="calibre2">Colm’un lokantasındaki mutfakta yemek hazırlama ve götürüp getirme işleri sürmekteydi.</p>

  <p class="calibre2">Colm Barry, Ria’ya bir iki yudum konyak verdi. Ria’nın yüzünde hiçbir ifade yoktu, yavaş yavaş</p>

  <p class="calibre2">yudumladı konyağı. Colm ne olduğunu sormadı.</p>

  <p class="calibre2">– Gitmeliyim, diyordu Ria zaman zaman.</p>

  <p class="calibre2">– Acelesi yok, diyordu Colm.</p>

  <p class="calibre2">Sonunda daha kararlı söyledi bu sözleri. “Çocuklar merak eder” dedi.</p>

  <p class="calibre2">– Ceketini getireyim.</p>

  <p class="calibre2">Restorandan sessizce çıktılar. Evin bahçe kapısına geldiklerinde Ria durdu ve Colm’a baktı.</p>

  <p class="calibre2">“Sanki bütün bunlar başkasının başına geliyormuş gibi” dedi Ria. “Benim değil.”</p>

  <p class="calibre2">– Biliyorum.</p>

  <p class="calibre2">– Biliyor musun, Colm?</p>

  <p class="calibre2">– Evet, sanırım şoku bastırmak için. Önce hep başkasının başına geliyor sanırız.</p>

  <p class="calibre2">–Peki sonra?</p>

  <p class="calibre2">179</p>

  <p class="calibre2">– Sonra öyle olmadığını anlarız herhalde, dedi Colm.</p>

  <p class="calibre2">– Ben de öyle düşünmüştüm, dedi Ria.</p>

  <p class="calibre2">Sebzeler hakkında konuşuyor olabilirlerdi, meyve ağaçlarını ne zaman ilaçlayacaklarını</p>

  <p class="calibre2">tartışabilirlerdi. Dayanışmayı dile getiren bir kucaklaşma, hatta bir veda sözcüğü bile olmadı. Colm</p>

  <p class="calibre2">lokantasına döndü, Ria evine girdi.</p>

  <p class="calibre2">Mutfakta oturdu. Masanın üzerinde ekmek kırıntıları, bir tabak ve içinde elma koçanları</p>

  <p class="calibre2">vardı. Süt kutusu dolaba konmamıştı. Sandalyelerin üzerinde gazeteler, dergiler duruyordu. Ria her</p>

  <p class="calibre2">şeyi çok net görüyordu, ama oturduğu noktadan değil. Sanki göklerdeymiş de aşağı bakıyormuş</p>

  <p class="calibre2">gibiydi. Kendisini de gördü, herkes uyurken bu karanlık evin dağınık mutfağında oturmuş, minik</p>

  <p class="calibre2">bir beden halinde duruyordu. Eski duvar saati, her saat başı vurup durdu, Ria sürekli ona baktı.</p>

  <p class="calibre2">Şimdi ne yapacağını düşünmedi. Kendisi, başına gelenlerin bir parçası değildi sanki.</p>

  <p class="calibre2">– Anne, bugün deneme sınavı var, dedi Annie. –Öylemi?</p>

  <p class="calibre2">– Kahvaltı yok mu, Anne ?</p>

  <p class="calibre2">– Bilmem.</p>

  <p class="calibre2">– Anne, olamaz. Beyaz bluz giymem gerek bugün, ütülenmiş yok.</p>

  <p class="calibre2">–Yok mu?</p>

  <p class="calibre2">– Nerdeydin, alışverişte mi ? –Neden sordun?</p>

  <p class="calibre2">– Ceketinle oturuyorsun da. Kendim ütüleyeyim bari.</p>

  <p class="calibre2">– Evet. –Babam gitti mi?</p>

  <p class="calibre2">– Bilmem, arabası orada mı ?</p>

  <p class="calibre2">Brian geldi bu kez. “Anne, neden kahvaltı hazır değil?” Annie ona döndü. “Hayvanlaşma</p>

  <p class="calibre2">Brian. Bir kez olsun kendi kahvaltını hazırlayamayacak kadar sarhoş musun?”</p>

  <p class="calibre2">– Sarhoş değilim ben.</p>

  <p class="calibre2">– Dün sarhoştun ama, leş gibi kokuyordun. Kavgalarını durdurmasını bekler havalarında</p>

  <p class="calibre2">Ria’ya baktılar. Ria bir şey demedi. Annie, “Çaydanlığı ocağa koy Brian, beş para etmez kütük”</p>

  <p class="calibre2">dedi kardeşine.</p>

  <p class="calibre2">– Anneme yağ çekiyorsun sen, ondan bir şey isteyeceksin mutlaka, ya sandviç yapsın ya</p>

  <p class="calibre2">seni arabayla bir yere bıraksın ya da bir şeyini ütülesin diye bekliyorsun. Sen aslında anneme karşı</p>

  <p class="calibre2">iyi davranmazsın.</p>

  <p class="calibre2">– Pekâlâ iyi davranırım. Öyle değil mi, Anne ?</p>

  <p class="calibre2">–Ne?dedi Ria.</p>

  <p class="calibre2">– Ütü nerde ? diye sordu Annie telaşla.</p>

  <p class="calibre2">– Neden ceketinle oturuyorsun, Anne ? diye sordu Brian.</p>

  <p class="calibre2">– Mısır gevreğini al ve çeneni kapat, Brian, dedi Annie. Ria ne çay içmişti ne kahve. Dışarı</p>

  <p class="calibre2">çıkmadan önce kahvaltı etti, diye açıklama yaptı Annie.</p>

  <p class="calibre2">Ekmeği kesmekle uğraşan Brian şaşırmış göründü. “Nereye gitti?”</p>

  <p class="calibre2">– Annem sana hesap vermek zorunda değil, dedi Annie. Sesi çok uzaklardan geliyor gibiydi.</p>

  <p class="calibre2">– Hoşça kal Anne. –Ne?</p>

  <p class="calibre2">Brian Annie’ye baktı, “Hoşça kal Anne, dedim,” dedi.</p>

  <p class="calibre2">– A, hoşça kal tatlım, hoşça kal Annie.</p>

  <p class="calibre2">Bisikletlerini almak üzere yan tarafa gittiler. Genelde evden birlikte çıkmamak için</p>

  <p class="calibre2">ellerinden geleni yaparlardı, ama bugün farklıydı.</p>

  <p class="calibre2">– Ne oldu sence ? diye sordu Brian.</p>

  <p class="calibre2">Annie umursamasız göründü. “Belki sarhoş oldular, Colm’un lokantasına gitmişlerdi. Belki</p>

  <p class="calibre2">kavga ettiler. Babam daha kalkmadı, farkında değil misin?”</p>

  <p class="calibre2">– Bir şey yoktur canım, dedi Brian bilgiç bilgiç.</p>

  <p class="calibre2">Danny mutfağa indi. “Çocukların gitmesini bekledim” dedi. –Ne?</p>

  <p class="calibre2">– Onlara ne söylemek istediğini bilemedim. Hani... Önce sen konuşsan daha iyi olur diye</p>

  <p class="calibre2">düşündüm. Kaygılı ve rahatsız görünüyordu. Danny’nin saçları karmakarışık, yüzü solgundu, tıraş</p>

  <p class="calibre2">olmamıştı. Soyunmadan yatmıştı. Ria hâlâ orada değilmiş, her şeyi dışarıdan izliyormuş duygusunu</p>

  <p class="calibre2">taşıyordu. Bu garip duygu, gözünü kırpmadığı bütün gece bırakmadı onu. Hiçbir şey söylemiyor,</p>

  <p class="calibre2">ama bir şeyler beklercesine Danny’ye bakıyordu.</p>

  <p class="calibre2">– Ria, bir şeyin yok ya? Neden ceketle oturuyorsun?</p>

  <p class="calibre2">– Çıkardığımı sanmıyorum, dedi Ria.</p>

  <p class="calibre2">– Ne ? Yatmadın mı ?</p>

  <p class="calibre2">– Yatmadım. Sen yattın mı?</p>

  <p class="calibre2">– Otur tatlım... –Ne?</p>

  <p class="calibre2">– Tamam, affedersin, hiçbir anlamı yok. Sana öyle sesleniyorum, o kadar. Yani, otur Ria,</p>

  <p class="calibre2">demek istedim.</p>

  <p class="calibre2">Ansızın düşünceleri netleşmeye başladı. Kendisini ve kocasını ta aşağılarda duran minik</p>

  <p class="calibre2">birer çöp figür gibi, uzaklardan izlediği insanlar olarak görmüyordu artık. Bu dağınık mutfakta,</p>

  <p class="calibre2">güzel siyah gece elbisesinin üzerine ceketini giymiş olarak oturmaktaydı. Kocası Danny, ömrü</p>

  <p class="calibre2">boyunca sevdiği tek erkek, yirmi iki yaşında bir kızı hamile bırakmıştı ve yeni bir aile kurmak</p>

  <p class="calibre2">üzere evini terk ediyordu. Kendi evinde olmasına karşın kocası “buyur otur” diyordu ona. Müthiş</p>

  <p class="calibre2">bir üşüme hissetti. “Git şimdi Danny, lütfen git. Evden çık, işine git.”</p>

  <p class="calibre2">– Çıkmamı emredemezsin bana, Ria, böyle davranamazsın... konuşmamız gerek. Ne</p>

  <p class="calibre2">yapacağımızı ne söyleyeceğimizi tasarlamamız gerek.</p>

  <p class="calibre2">– Nasıl istersem öyle davranırım. Ben seninle konuşmaya hazır oluncaya dek, seni burada</p>

  <p class="calibre2">istemiyorum. Sesi kendisine çok normal geldi. Belki Danny’ye de öyle gelmişti.</p>

  <p class="calibre2">Olur anlamında başını salladı Danny, rahatlamıştı. “Ne zaman olacak bu? Sen... ne zaman</p>

  <p class="calibre2">konuşmaya hazır olacaksın?”</p>

  <p class="calibre2">– Bilmiyorum, sana haber veririm.</p>

  <p class="calibre2">– Yani bugün mü? Bu akşam ya da... daha sonra?</p>

  <p class="calibre2">– Henüz bilemiyorum.</p>

  <p class="calibre2">– Ama Ria, dinle tatlım... Dinle Ria, bilmen gereken şeyler var. Ne olduğunu anlatmalıyım</p>

  <p class="calibre2">sana.</p>

  <p class="calibre2">– Sanırım anlattın.</p>

  <p class="calibre2">– Hayır, hayır. Hayır, sana konuyu enine boyuna anlatmalıyım, ne yapacağımızı</p>

  <p class="calibre2">tartışmalıyız.</p>

  <p class="calibre2">– Sanırım ne olduğunu biliyorum.</p>

  <p class="calibre2">– Açıklamak istiyorum...</p>

  <p class="calibre2">– Git şimdi. Danny kararsız kaldı. Şimdi, dedi tekrar Ria.</p>

  <p class="calibre2">Danny yukarı çıktı, Ria seslerden kocasının elini yüzünü yıkadığım anladı, sonra</p>

  <p class="calibre2">çekmecelerden temiz giysi aldığını düşündü. Tıraş olmadı, çok üzgün, şaşkın görünüyordu, ne</p>

  <p class="calibre2">yapacağım bilmez bir hali vardı. “Sen iyi misin?” diye sordu Danny. Ria boş boş baktı kocasına.</p>

  <p class="calibre2">“Biliyorum, aptalca konuşuyorum belki... seni önemsiyorum, ama konuşmama izin vermiyorsun.</p>

  <p class="calibre2">Ne olduğunu falan bilmek istemiyorsun.”</p>

  <p class="calibre2">Ria yavaşça konuştu. “Yalnızca adını söyle.”</p>

  <p class="calibre2">– Bemadette, dedi Danny.</p>

  <p class="calibre2">– Bernadette, diye tekrarladı Ria yavaşça. Uzun bir sessizlik oldu, sonra Ria kapıya baktı ve</p>

  <p class="calibre2">Danny çıktı, arabasına bindi ve gitti.</p>

  <p class="calibre2">Danny gidince Ria karnının çok aç olduğunu düşündü. Dün öğleden beri hiçbir şey</p>

  <p class="calibre2">yememişti. Dün akşam incirler ile Parma jambonuna dokunulmamıştı. Çabucak masayı boşalttı ve</p>

  <p class="calibre2">kendisine bir tepsi hazırladı. Önünde uzanan günler için bütün gücünü toplaması gerekiyordu,</p>

  <p class="calibre2">kalori saymanın, diyet düşünmenin sırası değildi. İki dilim ekmek kesti, bir muz soydu. Koyu bir</p>

  <p class="calibre2">kahve yaptı. Ne olursa olsun, enerji için yakıta ihtiyacı vardı.</p>

  <p class="calibre2">Arka kapının tıklatıldığını duyduğunda yemeye henüz başlamıştı. Rosemary elinde san bir</p>

  <p class="calibre2">elbiseyle mutfağa girdi. Geçen akşam bahsettikleri giysiydi bu. Cumartesi miydi ? İki üç gün önce</p>

  <p class="calibre2">mi? Rosemary işe giderken hep haber saatinde televizyona çıkacakmış gibi giyinirdi; şıktı, makyajı</p>

  <p class="calibre2">yerindeydi. Kusursuz kesilmiş kısa düz saçları, berberden az önce çıktığı izlenimim veriyordu.</p>

  <p class="calibre2">Ria’ya ödünç vermek üzere getirdiği giysiyi hemen hemen hiç giymemişti. Kendi ten renginin bu</p>

  <p class="calibre2">giysiye iyi gitmediğini söylemişti, esmerce birine yakışırdı bu renk.</p>

  <p class="calibre2">Rosemary giysi dükkânında kararsız bir alıcıyı ikna etmeye çalışır gibi tuttu elbiseyi. “Elde</p>

  <p class="calibre2">tutulunca bir şeye benzemiyor, ama giy de bak, tam yeni sitenin açılışı için giyilecek elbise.” Ria</p>

  <p class="calibre2">ağzını açmaksızın bakıyordu ona. “Bana öyle bakma şimdi, biliyorum yavan bir şey, ama inan bana</p>

  <p class="calibre2">siyah saçlarınla, bir de diyelim siyah bir eşarpla...” Rosemary ansızın durdu ve Ria’ya alıcı gözle</p>

  <p class="calibre2">baktı. Yüzü bembeyazdı, siyah bir kadife elbise giymiş, altın zincirini takmıştı, sabahın sekiz</p>

  <p class="calibre2">buçuğunda kocaman bir muzlu sandviç yemekteydi. “Ne oldu?” dedi Rosemary, sesi fısıltı halinde</p>

  <p class="calibre2">çıkmıştı.</p>

  <p class="calibre2">– Hiç, neden sordun ?</p>

  <p class="calibre2">– Ria, ne oldu ? Ne yapıyorsun ?</p>

  <p class="calibre2">– Kahvaltı ediyorum, görmüyor musun ? –Ne oldu? Elbisen..?</p>

  <p class="calibre2">– Yalnız sen mi giyinip kuşanırsın sabahları, dedi Ria, dudakları titriyordu. Sesi, beş</p>

  <p class="calibre2">yaşında asi bir çocuğun sesi gibi çıktı. Rosemary müthiş bir korkuyla kendisine bakıyordu. Patladı.</p>

  <p class="calibre2">Ah Tanrım, Rosemary, sevgilisi var, hamile bir sevgilisi. Kız yirmi iki yaşında, Danny’nin</p>

  <p class="calibre2">çocuğunu doğuracak.</p>

  <p class="calibre2">– Olamaz! Rosemary elbiseyi yere bıraktı ve Ria’yı kucakladı.</p>

  <p class="calibre2">– Oldu. Doğru. Adı Bernadette. Ria’nın sesi şimdi yükselmişti, sinirliliğini ele veriyordu.</p>

  <p class="calibre2">Bernadette! Düşünebiliyor musun! Yirmi iki yaşında birinin böylesine eski bir adı olabileceğini</p>

  <p class="calibre2">bilmiyordum. Beni terk etti, onunla yaşayacak. Bitti. Danny gitti. Ah, Tanrım, Rosemary ben ne</p>

  <p class="calibre2">yapacağım? Onu öyle seviyorum ki Rosemary. Ben ne yapacağım?”</p>

  <p class="calibre2">Rosemary arkadaşına sarılmış koyu kıvırcık saçlarını nerdeyse öperek kekeliyordu. “Şiişt,</p>

  <p class="calibre2">şişşt, olamaz, bitemez, düzelir, düzelir.”</p>

  <p class="calibre2">Ria kendini çekti. “Düzelmeyecek. Beni bırakıyor. Ona gitmek için. Bernadette için.”</p>

  <p class="calibre2">– Dönse kabul eder misin peki ? Rosemary her zaman böyle pratikti.</p>

  <p class="calibre2">– Ederim tabii. Bunu sen de biliyorsun. Ria ağlıyordu.</p>

  <p class="calibre2">– Öyleyse döndürelim onu, dedi Rosemary. Bu arada eline bir peçete almış bir bebeğin</p>

  <p class="calibre2">yüzünü siler gibi Ria’nın gözyaşlarını kuruluyordu.</p>

  <p class="calibre2">– Gertie, gelebilir miyim?</p>

  <p class="calibre2">– Ah Rosemary, şimdi sırası değil. Bir başka zaman olsa... yani... Rosemary Gertie’nin</p>

  <p class="calibre2">yanından geçerek içeri girdi. Ev darmadağınıktı. Görülmedik bir durum değildi bu, ancak bu kez</p>

  <p class="calibre2">eşyalar kırılıp dökülmüştü. Bir abajur yan yatmış, sehpa üç parçaya ayrılmış halde köşeye atılmıştı.</p>

  <p class="calibre2">Kırık tabak parçalan bir kenara süpürülmüştü. Halıda kahve ya da başka bir şeyin lekesi vardı.</p>

  <p class="calibre2">– Affedersin, ama... diye başladı Gertie.</p>

  <p class="calibre2">– Gertie, sabahın dokuzunda on üzerinden karne notu vermeye gelmedim sana. Yardımına</p>

  <p class="calibre2">ihtiyacım var.</p>

  <p class="calibre2">– Ne yardımı? Gertie haklı olarak telaşlanmıştı. Yaşantısını saat gibi işleten, mankene</p>

  <p class="calibre2">benzeyen, dergi sayfalarındaki evlerden birine sahip olan, başarılı işkadını Rosemary Ryan’a ne tür</p>

  <p class="calibre2">bir yardımda bulunabilirdi ki? Gertie’den yardım istediğine göre korkunç bir şey olmuş olmalıydı.</p>

  <p class="calibre2">– Şu anda Ria’nın evinde sana ihtiyaç var. Gelmek zorundasın, arabayla götüreceğim seni.</p>

  <p class="calibre2">Haydi, mantonu giy.</p>

  <p class="calibre2">– Gelemem, bugün gelemem.</p>

  <p class="calibre2">– Mecbursun, Gertie. Ria’nın sana ihtiyacı var, bu kadar basit. Senin ona ihtiyacın</p>

  <p class="calibre2">olduğunda yaptıklarını düşün.</p>

  <p class="calibre2">– Hayır, şimdi olmaz. Bak, akşam biraz patırtı oldu.</p>

  <p class="calibre2">– Beni şaşırtıyorsun. Rosemary azarlayan bakışlarla odayı süzdü.</p>

  <p class="calibre2">– Sonra barıştık ve Jack’e ikinize de temizliğe gitmeyeceğime söz verdim. Gertie sesini</p>

  <p class="calibre2">alçalttı. Aramızı bozan benim kadın arkadaşlarınmış, öyle diyor... Sorun yaratıyormuşsunuz.</p>

  <p class="calibre2">– Haydi oradan, dedi Rosemary.</p>

  <p class="calibre2">– Şişşşt, uyuyor. Uyandırma.</p>

  <p class="calibre2">– Uyanırsa uyansın. Arkadaşın hayatında ilk kez senden bir ricada bulunuyor, evine gitmeni</p>

  <p class="calibre2">istiyor ve sen pekâlâ geliyorsun.</p>

  <p class="calibre2">– Bugün olmaz, özür dilediğimi söyle. O anlar. Ria bu evdeki sorunları biliyor, bu kez</p>

  <p class="calibre2">gelmediğim için bağışlayacaktır beni.</p>

  <p class="calibre2">– O bağışlayabilir, ama ben değil. Asla bağışlamam.</p>

  <p class="calibre2">– Ama dostlar bağışlayıcı ve anlayışlı olmalı. Ria benim dostum, sen dostumsun.</p>

  <p class="calibre2">– Peki o sızmış kara cahil çam ağacı dostun değil yani, öyle mi? Bunu mu anlatmak</p>

  <p class="calibre2">istiyorsun bana şimdi? Kendine gel Gertie, ne yapabilir ki sana ? îki dişini daha mı kıracak ? Bir</p>

  <p class="calibre2">dahaki sefere Jimmy Sullivan’a gittiğinde hepsini çektirsen iyi olur bence. İşleri kolaylaştırırsın.</p>

  <p class="calibre2">Kazanova çarpılmaya başladığı an, takma dişleri fırlatırsın suratına.</p>

  <p class="calibre2">– Sen.çok katı, acımasız bir kadınsın, Rosemary, dedi Gertie.</p>

  <p class="calibre2">– Öyle mi? Bir dakika önce anlayışlı bir dosttum hani. Bak, sen nesin, biliyor musun</p>

  <p class="calibre2">Gertie ? Zayıf, bencil, zırlak bir kurbansın ve yediğin bütün dayaklan hak ediyorsun, hatta belki de</p>

  <p class="calibre2">fazlasını hak ediyorsun, çünkü şu kadarcık anlayış ve dürüstlük yok yüreğinde. Ria Lynch’in</p>

  <p class="calibre2">kendisine ihtiyacı olduğunu kim duysa şimşek gibi koşar. Ama sen gidemezsin elbet, Gertie</p>

  <p class="calibre2">gidemez.</p>

  <p class="calibre2">Rosemary müthiş öfkelenmişti. Sözlerinin Gertie üzerindeki etkisini görmek için ardına bile</p>

  <p class="calibre2">bakmadan çıktı kapıdan. Arabasına varmamıştı ki Gertie’nin arkasından geldiğini duydu. Gün</p>

  <p class="calibre2">ışığında Gertie’nin yüzündeki çürükleri, evdeki loş ışıktan dolayı içerde göremediği darbe izlerini</p>

  <p class="calibre2">gördü, iki kadın bir an bakıştı.</p>

  <p class="calibre2">– Danny Ria’yı terk etti. Piç.</p>

  <p class="calibre2">– Danny mi ? Asla! Olamaz.</p>

  <p class="calibre2">– Ama oldu, dedi Rosemary kontağı çevirirken.</p>

  <p class="calibre2">Ria hâlâ güzel giysisiyle oturuyordu. Bu durum, işin ciddiyetini her şeyden fazla</p>

  <p class="calibre2">vurguluyordu. “Gertie’ye Danny’nin gideceğini söylediğinden başka bir şey çıtlatmadım. Zaten</p>

  <p class="calibre2">fazlasını da bilmiyoruz, bilmek de istemiyoruz, bilmemiz şart değil. İstediğimiz tek şey bugünü sağ</p>

  <p class="calibre2">salim geçirmene yardımcı olmak.” Rosemary işe el koymuştu.</p>

  <p class="calibre2">Ria, “Bana karşı çok iyisin, Gertie” dedi. Sesi kısık çıkmıştı.</p>

  <p class="calibre2">– Neden olmayayım ki ? Senin bana yaptıkların az mı ? Gertie konuşurken yere bakıyor,</p>

  <p class="calibre2">Rosemary’yle göz göze gelmekten sakınıyordu. İyi, nerden başlıyoruz ?</p>

  <p class="calibre2">– Bilmem. Normalde her şeyi çekip çeviren Ria, ne yapacağını bilmiyordu. İkinizden</p>

  <p class="calibre2">başkasıyla konuşmak istemiyorum, kaldıramam.</p>

  <p class="calibre2">– Kim gelecek ki zaten ? Colm mu ?</p>

  <p class="calibre2">– Hayır, o bahçede durur. Zaten biliyor, dün akşam lokantada bayıldım.</p>

  <p class="calibre2">Rosemary ile Gertie bu– an için bakıştı. “Başka kim gelebilir ?” diye sordu Rosemary, sonra</p>

  <p class="calibre2">Gertie ile aynı anda, “Annen!” dediler.</p>

  <p class="calibre2">– Ah, bugün annemle asla görüşemem, dedi Ria.</p>

  <p class="calibre2">– Doğru, dedi Gertie. Bahçe kapısından döndürelim mi onu ? Bunu başarırım ben. Gider</p>

  <p class="calibre2">köpeğini ödünç verdiği için teşekkür ederim, onu kapıda tuttuğum için özür dilerim...</p>

  <p class="calibre2">– Köpeği neden istemiştin ? diye sordu Ria.</p>

  <p class="calibre2">Sır saklanacak zaman değildi. “Korunmak için. Jak biraz korkuyor köpeklerden. Dün</p>

  <p class="calibre2">polisler onu aldı diye falan çok sinirliydi.”</p>

  <p class="calibre2">– Ama ne yazık ki içerde tutmadılar, dedi Rosemary.</p>

  <p class="calibre2">– Evet, ama önlerine gelen sarhoşu içeri tıksalar polislik yapmanın anlamı kalır mı ? dedi</p>

  <p class="calibre2">Gertie. Felsefe yapıyordu.</p>

  <p class="calibre2">– Annene nezle olduğunu falan söylerim.</p>

  <p class="calibre2">Rosemary başını iki yana salladı. “Hayır, bu daha da kötü olur. Florence Nightingale gibi</p>

  <p class="calibre2">ilacını şurubunu toplar gelir, sonra da o yaşlılar yurdunda sana yer ayırmaya kalkar. Senin</p>

  <p class="calibre2">alışverişe gittiğini, evde kimsenin olmadığını söyleriz. Yoksa bu da garip mi kaçar?”</p>

  <p class="calibre2">Ria pek bilemiyordu. “O zaman aldıklarımı görmeye gelmek ister” dedi.</p>

  <p class="calibre2">– Dışarıda biriyle buluşacağını söyleyebilir misin ? ‘</p>

  <p class="calibre2">– Kimle ? diye sordu Ria. Kısa bir sessizlik oldu. •!&gt;••• Sonra Rosemary konuştu.</p>

  <p class="calibre2">“Quentin’de iki kişilik bedava yemek davetiyemiz olduğunu söyleriz, ikimiz gidecektik ama</p>

  <p class="calibre2">gidemiyoruz deriz. Yalnız bugün geçerli olduğundan annen ile Hilary gider. Ne diyorsun ?” Zeki ve</p>

  <p class="calibre2">kararlıydı, işinde de böyle olmalıydı. Sorusunun nasıl karşılandığını anlamak için bir ona, bir</p>

  <p class="calibre2">diğerine bakıyordu.</p>

  <p class="calibre2">– Ne kadar yavaş hareket ettiklerini bilemezsin, dedi Ria. Böyle beklenmedik bir şeye</p>

  <p class="calibre2">hazırlanmaları uzun sürer.</p>

  <p class="calibre2">– Hilary bedava yemeği kaçırmak istemez. Annense oranın havasına bayılır. Giderler. Yer</p>

  <p class="calibre2">ayırtayım.</p>

  <p class="calibre2">Gertie de aynı görüşteydi. “Kim olsa çabucak giyinip gider Quentin’e. Ben olsam bir saniye</p>

  <p class="calibre2">beklemem, boru mu bu, Quentin.” Zavallı çürük yüzünde ıslak bir gülümseme bile belirdi bunu</p>

  <p class="calibre2">söylerken.</p>

  <p class="calibre2">Ria’nın boğazı düğüm düğümdü. “Elbette, elbette gider” dedi.</p>

  <p class="calibre2">– Annie ile Brian’ı okuldan alır, evime götürürüm, akşam yemeklerim yediririm, sonra da</p>

  <p class="calibre2">video izlerler. Rosemary Ria’nın yüzünde bu öneriyle ilgili soru işaretleri gördü ve hemen ekledi,</p>

  <p class="calibre2">Öyle güzel bir video bulurum ki, reddedemezler, ha, bir de o korkunç Kitty’yi çağırırım. Ria’nın</p>

  <p class="calibre2">gergin dudakları gülümsedi. İşte bu olurdu. Bir de Ria, berberimden randevu alacağım senin için,</p>

  <p class="calibre2">çok iyidir.</p>

  <p class="calibre2">– Saçlar, makyajlar için çok geç artık, Rosemary. Bunlar çok gerilerde kaldı. Bunu</p>

  <p class="calibre2">yapamam, çok anlamsız olur benim için.</p>

  <p class="calibre2">– Danny eve gelinceye kadar nasıl geçecek saatler? diye sordu Rosemary. Yanıt yoktu.</p>

  <p class="calibre2">Rosemary kendisi gibi meşgul iki işkadınına telefon etti. Uzun, ayrıntılı açıklamalarla zaman</p>

  <p class="calibre2">kaybedilmedi. Quentin’deki Brenda’ya Bayan Johnson ile Bayan Moran’ın konuklan olarak orada</p>

  <p class="calibre2">yemek yiyecekleri ve davetiye kazanmış konuklara yakışır konukseverlikle ağırlanmaları gerektiği,</p>

  <p class="calibre2">istedikleri her şeyin sunulması söylendi. Sonra kuaföründen Bayan Lynch için çok güzel bir saç</p>

  <p class="calibre2">kesimi, fon ve manikür için randevu aldı.</p>

  <p class="calibre2">– Genelde böyle zayıf değilimdir, ama bu Quentin meselesini anneme ve Hilary’ye</p>

  <p class="calibre2">açıklayacak gücü bulabileceğimi sanmıyorum, diye başladı Ria.</p>

  <p class="calibre2">– Açıklamayacaksın, bu işi ben yapacağım, dedi Rosemary.</p>

  <p class="calibre2">– Ev berbat.</p>

  <p class="calibre2">– Döndüğünde böyle olmayacak, diye söz verdi Gertie.</p>

  <p class="calibre2">– Bütün bunların olduğuna inanamıyorum, dedi Ria yavaşça.</p>

  <p class="calibre2">– Ama hayat böyle, bunlar başa gelmese yeni sorunlarla baş etmeyi nasıl öğreniriz ? dedi</p>

  <p class="calibre2">Gertie deneyimlerine dayanarak.</p>

  <p class="calibre2">Önünde kocaman bir umutsuzluk çukuru açılmasının ne demek olduğu konusunda hiçbir</p>

  <p class="calibre2">fikri olmayan, ancak her şey için bir açıklama bulma yetisine sahip Rosemary, “Seni</p>

  <p class="calibre2">uyuşturmuşlar, duyguların yok edilmiş gibi davranacaksın, bir süre otomatik pilota bağlı</p>

  <p class="calibre2">kalacaksın” dedi.</p>

  <p class="calibre2">Ria berbere nasıl gittiğini anlamadı. Onlara çok yorgun olduğunu, bütün gece uyumadığını</p>

  <p class="calibre2">söyledi, biraz dalgın görünürse kusuruna bakmamalıydılar. Sık kıvırcık saçlarına uygulanacak sıcak</p>

  <p class="calibre2">yağ kürüne ilgi göstermeye çalıştı, tırnaklarının biçimi ve rengi konusunda da bir karar vermeye</p>

  <p class="calibre2">çalıştı. Ama genelde, kendi haline bıraktı berberi, kasaya geldiğinde, Rosemary Ryan’ın hesabına</p>

  <p class="calibre2">yazıldığını söylediler.</p>

  <p class="calibre2">Ria saatine baktı. Yemek vaktiydi. Her şey yolunda gittiyse annesi ile ablası Dublin’in en</p>

  <p class="calibre2">büyük lokantalarından birinde oturmuş, bedava olduğunu sandıkları yemeği yiyorlardı. Hiçbir yanı</p>

  <p class="calibre2">gerçek olmayan bu günün inanılmaz olaylarından biri de buydu.</p>

  <p class="calibre2">Quentin’de Hilary ile annesine yemek üzerine İrlanda kahvesi sunuldu. “Sence bu da ödüle</p>

  <p class="calibre2">dahil midir?” diye tısladı Bayan Johnson. Harikulade İtalyan şarabıyla biraz kafayı bulmuş olan</p>

  <p class="calibre2">Hilary çekingenliği bir kenara atmıştı. “Bence bedava” dedi. “Böyle bir yerde küçük ikramlar için</p>

  <p class="calibre2">cimrilik etmezler.” Dediği doğru çıktı, lokantayı işleten şık bayan sorularını olumlu yanıtladığı gibi</p>

  <p class="calibre2">onların karar vermesini beklemeden masalarına ikinci kahveler geldi. Taksinin gelmesini</p>

  <p class="calibre2">beklerken, lokantanın mönüye dahil etmeyi düşündüğü yeni bir likörü denemeleri rica edildi, kesin</p>

  <p class="calibre2">kararı vermeden bazı değerli müşterilerin görüşlerini almak istiyorlardı. Nora Johnson’ın evine</p>

  <p class="calibre2">yapılan taksi yolculuğu pek keyifli geçmedi. İyi ki o patron havalı Rosemary, Ria’nın evde</p>

  <p class="calibre2">olmayacağını söylemişti. Yoksa bir uğrayıp yemeğin nasıl geçtiğini anlatmak zorunda hissedecekti</p>

  <p class="calibre2">kendini. Neyse, biraz dinlendikten sonra telefon ederdi.</p>

  <p class="calibre2">Danny’nin eve gelmesine iki saat daha vardı. Ria, zamanın bu kadar yavaş ilerlediğine hiç</p>

  <p class="calibre2">tanık olmamıştı. Amaçsız adımlarla evde dolaşıyor, Danny’nin üzerine anahtarlarını bıraktığı</p>

  <p class="calibre2">holdeki masaya, şuna buna dokunuyordu. Akşamları oturduğu ve çoğu kez kucağında gazetelerle</p>

  <p class="calibre2">uyuyakaldığı koltukta gezdirdi elini. Bir doğum gününde hediye ettiği cam sürahiyi eline aldı.</p>

  <p class="calibre2">Üzerine “Ria” yazdırmıştı. Geçen kasımda, adım sürahi üzerine kazıtacak kadar seviyordu onu,</p>

  <p class="calibre2">oysa nisanda, bir başka kadın karnında onun çocuğunu taşıyordu. Bu kadarını kaldıramayacaktı.</p>

  <p class="calibre2">Ria, Danny için işlediği yastığa baktı. Üzerinde “Danny Boy” yazılıydı. Haftalarca iğne</p>

  <p class="calibre2">gagalamıştı onu bitirmek için. Kendisine verdiğinde yüzünün nasıl parladığı hâlâ gözünün</p>

  <p class="calibre2">önündeydi. “Bana böyle bir şey yaptığına göre, sen de beni nerdeyse benim seni sevdiğim kadar</p>

  <p class="calibre2">seviyor olmalısın” demişti. “Nerdeyse benim seni sevdiğim kadar!”</p>

  <p class="calibre2">Yeni müzik köşelerine baktı. Daha geçen Noel’de, altı aydan az bir zaman önce, kolonlara</p>

  <p class="calibre2">en uygun yeri bulmak için saatlerce uğraşmıştı. Ria’ya öyle çok CD almıştı ki, Ella Fitzgerald’ları</p>

  <p class="calibre2">çok seviyordu, sevdiği caz müziklerini, Dorsey kardeşleri, Glerın Miller’ı falan almıştı ona. Belki</p>

  <p class="calibre2">de genç taze Bernadette, Annie ve Kitty’nin hoşlandığı o garip müziği dinliyordu. Belki Danny</p>

  <p class="calibre2">Lynch de bu tür müziği sevdiği numarasını yapıyordu. Yakında ona da bu tür sözleri rahat rahat</p>

  <p class="calibre2">söylemeye alışacaktı.</p>

  <p class="calibre2">Ria Colm Barry’nin bahçede olduğunu gördü. Toprağı belliyordu, ama dalgın bir hali vardı,</p>

  <p class="calibre2">sanki bahçe bellemek için değil de, ihtiyacı olduğunda Ria’ya koşmak için orada bulunuyordu.</p>

  <p class="calibre2">Gertie, saat yedide Rosemary’ye telefon açtı. “Şey için arıyorum... yani, ne için aradığımı</p>

  <p class="calibre2">bilmiyorum” dedi.</p>

  <p class="calibre2">– Pekâlâ biliyorsun, saat yedi oldu ve ikimiz de meraktan çatlıyoruz, onun için aradın.</p>

  <p class="calibre2">188</p>

  <p class="calibre2">– Çocuklar orada mı ?</p>

  <p class="calibre2">– Evet, neyse o işi başardık. O video kaseti alıncaya dek canım çıktı, ama becerdik.</p>

  <p class="calibre2">– Bu onları oyalar. Sence bunu kaldırabilecekler mi ?</p>

  <p class="calibre2">– Başka çareleri yok, dedi Rosemary, ikisi de perişan olur yoksa.</p>

  <p class="calibre2">– Bebek ne olacak peki ? Hamile kız yani ?</p>

  <p class="calibre2">– Belki şu anda tam da onu konuşuyorlardır.</p>

  <p class="calibre2">– Sen hiç dua eder misin Rosemary ?</p>

  <p class="calibre2">– Hayır bugünlerde hiç etmiyorum. Ya sen ?</p>

  <p class="calibre2">– Hayır, adak adıyorum daha çok galiba. Jack şundan bundan vazgeçerse şunu yapacağım</p>

  <p class="calibre2">diye söz veriyorum Tanrı’ya.</p>

  <p class="calibre2">Rosemary dudağını ısırdı. Gertie’nin bunu söylemesi hiç de kolay olmamalıydı.</p>

  <p class="calibre2">– Yaran oluyor mu bu adakların ?</p>

  <p class="calibre2">– Sence olur mu ?</p>

  <p class="calibre2">– Sanmıyorum, her zaman olmaz bence. Rosemary onu incitmemek için kurnaz davranmaya</p>

  <p class="calibre2">çalışıyordu.</p>

  <p class="calibre2">– Bugün bir adak adadım, dedi Gertie. Danny’yi Ria’ya döndürürse, şey yapacağım... Uzun</p>

  <p class="calibre2">zamandır vaat ettiğim bir şeyi yapacağım.</p>

  <p class="calibre2">– Umarım öteki yanağını dönmek falan gibi bir şey değildir, dedi Rosemary dayanamayıp.</p>

  <p class="calibre2">Fazla konuşmamak için tuttu kendini.</p>

  <p class="calibre2">– Hayır, tam tersi, dedi Gertie ve telefonu kapattı.</p>

  <p class="calibre2">Saat yedide Ria telesekreteri kapattı. Yemek yedikleri restoranda ayakları yerden kesilmiş</p>

  <p class="calibre2">olan annesi ile ablasından çakırkeyf mesajlar dinleyecek hali yoktu. Başkalarından da mesaj vardı.</p>

  <p class="calibre2">Eniştesi Martin, Hilary’nin nerede olduğunu soruyordu. Dekko’nun annesi hafta sonu Brian için</p>

  <p class="calibre2">parayla bebek bakma fırsatı doğduğunu söylemek için aramıştı. Sistre makinesini kiralayan şirket,</p>

  <p class="calibre2">gelecek hafta makineyi geri almak istediğini bildiriyordu. Bir mezunlar yemeği düzenleyen bir</p>

  <p class="calibre2">kadın, kendi sınıflarında olanların adreslerini araştırıyordu.</p>

  <p class="calibre2">Ria bugün bunların hiçbiriyle konuşamazdı. Telesekreterler olmadan ne yapıyordu insanlar?</p>

  <p class="calibre2">Bu cevap makinesini taktıkları günü hatırladı, Danny’nin inandırıcı bir kayıt yapma girişimlerine</p>

  <p class="calibre2">nasıl da gülmüşlerdi. “Ne yapalım, ben aktör olarak doğmamışım” demişti. Ama bir aktördü</p>

  <p class="calibre2">kendisi, aylardır, hatta belki de yıllardır rolünü başarıyla oynamıştı.</p>

  <p class="calibre2">Oturdu, Danny Lynch’in Tara Sokağı’na dönmesini bekledi.</p>

  <p class="calibre2">Danny, her zaman yaptığı gibi içeriye seslenmedi. “Hu–huu, tatlım, ben geldiiim” falan</p>

  <p class="calibre2">yoktu. Anahtarlarını holdeki masanın üzerine bırakmadı. Solgun ve kaygılı görünüyordu. Durum</p>

  <p class="calibre2">normal olsaydı bu görünümü telaşlandırırdı Ria’yı, nezle mi oluyor diye meraklanırdı, büroda daha</p>

  <p class="calibre2">az çalışması, daha fazla dinlenmesi için yakarırdı ona. Ama durum normal değildi, dolayısıyla</p>

  <p class="calibre2">öylece yüzüne baktı ve konuşmasını bekledi.</p>

  <p class="calibre2">– Burası çok sakin, dedi Danny sonunda.</p>

  <p class="calibre2">– Evet, değil mi ?</p>

  <p class="calibre2">Az önce tanışmış iki yabancı gibiydiler. Danny oturdu, başını elleri arasına aldı. Ria bir şey</p>

  <p class="calibre2">demedi. “Bu işi nasıl halledelim istersin ?” dedi Danny.</p>

  <p class="calibre2">– Konuşmak isteyen sensin, Danny, konuş öyleyse.</p>

  <p class="calibre2">– İşleri zorlaştırıyorsun.</p>

  <p class="calibre2">– Affedersin, anlamadım, ben mi işleri zorlaştırıyorum ? Öyle mi demiştin ?</p>

  <p class="calibre2">– Lütfen, bak elimden geldiğince dürüst olacağım, artık yalan yok, gizli saklı yok. Bütün</p>

  <p class="calibre2">bunlardan dolayı gurur duyuyor değilim, ama iğneleyici sözlerle olanları yüzüme vurma. Bu işleri</p>

  <p class="calibre2">zorlaştırmaktan başka işe yaramaz. Ria kocasının yüzüne baktı, ağzını açmadı. Ria, rica ediyorum.</p>

  <p class="calibre2">Birbirimizi iyi tanıyor, ağzımızdan çıkan her sözcüğün, hatta suskunluklarımızın bile ne anlama</p>

  <p class="calibre2">geldiğini çok iyi biliyoruz.</p>

  <p class="calibre2">Ria yavaş ve dikkatli bir havayla konuşmaya başladı. “Hayır, ben seni hiç tanımıyorum.</p>

  <p class="calibre2">Artık yalan olmayacak, gizli saklı olmayacak diyorsun. Oysa ben aramızda yalanların</p>

  <p class="calibre2">bulunduğunu, gizli saklı işlerin yapıldığını bilmiyordum, her şey yolunda sanıyordum.”</p>

  <p class="calibre2">– Hayır, sanmıyordun. Sanamazsın. Dürüst ol.</p>

  <p class="calibre2">– Dürüstüm Danny. Hayatımda bundan daha dürüst olmamıştım. Söylediğin gibi beni iyi</p>

  <p class="calibre2">tanıyorsan, bilmelisin bunu, anlamalısın.</p>

  <p class="calibre2">– Yani sen böyle mi görüyordun bizi ?</p>

  <p class="calibre2">– Evet.</p>

  <p class="calibre2">– Evet, aynı öyle. Daha yaşlı, daha meşgul. Daha yorgun, ama temelde hep aynı.</p>

  <p class="calibre2">– Ama... tümcesini tamamlayamadı Danny.</p>

  <p class="calibre2">– Ama ne ?</p>

  <p class="calibre2">– Ama artık birbirimize söyleyecek hiçbir şeyimiz yok, Ria. Evle ilgili işleri yapıyoruz,</p>

  <p class="calibre2">sistre makinesi kiralıyoruz, yiyecekleri buzluktan çıkarıyoruz, listeler yapıyoruz. Bu yaşamak değil</p>

  <p class="calibre2">ki. Gerçek hayat böyle değil ki.</p>

  <p class="calibre2">– Sistre makinesini sen kiraladın, dedi Ria. Ben hiç istemedim.</p>

  <p class="calibre2">– işte bugünlerde konuşmalarımızın düzeyi bu, tatlım. Bunu</p>

  <p class="calibre2">sen de biliyorsun, yalnız kabullenemiyorsun.</p>

  <p class="calibre2">– Gidiyorsun, bu evi, beni, Annie’yi, Brian’ı terk ediyorsun... yani böyle mi oluyor şimdi ?</p>

  <p class="calibre2">– Yaşantımızın eskisi gibi olmadığım sen de biliyorsun.</p>

  <p class="calibre2">– Bilmiyorum, bunu bilmiyordum.</p>

  <p class="calibre2">– Sana göre her şeyin yolunda gittiğini söyleyemezsin herhalde?</p>

  <p class="calibre2">– Tümüyle değil, sen aşın çalışıyorsun. Yani, çok fazla dışarıda kalıyorsun, demek ki iş için</p>

  <p class="calibre2">değilmiş. Ben öyle sanıyordum.</p>

  <p class="calibre2">– Çoğu iş için, dedi Danny özür diler bir havayla.</p>

  <p class="calibre2">– Ama bunun dışında her şeyin yolunda gittiğini sanıyordum. Burada bizlerle mutlu</p>

  <p class="calibre2">olmadığın aklımdan geçmedi.</p>

  <p class="calibre2">– Mesele o değil.</p>

  <p class="calibre2">Ria eğildi, Danny’nin gözlerinin içine baktı. “Peki neydi mesele Danny ? Lütfen ? Bak,</p>

  <p class="calibre2">konuşmak istedin, konuşuyoruz. Sakin olmamı istedin, sakinim. En az senin kadar dürüstüm. Neydi</p>

  <p class="calibre2">mesele ? Mutsuz değildim diyorsan neden gidiyorsun ? Anlat, anlat da anlayayım. Söyle.”</p>

  <p class="calibre2">– Söylenecek bir şey kalmadı, Ria. Kimsenin suçu değil bu, her zaman herkesin başına</p>

  <p class="calibre2">geliyor.</p>

  <p class="calibre2">– Benim başıma gelmemişti, dedi Ria.</p>

  <p class="calibre2">– Geldi, ama kabullenemiyorsun. Rol yapmayı sürdürmemizi • istiyorsun.</p>

  <p class="calibre2">– Ben hiçbir zaman rol yapmadım, bir an bile...</p>

  <p class="calibre2">– Kötü anlamda rol demek istemiyorum, yani mutlu aile oyunu oynamaktan söz ediyorum.</p>

  <p class="calibre2">– Ama biz mutlu bir aileyiz, Danny.</p>

  <p class="calibre2">– Hayır tatlım, ikimiz için de daha yaşanacak çok şey var. Yaşlı insanlar değiliz, kendimizi</p>

  <p class="calibre2">perişan etmeyelim, evliliğimizin sonucuna katlanalım.</p>

  <p class="calibre2">– Başımıza gelenler kötü değil ki. Dünyanın en güzel çocuklarını büyütmedik mi, güzel bir</p>

  <p class="calibre2">evimiz yok mu? Söyle, daha ne istiyorsun?</p>

  <p class="calibre2">– Ah Ria, Ria. Ben bir birey olmak istiyorum, bir geleceğim olsun, bir düşüm olsun,</p>

  <p class="calibre2">yeniden başlayayım ve her şeyi yoluna koyayım istiyorum.</p>

  <p class="calibre2">–Ve bir de bebek?</p>

  <p class="calibre2">– Bir bakıma evet, yeni bir başlangıç anlamında.</p>

  <p class="calibre2">– Bana kızdan söz eder misin, Bernadette’ten? ikinizde olup da sen ile bende olmayan ne</p>

  <p class="calibre2">var, yani muhteşem seks dışında demek istiyorum ? Sakinim gerçi, ama seks konusunu dinleyecek</p>

  <p class="calibre2">kadar değil.</p>

  <p class="calibre2">– Rica ediyorum, iğneleyici konuşmalar yapma Ria.</p>

  <p class="calibre2">– Ben de senden ağzından çıkanları duymam, söylediklerin üzerine düşünmeni rica</p>

  <p class="calibre2">ediyorum. Benim tümüyle doyurucu olduğunu sandığım bir hayata ansızın neden son verdiğini, hiç</p>

  <p class="calibre2">isterik olmayan bir havayla sormamda iğneleyici ve suçlayıcı bir şey var mı ? Sadece çok daha iyi</p>

  <p class="calibre2">olup da seni çeken şeyin ne olduğunu soruyorum. Seks sözcüğünü kullandığım için özür dilerim,</p>

  <p class="calibre2">ama bir bebeğinin olacağını söyleyen sensin, affedersin ama herhalde işin içinde seks de var.</p>

  <p class="calibre2">– Böyle alay etmenden nefret ediyorum. Seni iyi tanıyorum, sen de beni tanıyorsun, böyle</p>

  <p class="calibre2">konuşmamalıyız. Gerçekten konuşmamalıyız.</p>

  <p class="calibre2">– Danny, bu yalnız bizim başımıza gelmiş bir şey değil ki, herkes gibi biz de konuşup işleri</p>

  <p class="calibre2">yoluna koyamaz mıyız ? Biliyorum durum ciddi, bir çocuk söz konusu, ama insanlar bunları</p>

  <p class="calibre2">aşmıştır...</p>

  <p class="calibre2">– Hayır, öyle değil.</p>

  <p class="calibre2">– Her şeyin bittiğini söyleyemezsin. Çok daha genç biriyle tanıştın, koltukların kabardı.</p>

  <p class="calibre2">Elbette müthiş öfkeliyim, üzgünüm, ama geçer, hepimiz için her şey geçer. Bunun sonumuz olması</p>

  <p class="calibre2">gerekmez ki.</p>

  <p class="calibre2">– “Ah, ne olur Ria sakin olsun” dedim bütün gün kendi kendime. “Beni bağışlamasını</p>

  <p class="calibre2">beklemiyorum, ama bunu tartışmamıza yetecek kadar sakin olsun, çocuklar için en iyi yolun ne</p>

  <p class="calibre2">olduğunu saptayalım” dedim. Sakinsin, ben bunu hak etmiyorum, ama bu farklı bir sakinlik. Bunun</p>

  <p class="calibre2">yalnızca bir gönül eğlencesi olduğunu sanıyorsun.</p>

  <p class="calibre2">– Gönül eğlencesi ? dedi Ria.</p>

  <p class="calibre2">– Evet, hatalar mısın ilişkileri derecelere ayırırdık, dalga, gönül eğlendirme, aşk, sonra da</p>

  <p class="calibre2">son nokta. Bunu söylerken gülümsedi Danny. Karısına sevgiyle bakıyordu.</p>

  <p class="calibre2">Ria büyülenmişti. “Yani?”</p>

  <p class="calibre2">– Bu bir gönül eğlencesi değil, son nokta, Ria. Bernadette’i seviyorum, ölünceye dek onunla</p>

  <p class="calibre2">yaşamak istiyorum, o da benimle...</p>

  <p class="calibre2">Sevdiği adam bütün bunları bir başkası için söylüyormuş gibi başıyla onayladı kocasını Ria.</p>

  <p class="calibre2">Dikkatle konuştu. “Bütün gün ah n’olur Ria sakin olsun diye dilerken ne düşünüyordun? Bu</p>

  <p class="calibre2">tartışmanın en iyi sonucunun ne olacağını düşünüyordun ?”</p>
</body>
</html>
