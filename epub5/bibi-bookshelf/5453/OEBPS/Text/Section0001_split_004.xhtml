<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Bilinmeyen</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <p class="calibre2">– Herhalde.</p>

  <p class="calibre2">– Ve umarım Shannon’da çok eğlenirsiniz. Güneye mi gidiyorsunuz kuzeye mi ?</p>

  <p class="calibre2">– Güneye, Lough Derg’e. Demir atıp kalacak çok güzel yerler var, hava iyi giderse harika</p>

  <p class="calibre2">bir gezi olacak.</p>

  <p class="calibre2">İki yabancı gibi konuşuyorlardı.</p>

  <p class="calibre2">– Eminim iyi vakit geçireceksiniz, ileriye dönük hava raporlan iyi, dedi Ria neşeli bir</p>

  <p class="calibre2">havayla.</p>

  <p class="calibre2">Gene sessizlik.</p>

  <p class="calibre2">– Ve umarım siz de bu yerden memnun kalırsınız, dedi Danny.</p>

  <p class="calibre2">– Kalacağız, Danny, kabul ettiğin için teşekkür ederim. Çok makbule geçti.</p>

  <p class="calibre2">– Yoo, bu senin hakkın.</p>

  <p class="calibre2">– Marilyn’e senin telefon numaranı verdim.</p>

  <p class="calibre2">– İyi, iyi–</p>

  <p class="calibre2">– Acaba bir gün çocuklan alıp buraya, onunla tanışmaya getirir misin?</p>

  <p class="calibre2">– Efendim ? Ha, evet, tabii, tabii.</p>

  <p class="calibre2">– Belki önceden telefon etmek iyi olur.</p>

  <p class="calibre2">– Kesinlikle.</p>

  <p class="calibre2">Söylenecek başka bir şey kalmamıştı. Merdivenleri çıktılar ve bu evi sonsuza dek harika bir</p>

  <p class="calibre2">yuvaya dönüştürmeye ant içtikleri gün sandıklar, kutular ve bisikletlerle tıkış tıkış olan koridorda</p>

  <p class="calibre2">beceriksiz adımlarla yürüdüler.</p>

  <p class="calibre2">Artık cilalanmış olan parke üzerindeki iki iyi halı, akşam ışığında ılık bir parıltı yayıyordu.</p>

  <p class="calibre2">Ön odanın kapısı açıktı. Orada, masanın üzerinde, bir kâse içinde Colm’un Amerikalı konuğu</p>

  <p class="calibre2">karşılamak üzere topladığı güller bulunuyordu. Çiçekler parlak ahşap üzerinde yansıyordu,</p>

  <p class="calibre2">şöminenin üzerindeki saat çaldı ve rüzgâr, kadife perdeleri okşarcasına kımıldattı.</p>

  <p class="calibre2">Danny içeri girdi, sağa sola bakındı. Yalnızca bu parçalar için değil, onları arayıp bulmak</p>

  <p class="calibre2">için harcanan zaman, enerji ve sevgiden dolayı da büyük bir üzüntü duyduğu yüzünden</p>

  <p class="calibre2">okunuyordu. Bakınırken yutkunuyor gibiydi. Kımıldamıyordu. O her zamanki sabırsız hareketleri</p>

  <p class="calibre2">yoktu, dünyayı nerdeyse yerinden oynatacakmış gibi görünen Danny yoktu. Kendisinin bir</p>

  <p class="calibre2">fotoğrafı gibiydi Danny.</p>

  <p class="calibre2">Ria, onun elini sandalyelerden birinin arkalığına koymuş halde burada böyle duruşunu ömür</p>

  <p class="calibre2">boyu unutmayacağını şimdiden biliyordu. Bu oda için gerekli son bir parça aklına gelmiş izlenimi</p>

  <p class="calibre2">veriyordu. Belki bir büyük duvar saati? Ya da pencereyi yansıtacak bir ayna daha... Yüzünde öyle</p>

  <p class="calibre2">bir ifade vardı. Bernadette denilen hamile bir kızla yaşamak üzere burada inşa ettiği her şeyi bırakıp</p>

  <p class="calibre2">gitmek üzere olan bir erkeğe hiç benzemiyordu. Arabasının anahtarlarını oraya bırakıp, eve</p>

  <p class="calibre2">geldiğini, olan bitenin saçma bir yanlış olduğunu söyleyiverecek birine benziyordu o an. Şimdi,</p>

  <p class="calibre2">Marilyn’in gelmesini engellemek için çok geçti elbette, ama kalacak bir yer bulacaklardı ve her şey</p>

  <p class="calibre2">eskisi gibi olacaktı. Şimdi çocuklan uyandırıp bunu onlara söylemeyeceklerdi, bırakacaklardı yarın</p>

  <p class="calibre2">kendileri görsün, öğrensin. İşte öyle görünüyor, öyle bir hava estiriyordu Danny.</p>

  <p class="calibre2">Ria hiçbir şey söylemedi; düşü yeniden kurmaya başlamasını beklercesine soluğunu tutmuş,</p>

  <p class="calibre2">Danny’nin arkasında duruyordu. Şu anda yanlış bir şey söylememek çok önemliydi. Bu akşam, şu</p>

  <p class="calibre2">ana dek gayet sakin olmuş, akıllı davranmış ve duygularını dışa vurmamıştı. Danny’nin bunlara</p>

  <p class="calibre2">değer verdiğini biliyordu. Gülümsemesi gergin değil, sıcaktı. Oğlunun ne kadar pis olduğunu, pis</p>

  <p class="calibre2">koktuğunu söylediğinde sesli sesli gülmüştü, merdiveni çıkarken kolu koluna sürtünmüştü de, o</p>

  <p class="calibre2">diken üstünde yaptıkları konuşmalar sırasında olduğu gibi kolunu çekmemişti Danny.</p>

  <p class="calibre2">Nerdeyse yere yapışmış gibi ne kadar durdu bu odada böyle, Ria bilemedi; çok uzun bir</p>

  <p class="calibre2">zaman gibi gelmişti ona. Oda, kendi büyüsünü harekete geçirmişti. Konuşacaktı Danny, bunun bir</p>

  <p class="calibre2">çılgınlık olduğunu, aklını oynattığını söyleyecekti, bunca insanı üzdüğü için özür dileyecekti. Onu</p>

  <p class="calibre2">bağışlayacaktı Ria, kocasını sevgiyle avutacaktı ve Danny, ait olduğu yere döndüğünü böylece</p>

  <p class="calibre2">anlayacaktı.</p>

  <p class="calibre2">Neden sözcükleri bulması bu kadar uzun zaman alıyordu? Ona yardımcı olmalı mıydı</p>

  <p class="calibre2">acaba, pusulanın ibresini çevirse miydi ? Sonra, doğrudan gözlerine baktı Danny, işte o zaman Ria</p>

  <p class="calibre2">onun dudaklarını ısırdığını gördü, gerçekten de söylenecek o çok büyük, çok önemli şeyi söyleme</p>

  <p class="calibre2">savaşımı vermekteydi. Onu bağışlaması, olanları anlayışla karşılaması ne büyük bir mutluluk</p>

  <p class="calibre2">olacaktı, onu gene evde, yanı başında görmek için neler yapmazdı...</p>

  <p class="calibre2">Ama bu duygularını ona nasıl belli etmeliydi ?</p>

  <p class="calibre2">Geçmişte sözcüklerin hiç olumlu etkisi olmamıştı, Danny onun dırdır ettiğini düşünmüştü.</p>

  <p class="calibre2">Onunla konuşuyor, içini döküyor diye düşünürken o kalkmış dırdır ediyor gibi korkunç nitelemeler</p>

  <p class="calibre2">kullanmıştı. Kendini tutmak çok zor da olsa bir şey söylemeyecekti. Gelecekleri susmasına</p>

  <p class="calibre2">bağlıydı. Azıcık, bir adımcık ona doğru ilerledi Ria, bu yeterli görünüyordu. Danny yaklaştı,</p>

  <p class="calibre2">kollarını ona doladı, başını omzuna koydu. Resmen ağlamıyordu, ama öylesine titriyor ve düpedüz</p>

  <p class="calibre2">sallanıyordu ki, Ria bu sarsıntıyı bütün bedeninde hissetti.</p>

  <p class="calibre2">– Ria, Ria, ne berbat bir durum, ne büyük bir ziyan, ne kötü bir durum, dedi</p>

  <p class="calibre2">– Öyle olmak zorunda değil. Bu sözleri yavaşça kulağına söylemişti Ria.</p>

  <p class="calibre2">– Ah, Tamım, keşke her şey farklı olsaydı. Bunu öyle çok isterdim ki. Danny ona</p>

  <p class="calibre2">bakmıyordu, ağzı ve gözleri hâlâ Ria’nın saçlarındaydı.</p>

  <p class="calibre2">– Farklı olabilir. Her şey bizim elimizde, dedi Ria.</p>

  <p class="calibre2">“Yavaş Ria, yavaş” diye uyardı kendisini. “Dilini çözme, uzun bir vaatler, çözümler ve</p>

  <p class="calibre2">anlaşmalar listesine başlama. Bırak ondan gelsin öneri, sen yalnızca evet de. Alnını okşa ve</p>

  <p class="calibre2">sonunda her şeyin yoluna gireceğini söyle; o bunları duymak istiyor şimdi.” Danny yüzünü Ria’nın</p>

  <p class="calibre2">boynundan çekti, onu öpmek üzereydi.</p>

  <p class="calibre2">Eski tutkulu Ria’nın davranacağı gibi karşılık vermeliydi ona. Kollarını Danny’nin titreyen</p>

  <p class="calibre2">omuzlarından kaldırdı, boynunda kenetledi. Dudakları Danny’ninkileri aradı, arayan ve isteyen</p>

  <p class="calibre2">dudaklardı bunlar. Ona gene böyle sarılmak ne güzeldi. Tutku seli denebilecek bir duygunun onu</p>

  <p class="calibre2">alıp sürüklediğini hissediyordu, Danny’nin boynunda kenetlenmiş ellerini dürtmekte olduğunu fark</p>

  <p class="calibre2">etmedi bile.</p>

  <p class="calibre2">– Ria, ne yapıyorsun sen ? Ria, kendine gel! Danny müthiş şaşırmış ve afallamış</p>

  <p class="calibre2">görünüyordu.</p>

  <p class="calibre2">Ria, büyülenmiş bir halde geri çekildi. Danny ona yaklaşmıştı, başını omzuna koymuş ve</p>

  <p class="calibre2">bunun berbat bir durum olduğunu söylemişti. Tüm bunların yaşanmamış olmasını dilemişti, öyle</p>

  <p class="calibre2">değil mi? Şimdi neden ona böyle bakıyordu?</p>

  <p class="calibre2">– Her şey yoluna girecek, dedi. Sarhoş gibiydi, kafası karışmıştı, ama Danny’nin yuvaya</p>

  <p class="calibre2">dönüşünü pürüzsüz kılacak bir rol oynaması gerektiğine şimdi daha çok inanıyordu. Sana söz</p>

  <p class="calibre2">veriyorum, Danny, her şey yoluna girecek, kendi kendine çözümlenecek her şey. Sen buraya aitsin.</p>

  <p class="calibre2">– Ria! Şimdi iyice korkmuştu Danny.</p>

  <p class="calibre2">– Bu senin odan, onu sen yarattın. Bu senin, biz de senin aileniz, sen de biliyorsun bunu.</p>

  <p class="calibre2">– Yalvarırım Ria...</p>

  <p class="calibre2">– Ben de sana yalvarıyorum... dön. Şimdi hiçbir şey konuşmayalım, burada kal, her şey</p>

  <p class="calibre2">eskisi gibi olacak. Bernadette’e karşı sorumluluklarını, hatta sevgini anlayışla karşılayacağım...</p>

  <p class="calibre2">– Bırak bunları...</p>

  <p class="calibre2">– Kız atlatır bunu Danny. O daha çocuk, önünde kendi yaşında biriyle paylaşacağı uzun</p>

  <p class="calibre2">yıllar var. Geriye dönüp baktığında, aptalca bulacak bu günleri, çok güzel ama aptalca... biz de</p>

  <p class="calibre2">olayı hayatımızın bir anısı olarak değerlendireceğiz.</p>

  <p class="calibre2">– Nasıl olur... sen nasıl böyle... Anlamıyorum ansızın nasıl değişirsin... Danny gerçekten</p>

  <p class="calibre2">şaşkına dönmüştü.</p>

  <p class="calibre2">Ama bu çılgınlıktı. Kendisine yaklaşan oydu. “Bana sanidin. Berbat bir durumda olduğunu</p>

  <p class="calibre2">söyledin, olanların bir hata olduğunu, yazık olduğunu, üzgün olduğunu söyledin.”</p>

  <p class="calibre2">– Söylemedim, Ria. Üzgün olduğumu söyledim, ama diğer şeyleri söylemedim.</p>

  <p class="calibre2">– işlerin böyle gelişmemiş olmasını dilediğini söyledin, ben de dön diyorum. Geç geldiğinde</p>

  <p class="calibre2">nerde kaldığını sormayacağım, yemin ederim sormayacağım. Lütfen Danny. N’olur. Gözlerinden</p>

  <p class="calibre2">yaşlar boşanıyordu, Danny ise dehşet içinde karşısında duruyordu. Danny, seni öyle çok seviyorum</p>

  <p class="calibre2">ki, ne yaparsan yap, bağışlarım seni, bunu biliyordun. Bana dönmen için yeryüzünde</p>

  <p class="calibre2">yapmayacağım hiçbir şey yok. Ria hıçkırmaktaydı, kollarını Danny’ye uzattı.</p>

  <p class="calibre2">Danny iki elini tuttu onun. “Bak canım, şimdi gidiyorum. Şu an gidiyorum. Söylediklerinin</p>

  <p class="calibre2">hiçbirini, tek sözcüğünü bile yürekten söylemiyorsun. Bahçede yarım saat boyunca</p>

  <p class="calibre2">konuştuklarımızı yürekten söyledin. Shannon’da iyi bir tatil geçirmemizi yürekten istedin, ben de</p>

  <p class="calibre2">Amerika’da her şeyin yolunda gitmesini yürekten istedim.” Bu güzel, avutucu sözlerin onun</p>

  <p class="calibre2">ağlamasını durdurması ve ellerini tekrar boynunda kenetlemesi tehlikesini önlemesi için dua</p>

  <p class="calibre2">edercesine, umutla yüzüne baktı.</p>

  <p class="calibre2">– Ben hep burada dönmeni bekleyeceğim, bunu unutma.</p>

  <p class="calibre2">– Hayır, beklemeyeceksin, Amerika’da güzel günler geçiriyor olacaksın. Onu</p>

  <p class="calibre2">neşelendirmeye çalıştı. Bizim garipliklerimizi anlamaya çabalayacak yabancı bir kadın olacak bu</p>

  <p class="calibre2">evde.</p>

  <p class="calibre2">– Ben burada olacağım, bu oda daima burada seni bekleyecek.</p>

  <p class="calibre2">– Hayır Ria, bu işler böyle değil, şimdi ben gidiyorum, ama bilmeni isterim ki...</p>

  <p class="calibre2">– Neyi ? diye atıldı Ria.</p>

  <p class="calibre2">– Böyle bir şey söz konusu olsaydı, böyle bir öneriyi yapmış olman büyük bir özveri. Çok</p>

  <p class="calibre2">cömertsin.</p>

  <p class="calibre2">Şaşırmış gözlerle baktı Danny’ye. Bu durumda bencil olmamak ya da cömert davranmak</p>

  <p class="calibre2">söz konusu olamazdı, bunu anlamıyordu kocası. Bu onun can attığı bir durumdu. Danny bunu hiç,</p>

  <p class="calibre2">ama hiç anlamayacaktı, üstelik bunlar yetmiyormuş gibi kendini aptal yerine koymuştu.</p>

  <p class="calibre2">Tasarılarla, kendim tutmalar ve disiplinlerle geçen haftalar heba olmuş, çöpe atılmıştı.</p>

  <p class="calibre2">Nerden gelmişlerdi bu odaya ? Danny’nin yüzündeki o ifadeyi görmeseydi, olası bir birleşme</p>

  <p class="calibre2">aklına gelmeyebilirdi. Görmüştü, ama düşlememişti, gözleriyle görmüştü. Davranışlarını bu</p>

  <p class="calibre2">nedenle daima haklı görecekti.</p>

  <p class="calibre2">– Evet, geç oldu, elbette gitmelisin, dedi. Ağlaması durmuştu. Mutfaktan çıkıp onunla</p>

  <p class="calibre2">birlikte merdivenleri adımlayan sakin Ria değildi şu anda, yüzü gözyaşlarıyla hare hare olmuştu.</p>

  <p class="calibre2">Ama gene kendini toparlamıştı, bundan dolayı Danny’nin rahat bir soluk aldığını hissediyordu.</p>

  <p class="calibre2">Merdivenleri inerken, “iyi yolculuklar” dedi Danny.</p>

  <p class="calibre2">– A, evet, teşekkürler, eminim çok iyi geçecek.</p>

  <p class="calibre2">Danny başını çevirip koridora baktı, “Sonuçta çok güzel bir ev yapmayı başardık, Ria,</p>

  <p class="calibre2">gerçekten başardık” dedi.</p>

  <p class="calibre2">– Evet, gerçekten... iki de harika çocuk, dedi Ria.</p>

  <p class="calibre2">Evin, üzerinde saatlerce konuştukları giriş merdivenlerinde Danny ile Ria dikkatle yanaktan</p>

  <p class="calibre2">öpüştüler. Sonra Danny arabasına bindi ve gitti, Ria ise, Tara Sokağı’ndaki evine girdi, yuvarlak</p>

  <p class="calibre2">masasının başında uzun zaman oturdu; boş gözleri önündeki bir noktaya dalmıştı.</p>

  <p class="calibre2">Beşinci bölüm</p>

  <p class="calibre2">Annie, Brian’ın bavulunu kapatmasına yardım ederken, “Kavga etmediler” dedi.</p>

  <p class="calibre2">– Nerden biliyorsun ?</p>

  <p class="calibre2">– Banyo penceresinden dinledim biraz, tatili konuştular.</p>

  <p class="calibre2">– Aman iyi, dedi Brian</p>

  <p class="calibre2">– Babama senin çok pis olduğunu söyledi ama.</p>

  <p class="calibre2">Brian şaşırdı, ama pek inanmadı ablasına. “Hayır, söylemedi! Benim için böyle bir şey</p>

  <p class="calibre2">söylemez annem. Neden söylesin ki ?” Brian’ın üzgün yüzü yusyuvarlak görünüyordu.</p>

  <p class="calibre2">Annie, acıdı ona. “Yok, yok, uydurdum” diye yalan söyledi.</p>

  <p class="calibre2">– Biliyordum zaten, dedi Brian. Böylece annesine olan güveni korunmuş oldu.</p>

  <p class="calibre2">– Keşke gitmese annem, dedi Annie.</p>

  <p class="calibre2">– Bence de...</p>

  <p class="calibre2">Abla ile kardeşin herhangi bir duyguda birleşmeleri öyle ender rastlanan bir durumdu ki, bu</p>

  <p class="calibre2">görüş birliği şaşırttı onları. Kararsız gözlerle birbirlerine baktılar. Zor günler yaşıyorlardı.</p>

  <p class="calibre2">Rosemary biraz erken geldi. Ria ona bir fincan kahve uzattı.</p>

  <p class="calibre2">– iyi görünüyorsun, dedi Rosemary onaylayıcı bir havayla.</p>

  <p class="calibre2">– iyiyim.</p>

  <p class="calibre2">– Sulu vedalara daha az zamanın kalsın diye biraz erken geldim. Nerde çocuklar?</p>

  <p class="calibre2">– Toparlanıyorlar. Ria pek konuşkan değildi bu sabah.</p>

  <p class="calibre2">– Onları merak etme.</p>

  <p class="calibre2">– Tamam.</p>

  <p class="calibre2">Rosemary arkadaşına şöyle yakından baktı. “Akşam Danny’yle işler yolunda gitti mi ?”</p>

  <p class="calibre2">– Efendim ? A, evet, çok uygarca konuştuk. Milyon yıl geçse dün akşam Danny’yle</p>

  <p class="calibre2">arasında geçenleri kimse bilmeyecekti. Ria bunu kendi içinden bile geçirmemeye kararlıydı.</p>

  <p class="calibre2">– İyi öyleyse. Bir sessizlik oldu. Ria? –Evet?</p>

  <p class="calibre2">– Çocuklar Bernadette’i şey olarak... yani olduğundan farklı biri olarak görmeyecekler,</p>

  <p class="calibre2">bunu biliyorsun, değil mi ?</p>

  <p class="calibre2">– Biliyorum, biliyorum.</p>

  <p class="calibre2">– Ona bağlanacak falan değiller. Bir ay boyunca senin yerini almak zorunda kalmanın onun</p>

  <p class="calibre2">için ne demek olduğunu düşünebiliyor musun ? Bırak onun gibi ahmak bir çocuğu, herkes için çok</p>

  <p class="calibre2">zor bir yükümlülük bu. Ria’dan bir yanıt gelmedi, Rosemary konuşmasını sürdürdü. Biliyor musun</p>

  <p class="calibre2">başlangıçta bu Amerika işinin çılgınlık olduğunu sanmıştım, ama şimdi bundan daha akıllıca bir</p>

  <p class="calibre2">şey olamaz diye düşünüyorum. Gerçekten de herkesin sandığından daha akıllı biriymişsin sen. Aa,</p>

  <p class="calibre2">çocuklar göründü. Ne istersin, uzun boylu vedalaşmak mı, yoksa kısa ve çabuk mu ?</p>

  <p class="calibre2">– Kısa boylu olsun, harikasın sen, dedi Ria. Arkadaşına şükran duyuyordu.</p>

  <p class="calibre2">Bir iki dakika sonra Rosemary çocukları temmuz ayı boyunca kalacakları yabancı bir eve</p>

  <p class="calibre2">götürmek üzere arabasını çalıştırıyordu ve Ria onlara el sallıyordu. Bütün bunların olacağı kimin</p>

  <p class="calibre2">aklına gelirdi ? Hele Ria’nın bu durumu atlatma çabasını Rosemary’nin çok ustaca bulması,</p>

  <p class="calibre2">büsbütün inanılmazdı.</p>

  <p class="calibre2">Bemadette’in annesi yeni evde mutfak masasının başında oturmaktaydı. “Kadın işini biliyor,</p>

  <p class="calibre2">değil mi, çocuklarını bakman için sana bırakıp Amerika’ya tüymek için taş yürekli olması gerek.”</p>

  <p class="calibre2">– Biliyorum Anne, ama bir bakıma böylesi daha iyi.</p>

  <p class="calibre2">– Neresi iyi bunun ? Finola Dunne bunda avunulacak bir yön ‘ bulamamıştı.</p>

  <p class="calibre2">– Yani, bence kadın artık Tara Sokağı’nda Danny’nin karısı gibi oturmuyor olacak.</p>

  <p class="calibre2">– Vaktinin çoğunu seninle geçirdiğine bakarsak, orda otururken de pek karısı değildi bence.</p>

  <p class="calibre2">Bernadette’in annesi kızının evli bir adamla ilişkisinden hoşnut olmadığını her fırsatta belli</p>

  <p class="calibre2">ediyordu, ama öte yanda meselenin böyle sonuçlanmasından da gurur duyuyordu.</p>

  <p class="calibre2">– On altı yıl boyunca yuvasıydı orası, hâlâ da onu oraya çeken bir şey var, eve yani.</p>

  <p class="calibre2">– Zamanla bu ev de öyle olacak çocuğum. Hele biraz daha yerleşsin. Finola Dunne Barney</p>

  <p class="calibre2">McCarthy’nin adamlarının hızla monte ettiği tezgâha, lüks mutfak dolaplarına bakındı. Dublin’in</p>

  <p class="calibre2">güneyindeki seçkin banliyölerden birinde bulunan pahalı bir evdi bu. Çuvalla para harcanmış</p>

  <p class="calibre2">olmalıydı. Güvenli bir caddedeydi, minik bir bebeği büyütmek için elverişli bir çevreydi, ayrıca</p>

  <p class="calibre2">komşuların çoğu genç çiftlerden oluşuyordu.</p>

  <p class="calibre2">Finola Dunne, Danny Lynch’in anasının gözü bir emlakçı olduğunu biliyordu. Ama Tara</p>

  <p class="calibre2">Sokağı’ndaki evi ne kadar çabuk satar, paraya çevirir ve yeni karısı için küçük, daha uygun bir yer</p>

  <p class="calibre2">alırsa o kadar iyiydi. Çocukcağız çok çalışıyordu, bunu takdir ediyordu Finola ve Bernadette’i çok</p>

  <p class="calibre2">sevdiği de belliydi, ama malî durumunu düzene kovmazsa çabuk yıpranırdı. Bu sabah bir iş</p>

  <p class="calibre2">randevusu vardı ve trafiğe yakalanıp geç kalmamak için sabahın altısında yollara düşmüştü.</p>

  <p class="calibre2">– Tara Sokağı’ndaki evi satmaktan söz ediyor mu hiç ? diye sordu kızına.</p>

  <p class="calibre2">– Hayır, ona sorulacak bir şey değil bu. Sanıyorum o eve olan bağlılığı bir kadına olan</p>

  <p class="calibre2">bağlılığıyla ölçülemez. Bunu düşünmek tüylerimi ürpertiyor, dedi Bernadette.</p>

  <p class="calibre2">– Şimdi bunun sırası değil, nerdeyse gelirler, uzun eğlendirme mevsimi her an başlayabilir.</p>

  <p class="calibre2">– Alt tarafı otuz gün, hem çocuklar yaramaz değil, dedi Bernadette sırıtarak.</p>

  <p class="calibre2">Ria’nın çocukları Rosemary’nin arabasında pek sessizdi.</p>

  <p class="calibre2">– Günlerinizi nasıl geçireceksiniz, hiç düşündünüz mü ? diye sordu Rosemary, parlak bir</p>

  <p class="calibre2">fikir yakalamışçasına.</p>

  <p class="calibre2">Annie omuz silkti. “Hiçbir fikrim yok.”</p>

  <p class="calibre2">– Kablolu yayınlan yok, dedi Brian.</p>

  <p class="calibre2">– Belki sizi bir yerlere götürürler, ha? Rosemary iyimserdi.</p>

  <p class="calibre2">– Çok sakin bir kız o, bir yere gitmiyor, dedi Brian.</p>

  <p class="calibre2">– iyi biri mi, yani onunla konuşmak ilginç mi ?</p>

  <p class="calibre2">– Pek değil, dedi Brian.</p>

  <p class="calibre2">– Kız iyi canım, ama sende bir şeyler söyleyecek bilgi yok, bu yüzden sana öyle geliyor,</p>

  <p class="calibre2">dedi Annie.</p>

  <p class="calibre2">– Aslında ben annesini yeğliyorum, dedi Brian. Sen de hoşlanırsın ondan Rosemary, hoş</p>

  <p class="calibre2">sohbet biri, hem yaşı sana daha uygun.</p>

  <p class="calibre2">– Eminim öyledir, dedi Rosemary Ryan. Sıkıcı kurul toplantılarının ya da televizyondaki</p>

  <p class="calibre2">tartışmaların altından girip üstünden çıkabilen Rosemary, bu çocuklarla sohbet etmekte bayağı</p>

  <p class="calibre2">zorlanıyordu.</p>

  <p class="calibre2">Ria, Dublin Havaalanı’nda sağma soluna bakındı. Sayısız kente gitmek üzere gelmiş sayısız</p>

  <p class="calibre2">yolcu vardı. Acaba aralarında kendisi gibi karmakarışık bir kafayla yola çıkmakta olan biri var</p>

  <p class="calibre2">mıydı? Girdiği kuyruğun yanındaki sırada yağmurluğunun yakalarını kaldırmış yakışıklı bir adam</p>

  <p class="calibre2">gördü. Kumral saçları gözlerine düşmüştü. Yabanıl bir heyecanla baktı ona. Bir an için onu Danny</p>

  <p class="calibre2">sanmıştı, son dakikada onu gitmekten vazgeçirmeye karar vermiş, yalvarmak için koşup</p>

  <p class="calibre2">havaalanına gelmiş olamaz mıydı ? Danny’nin ölse bile böyle bir şeyi yapmayacağı gerçeğini</p>

  <p class="calibre2">anımsadığında, başından aşağı bir kova buzlu su boşaltılmış gibi hissetti kendini. Boynunda</p>

  <p class="calibre2">kenetlediği ellerini şiddetle çekiştirişini şu an bile hissediyordu. Utancından yüzü kızardı.</p>

  <p class="calibre2">“Acaba ne alsam?” diye düşünerek gümrüksüz dükkânlar bölümünde gezindi. Bütün bu</p>

  <p class="calibre2">raflarda dizilmiş ürünlerden yararlanmamak kötü olacaktı. Ama sigara içmiyordu, pek içki içiyor da</p>

  <p class="calibre2">sayılmazdı, elektronik eşyaya ihtiyacı yoktu, Marilyn’in evi kullanmasını öğrenemeyeceği</p>

  <p class="calibre2">aygıtlarla doluydu. Parfümlerin önünde durdu.</p>

  <p class="calibre2">– Yeni bir şey istiyorum, daha önce hiç koklamadığım, bende hiç anısı olmayan bir şey,</p>

  <p class="calibre2">dedi.</p>

  <p class="calibre2">Tezgâhtar böyle isteklere alışkın görünüyordu. Birlikte yeni kokuları denediler, hafif ve</p>

  <p class="calibre2">çiçek özlü bir parfümde karar kıldılar. Fiyatı 40 sterlindi.</p>

  <p class="calibre2">– Biraz pahalı değil mi ? dedi Ria kararsız ve kuşkulu bir havayla.</p>

  <p class="calibre2">– Pahalı evet, ama bu duruma bağlı bir şey. İyi bir parfüme verecek paranız var mı ? Kız</p>

  <p class="calibre2">açık açık başka bir müşteriye bakmak istediğini söylüyordu.</p>

  <p class="calibre2">– Var mı yok mu, bilemiyorum, dedi Ria. Şaşkın bir tavırla konuşuyordu. Garip değil mi?</p>

  <p class="calibre2">Malî durumumun ne olacağını bilemiyorum. Şu ana dek hiç düşünmemiştim bunu. Belki bunu,</p>

  <p class="calibre2">hatta fazlasını alabilecek biri de olabilirim, yaşamı boyunca böyle bir şeyin yanına bile</p>

  <p class="calibre2">yaklaşamayacak biri de.</p>

  <p class="calibre2">Tezgâhtar felsefe yapmanın sırası değil gibilerden, “Verin öyleyse” dedi.</p>

  <p class="calibre2">– Haklısınız, alacağım, dedi Ria.</p>

  <p class="calibre2">Uçakta uyuyakaldı ve düşünde Marilyn’in Tudor Drive’dan ayrılmadığını, bahçesinde</p>

  <p class="calibre2">oturmuş onu beklediğini gördü. Marilyn’in saçları koyu kumraldı, ayağında bakır renkli</p>

  <p class="calibre2">ayakkabılar, sırtında tıpkı Bernadette’in annesininki gibi bej renkli bir tayyör vardı. Ria oraya</p>

  <p class="calibre2">vardığında tavuk gibi gıdaklayarak, “Ben Marilyn değilim, aptal” dedi ona, “Danny’nin yeni</p>

  <p class="calibre2">kaynanasıyım. Hep birlikte Tara Sokağı’ndaki eve taşınsınlar diye getirdim seni buraya. Seni faka</p>

  <p class="calibre2">bastırdım, faka, faka!” Ria ter içinde uyandı. Kalbi küt küt atıyordu. Havada, binlerce ayak</p>

  <p class="calibre2">yükseklerde uçan bir uçakta olmak ve çevresinde yemek yiyenler olağandışı bir heyecan veriyordu</p>

  <p class="calibre2">ona.</p>

  <p class="calibre2">Hostes yanında bitmişti. “Bir şeyiniz yok ya ? Yüzünüz kireç gibi olmuş.”</p>

  <p class="calibre2">– Evet... Kötü bir düş gördüm, bir şeyim yok. Ria gösterilen ilgiye gülümseyerek teşekkür</p>

  <p class="calibre2">etti.</p>

  <p class="calibre2">– Kennedy Havaalanı’nda sizi karşılayacaklar mı ?</p>

  <p class="calibre2">– Hayır, ama hangi otobüse bineceğimi biliyorum. Merak etmeyin.</p>

  <p class="calibre2">– Tatile mi çıkıyorsunuz ?</p>

  <p class="calibre2">– Evet, sanırım tatile çıkıyorum, tatil denen şey bu, evet bence de tatil. Kuşkusuz bir tatil</p>

  <p class="calibre2">olacak benim için. Ria Hostes giysileri içindeki nazik kızın sinirli sinirli gülümsediğini gördü. Artık</p>

  <p class="calibre2">yaptıklarını çözümleme alışkanlığından vazgeçmeliydi. Ne var ki basit sorular onu gafil avlıyordu.</p>

  <p class="calibre2">Arkasına yaslandı, gözlerini kapattı. Bilinçdışının Marilyn’i Bernadette’in annesine</p>

  <p class="calibre2">benzetmesi ne kadar saçmaydı, hiç de ona benzemiyordu kuşkusuz. Ria ani bir darbe yemişçesine</p>

  <p class="calibre2">gözlerini açtı. Marilyn’in nasıl biri olduğu konusunda hiçbir fikri yoktu. Yüzme havuzunun</p>

  <p class="calibre2">boyutlarını biliyordu, şebekenin voltajını, kurutma makinesinin kaç kilo çamaşır aldığını,</p>

  <p class="calibre2">Westville’deki kilisenin ayin saatlerini, çöplerin hangi günler toplandığını biliyordu. Carlotta ve</p>

  <p class="calibre2">Heidi adlarında iki kadının telefon numaralan elindeydi. Bahçedeki çiçeklerin resimleri vardı</p>

  <p class="calibre2">elinde, büyük yatak odasının, yüzme havuzunun, evin girişinin resimleri vardı.</p>

  <p class="calibre2">Marilyn’in İrlanda’dayken kırk yaşına gireceğini biliyordu, ama esmer mi sansın mı, “uzun</p>

  <p class="calibre2">boylu mu kısa mı, zayıf mı toplu mu olduğunu bilmiyordu. Hiç, ama hiç bilinmeyen bir kadının</p>

  <p class="calibre2">dün akşam Tara Sokağı’na gitmek üzere yola çıktığını ve hiç kimsenin onun görünümü konusunda</p>

  <p class="calibre2">bilgi sahibi olmadığını düşünmek bile inanılmaz bir şeydi.</p>

  <p class="calibre2">Dublin’e giden uçaklar hep gece kalkıyordu, havaalanına yakın bir kasabadan Kennedy’ye</p>

  <p class="calibre2">otobüs servisi konmuştu. Marilyn Heidi’nin kendisini alana götürme önerisini kabul etti. Kapısını</p>

  <p class="calibre2">kapattı, anahtarları ve içinde bazı bilgilerin bulunduğu zarfı Carlotta’ya bıraktı. Ria öğleden sonra</p>

  <p class="calibre2">varacak ve Carlotta’ya ödemeli telefon edecekti. Evini çok iyi bir durumda bırakmıştı. Temizlik</p>

  <p class="calibre2">yapılmış, yeni yıkanmış çarşaflar ve havlular yerlerine yerleştirilmiş, buzdolabı doldurulmuş,</p>

  <p class="calibre2">masanın üzerine ve mutfaktaki sabit kahvaltı barına çiçekler konulmuştu.</p>

  <p class="calibre2">Odanın kilitlenmesi konusuna, ancak Heidi’nin arabası evinin önünde durduğunda açıklık</p>

  <p class="calibre2">getirebildi. Kapıyı kapattı, ama kilitlemedi. Ria anlayacaktı; anlayacak ve ona göre davranacaktı.</p>

  <p class="calibre2">İki aylık sürede arada bir tozunu alır, pencerelerini açıp havalandırırdı belki. Bazı şeyleri</p>

  <p class="calibre2">söylemeye ya da madde madde yazmaya gerek yoktu.</p>

  <p class="calibre2">Heidi otobüsün kalkacağı yere varıncaya dek dırdır etti, birbiri ardına sorular sıraladı. Ria</p>

  <p class="calibre2">briç oynuyor muydu acaba ? Marilyn Dublin’deyken Trinity College’da birkaç derse girecek</p>

  <p class="calibre2">miydi ? Hava nasıl olacaktı ? Söz arasında, ama özenle seçilmiş sözlerin arasında da, Greg’in</p>

  <p class="calibre2">Dublin’de ona katılıp katılmayacağını soruyordu. Yoksa o tatildeyken Westville’e gelebilir miydi?</p>

  <p class="calibre2">Marilyn bu soruların hiçbirine doyurucu yanıtlar vermedi. Ama otobüse binmeden önce arkadaşı</p>

  <p class="calibre2">Heidi’yi kucakladı.</p>

  <p class="calibre2">– Çok cömertsin, dedi. Umarım bu ormandan, bu korkunç ormandan çıktığımda ben de bir</p>

  <p class="calibre2">gün senin gibi cömert olurum.</p>

  <p class="calibre2">Heidi kalkıp ilerleyen otobüsün ardından baktı. Marilyn koltuklardan birine dimdik</p>

  <p class="calibre2">oturmuş, bir mektup okumaktaydı. Gözleri parlıyordu. Marilyn uzun süredir ilk kez insan olmaya</p>

  <p class="calibre2">bu kadar yaklaşmıştı.</p>

  <p class="calibre2">Marilyn Greg’e yazdığı mektubu tekrar tekrar okudu.</p>

  <p class="calibre2">Elinden geldiğince içten yazmıştı, ama gene de kendini engellediği, samimi davranmadığı</p>

  <p class="calibre2">pek çok nokta vardı. Sanki fazla açıklama yapmasına izin vermeyen bir fren pedalı vardı yüreğinde.</p>

  <p class="calibre2">Ya da belki açıklanacak fazla bir şey yoktu. Artık sevme ve ilgi gösterme yetisini yitirmiş olması,</p>

  <p class="calibre2">yaşamının sonuna dek böyle kalması da pekâlâ mümkündü.</p>

  <p class="calibre2">Ria’nın göndermiş olduğu küçük albümü çıkardı. Bütün resimlerde insanlar vardı.</p>

  <p class="calibre2">Arkalarına notlar düşülmüştü. “Annie salonda ev ödevini yaparken”, “Brian mutfakta pizza</p>

  <p class="calibre2">dağıtırken”, “Annem ile ablam Hilary”, “Ben ve aynı zamanda evimin temizliğinde, çamaşırların</p>

  <p class="calibre2">asılmasına yardımcı olan arkadaşım Gertie”, “Yolun yukarısında oturan dostumuz Rosemary”,</p>

  <p class="calibre2">“Evimizin arkasında sebze yetiştiren ve Tara Sokağı’nın köşesinde lokanta işleten Colm Barry”.</p>

  <p class="calibre2">Evin en güzel resminde güneşten gözlerini kısmış dört kişilik bir aile de vardı. Bu resmin arkasına,</p>

  <p class="calibre2">“Mutlu günlerimizde” diye yazmıştı Ria.</p>

  <p class="calibre2">Marilyn Danny Lynch’e dikkatle baktı. Kesinlikle yakışıklıydı. Yıllar önce karşılaştığı</p>

  <p class="calibre2">çocuksu heveslerle dolu satıcıdan hiç ama hiç farkı yoktu. Değişmemişti. Sonra Ria’ya baktı, ufak</p>

  <p class="calibre2">tefek, esmer ve her zaman gülümseyen Ria’ya. Bütün resimlerde yüzü bütünüyle apaydınlık, iyi</p>

  <p class="calibre2">niyetli, uysal görünüyordu. Telefonda duyduğu ses ile bu resimler arasında birçok açıdan farklılık</p>

  <p class="calibre2">vardı. Ria’nın sesi gergin ve kaygılı çıkıyordu. Evinin beğenilmeyeceği kaygısı, çocuklarının</p>

  <p class="calibre2">Westville’e geldiklerinde sorun yaratmayacağına inandırma kaygısı okunuyordu sesinde.</p>

  <p class="calibre2">En çok da, Marilyn’in, aile dosttan ve tanışlarından oluşan bu dev gruba hemen kendini</p>

  <p class="calibre2">kaptırabileceği kaygısı yansıyordu sesinde. Aslında bu olacak şey değildi. Marilyn Vine... İş</p>

  <p class="calibre2">arkadaşlarıyla, ailesi ve dostlarıyla, kendisini durmadan davet eden komşularıyla bile</p>

  <p class="calibre2">yakınlaşmayan Marilyn Vine. Kendi kocasıyla bile konuşmayı ve bu garip yolculuğu neden</p>

  <p class="calibre2">yaptığını ona anlatmayı beceremeyen Marilyn Vine... Bu insanlara karşı nazik davranacaktı elbet,</p>

  <p class="calibre2">ama onların yaşantılarına karışmak falan istemiyordu.</p>

  <p class="calibre2">– Kitty’yi akşam yemeğine çağırabilir miyim, Bernadette ? diye sordu Annie.</p>

  <p class="calibre2">Bernadette gözlerini okumakta olduğu kitaptan kaldırdı, “Hayır, özür dilerim, baban olmaz</p>

  <p class="calibre2">demişti.”</p>

  <p class="calibre2">– Evdeyken hep gelirdi ama. Evimizdeyken babam ondan hoşlanırdı.</p>

  <p class="calibre2">– Eh, demek ki artık hoşlanmıyor. Bernadette pek ilgilenmiş görünmüyordu.</p>

  <p class="calibre2">– Annem Amerika’ya varmış mıdır? diye sordu Brian.</p>

  <p class="calibre2">– Annemden söz etmenin âlemi var mı ? diye fısıldadı Annie.</p>

  <p class="calibre2">– Fark etmez, diye omuz silkti Bernadette. Kitabını okumayı sürdürdü. Gerçekten de</p>

  <p class="calibre2">umurunda değilmiş izlenimi veriyordu.</p>

  <p class="calibre2">Brian sorusunun yanıtlanmasını istedi. “Evet? Gitmiş midir?” Bernadette gene gözlerini</p>

  <p class="calibre2">kaldırdı, yüzünde öfke okunmuyordu, ama çocuklar, onun bu evde sessizlik istediğini hissetti.</p>

  <p class="calibre2">“Hesaplayalım bakalım, altı saat sürüyor. Evet varmıştır, her nereye gidiyorsa oranın otobüsüne</p>

  <p class="calibre2">binmiştir.”</p>

  <p class="calibre2">– Westville, dedi Annie.</p>

  <p class="calibre2">– Evet, Westville. Bernadette gene kitabına dönmüştü.</p>

  <p class="calibre2">Konuşacak başka şey yok gibiydi. Babalan sekizden önce gelmezdi. Uzun bir akşamdı bu.</p>

  <p class="calibre2">Annie can sıkıntısından annesinin bavuluna koymasını önerdiği kitaplardan biri olan Hayvanlar</p>

  <p class="calibre2">Çiftliği’ni eline aldı. “Beğeneceğimi sanmıyorum” demişti o zaman Annie, ama tersine sevdi, hem</p>

  <p class="calibre2">de çok sevdi. Brian da futbol yıldızları kitabım okumaya koyuldu.</p>

  <p class="calibre2">Danny yorgun argın ve merak içinde eve geldiğinde, hepsini koltuklarında oturmuş, sessizce</p>

  <p class="calibre2">kitap okurken buldu. Annie başını kaldırdı, babasının yüzündeki rahatlığı gördü. Tara</p>

  <p class="calibre2">Sokağı’ndakinden çok farklıydı. Ama babası orayı da özlüyor olmalıydı, annesini artık</p>

  <p class="calibre2">sevmemesine, Bernadette’i yeğlemiş olmasına ve her şeye karşın kesinlikle özlüyordu. Burada</p>

  <p class="calibre2">yemek hazırlama telaşı yoktu, Bernadette az sonra buzluktan iki hazır yemek çıkaracak, mikrodalga</p>

  <p class="calibre2">fırına koyacaktı. Sonsuz bir insan seli yoktu burada. Girip çıkan Gertie yoktu. Ansızın kapıda</p>

  <p class="calibre2">belirip kaybolan Rosemary yoktu, Kitty yoktu, o felaket Myles ile Dekko yoktu, Pliers’ı peşine</p>

  <p class="calibre2">takmış anneannesi ya da elinde sebze sepetiyle Colm yoktu. Babası bütün bunları mutlaka özlüyor</p>

  <p class="calibre2">olmalıydı.</p>

  <p class="calibre2">Ama Annie babasına baktığında, günlerinin böyle, burada olduğu gibi geçmesini yeğlediğini</p>

  <p class="calibre2">hemen anladı. Anahtarlarım uzun bir oval tabağın içine koydu. “Ben geldim” dedi, bunun üzerine</p>

  <p class="calibre2">herkes onu selamlamak üzere kalktı. Tara Sokağı’ndaki evde bu sözleri söylediğinde, evde öyle çok</p>

  <p class="calibre2">hareket oluyordu ki, kimse onun geldiğini fark etmiyordu sanki.</p>

  <p class="calibre2">Her şey tasarlandığı şekilde gelişti. Otobüs, Marilyn’in söylediği yerden kalktı, bilet parası</p>

  <p class="calibre2">tam tamına mektubunda yazdığı kadardı. Hava ılık ve güneşliydi, Dublin’dekinden çok daha</p>

  <p class="calibre2">sıcaktı. Gürültü ve insanların çeşitliliği olağandışıydı. Gene de her şeye karşın Ria tek başına</p>

  <p class="calibre2">başaracağı güvencesini duyuyordu, verilmiş olan bilgiler kesin ve doğruydu, sistem tıkır tıkır işledi.</p>

  <p class="calibre2">Kente vardıklarında, bindiği birinci otobüsün şoförü, Westville’e giden küçük otobüsün</p>

  <p class="calibre2">nereden kalkacağını söyledi ona, Westville yol tabelasını gördüğünde derin bir soluk aldı Ria.</p>

  <p class="calibre2">Onun evi burası olacaktı şimdi. Hiç kimsenin bakışlarım üzerinde hissetmeksizin bir süre etrafa</p>

  <p class="calibre2">bakınmak istedi Ria; bu yüzden iki bavulunu bir dondurmacıya taşıdı ve kendine gelmek için</p>

  <p class="calibre2">güzelce oturdu. Önündeki liste bir garipti; Marilyn Dublin’de dondurma çeşitlerinin çok daha ucuz</p>

  <p class="calibre2">olduğunu görecekti. Gene de buraya dondurma yemek için gelmemişti. Ria gelip geçenleri seyretti.</p>

  <p class="calibre2">Çoğu birbirini tanıyordu. Tezgâhın ardındaki kadın şen şakraktı, tıpkı televizyondaki komedi</p>

  <p class="calibre2">filmlerinde olduğu gibi müşterilerle şakalaşıyor, espriler patlatıyordu.</p>

  <p class="calibre2">Artık Amerika’daydı, her şeyi îrlanda’dakilerle karşılaştırıp kıyaslamaya kalkmamalıydı.</p>

  <p class="calibre2">Fiyatları durmadan sterline çevirmek yerine, dolar kavramlarıyla düşünmeye çalışmalıydı. Mutlu</p>

  <p class="calibre2">Soda Evi’nin cam kenarındaki bir masasından Carlotta’nın güzellik salonunu görebiliyordu. Çok</p>

  <p class="calibre2">şık bir yere benziyordu. Bir kadının içeri girip, o kalın krem renkli perdeler ve yaldızlı yazıların</p>

  <p class="calibre2">bulunduğu pencerelerin ardında yaşlanmalarını durdurmak ve erkeklerini kaçırmamak konusunda</p>

  <p class="calibre2">akıl alabileceği bir yere benziyordu. “Carlotta nasıl biri acaba?” diye geçirdi aklından; hiç resmini</p>

  <p class="calibre2">göndermemişti Marilyn, hiç kimsenin resmim göndermemişti.</p>

  <p class="calibre2">Ria gene kimseye görünmemek istercesine, adeta ayaklarının ucuna basa basa yolun karşı</p>

  <p class="calibre2">tarafına geçti. Askılı bir etek ile bluzdan oluşan koyu yeşil seyahat giysisi ve iki bavulu burada</p>

  <p class="calibre2">garip kaçıyordu. Herkes bermuda şort ya da ince pamuklu elbiseler giymişti. Hepsi de güzellik</p>

  <p class="calibre2">salonundan çıkmışa benziyordu. Ria, uzun bir yolculuktan sonra yorulmuştu ve banyo yapmak</p>

  <p class="calibre2">istiyordu. Kapıyı itti ve girdi. Carlotta kasa başında oturan uzun boylu, iri göğüslü, nerdeyse</p>

  <p class="calibre2">Meksikalıya benzeyen kadın olmalıydı. Konuşmakta olduğu müşteriden özür dileyerek Ria’nın</p>

  <p class="calibre2">yanma koştu.</p>

  <p class="calibre2">– Ria, Amerika’ya hoş geldin, umarım Westville’i beğenirsin. Hepimiz buraya geldiğine</p>

  <p class="calibre2">çok seviniyoruz. Öylesine sıcak, içten ve öylesine beklenmedik bir karşılamaydı ki bu, Ria’nın</p>

  <p class="calibre2">gözleri doldu. Carlotta ona uzman gözüyle bakıyordu. Otobüsleri gözlü–yordum aslında, yirmi</p>

  <p class="calibre2">dakikada bir gelir, ama sanırım senin geldiğini kaçırmışım.</p>

  <p class="calibre2">– Mutlu Soda Evi’ne gittim, dedi Ria gizli bir şeyi açıklıyormuş gibi. Bütün bu hoş</p>

  <p class="calibre2">karşılama ve incelik karşısında bunları söylemenin çok sönük, hatta saygısız kaçtığını fark etti.</p>

  <p class="calibre2">Ama ona yanıt vermek istemişti. Bu kadın telefonda zaman zaman lafını ağzına tıkayan Marilyn’e</p>

  <p class="calibre2">kıyasla öyle konuşkandı ki. Carlotta’nın kırk yıllık dostmuşlar gibi davranışı karşısında Ria’nın</p>

  <p class="calibre2">ağzı açık kalmış, söylenmesi gereken sözcükleri bulamamıştı. Beni bağışla, dedi. Savaştan çıkmış</p>

  <p class="calibre2">gibiyim. Uzun süre havada kalmaya... ve şeylere... alışık değilim... Sesi alçalarak kesildi.</p>

  <p class="calibre2">– Sana ne önereceğim, burada dinlen, kendine gel diyorum, bir duş al, rahatlatıcı bir</p>

  <p class="calibre2">aromaterapi ve masaj yapsınlar sana, Katie boş şu anda, sonra loş bir odada uzanırsın, ben iki saat</p>

  <p class="calibre2">kadar sonra seni uyandırırım ve eve gideriz. Ya da istersen hemen götüreyim seni. ikisi de olur, sen</p>

  <p class="calibre2">nasıl istersen.</p>

  <p class="calibre2">“Ria, salonda kalmak ne hoş olur” diye düşündü.</p>

  <p class="calibre2">Katie öyle gereksiz konuşmalar yapan geveze biri değildi, soru sormuyordu. Ria, yorgun,</p>

  <p class="calibre2">ihmal edilmiş cildinden, gözlerinin çevresindeki çizgilerden eskisine göre çok daha sarkık olduğu</p>

  <p class="calibre2">su götürmez gıdısından dolayı özür dileme gereği duymadı. Bedeninin çeşitli noktaları, şakakları,</p>

  <p class="calibre2">omuzları, saç dipleri yatıştırıcı, yumuşatıcı yağlarla hafif hafif, tekrar tekrar ovuldu. Harika bir</p>

  <p class="calibre2">duyguydu bu. Bir keresinde Rosemary onu aromaterapi denen şeye götürmüştü ve o günden sonra</p>

  <p class="calibre2">Ria bunu her ay bir kez tekrarlayacağına söz vermişti. Ama çok pahalıydı, her zaman için çocuklar</p>

  <p class="calibre2">ya da ev için almak istediği daha önemli şeyler oluyordu. Bundan sonra bütçesinin nelere elverişli</p>

  <p class="calibre2">olduğu konusuna kaymaya başladı gene aklı, ama hemen kendini zorlayarak bu düşünceyi kovdu.</p>

  <p class="calibre2">Hem şimdi bu serin ve loş yerde, omuzlarına uygulanan ritmik masaj, yağların yoğun ve harika</p>

  <p class="calibre2">kokusu, dertleri bir kenara atıp uykuya dalmayı kolaylaştırıyordu.</p>

  <p class="calibre2">– Seni uyandırmaya kıyamayacaktım nerdeyse. Carlotta ona bir bardak meyve suyu</p>

  <p class="calibre2">uzatmaktaydı. Ama uyandırmasaydım uyku düzenin bozulurdu.</p>

  <p class="calibre2">Ria iyice kendine gelmişti. Kendisine verilen pembe pamuklu sabahlıkla uzandığı yataktan</p>

  <p class="calibre2">doğruldu ve Carlotta’nın elini sıktı. “Bu harikulade karşılama için ne kadar teşekkür etsem azdır.</p>

  <p class="calibre2">Tam da buna ihtiyacım varmış da haberim yokmuş. Ne yapsan bu kadar makbule geçmezdi.”</p>

  <p class="calibre2">Carlotta yürekten gelen şükran duygularını anında tanırdı. “Üstünü giyin Ria” dedi. “Seni</p>

  <p class="calibre2">evine götüreyim. Burada çok güzel bir yaz geçireceksin, inan bana.”</p>

  <p class="calibre2">Ria tam çıkarken Katie eline bir kâğıt parçası verdi. Daha sonra incelenmek üzere cilt</p>

  <p class="calibre2">bakımı için önerilerini içeren bir yazı mıydı acaba, gene de bir göz attı. Ria’nın bir güzellik</p>

  <p class="calibre2">salonunda hayatında harcamayacağı kadar yüklü bir faturaydı bu. Ria bunu ikram olsun diye</p>

  <p class="calibre2">yaptıklarını sanmıştı. Ne ayıp. Şaşırdığını belli etmemeliydi.</p>

  <p class="calibre2">– A, tabii, dedi.</p>

  <p class="calibre2">– Carlotta yüzde on beşlik bir indirim yapmamı istedi, faturaya servis ücreti de dahildir,</p>

  <p class="calibre2">dedi Katie.</p>

  <p class="calibre2">Ria çok aptal biri olduğu duygusuyla parayı uzattı. Bu kadının kendisine bedava hizmet</p>

  <p class="calibre2">edeceğini de nerden çıkarmıştı ? Güzellik salonlarını uğrak yeri yapan insanlar arasında yaşıyordu.</p>

  <p class="calibre2">Belki yıllar önce kendisi de bunu yapsaydı, şimdi böyle bir durumda olmazdı.</p>

  <p class="calibre2">Gertie Marilyn geldiğinde Tara Sokağı’ndaki evde bulunacak şekilde ayarladı işlerini. Ria</p>

  <p class="calibre2">kapıyı açacak biri olsun istemişti. Bu Gertie için büyük bir ayrıcalıktı.</p>

  <p class="calibre2">– Diyelim, hani, diyelim ki acil bir durum çıktı, sen gelemedin, o zaman senin yerine</p>

  <p class="calibre2">annemin burda olmasını sağlar mısın?</p>

  <p class="calibre2">Gertie, böyle bir şey hayatında hiç başına gelmemiş gibi “Acil durum?” diye sormuştu.</p>

  <p class="calibre2">– Yani, ne bileyim, her şey olabilir.</p>

  <p class="calibre2">– Bak, merak etme, onu karşılayacak biri mutlaka olacak burada. Gertie çok kesin</p>

  <p class="calibre2">konuşmuştu. Ancak tam Gertie Ria’nın evine gitmek üzere evden çıkacakken, Jack’in hastanede</p>

  <p class="calibre2">olduğu haberi geldi. Dün gece bir yerlerde bir kavga çıkmıştı ve Jack daha yeni kendine gelmişti.</p>

  <p class="calibre2">Gertie Nora Johnson’un oturduğu küçük eve doğru koştu, ama Nora evde yoktu. St. Rita’ya gitmiş</p>

  <p class="calibre2">olabilirdi, komşusu nerede olduğunu bilmiyordu. Gertie hızla Danny Lynch’in cehennemin dibine</p>

  <p class="calibre2">gitmesi için dua etti. Bütün öfkesi ona yönelmişti. Kansını solgun suratlı bir çocuk uğruna terk</p>

  <p class="calibre2">etmeseydi bunların hiçbiri olmayacaktı. Gertie Ria’nın kapısını açıp Amerikalının tekini</p>

  <p class="calibre2">selamlayacak birini bulmak için ev ev dolaşmayacaktı. Jimmy Sullivan, Frances’in kullanılmış</p>

  <p class="calibre2">giysi dükkânında olduğunu ve orayı bırakamayacağını söyledi.</p>

  <p class="calibre2">Gertie, lokantaya koştu. “Ah, n’olur, n’olur Colm alışverişe falan gitmiş olmasın. N’olur</p>

  <p class="calibre2">Tanrım, eğer varsan, ki var olduğunu biliyorum, Colm Barry evde olsun. Lynch’leri sever, gider</p>

  <p class="calibre2">bekler evde. Kadınlara karşı da naziktir. N’olur.”</p>

  <p class="calibre2">Gertie, Jack’in normal biri gibi davranması için dua edip Tanrı’ya yakarmamıştı hiç. Bazı</p>

  <p class="calibre2">şeyler, ulu Tanrı’nın bile kaldıramayacağı kadar büyük sorumluluklardı. Ama Colm’un evde olması</p>

  <p class="calibre2">gibi bir dilek kabul edilebilirdi. Ve edildi. “Önce seni gideceğin yere götüreyim, Gertie. Daha</p>

  <p class="calibre2">yarım saat var.”</p>

  <p class="calibre2">– Olmaz, olmaz, Ria’yı düş kırıklığına uğratamam.</p>

  <p class="calibre2">– Kente geldikten sonra birkaç saat dolaşacağını, sonra saat on ikide buraya geleceğini</p>

  <p class="calibre2">biliyoruz, böyle konuşuldu.</p>

  <p class="calibre2">– Erken de gelebilir. Olsun, ben otobüsle giderim.</p>

  <p class="calibre2">– Seni götüreceğim. Hangi hastane?</p>

  <p class="calibre2">Otomobilde otururlarken Gertie elindeki mendili büküp duruyordu, hiç konuşmuyorlardı.</p>

  <p class="calibre2">“Ne kadar rahatsın Colm, senin yerinde başkası olsa bir yığın soru sorardı.”</p>

  <p class="calibre2">– Soracak ne var?</p>

  <p class="calibre2">– Neden içiyor falan gibi...</p>

  <p class="calibre2">– Bu soruyu neden sorayım? Ben de uzun süre aynı şeyi yaptım, belki dükkândaki herkes</p>

  <p class="calibre2">benim için bu soruyu boşuna sorup duruyordu. Çok rahatlatıcı bir havası vardı Colm’un. Zaten</p>

  <p class="calibre2">Gertie’nin de ihtiyacı olan buydu. Elindeki mendili çekiştirmeyi bıraktı.</p>

  <p class="calibre2">– Sonra, neden onunla oturduğumu soruyorlar.</p>

  <p class="calibre2">– Bunun yanıtı çok kolay. Adam şanslı da ondan.</p>

  <p class="calibre2">– Nasıl yani ?</p>

  <p class="calibre2">– Benimle kalacak kimse yoktu, beni kurtaracak kimse yoktu, dolayısıyla sonunda aklım</p>

  <p class="calibre2">başıma geldi, çok kötü günler geçirdim.</p>

  <p class="calibre2">– Peki ama tek başına olmak seni daha güçlü kılmadı mı sence ? Gertie’nin yüzü acıyla</p>

  <p class="calibre2">kıvranıyordu. Annem hep bunu söylüyor. “Onu bırak, kendine gelir” diyor.</p>

  <p class="calibre2">Colm omuz silkti. “Belki yaran olur, kim bilir. Ama sana bir şey söyleyeyim mi, kendime</p>

  <p class="calibre2">gelmem hiç de eğlenceli olmadı, çünkü geldiğim yerin koca bir çukur, bomboş bir yaşam olduğunu</p>

  <p class="calibre2">gördüm.” Gertie’yi hastane kapısında indirdi ve Ria’nın Amerikalısını karşılamaya gitti.</p>

  <p class="calibre2">Dublin’e vardıktan sonra yapılacaklar konusunda Ria’nın kendisine verdiği listenin</p>

  <p class="calibre2">kusursuz olduğunu söyledi Marilyn kendi kendine. Biri gelir diğeri giderken telaşlı bir havada</p>

  <p class="calibre2">aceleye getirilmiş bir buluşma olacağından, karşılaşmamaya karar vermişlerdi. Marilyn’in uçağı</p>

  <p class="calibre2">sabah yedide varacaktı, Ria, kente gelen bir otobüse binmesini, valizlerini bırakıp Grafton</p>

  <p class="calibre2">Caddesi’ndeki kahvede kahvaltı etmek üzere biraz yürümesini önermişti. Böylece Liffey Irmağı</p>

  <p class="calibre2">üzerindeki O’Connel Köprüsü’nün üzerinden, Trinity College’ın önünden geçeceğini, daha sonra</p>

  <p class="calibre2">iyice gezmek isteyeceği çeşitli kitapçılar ile hediyelik eşya satan yerleri göreceğini söylemişti.</p>

  <p class="calibre2">Kahvaltıdan sonra St. Stephen Par–kı’nda gezmeliydi. Birkaç heykel ve ilgi çekebilecek yer adı</p>

  <p class="calibre2">sıralanmış, bir taksi durağında son bulan güzel bir rota çizilmişti; sonra taksiye binecek, bavullarını</p>

  <p class="calibre2">alıp Tara Sokağı’na yollanacaktı. Daha önce sözünü ettiği kişilerden biri kendisini karşılayıp evi</p>

  <p class="calibre2">tanıtmak üzere evde olacaktı.</p>

  <p class="calibre2">Her şey çok iyi gitti. Marilyn’in belleğinde çok silik durmakta olan kent, yerli yerine</p>

  <p class="calibre2">oturmaya başladı; daha önceki kısa ziyaretinde kentin genel bir resmini oluşturamamıştı. Kuşkusuz</p>

  <p class="calibre2">hayli değişmişti Dublin ve bu yıllar içinde hayli zenginleşmişti. Trafik çok daha yoğun, otomobiller</p>

  <p class="calibre2">daha büyük, insanlar daha şıktı. Çevresinde yabancı aksanlar, farklı diller konuşuluyordu. El</p>

  <p class="calibre2">sanatları dükkânlarına bugünlerde yalnızca Amerikalı turistler gelmiyordu, buralar diğer Avrupa</p>

  <p class="calibre2">ülkelerinden gelenlerle doluydu.</p>

  <p class="calibre2">On bir buçuğa doğru ayaklan yorulmaya başladı. Ria şu sıralarda uçağına biniyor olmalıydı.</p>

  <p class="calibre2">Yeni evini bulma zamanı gelmişti. Taksi sürücüsü, kentin sokaklarında gereğinden fazla taksinin</p>

  <p class="calibre2">dolaşmasına izin verilmesi ve bu nedenle işlerin kesat gittiği konusunda uzun uzun yakındı.</p>

  <p class="calibre2">İnsanların çoğu, dünyadaki her şeye sahip olmak istiyordu, açgözlüydüler, şimdi bu– Alman</p>

  <p class="calibre2">kadınla evli olan ağabeyi gibi Amerika’ya göç etmediğine yanıyordu. Tara Sokağı’nın Dublin’in en</p>

  <p class="calibre2">hızlı gelişen sokağı olduğunu söyledi. Gerçek bir altın madeniydi burası.</p>

  <p class="calibre2">– Dostlarınız bu evin sahibiyse Hanımefendi, yarım milyonun üzerinde oturuyorlar</p>

  <p class="calibre2">demektir, dedi evin kapısına geldiklerinde.</p>

  <p class="calibre2">Kırk yaşında var yok, esmer, yakışıklı biri açtı kapıyı. Merdivenin birkaç basamağını indi,</p>

  <p class="calibre2">elini uzattı. Marilyn kendisine verilen listesindeki binlerce adın arasından bu kişinin adını çıkarmak</p>

  <p class="calibre2">için kıvranırken, “Ria adına Tara Sokağı’na hoş geldiniz diyorum” dedi Colm. Nedense onu</p>

  <p class="calibre2">karşılayacak olanın Hilary ya da Ria’nın iki kadın arkadaşından biri olacağını sanmıştı. “Adım</p>

  <p class="calibre2">Colm Barry, Ria’nın hem komşusu hem de dostu oluyorum. Ayrıca arka bahçeyi ekip biçiyorum,</p>

  <p class="calibre2">ama arka kapıdan girip çıktığım için burada kaldığınız süre içinde sizi rahatsız etmeyeceğim.”</p>

  <p class="calibre2">Marilyn minnetle baktı ona. Yalnızca bilmek istediklerini söylemiş, gereksiz konuşmamıştı.</p>

  <p class="calibre2">Kibardı, ama aynı zamanda çok hoşuna giden bir rahatlığı vardı bu adamın. “Tamam, siz</p>

  <p class="calibre2">lokantanın sahibisiniz” dedi. Listedeki yerini bulmuştu sonunda.</p>

  <p class="calibre2">– İyi bildiniz, dedi Colm. Konuğun bavullarını alıp granit basamaklardan çıkardı.</p>

  <p class="calibre2">Ria’nın fotoğrafları yalan söylememişti. Parıldayan parke döşeme ve şık masa, holü çok</p>

  <p class="calibre2">görkemli gösteriyordu. Bir odaya açılan kapı aralıktı, Colm onu hafifçe itti. “Burası benim evim</p>

  <p class="calibre2">olsaydı, bu odadan hiç çıkmazdım” dedi. “Evin bir yanını boydan boya kaplıyor, pencereleri her iki</p>

  <p class="calibre2">tarafa da bakıyor. Çok güzel.” Masanın üzerinde dev bir vazoda güller duruyordu. “Ria bunları</p>

  <p class="calibre2">sizin için bırakmamı istedi.”</p>

  <p class="calibre2">Marilyn ona teşekkür ederken boğazı düğümlendi. Burası harikulade güzeldi, böylesine</p>

  <p class="calibre2">güzel bir masa üzerindeki koyu pembe ve kırmızı güller, kusursuzluğu taçlandırmıştı.</p>

  <p class="calibre2">Colm Marilyn’in bavullarını üst kata taşıdı, büyük yatak odasını gösterdi. “Herhalde burada</p>

  <p class="calibre2">kalacaksınız, eminim size bütün ayrıntılar daha önce bildirilmiştir. Ria haftalardır hazırlık</p>

  <p class="calibre2">yapıyordu. Ne kadar uğraştığını biliyorum.”</p>

  <p class="calibre2">Marilyn de biliyordu. Pırıl pırıl, tertemiz beyaz yatak örtüsü gözlerini kamaştırdı,</p>

  <p class="calibre2">yepyeniydi, bu sabah serilmiş olmalıydı. Bir kenarda katlanmış havlular, pırıl pırıl boyanmış boş</p>

  <p class="calibre2">bir giysi dolabı... Bu kadın evini hazırlamak için hayli uğraşmıştı. Marilyn suçlu suçlu, kendi</p>

  <p class="calibre2">uğraşının Ria’nınkiyle boy ölçüşeceğini umdu.</p>

  <p class="calibre2">Mutfağa indiler, tam o sırada kedinin girip çıktığı küçük kapak açıldı ve iri bir kahverengi</p>

  <p class="calibre2">kedi mutfağa daldı.</p>

  <p class="calibre2">– Bu Clement, diye takdim etti kediyi Colm. Harika bir kedidir, tamamen masum bir kuşu</p>

  <p class="calibre2">nedensiz öldürmek gibi küçük kusurları var, sonra da kuşu ödülmüş gibi size getirir.</p>

  <p class="calibre2">– Biliyorum, o zaman, “Aferin Clement, ne iyi ettin” diyeceğim, dedi Marilyn</p>

  <p class="calibre2">gülümseyerek.</p>

  <p class="calibre2">– Güzel, ezberinizi unutmazsanız sorun yok. Zaten Clement de pek iddialı değil, genellikle</p>

  <p class="calibre2">tek gözünü aralar, kuşlara bakar, sonra uyumaya devam eder. Colm mutfak turunu sürdürüyordu,</p>

  <p class="calibre2">buzdolabını açtı. A, bakıyorum temel gıda maddelerini koymuş dolaba, bir de hemen şuradaki</p>

  <p class="calibre2">bahçede yetişmiş sebzelerden çorba yapmış. Isıtmanız için dolaptan çıkarmamı ister misiniz ? Uzun</p>

  <p class="calibre2">bir yolculuk yaptınız, yerleşmek istersiniz. Colm bunları söyledikten sonra gitti.</p>

  <p class="calibre2">“Ne rahatlatıcı, ne hoş bir komşu” diye düşündü Marilyn, tam da yakınlarında oturmasını</p>

  <p class="calibre2">isteyeceği biriydi. Colm Barry gibi birini hayatından uzak tutmak hiç sorun olmazdı. Carlotta gibi</p>

  <p class="calibre2">bahçe çitine yanaşıp sorular sormaya, hayatına karışmaya can atan biri değildi. Evet, haklıydı, artık</p>

  <p class="calibre2">gerçekten yerleşmek isterdi. Beklediği kadınlar yerine bu adamın kendisini karşılamış olmasına</p>

  <p class="calibre2">sevindi. Arkadaş canlısı, kafa dengi biriydi. Yalnız kalmak istediğini anlamıştı. İyi ki kendisini</p>

  <p class="calibre2">karşılayan oydu.</p>

  <p class="calibre2">Yavaş yavaş eylüle dek kendisinin olacak evi dolaşmaya başladı. Çocukların odaları derli</p>

  <p class="calibre2">topluydu, Brian’ın duvarında futbolcu resimleri, Annie’ninkilerde pop yıldızlarının posterleri vardı.</p>

  <p class="calibre2">Brian’ın penceresinin kenarına plastik güreşçi figürleri, Annie’ninkilerdeyse yumuşak tüylü</p>

  <p class="calibre2">oyuncaklar vardı. Çok düzenli iki banyo tuvalet, Victoria Dönemi’nden kalma musluklarla</p>

  <p class="calibre2">donatılmıştı. Bir de bomboş, ölü bir oda bulunuyordu, duvarlarında raflar vardı, ama hepsi de</p>

  <p class="calibre2">boştu. Bu Ria’nın deyişiyle “mutlu günlerde” Danny’nin çalışma odasıydı herhalde.</p>

  <p class="calibre2">Sıcak, nerdeyse kalabalık denebilecek mutfakta, raflar dolusu yemek kitabı, tava, tencere ve</p>

  <p class="calibre2">pasta kalıplarıyla dolu dolaplar vardı, içinde kekler börekler yapılan, yenilip içilen, yaşayan bir</p>

  <p class="calibre2">mutfaktı bu. Güzel eşyalarla dolu bir yerdi burası, ama her şeyden önce bir yuvaydı. Duvarlarda</p>

  <p class="calibre2">aile resimlerinin, daha çok da çocukların, bazıları yakışıklı Danny Lynch’i de yansıtan fotoğrafların</p>

  <p class="calibre2">aşılmadığı bir alan yok denecek kadar azdı. Çekip gitmiş olması nedeniyle yaşamlarından</p>

  <p class="calibre2">çıkarılmamıştı. Marilyn bu adamı tanıma yönünde ipuçları bulma çabasıyla resimlerdeki yüzüne</p>

  <p class="calibre2">yakından baktı. Bu evi tanımakla şunu kesinlikle anlamıştı: bu adam ya yeni kızı pek çok seviyordu</p>

  <p class="calibre2">ya da Ria’yla evlilik yaşantısında mutlu olmamıştı, yoksa arkasına bakmadan bütün bunları terk</p>

  <p class="calibre2">etmesi olanaksızdı.</p>

  <p class="calibre2">– Gidip bir baksam mı acaba? dedi Nora Johnson Hilary’ye.</p>

  <p class="calibre2">– Ne bakacaksın, bulup da bunayacak hali yok. Servet değerinde bir evde bütün yaz bedava</p>

  <p class="calibre2">oturacak, dedi Hilary burnunu çeke çeke.</p>

  <p class="calibre2">– Evet, ama kendisini biraz yalnız hissedebilir, Ria dedi ki...</p>

  <p class="calibre2">– Ria şunu dedi, Ria bunu dedi... O evi bırakacak başka adam bulamadı mı yani? İsteseydi...</p>

  <p class="calibre2">Nora kızına sabrı taşmış gözlerle baktı. “Bana bak Hilary, eve ben göz kulak olurdum, o</p>

  <p class="calibre2">geri zekâlı kediyi de doyururdum diye düşünüyorsan...”</p>

  <p class="calibre2">– Evet, düşünüyorum ya da sen yapabilirdin bu işi Anne. Kalkıp elin Amerikalısını buraya</p>

  <p class="calibre2">getirmek zorunda değildi.</p>

  <p class="calibre2">– Ama Hilary, ne kadar aptalsın, asıl mesele Ria’nın Amerika’ya gitmek istemesiydi. Evini</p>

  <p class="calibre2">iki kapı ötedeki benim evimle ya da kentin bir ucundaki senin evinle takas edip de ne yapsın.</p>

  <p class="calibre2">Hilary büyük bir akılsızlık duygusuyla dinledi. Hırsından bu olguyu aklından çıkarmıştı.</p>

  <p class="calibre2">“Bu akşam ve yarın dinlenmesine izin vermeliyiz, belki sonra gider bakarız” dedi.</p>

  <p class="calibre2">– Burada hoş karşılanmadığını sanmasını hiç istemem, dedi Ria’nin annesi. Ablasıysa</p>

  <p class="calibre2">küçümseyen havalarda burun çekme alışkanlığını frenlemeye çalışıyordu.</p>

  <p class="calibre2">Carlotta Ria’yı Tudor Drive’a götürürken yararlanabileceği bütün kolaylıkları sayıp durdu.</p>

  <p class="calibre2">Ön bahçeleri birbirinden ayrılmamış evlerin önünden geçerken biraz şaşırdı Ria.</p>

  <p class="calibre2">“Aralarında parmaklık yok” dedi.</p>

  <p class="calibre2">– Evet, sanırım komşular birbirine yakın, dedi Carlotta.</p>

  <p class="calibre2">– Tudor Drive da böyle mi ?</p>

  <p class="calibre2">– Yok, bizim bölüm böyle değil, biraz daha kişisel...</p>

  <p class="calibre2">Carlotta, gelecek gün ve haftalarda Ria’nın iyice tanımış olacağı cadde ve sokakların</p>

  <p class="calibre2">adlarını söylüyordu, iki otel gösterdi, kulübü, kütüphaneyi, uygun benzinciyi, belalı bir adamın</p>

  <p class="calibre2">çalıştırdığı benzinciyi, iki antikacı dükkânını, çiçekçiyi, şöyle böyle mezeciyi ve gerçekten harika</p>

  <p class="calibre2">mezeciyi gösterdi. Sonra elbet çiçek tohumları ile fidelerin satıldığı bahçenin önünden geçirdi onu.</p>

  <p class="calibre2">Utkulu bir havayla bahçeyi gösterdi.</p>

  <p class="calibre2">– Hu, burası beni pek ilgilendirmeyecek, dedi Ria. Çiçek ile otu birbirinden ayıramam.</p>

  <p class="calibre2">Carlotta şaşırmıştı. “Ama ben bahçe işlerinden çok hoşlandığını sanıyordum, bu nedenle</p>

  <p class="calibre2">tanışmadınız mı?”</p>

  <p class="calibre2">– Hayır, hiç değil, aslında tam tersi.</p>

  <p class="calibre2">– Şu işe bakın, insan nasıl da yanlış anlayabiliyor... Marilyn’in ilgi duyduğu başka bir şey</p>

  <p class="calibre2">yoktur, bu yüzden sandım ki...</p>

  <p class="calibre2">Eve iyice yaklaşmışlardı.</p>

  <p class="calibre2">– Bak, evime gelip birlikte yemek yememizi çok isterim, ama sen yaz tatiline geldin, kendi</p>

  <p class="calibre2">evini keşfetmek istersin, nasıl olduğunu görmek istersin herhalde. Carlotta içinde anahtarların</p>

  <p class="calibre2">bulunduğu zarfı aldı ve Ria’ya vermeye hazırlandı.</p>

  <p class="calibre2">– Ama sen benimle eve girmeyecek misin? Ria şaşırmıştı.</p>

  <p class="calibre2">– Yok, tatlım, gelmeyeyim. Yani bu senin evin, Marilyn ile Greg’in evi.</p>

  <p class="calibre2">– Hayır, lütfen gel, bana evi göstermeni çok isterim, olmaz mı? Carlotta kararsızdı,</p>

  <p class="calibre2">dudaklarını ısınıyordu. “Aslında neyin nerde olduğunu bilmiyorum..” diye başladı.</p>

  <p class="calibre2">– Ah, n’olur Carlotta. Sen bana her şeyi gösterirsen kendimi çok daha rahat hissederim.</p>

  <p class="calibre2">Marilyn bana buzdolabında bir şişe şarap bırakacağını söylemişti. Ben de ona bıraktım hatta.</p>

  <p class="calibre2">Benim için güzel bir başlangıç olur.</p>

  <p class="calibre2">– Onun yanlış anlamasını istemem...</p>

  <p class="calibre2">Carlotta’nın söylediklerinin yaran olmadı. Ria arabadan çıkmış, yeni evini seyretmekteydi.</p>

  <p class="calibre2">“Bu küçük bahçe kapısından mı giriyoruz, garaj kapısından mı ?”</p>

  <p class="calibre2">– Bilmem ki ? Eski güvenli Carlotta gitmiş, ne yapacağını bilmez, kafası karışık Carlotta</p>

  <p class="calibre2">gelmişti.</p>

  <p class="calibre2">– Ama ön kapı hangisi ?</p>

  <p class="calibre2">– Ria, bu eve hayatımda bir kez bile girmedim, dedi Carlotta. Bir an durdular. Sonra Ria</p>

  <p class="calibre2">konuştu, “iyi ya, ikimiz için de yeni bir deneyim olacak” dedi.</p>

  <p class="calibre2">İkisi de birer bavul alarak, Tudor Drive’daki 1024 numaralı evi keşfetmek üzere içere girdi.</p>

  <p class="calibre2">– Heidi? Ben Greg Vine.</p>

  <p class="calibre2">– O, merhaba Greg. Nasılsın ? Birkaç hafta önce telefonda düşüncesizlik etmesine karşın</p>

  <p class="calibre2">Greg’in sesinde dargınlık izi bulunmaması onu öyle rahatlatmıştı ki, şu anda neden telefon ettiğini</p>

  <p class="calibre2">düşünmek aklına bile gelmedi.</p>

  <p class="calibre2">– Genel olarak iyiyim, Heidi, ama biraz kafam karışık. Marilyn’i havaalanına sen götürdün</p>

  <p class="calibre2">değil mi, yani götürdün mü? Yani gerçekten gitti mi demek istiyorum.</p>

  <p class="calibre2">– Evet, elbette gitti. Oranın telefon numarası var sende, değil mi? Sana verdiğini söylemişti?</p>

  <p class="calibre2">Heidi’nin sesi merakla biraz yükselmekteydi.</p>

  <p class="calibre2">– Tabii, tabii, var. Yalnız acaba bu kişi... yani, Westville’e geldi mi acaba diyordum? Hani</p>

  <p class="calibre2">biliyorsun, bizim evde kalacak olan kadın.</p>

  <p class="calibre2">– Bütün ayrıntıları bilmiyorum, ama sanırım bir iki saat kadar önce gelmiş olması gerek,</p>

  <p class="calibre2">Greg. Heidi bunu söylemedi ama, Marilyn’in ağzından Ria’nın gelişiyle ilgili bilgi almak, dişlerim</p>

  <p class="calibre2">çekmek kadar zordu.</p>

  <p class="calibre2">– Anlıyorum.</p>

  <p class="calibre2">– Bir şey mi vardı ?</p>

  <p class="calibre2">– Yok, yok. Sesinden Greg’in pek sıkılmış, nerdeyse çaresizlik içinde olduğu anlaşılıyordu.</p>

  <p class="calibre2">Heidi ona yardımcı olmak için çıldırıyordu. Neyi bilmek istediğini tahmin etmeye çalıştı.</p>

  <p class="calibre2">“Sağ salim gelip eve yerleşti falan diye mi merak etmiştin ?”</p>

  <p class="calibre2">– Biraz öyle, herhalde, dedi Greg.</p>

  <p class="calibre2">– Ben telefon edip bir bakayım ister misin ?</p>

  <p class="calibre2">– Anladığıma göre birinci hafta telefona cevap vermeyecek, telesekreterde bizim mesajımız</p>

  <p class="calibre2">olacak, sonra bu şahıs isterse değiştirecek mesajı. Greg’in sesinden kızgın ve üzgün olduğu</p>

  <p class="calibre2">anlaşılıyordu.</p>

  <p class="calibre2">– Geldi mi, neye benziyor, nasıl biri falan gibi şeyleri öğrenmek istiyorsun, öyle mi Greg ?</p>

  <p class="calibre2">Mesele bu mu ?</p>

  <p class="calibre2">– Sanırım öyle, şimdilik başka bir neden gösteremiyorum. Buruk bir gülme eşlik etmişti bu</p>

  <p class="calibre2">sözlere.</p>

  <p class="calibre2">– Şimdi gidersem uyuyor olabilir. Telefon etsem makineyle konuşacağım?..</p>

  <p class="calibre2">– Canını sıkma Heidi, fırsat bulursan uğrarsın. Hepsi bu. Burada eli kolu bağlı hissediyorum</p>

  <p class="calibre2">kendimi, çok garip, kafasında bir yığın şey kuruyor insan.</p>

  <p class="calibre2">Heidi ona anlayışla yaklaştı, “Biliyorum” dedi.</p>

  <p class="calibre2">– Bildiğini sanmıyorum. Henry’yle oturup konuşabilirsiniz, sanırım biz de bir zamanlar</p>

  <p class="calibre2">öyleydik. Ama şimdi birbirimizi öfkelendirmeden hiçbir konuda konuşamıyoruz... Greg daha fazla</p>

  <p class="calibre2">konuşmak istemedi.</p>

  <p class="calibre2">– Düzelecek, Greg.</p>

  <p class="calibre2">– Özür dilerim, “Oprah Şov”a çıkmış bir dertli gibi davranıyorum.</p>

  <p class="calibre2">– Ne var bunda?</p>

  <p class="calibre2">– Bir şey yok da, ben böyle değilimdir aslında. Bak, Marilyn’le aranızdaki güveni sarsmak</p>

  <p class="calibre2">istemem, inan istemem.</p>

  <p class="calibre2">– Sarsılacak bir şey yok, bana numaranı ver, bir şeyler öğrenir öğrenmez seni ararım.</p>

  <p class="calibre2">– Ödemeli aç Heidi.</p>

  <p class="calibre2">– Hayır olmaz, mezunlar yemeğinde giymem için dallı güllü bir Hawaii entarisi getireceksin</p>

  <p class="calibre2">ya bana.</p>

  <p class="calibre2">– Tanrım, aklımdan çıkmıştı.</p>

  <p class="calibre2">– Piknikte burada olacaksın, Greg. Bugüne dek hiçbirini kaçırmadın, tarih bölümü olarak</p>

  <p class="calibre2">seni mutlaka bekliyoruz.</p>

  <p class="calibre2">– Diyelim ki geldim, nerde kalacağım ? Ne yapacağını bilmez bir durumdaydı.</p>

  <p class="calibre2">– Bak Greg, daha önümüzde haftalar var. Önce Tudor Drive’daki durumu bildireyim sana,</p>

  <p class="calibre2">bunları sonra düşünürsün.</p>

  <p class="calibre2">– Sen gerçek bir dostsun, Heidi.</p>

  <p class="calibre2">– Eskiden de öyleydik, bundan sonra da öyle olacağız biz dördümüz, bu sözlerime mim koy,</p>

  <p class="calibre2">dedi Heidi, ancak söylediklerine hiç inanmıyordu.</p>

  <p class="calibre2">Carlotta ile Ria evi gezdi.</p>

  <p class="calibre2">– Her şey o kadar güzel ki... Üstelik yardımcısı da yoktu, temizlikçi şirketinden adam</p>

  <p class="calibre2">çağırıyordu herhalde, dedi Carlotta hayran hayran.</p>

  <p class="calibre2">Yerlerinde renkli halıları, etrafı üç beyaz kanepeyle çevrili şöminesi bulunan büyük</p>

  <p class="calibre2">salondan, kahvaltı masasına dönüşmüş tezgâhı ve bir yemek masası içeren büyük mutfaktan,</p>

  <p class="calibre2">Greg’in üç duvarı yerden tavana dek kitaplarla kaplı, pencere kenarında kırmızı deri bir çalışma</p>

  <p class="calibre2">masası ile büyük siyah bir döner koltuğu olan çalışma odasına geçtiler. Duvarlarda resim koyacak</p>

  <p class="calibre2">yer yoktu, ama orada burada üzeri küçük heykeller, süs eşyaları, bir tür hazinelerle dolu üç masa</p>

  <p class="calibre2">bulunuyordu.</p>

  <p class="calibre2">– Ne güzel bir oda, dedi Ria. Bir de benim kocamın çalışma odasını görsen şimdi... ne</p>

  <p class="calibre2">bileyim... boş bir kabuk gibi.</p>

  <p class="calibre2">– Neden ? diye sordu Carlotta haklı olarak.</p>

  <p class="calibre2">Ria durdu, ona baktı. “Pardon, yani benim eski kocamın... Evden henüz taşındı, bu yüzden</p>

  <p class="calibre2">çalışma odası boş. Ama en güzel günlerimizde bile bunun gibi değildi. Bahçeyi gezelim mi, ne</p>

  <p class="calibre2">dersin ?”</p>

  <p class="calibre2">– Bahçe kaçmıyor, dedi Carlotta.</p>

  <p class="calibre2">– Öyleyse Marilyn’in Chardorınay şişesini devirelim, dedi Ria.</p>

  <p class="calibre2">– Aramoterapi uzun uçak yolculuğu yapmış kişilere sana geldiği kadar iyi geliyorsa, yeni bir</p>

  <p class="calibre2">keşif yaptık demektir, dedi Carlotta mutfağa girerlerken.</p>

  <p class="calibre2">Tam o anda kapı çalındı. Carlotta ile Ria birbirlerine baktı ve açmak üzere ikisi birden</p>

  <p class="calibre2">atıldı. Kırklarında bir kadın, elinde armağan paketi yapılmış bir şişeyle karşılarında duruyordu.</p>

  <p class="calibre2">– Ben Heidi Franks, Marilyn’le birlikte çalışıyorum, size hoş geldiniz demek istedim...</p>

  <p class="calibre2">Merhaba Carlotta, burda olacağım bilmiyordum...</p>

  <p class="calibre2">– Ria gelmem için ısrar etti, dedi Carlotta. İşlere burnunu sokarken yakalanmışçasına özür</p>

  <p class="calibre2">diler bir havası vardı.</p>

  <p class="calibre2">– İçeri gel Heidi, dedi Ria. Tam zamanında geldin, birer içki içmek üzereydik.</p>

  <p class="calibre2">– Şey, rahatsız etmiş olmayayım...</p>

  <p class="calibre2">Ria bu kadınların bu eve geldikleri için özür diler havalarına girmelerinin nedenini</p>

  <p class="calibre2">anlayamadı. Amerikalılar rahat ve arkadaş canlısı insanlar olarak tanınırdı, oysa Carlotta da Heidi</p>

  <p class="calibre2">de Marilyn Vine’ın gölgesi oraya düşüverecek de ikisi birden pabuçlarını bırakıp kaçacaklarmış</p>

  <p class="calibre2">gibi duruyorlardı.</p>

  <p class="calibre2">Bu düşünceleri bir kenara attı ve onları mutfağa götürdü.</p>

  <p class="calibre2">Marilyn bavullarını açtı ve çorbasını içti. Ria’nın kendisi için bıraktığı pahalı Fransız</p>

  <p class="calibre2">şarabından da bir kadeh aldı. Sonra yukarda, yuvarlak küvetin içinde uzun uzun yattı ve saatler</p>

  <p class="calibre2">süren yolculuğu ile onu izleyen uzun Dublin yürüyüşünün yorgunluğunu sulara bıraktı.</p>

  <p class="calibre2">“Uyurum belki” diye düşündü, ama hayır, öğle sonrası boyunca gözleri fal taşı gibi açık,</p>

  <p class="calibre2">zihniyse müthiş meşguldü. Geçmiş ve gelecekle dopdolu olan bu eve neden gelmişti ? Bu Victoria</p>

  <p class="calibre2">Dönemi’nden kalma bir evdi, Tanrı aşkına! Marilyn hangi tarihten kaldığını tam olarak bilmiyordu</p>

  <p class="calibre2">ama iç savaş sırasında, Gettysburg Savaşı’nda burada insanlar oturmuş olabilirdi.</p>

  <p class="calibre2">Tudor Drive 1024 numarada hiçbir zaman olmayacak bir umut vardı bu evde. Tara</p>

  <p class="calibre2">Sokağı’ndaki bu evin her odasında güneş yüzlü çocuklar gülümsüyordu insana. Kesik karpuz gibi</p>

  <p class="calibre2">kocaman gülüşlü bir oğlan, Dale ile nerdeyse aynı yaşta bir kız... Marilyn içinde her şey bulunan bu</p>

  <p class="calibre2">evin büyük yatak odasında, beyaz örtünün altına uzanmış, kendi yaşantısının bir hiç olduğunu</p>

  <p class="calibre2">düşünüyordu.</p>

  <p class="calibre2">Bir ses duyuldu, kocaman, tatlı bir kedinin meraklı yüzü kapıda belirdi. Sonra sıçradı ve</p>

  <p class="calibre2">yatağa, Marilyn’in yanına kuruldu. New York’taki göllerde işleyen küçük bir motorun sesini</p>

  <p class="calibre2">andıran bir mırlaması vardı. Marilyn kedileri ne seviyor ne de onlardan nefret ediyordu, bütün</p>

  <p class="calibre2">hayvanları belli belirsiz de kabulleniyordu. Ama Clement akıllı bir kediye benziyordu. Onun mutlu</p>

  <p class="calibre2">olmadığım anlamış görünüyordu. Mırlamasını giderek yükselterek tam yanına yumuldu. Garip bir</p>

  <p class="calibre2">mırlama ya da kutsal bir büyü gibi geldi bu ses Marilyn Vine’a, uyandığında saat gecenin on</p>

  <p class="calibre2">ikisiydi.</p>

  <p class="calibre2">Westville’de saat akşamın yedisi olmalıydı. Ria’ya telefon açıp bu dingin ev için teşekkür</p>

  <p class="calibre2">edecekti. Anlaşmalarına göre Ria yanıt vermek istiyorsa ahizeyi kaldıracaktı. Marilyn numarayı</p>

  <p class="calibre2">çevirdi. Üç zil sonra telesekreterden kendi sesini duydu. “Ben Marilyn” dedi. “Burada gece yarısı,</p>

  <p class="calibre2">her şey harikulade. Sana teşekkür etmek istedim.”</p>

  <p class="calibre2">Sonra Ria’nın sesi duyuldu. “Burada daha akşamüzeri, ama burası daha da harika. Sana çok</p>

  <p class="calibre2">çok teşekkür ederim.”</p>

  <p class="calibre2">– Chardorınay’yi buldun mu ? diye sordu Marilyn.</p>

  <p class="calibre2">– Evet, buldum ve bitirdim, ya sen, Chablis’yi buldun mu ?</p>

  <p class="calibre2">– Tabii buldum. Henüz bitilmedim, ama bitireceğim.</p>

  <p class="calibre2">– Peki Gertie? Seni karşıladı mı?</p>

  <p class="calibre2">– Gayet güzel karşılandım ve eve bayıldım. Çok güzel bir evin var. Peki Carlotta sana</p>

  <p class="calibre2">anahtarları verdi mi ?</p>

  <p class="calibre2">– Verdi, bir rüyalar evi burası, benimkinden güzel, sen zarardasın.</p>

  <p class="calibre2">Kısa bir duraksama oldu. Sonra birbirlerine iyi geceler dilediler. Neden Mariliyn Gertie onu</p>

  <p class="calibre2">karşılamış gibi davrandığını bilmiyordu. Ria, Marilyn’e dostları Carlotta ve Heidi’nin nerdeyse</p>

  <p class="calibre2">üçüncü şişeyi devirmeye hazırlandıklarını neden söylemediğini bilemedi. Sorulsaydı, açıklamaları</p>

  <p class="calibre2">çok güç olacaktı.</p>

  <p class="calibre2">– Bugün anneannemi görmeye gideceğim, Bernadette.</p>

  <p class="calibre2">– A, iyi.</p>

  <p class="calibre2">– Dolayısıyla tam olarak kaçta döneceğimi bilmiyorum.</p>

  <p class="calibre2">– Tabii. Annie içinde kısa bir etek ve askılı bluzun bulunduğu çantasını aldı. Gitmeden önce</p>

  <p class="calibre2">babana telefon et, olmaz mı ?</p>

  <p class="calibre2">– Neden edecekmişim ?</p>

  <p class="calibre2">– Çünkü babana kahvaltıda anneannene gitmek istediğini söylemedin.</p>

  <p class="calibre2">– Oo, babam böyle şeylerle rahatsız edilmek istemez.</p>

  <p class="calibre2">– Aslında istiyor.</p>

  <p class="calibre2">– Bu akşam söylerim.</p>

  <p class="calibre2">– Senin yerine benim söylememi ister misin? Bernadette’in sesinde gözdağı falan yoktu.</p>

  <p class="calibre2">Yalın bir soru sormuş havasındaydı, aslında hiç de yalın değildi sorusu.</p>

  <p class="calibre2">– Gardiyan gibi davranmana gerek yok, Bernadette.</p>

  <p class="calibre2">– Bana yalan söylemene de gerek yok, Annie. O giysilerle anneannene gidecek değilsin.</p>

  <p class="calibre2">Kitty’yle birlikte bambaşka bir yere gideceksiniz.</p>

  <p class="calibre2">– Gidersek gideriz, sana ne ?</p>

  <p class="calibre2">– Beni hiç ilgilendirmez. Nereye gittiğin, ne yaptığın umrumda değil, ama baban üzülecek,</p>

  <p class="calibre2">işte bu umrumda.</p>

  <p class="calibre2">Annie’nin Bernadette’ten duyduğu en uzun cümleydi bu. Biraz düşündü, sonra soran bir ses</p>

  <p class="calibre2">tonuyla, “Bilmezse üzülmez” dedi.</p>

  <p class="calibre2">– Aferin sana. İyi bir denemeydi. Olmaz, dedi Bernadette. Annie yenik düşmüştü. “Kitty’ye</p>

  <p class="calibre2">telefon etmem gerek” dedi. Bernadette başıyla telefonu gösterdi. “Et öyleyse” dedi ve kitabına</p>

  <p class="calibre2">döndü.</p>

  <p class="calibre2">Annie konuşması sırasında bir iki kez sağına soluna bakındı, Bernadette’in dinlediğini</p>

  <p class="calibre2">gösteren bir belirti yoktu. “Hayır, açıklayamam” dedi Annie. “Tabii ki uğraştım. Ne sanıyorsun?</p>

  <p class="calibre2">Kim olacak? Evet. Evet. Bana sorarsan annemden de beter.”</p>

  <p class="calibre2">Annie çok üzgün havalarda telefonu kapattı ve ayaklarını altına almış koltuğunda oturan</p>

  <p class="calibre2">Bernadette’e baktı. Bir an için gülümsediğini sandı, ama yanılıyor da olabilirdi.</p>

  <p class="calibre2">– Nasıl biri ? Myles ile Dekko merak etmişti.</p>

  <p class="calibre2">– Fena değil herhalde, dedi Brian homurdanırcasına.</p>

  <p class="calibre2">– Durmadan seks yapıyorlar mı ?</p>

  <p class="calibre2">– Hayır canım, elbette yapmıyorlar.</p>

  <p class="calibre2">– Öyleyse neden baban gidip onunla oturuyor ve onu gebe bırakıyor? diye sordu Dekko.</p>

  <p class="calibre2">– Bunlar geçmişte olan şeyler. Şimdi bu işleri bıraktılar sanıyorum. Brian kendi sözlerini</p>

  <p class="calibre2">kendisi de anlamamış görünüyordu.</p>

  <p class="calibre2">Kendi yaşantısını berbat eden bebek konusunda hâlâ dertli olan Myles, “Bu işi asla</p>

  <p class="calibre2">bırakmazlar” dedi. “Canlan çıkıp geberinceye dek sürdürürler.”</p>

  <p class="calibre2">Bu sözler Dekko’nun ilgisini çekti. “Sahi mi?” dedi.</p>

  <p class="calibre2">– Kesinlikle sahi. Myles bu konuda uzmandı. Ama Brian, senin evde sürekli iş üzerinde</p>

  <p class="calibre2">olmalılar. Durum bunu gerektiriyor.</p>

  <p class="calibre2">Brian bir an ciddi ciddi düşündü. “Ne demek istediğini anlıyorum” dedi.</p>

  <p class="calibre2">– Hızlı hızlı soluduklarını, bu işi yapmaktan soluklarının kesildiğini duymuyor musun ?</p>

  <p class="calibre2">– Hayır, diye başını salladı Brian. En azından bizim yanımızda yapmıyorlar.</p>

  <p class="calibre2">– Yok bir de sizin yanınızda yapacaklardı, amma da aptalsın ha!</p>

  <p class="calibre2">Yattıkları zaman... ancak o zaman duyabilirsin.</p>

  <p class="calibre2">– O zaman da alçak sesle para konularını konuşuyorlar.</p>

  <p class="calibre2">– Nerden biliyorsun ?</p>

  <p class="calibre2">– Annie’yle dinledik. Annem hakkında mı konuşuyorlar diye merak ettik, ama onun adını</p>

  <p class="calibre2">hiç anmadılar, bir kere bile.</p>

  <p class="calibre2">– Para hakkında ne konuşuyorlar?</p>

  <p class="calibre2">– İkinci ipotek midir nedir, müthiş sıkıcı şeyler. Saatlerce ve saatlerce konuşuyorlar, dedi</p>

  <p class="calibre2">Brian.</p>

  <p class="calibre2">– Canavar gibiler, değil mi ? diye sordu telefonda Finola Dunne kızma.</p>

  <p class="calibre2">Bernadette güldü. “O kadar da değil, gerçi çok gürültü yapıyorlar ve yaramazlar ama...</p>

  <p class="calibre2">– Sen daha dur bakalım, neler göreceksin, dedi annesi bilgiç bilgiç.</p>

  <p class="calibre2">– Biliyorum.</p>

  <p class="calibre2">– Neyse, bugün yüzme günü. Kendimi göstereceğim onlara. Oğlan hoşuma gidiyor, espirili</p>

  <p class="calibre2">çocuk.</p>

  <p class="calibre2">Bernadette anlayışlıydı. “Annie için çok daha zor” dedi.</p>

  <p class="calibre2">– Evet, ona göz kulak olmak gerek.</p>

  <p class="calibre2">– Sen bildim bileli bunu söylersin, Anne.</p>

  <p class="calibre2">– Seni büyütürken çok işime yaradı da! Bernadette’in annesi telefonu kapattı.</p>

  <p class="calibre2">Yüzme havuzunda arkadaşı Kitty’yi görünce şaşkınlıktan deliye döndü Annie. Tam dört</p>

  <p class="calibre2">kez, “Ne tesadüf!” diye haykırdı.</p>

  <p class="calibre2">Kitty de aynı şekilde şaşırdı. Ortalıkta döne döne, “Kimin aklına gelirdi?” deyip durdu.</p>

  <p class="calibre2">– Bu benim arkadaşım Mary, Bayan Dunne, diye takdim etti onu Annie. Kedim Clement’i</p>

  <p class="calibre2">besliyor. Yüzme dersinden sonra Clement’i görmek için Tara Sokağı’na gidebilir miyim?</p>

  <p class="calibre2">– Neden gitmeyesin? dedi Finola Dunne. Danny ile Ria’nın evine otobüs servisi vardı. Mary</p>

  <p class="calibre2">terbiyeli küçük bir kız gibi geldi ona, kedi besleyen bir çocuk kötü olamazdı.</p>

  <p class="calibre2">– Neden Mary diyorsun ona? diye sordu Brian.</p>

  <p class="calibre2">– Adı öyle de ondan, aptal, diye tısladı Annie.</p>

  <p class="calibre2">– Daha önce hiç Mary olmamıştı adı, diye karşı çıktı Brian.</p>

  <p class="calibre2">– Şimdi oldu işte, çeneni kapatır mısın sen ?</p>

  <p class="calibre2">Yüzme hocası dikkatlerini çekmek için düdüğünü öttürmekteydi.</p>

  <p class="calibre2">– Görüşürüz Kitty, diye seslendi Annie.</p>

  <p class="calibre2">– Affedersin, adını yanlış anlamışım, ona Mary dedim ben, dedi Finola Dunne.</p>

  <p class="calibre2">–A, hımm, her iki adı da doğru... aslında... Annie’nin yüzü kıpkırmızı olmuştu.</p>

  <p class="calibre2">Brian utkuyla gülümsedi.</p>

  <p class="calibre2">Yüzme dersi sırasında Finola Dunne bir telefon görüşmesi yaptı. Gitme vakti geldiğinde</p>

  <p class="calibre2">gözleri dört açılmıştı. “Mary’ye söyle, Amerikalı hanım Tara Sokağı’ndaki kediyi besliyor, senin</p>

  <p class="calibre2">gidip kediye bakmana gerek yok.”</p>

  <p class="calibre2">Annie başını öne eğdi. “Bernadette’e telefon mu ettin ?” dedi sonra.</p>

  <p class="calibre2">– Evet, hatta sana bir mesajı da var.</p>

  <p class="calibre2">– Ne söyledi ? diye atıldı Annie.</p>

  <p class="calibre2">– Sana bunun ikinci iyi deneme olduğunu söylememi istedi. Üçüncüsünde babana havale</p>

  <p class="calibre2">edilecekmişsin.</p>

  <p class="calibre2">Heidi ile Carlotta, Ria’ya hayatlarında daha önce hiç birer şişe şarabı devirmediklerini</p>

  <p class="calibre2">söyledi. Hem kendilerine şaşmışlardı, hem de birbirlerine. Bunun da, tümüyle yeni İrlandalı</p>

  <p class="calibre2">arkadaşlarının kötü etkilerinden kaynaklandığına inanıyorlardı. Ria kendisinin de hiç bu kadar</p>

  <p class="calibre2">aşırıya kaçmadığını, böyle ayıp şeyler yapmadığını söyledi onlara; evindeyken, akşamları tek</p>

  <p class="calibre2">kadehle yetinen uslu bir kızdı.</p>

  <p class="calibre2">– Ama burası Amerika, diye feryat etti Carlotta. Biz kadehleri sayarız, kalorileri sayarız,</p>

  <p class="calibre2">kaba bir tahminle benim salona gelen müşterilerinin yansı gibi... kimin bağımlı olduğunu, kimin</p>

  <p class="calibre2">tedavi gördüğünü biliriz... şimdi biz de o yolun yolcusuyuz.</p>

  <p class="calibre2">– Ben orta yaşlı bir üniversite çalışanı olarak, hayatlarının tam da bu döneminde insanların</p>

  <p class="calibre2">nasıl şişeye sarıldıklarını ve kokuşup gittiklerini bilirim. Kocalarımızın maaş çekleri bizi Betty</p>

  <p class="calibre2">Ford Kliniği’ne yatıracak kadar şişkin değil.</p>

  <p class="calibre2">– Ah, ben ikinizden de acıklı durumdayım, diye güldü Ria. İrlanda’dan kafasını toparlamak</p>

  <p class="calibre2">umuduyla buraya sepetlenmiş, terk edilmiş bir kadınım ve Amerika’daki ilk günümde iki ayyaşa</p>

  <p class="calibre2">tosluyorum ve düpedüz ayartılıyorum.</p>

  <p class="calibre2">Birbirleri hakkında pek çok şey öğrendiler. Carlotta’nın ayrıldığı üç kocasından da nafaka</p>

  <p class="calibre2">aldığı, bunların çeşitli zamanlarda toplu olarak ödendiği, hatta bunların ne kadar iyi</p>

  <p class="calibre2">değerlendirildiğinin ayrıntıları bile ortaya çıktı. Heidi’nin ilk evliliği anlatıldı. Öyle berbat bir</p>

  <p class="calibre2">adamdı ki, korkunçluk açısından ancak Henry’nin ilk karısına uygun bir eş olabilirdi. Bu kadınla</p>

  <p class="calibre2">karşılaşıp evlenseler hak yerini bulmuş olacaktı, ama ikisi de başkalarıyla evlenmiş ve insanların</p>

  <p class="calibre2">hayatlarını zehretmişlerdi. Elbet Danny Lynch de Westville’e takdim edildi. Ria’nın tam yirmi</p>

  <p class="calibre2">ikinci yaş gününden bir gün önce tanışmalarının öyküsü, Tara Sokağı’ndaki evde ilk yatışları ve</p>

  <p class="calibre2">aslında baba olmayı tasarladığını, ancak Ria’nın bebeğine değil, başkasının bebeğine babalık</p>

  <p class="calibre2">edeceğini söylediği gecenin öyküleri birer birer anlatıldı.</p>

  <p class="calibre2">– Bakalım Marilyn buzdolabına neler koymuş, dedi Heidi.</p>

  <p class="calibre2">Daha saatlerce konuşabilirlerdi. Ama buzdolabında buldukları ıspanağı yiyip üzerine ikişer</p>

  <p class="calibre2">fincan koyu kahve içtikten sonra, Ria iki konuğunun da sırlarını paylaşmalarından dolayı</p>

  <p class="calibre2">kendilerini suçlu hissettiklerini, hatta utandıklarını anladı. Böyle açık konuştukları için pişman</p>

  <p class="calibre2">görünmüyorlardı da, bu ortamın, bu evin bu iş için uygun olmadığı duygusuna kapılmışlardı sanki.</p>

  <p class="calibre2">Saatlerdir yaşadıkları sıcaklığın azalmaya başladığını görmek şaşırttı Ria’yı. Daha geldiği anda iki</p>

  <p class="calibre2">harika arkadaş bulduğunu sanmıştı. Belki her zaman böyle olmayacaktı. Dikkatli davranmalı,</p>

  <p class="calibre2">bulamayacağı yerlerde yakınlık aramamalıydı. Tekrar buluşmaları için ısrarcı olmaksızın, o</p>

  <p class="calibre2">akşamın rüzgârının azalmasını izledi. Bu onlara uygun gibi görünüyordu. Ria ayrıca Marilyn’e</p>

  <p class="calibre2">telefonda Tudor Drive 1024 numarada birlikte oturup küçük bir parti vermekte olduklarından söz</p>

  <p class="calibre2">etmemesinden de hoşnut kaldıklarını fark etti. Bütün o konuşmalar, itiraflar, tartışmalar arasında,</p>

  <p class="calibre2">bu evde oturan kadının adını bir kez olsun ağızlarına almamışlardı.</p>

  <p class="calibre2">Saat on sularında, yani Dublin’de gecenin üçüyken, iki kadın gittikten sonra, Ria Marilyn’in</p>

  <p class="calibre2">evinde yavaşça dolaşmaya başladı, irlanda’da kocası Danny, kendisinden çocuk bekleyen bir</p>

  <p class="calibre2">çocukla yatmaktaydı. Oğlu Brian yatağın bir ucunda pijamalarıyla sırtüstü uzanmaktaydı, ışığını da</p>

  <p class="calibre2">açık bırakmıştı. Kızı Annie, Kitty’yle birlikte tehlikeli bir yerlere kaçmak için uygulanması</p>

  <p class="calibre2">olanaksız planlarla doldurmuş olmalıydı güncesini. Annesi aziz resimleriyle çevrelenmiş yatağında,</p>

  <p class="calibre2">küçük evini satıp St. Rita’ya taşınma hayalleriyle uykuya dalmış olmalıydı.</p>

  <p class="calibre2">Hilary ile Martin, yangından kurtarılmış evlerin büyük indirimle satıldığı bir furyada ev</p>

  <p class="calibre2">diye aldıkları küçük delikte, Martin, “Bebek yapmadıktan sonra sevişmenin anlamı yok” dediği için</p>

  <p class="calibre2">artık sevişmedikleri yataklarında yatmaktaydı. Büyük kırmızı çalar saat altı buçuğa kuruluydu</p>

  <p class="calibre2">mutlaka. Tatil olmasına karşın Hilary sekreterlik hizmetleri vermek üzere okula gitmek zorundaydı,</p>

  <p class="calibre2">Martin’se iki yakalarını bir araya getirmek için sınav kâğıtlarını işaretleme işinde çalışıyordu.</p>

  <p class="calibre2">Rosemary yatalı dört saat olmuştu, Gertie’nin yaşantısı da, Marilyn’i karşılamak üzere Tara</p>

  <p class="calibre2">Sokağı’nda bulunabilmesine olanak tanıyacak kadar sakin geçiyor olmalıydı; dolayısıyla belki o da,</p>

  <p class="calibre2">koruma yükümlülüğünü üstelendiği çok değerli, kırılgan bir hazine olarak gördüğü o koca ayyaşın</p>

  <p class="calibre2">yanında mışıl mışıl uyuyordu.</p>

  <p class="calibre2">Clement mutfakta bir sandalyenin üzerinde uyuyordu mutlaka. Her gece büyük bir özen ve</p>

  <p class="calibre2">incinmişlik duygusuyla ayrı bir sandalye seçiyordu kendine. Ne kadar uğraşırsa uğraşsın ya da</p>

  <p class="calibre2">Annie ne kadar yalvarırsa yalvarsın yukarı, yatak odalarına çıkmasına izin yoktu.</p>

  <p class="calibre2">Marilyn uyuyor muydu acaba? Belki uyanıktı ve onu düşünüyordu. Ria, daha önce</p>

  <p class="calibre2">Carlotta’yla dolaşırken, nedense o görmesin diye güdüsel bir hareketle kapısını çektiği odaya girdi.</p>

  <p class="calibre2">Işığı yaktı. Duvarlar motosiklet resimleriyle, Electra Glide’larla, Honda’larla kaplıydı.</p>

  <p class="calibre2">Bir yatağın üzerine oğlan giysileri, ceketler, kot pantolonlar, büyük büyük ayakkabılar</p>

  <p class="calibre2">yayılmıştı... On beşlik bir delikanlı gelmiş, giyecek bir şeyler aramış sonra çıkıp gitmişti sanki.</p>

  <p class="calibre2">Giysi dolabında düzgünce asılmış giysiler, raflarda üst üste güzelce katlanmış gömlekler, şortlar ve</p>

  <p class="calibre2">çoraplar vardı. Pencere kenarındaki çalışma masasının üzerinde defterler, dergiler, kitaplar</p>

  <p class="calibre2">duruyordu. Hepsinde de saçları dik dik yukarı doğru taranmış, dişlerin–deki telleri göstere göstere</p>

  <p class="calibre2">gülümseyen, yakışıklı bir yeniyetmenin bulunduğu grup resimlerine gözü ilişti. Birinde basketbol</p>

  <p class="calibre2">oynuyorlardı, diğerinde yüzüyorlar, karda oynuyorlar, birinde de okulda sahneledikleri bir oyunda</p>

  <p class="calibre2">görülüyorlardı. Resimler öylece yayılmıştı ortalığa.</p>

  <p class="calibre2">Ria resimlere bakmaya başladı. Bunlar bilerek böyle konulmuş olmalıydı. Şu anda Tara</p>

  <p class="calibre2">Sokağı’nda kendi yatağında uyumakta olan kadın hakkında daha çok şey öğrenmeye can atıyordu.</p>

  <p class="calibre2">Bu evde, Marilyn Vine’ın nasıl biri olduğunu ona gösterecek bir şey vardı mutlaka. Sonunda bunu</p>

  <p class="calibre2">buldu. Çocuğun spor çantasının içine bantla yapıştırılmış bir resimdi bu. Üç kişiyi gösteren bir yaz</p>

  <p class="calibre2">resmi; çocuk tenis giysileri içinde, kolunu saçları seyrelmiş, yakasız bir gömlek giymiş bir adamın</p>

  <p class="calibre2">omzuna atmış. Kadın zayıf, uzun boylu, sarı şort ve bluz giymiş. Elmacık kemikleri çıkık kadının</p>

  <p class="calibre2">saçları kısa kesilmiş, koyu renkli güneş gözlüğünü başına takmış. Üçü de sağlıklı yaşam reklamı</p>

  <p class="calibre2">gibi görünüyor.</p>

  <p class="calibre2">Rosemary posta kutusuna bir mektup bıraktı.</p>

  <p class="calibre2">Sevgili Marilyn,</p>

  <p class="calibre2">Dublin’e hoş geldiniz. Uyandığınızda belki hemen gene uyumak ve gürültülü komşularla</p>

  <p class="calibre2">uğraşmak istemeyeceksiniz. Ama bir içki ya da hatta seveceğinizi sandığım Quentin’de bir yemek</p>

  <p class="calibre2">yemek üzere bana gelmek isterseniz, telefon etmeniz yeterli.</p>

  <p class="calibre2">Sizi davetlerle, ısrarlarla sıkmak istemiyorum, ancak Ria’nın en eski ve umarım en yakın</p>

  <p class="calibre2">arkadaşı olarak size hoş geldiniz diyor ve burada iyi vakit geçirmenizi diliyorum. Ria sizin evinize</p>

  <p class="calibre2">büyük bir heyecanla gitti.</p>

  <p class="calibre2">Dostlukla,</p>

  <p class="calibre2">Rosemary Ryan.</p>

  <p class="calibre2">Daha Rosemary bahçe kapısının önüne park ettiği arabasına girmeden, Marilyn mektubu</p>

  <p class="calibre2">almıştı. Gece Ria’yla yaptığı telefon görüşmesinden sonra uyuyamamıştı, yanında olmak için bu</p>

  <p class="calibre2">kez istemeye istemeye aşağı inip bu güzel antik odadaki sandalyelerden birine kurulan Clement’in</p>

  <p class="calibre2">sevgiyle mırlamasına karşın gene uyuyamayacağım biliyordu. Marilyn pencereden, çok iyi bir</p>

  <p class="calibre2">yerden alındığı belli olan etkileyici bir ceket giymiş, uzun boylu, sansın kadına baktı. Gene çok şık</p>

  <p class="calibre2">bacaklarını sımsıkı saran füme rengi pantolonu, yüksek topuklu pabuçlarıyla siyah bir BMW’ye</p>

  <p class="calibre2">bindi ve gitti. Bu, Ria’nın mektuplarında iyi arkadaşı olarak betimlenen, müthiş işkadını, bayan</p>

  <p class="calibre2">kusursuz, ama aynı zamanda harika iyi kızdı.</p>

  <p class="calibre2">Marilyn mektubu beğendi. Baskı yapmıyor, ama cömert davranıyordu. Bu, sabahın altı</p>

  <p class="calibre2">buçuğunda evden çıkıp kendi işini yürüten ve film yıldızına benzeyen kadındı. Rosemary Ryan</p>

  <p class="calibre2">sokaklarda BMW’siyle dolaşıyordu. Marilyn notu bir daha okudu. Bu kadınla buluşup konuşmak</p>

  <p class="calibre2">istemiyordu. Bu insanlar Ria’nın yaşamında ne kadar önemli olurlarsa olsun, kendi yaşantısının</p>

  <p class="calibre2">parçalan değildi. Mektuba yanıt vermeyecek, daha sonra Rosemary gene uğrar ya da telefon ederse</p>

  <p class="calibre2">kısa bir süre için buluşacaktı onunla.</p>

  <p class="calibre2">Marilyn İrlanda’ya bir yığın sığ insanla tanışmaya gelmemişti.</p>

  <p class="calibre2">Orla King, restorana gelerek, “Düşümde seni gördüm Colm” dedi.</p>

  <p class="calibre2">– Hayır görmedin. Cuma akşamı burada şarkı söyleyip söyleyemeyeceğini sormak istedin</p>

  <p class="calibre2">bana ve buraya gelmek için bir bahaneye ihtiyaç duydun. Sözlerim yumuşatmak için biraz</p>

  <p class="calibre2">gülümsedi Colm.</p>

  <p class="calibre2">Orla da uysal uysal güldü. “Elbette cuma ve cumartesi günleri ve ağustosta, engelli koşu</p>

  <p class="calibre2">haftasında, burası tıklım tıklım olduğunda, her akşam burada şarkı söylemek istiyorum. Ama inan</p>

  <p class="calibre2">seni gördüm düşümde.”</p>

  <p class="calibre2">– Başarılı bir lokanta sahibi miydim peki, söyle bakalım?</p>

  <p class="calibre2">– Hayır, enişten Monto’yu öldürmekten ömür boyu hapis cezasına çarptırılmıştın,</p>

  <p class="calibre2">delikteydin, dedi Orla.</p>

  <p class="calibre2">– Her zaman bir melodram bulursun Orla, dedi Colm. Ama gülümsemesi pek gözlerine</p>

  <p class="calibre2">yayılmamıştı.</p>

  <p class="calibre2">– Öyle, ama düşlerimizi kendimiz seçmiyoruz, öyle geliveriyorlar, diye omuz silkti Orla.</p>

  <p class="calibre2">Bunun bir anlamı olsa gerek.</p>

  <p class="calibre2">Colm, belleğini zorluyormuş gibilerden, “Eniştemi öldürdüğümü sanmıyorum” dedi.</p>

  <p class="calibre2">“Hayır, hayır, öldürmediğimden eminim. Daha dün akşam at yarışlarından çıkmış pek çok dostla</p>

  <p class="calibre2">birlikte onlardaydım.”</p>

  <p class="calibre2">– Boktan biri, değil mi ? dedi Orla.</p>

  <p class="calibre2">– Enişteme elbette bayılmıyorum, ama kesinlikle öldürmedim onu. Colm, bu konuşmayı</p>

  <p class="calibre2">doğru bir çizgide yürütmekte zorlanıyor gibiydi.</p>

  <p class="calibre2">– Yok, öldürmediğini biliyorum, çünkü bugün telefon etti bana, bir erkekler toplantısına</p>

  <p class="calibre2">gitmem için beni ayartmaya çalıştı. Sadece şarkı söyleneceğini söyledi. O tür erkek toplantılarında</p>

  <p class="calibre2">şarkı söylemenin ne anlama geldiğini bilmeyen mi var?</p>

  <p class="calibre2">– Ne anlama geliyor, Orla?</p>

  <p class="calibre2">– Memelerini göster Orla, anlamına geliyor.</p>

  <p class="calibre2">– Hiç hoş değil bu, dedi Colm.</p>

  <p class="calibre2">– Herkes öyle düşünmüyor, Colm.</p>

  <p class="calibre2">– Yok, yani kız kardeşimle evlenmiş bir erkeğin profesyonel bir şarkıcıdan erkekler</p>

  <p class="calibre2">partisinde böyle bir şey istemesi hoş değil demek istedim. Beni yanlış anladın. Göğüslerini görmek</p>

  <p class="calibre2">herkesin hoşuna gider herhalde, farkındayım, ama bu koşullar altında değil.</p>

  <p class="calibre2">– Bazen savcı gibi konuşuyorsun.</p>

  <p class="calibre2">– Eh, söyleyene değil, söyletene bak. Colm duyulur duyulmaz bir sesle söylemişti bunu.</p>

  <p class="calibre2">– Monto bana dedi ki... yani, bir anlamda... Orla sustu. –Evet?</p>

  <p class="calibre2">– Bir anlamda kız kardeşin Caroline’le bazı sorunları olduğunu ima etti.</p>

  <p class="calibre2">– Evet, sanıyorum kardeşimle evli olduğunu anımsama sorunu var.</p>

  <p class="calibre2">– O başka şeyler de söylüyor. Çok gizli bir sır var falan diyor.</p>

  <p class="calibre2">– Aslında var, biliyor musun, sırrın adı kara yazgı. Kızcağız haklı olarak pislik diye</p>

  <p class="calibre2">betimlediğin bir erkekle evlendi. Bu aslında sır sayılmaz ya... Neyse Orla, cuma akşamı şarkı</p>

  <p class="calibre2">söylemek mi istiyorsun ? Yalnız bir şartla. Arkada söyleyeceksin, sahnede değil. Seni dinlemek</p>

  <p class="calibre2">istiyorlar, ama aynı zamanda konuşmak da istiyorlar. Anlaşıldı mı?</p>

  <p class="calibre2">– Tamam patron.</p>

  <p class="calibre2">– Daha çok Ella söylersin, Lloyd Webber’den yalnızca birkaç parça yeter, tamam mı?</p>

  <p class="calibre2">– Yanılıyorsun ama tamam patron.</p>

  <p class="calibre2">– Ellerini ve gözlerini Danny Lynch’ten uzak tutacaksın. Yeni kansı iki çocuğu ve</p>

  <p class="calibre2">kayınvalidesiyle burada olacak.</p>

  <p class="calibre2">– Yeni kansı değil, gebe sevgilisi, fazla şişirme, Colm.</p>

  <p class="calibre2">– Eller ve gözler. Söz vereceksin, açık vermeyeceksin, yoksa bir daha ne burada ne de başka</p>

  <p class="calibre2">bir yerde çalışabilirsin.</p>

  <p class="calibre2">– Söz veriyorum patron.</p>

  <p class="calibre2">“Orla’yı neden uyardım sanki” diye düşündü sonradan Colm, sonuçta aşk yuvasının</p>

  <p class="calibre2">herkesin sandığından daha çürük olduğunu duymak, Amerika’da bulunan Ria için küçük bir sevinç</p>

  <p class="calibre2">kaynağı olabilirdi. Ama iş işti, bir cuma gecesi restoranda kim patırtı isterdi?</p>

  <p class="calibre2">– Bayan Dunne’u cuma akşamı yemeğe götürüyoruz, dedi Danny çocuklarına.</p>

  <p class="calibre2">– Annem cuma akşamı telefon edecek, diye karşı çıktı Brian. Annie de, “Kendisine Bayan</p>

  <p class="calibre2">Dunne değil, Finola dememizi istiyor” diye karşı çıktı babasına.</p>

  <p class="calibre2">– Benim kendisine Finola dememi istedi, sizin değil.</p>

  <p class="calibre2">– Pekâlâ istedi.</p>

  <p class="calibre2">– Hayır, Annie, istemedi. O başka bir kuşağın inşanı.</p>

  <p class="calibre2">– Ama Rosemary’ye Rosemary diyoruz, öyle değil mi ?</p>

  <p class="calibre2">– Evet, ama o feminist de ondan.</p>

  <p class="calibre2">– Ama Finola da feminist. Kendi ağzıyla söyledi, diye üsteledi Annie.</p>

  <p class="calibre2">– Tamam, Finola. İyi, güzel, tamam. Şimdi... Quentin’e gideriz diye düşünmüştüm ama o...</p>

  <p class="calibre2">Finola... Colm’un restoranına gitmek istiyor, bu yüzden oraya gidiyoruz.</p>

  <p class="calibre2">– Çok da iyi etmiş, dedi Annie. Colm’da doğru dürüst Vejeteryan yemekleri var, Quentin’de</p>

  <p class="calibre2">zoraki hazırlanmış sebze tabağına verilen parayı, yoksul bir aileyi bir ay geçindirecek parayı</p>

  <p class="calibre2">ödemiyorsun orada.</p>

  <p class="calibre2">– Ama ya annem telefon ederse ? diye sordu Brian.</p>

  <p class="calibre2">– Telesekreter var ya, bizi aradığını anlarsak gelince telefon ederiz. Danny çözümü</p>

  <p class="calibre2">buluvermişti.</p>

  <p class="calibre2">– Ama bizimle konuşmayı dört gözle bekliyor olabilir, dedi Brian.</p>

  <p class="calibre2">– Telesekreterdeki mesajı değiştirip Colm’da olduğumuzu söylesek? dedi Annie.</p>

  <p class="calibre2">– Yok, bence mesajı olduğu gibi bırakalım. Danny kesin konuştu.</p>

  <p class="calibre2">– Ama değiştirmek çok kolay, Baba.</p>

  <p class="calibre2">– Bernadette’i arayanlar da oluyor, onlar bizim beceriksizliklerimizi duysun istemeyiz.</p>

  <p class="calibre2">– Anneme arayacağını unutmadığımızı bildirmek beceriksizlik değil ki, dedi Annie.</p>

  <p class="calibre2">– Tamam, arayın onu! Evde olmayacağımızı söyleyin.</p>

  <p class="calibre2">– Bütçemiz buna elvermez, dedi Brian.</p>

  <p class="calibre2">– Size arayabilirsiniz dedim. Kısa bir konuşma, tamam mı ?</p>

  <p class="calibre2">– Ama ikinci ipotek, borçlar falan ne olacak ? diye sordu bu kez Brian.</p>

  <p class="calibre2">– Ne demek istiyorsun sen ? Babası şaşırmıştı.</p>

  <p class="calibre2">Annie, hemen atıldı, “Hani sen sık sık her şey pahalandı, ikinci bir ipotek yaptırmak</p>

  <p class="calibre2">zorunda kalabiliriz diyorsun ya... Ama Brian otuz saniyelik bir telefon konuşmasının ne kadar ucuz</p>

  <p class="calibre2">olduğunu anlamıyor.”</p>

  <p class="calibre2">– Ben ne söylemişim...</p>

  <p class="calibre2">– Baba, bak, Colm’un restoranında güzel bir gece geçireceğiz, Finola da bundan hoşlanacak,</p>

  <p class="calibre2">sen de. Bırak şu Brian’ı. Sana kaç kez söyledim onun kafasız olduğunu... Haydi, işimize bakalım.</p>

  <p class="calibre2">– Sen harika bir kızsın, Prenses, dedi Danny. Şu Dublin sokaklarına bakıyorum ve seni bir</p>

  <p class="calibre2">gün elimden alacak pek çok yakışıklı, parlak delikanlı görüyorum.</p>

  <p class="calibre2">– Bırak bunları Baba, kimi kandırıyorsun ? Benim yaşımdaki çocuklan nerde göreceksin</p>

  <p class="calibre2">sen.</p>

  <p class="calibre2">– Doğru, görmüyorum, ama çocuğun tekiyle kaçıp gidecek değilsin ki, öyle değil mi</p>

  <p class="calibre2">Prenses ?</p>

  <p class="calibre2">– Ama sen gittin Baba. Bir sessizlik oldu.</p>

  <p class="calibre2">– Ben kiminle evleneceğim? diye sordu Brian.</p>

  <p class="calibre2">– Bütün duyularını, özellikle de koklama duyusunu yitirmiş biriyle, dedi Annie.</p>

  <p class="calibre2">– Yalan söylüyor, değil mi, Baba?</p>

  <p class="calibre2">– Elbette Brian. Ablan şaka yapıyor. Zamanı gelince kendine uygun biriyle evleneceksin.</p>

  <p class="calibre2">– Bir kadın güreşçi olabilir örneğin, dedi Annie.</p>

  <p class="calibre2">Brian onu duymazdan geldi. “Uygun biri olup olmadığını anlamanın bir yolu var mı Baba?”</p>

  <p class="calibre2">– İnsan karşılaşınca anlar, dedi babası avutucu bir havayla.</p>

  <p class="calibre2">– Ama sen anlamadın, Baba. Annemin uygun olduğunu sandın ama öyle çıkmadı.</p>

  <p class="calibre2">– O zaman uygun biriydi, Brian.</p>

  <p class="calibre2">– O zaman ne kadar sürer, Baba? diye sordu Brian.</p>

  <p class="calibre2">– On beş yıl kadar herhalde, dedi Annie.</p>

  <p class="calibre2">Tam o sırada Bernadette mutfaktan seslendi, “Yemek hazır, çok güzel balık ve patates</p>

  <p class="calibre2">kızartması aldım.”</p>

  <p class="calibre2">Marilyn bir sandalye ile bir fincan kahve alıp ön kapıya çıktı, güneşte oturup bahçeyi</p>

  <p class="calibre2">incelemeye koyuldu.</p>

  <p class="calibre2">Bu bahçe istense ne kadar güzel olabilirdi. Eve gösterdikleri sevgi ve özeni bahçeye</p>

  <p class="calibre2">göstermemekle yazık etmişlerdi. İlginç ağaçların ekilmiş olduğunu gördü. Birisi neyin ne zaman</p>

  <p class="calibre2">çiçek ya da meyve vereceğini bilip bahçeyi güzelleştirmeye çalışmıştı, ama mayıs çiçekleri</p>

  <p class="calibre2">budanmamış ya da bir şekle sokulmamıştı, öyle sağa sola dal vermeye terk edilmişti, artık</p>

  <p class="calibre2">kurtarılacak durumda da değillerdi. Palmiye saçak saçaktı, yapraklan hiç budanmamıştı, zaten</p>

  <p class="calibre2">çevresinde bir yığın çalı yeşerdiğinden nerdeyse görünmüyordu.</p>

  <p class="calibre2">Bahçe kapısının dışında, yanında zavallı görünümlü, berbat bir köpek ile altmışlarında bir</p>

  <p class="calibre2">kadın gözüne ilişti. Kadın ilgiyle ona bakıyordu.</p>

  <p class="calibre2">– Günaydın, dedi Marilyn kibarca.</p>

  <p class="calibre2">– Sizin de gününüz aydın olsun, siz Amerikalı konuk olmalısınız.</p>

  <p class="calibre2">– Evet, adım Marilyn Vine. Siz Ria’nın komşu musunuz ?</p>

  <p class="calibre2">– Ben Ria’nın annesiyim, adım Nora, bu da Pliers.</p>

  <p class="calibre2">– Memnun oldum, dedi Marilyn.</p>

  <p class="calibre2">– Ria önceden haber vermeden kesinlikle gelmememizi tembihledi. Nora konuşmayı</p>

  <p class="calibre2">sürdürmek için bir basamak yukarı çıktı ama kararsız görünüyordu. Pliers, bundan sonra sıkıcı</p>

  <p class="calibre2">nezaket sözcüklerinin geleceğini sezmiş gibi, ağzım sonuna dek açarak çirkin çirkin esnedi.</p>

  <p class="calibre2">Marilyn resminden anımsadı Nora’yı, kadının yakınlarda oturduğunu biliyordu. Size hemen şunu</p>

  <p class="calibre2">söylemek isterim ki, Ria bunun gibi antikalarla dolu bir evde büyümedi.</p>

  <p class="calibre2">Kadının sesindeki gücenmişlik Marilyn’in gözünden kaçmadı. “Öyle mi, Bayan Johnson ?”</p>

  <p class="calibre2">dedi.</p>

  <p class="calibre2">Nora bir çığlık atarak saatine baktı ve St. Rita’ya geciktiğini söyledi. “Bir gün benimle siz</p>

  <p class="calibre2">de gelmelisiniz oraya... yaşlılar yurdu... ziyaret etmeniz harika olur” dedi.</p>

  <p class="calibre2">Marilyn şaşırmıştı. “Çok naziksiniz, ama neden harika olur?”</p>

  <p class="calibre2">– İşte, olağandışı şeyler yaşamak hoşlarına gider. Bazen torunlarımı götürürüm oraya, bir</p>

  <p class="calibre2">keresinde de Grafton Caddesi’nde rastladığım bir hokkabazı götürmüştüm. Kendileri için yeni bir</p>

  <p class="calibre2">yüz olduğundan Pliers’ı da seviyorlar, eminim bir Amerikalıyla karşılaşmak hoşlarına gider, hiç</p>

  <p class="calibre2">değilse farklı bir şey onlar için.</p>

  <p class="calibre2">– Teşekkür ederim. Belki bir gün gideriz.</p>

  <p class="calibre2">– Lady Ryan gözüktü mü ?</p>

  <p class="calibre2">– Anlayamadım ?</p>

  <p class="calibre2">– Ria’nın arkadaşı Rosemary yani ?</p>

  <p class="calibre2">– Hayır, ama bir not bıraktı. Herkes bana karşı çok nazik.</p>

  <p class="calibre2">– Eh, ilgilerini çekiyorsun Marilyn, bu doğal bir şey. Nora Johnson Marilyn hakkındaki</p>

  <p class="calibre2">bütün ayrıntıları öğrenmek istediğini söyleyerek, ama hiçbir şey sormamış ya da keşfetmemiş</p>

  <p class="calibre2">olarak gitti.</p>

  <p class="calibre2">Ria’nın annesi gittikten sonra, Marilyn kendisine verilen fotoğraf albümünü eline aldı</p>

  <p class="calibre2">tekrar. Kapıda belirdiklerinde kimin kim olduğunu bilmeliydi, dolayısıyla Gertie biraz çekingen bir</p>

  <p class="calibre2">tavırla kapıyı çaldığında Marilyn hemen tanıdı onu.</p>

  <p class="calibre2">– Şimdi eğri oturup doğru konuşalım, diye başladı söze Gertie. Ria size her hafta fazladan</p>

  <p class="calibre2">birkaç sterlin kazanmak zorunda olduğumu söyledi, biliyorum, ama tatil paranızın dibine dan</p>

  <p class="calibre2">ekmek haksızlık olur gibi geliyor bana...</p>

  <p class="calibre2">– Hayır, hayır, hiç öyle olmaz, hem bu güzel evin her zamanki haliyle korunduğunu bilmek</p>

  <p class="calibre2">beni çok mutlu eder.</p>

  <p class="calibre2">Gertie sağa sola bakındı. “Ama hiçbir dağınıklık yok burada, siz çok iyi tutmuşsunuz. Bu</p>

  <p class="calibre2">durumda avuç açıp sadaka istemek olacak benimki.”</p>

  <p class="calibre2">– Ben öyle düşünmüyorum.</p>

  <p class="calibre2">– Eminim Ria açıklamıştır... diye başladı Gertie.</p>

  <p class="calibre2">– Tabii, tabii söyledi. Çok naziksiniz, haftada iki kez gelip evin temiz kalmasına yardımcı</p>

  <p class="calibre2">oluyormuşsunuz.</p>

  <p class="calibre2">– Evet, ama sizin için sakıncası yoksa... Gertie’nin gözlerinin altında halka halka morluklar</p>

  <p class="calibre2">vardı. Bir tür beklenti, bazı şeylerin bu paraya bağlı olduğunu ele veren bir hava vardı bakışlarında.</p>

  <p class="calibre2">Marilyn Gertie’nin hem dost, hem de işçi olduğunu biliyordu, ama gene de bir şey sormadı, onu</p>

  <p class="calibre2">ilgilendirmezdi. Size bir kahve yapayım ister misiniz ? diye başladı Gertie</p>

  <p class="calibre2">– Hayır, teşekkürler.</p>

  <p class="calibre2">– Öyleyse, temizliğe başlayayım mı ?</p>

  <p class="calibre2">– Eminim bu evi iyi tanıyorsunuzdur, nasıl isterseniz...</p>

  <p class="calibre2">– Hep, önce ön odayı cilalamamı isterdi.</p>

  <p class="calibre2">– Güzel, iyi.</p>

  <p class="calibre2">– Ayrıca bir şey yapmamı ister misiniz, ütü falan gibi ?</p>

  <p class="calibre2">– Ah, sağ olun. Ütüden nefret ederim. Şimdi çıkıyorum, bir dahaki sefere görüşürüz, tamam</p>

  <p class="calibre2">mı?</p>

  <p class="calibre2">– Ah, tabii, geldiğinize çok sevindik, Marilyn.</p>

  <p class="calibre2">– Teşekkür ederim, dedi Marilyn. Anahtarlarını aldı, Tara Sokağı’nda yürümeye başladı.</p>

  <p class="calibre2">Aman Tarım, bu ev hep tıklım tıklım olacağa benziyordu. Aradığı dinginliği bulamayacaktı burada,</p>

  <p class="calibre2">kafasını dinleyemeyecekti.</p>

  <p class="calibre2">Gertie, ütü yapmaktan nefret ettiğini söyleyen Marilyn’in giysilerinin pırıl pırıl, çok güzel</p>

  <p class="calibre2">ütülenmiş olduğunu gördü. Ama bu konuyu deşmeyecekti. Marilyn’de onu afallatan bir şey vardı.</p>

  <p class="calibre2">Gertie gibi bir çamaşırhane sahibinin fazladan paraya ihtiyacı olmasının nedenini sormamıştı</p>

  <p class="calibre2">örneğin, kendi durumunu konuşmaya meraklı da görünmüyordu. Gereğinden fazla insanın işlere</p>

  <p class="calibre2">karışıp durumları değiştirmeye çabaladığı bir düzende, birinin hiçbir şeye karışmamasını doğrusu</p>

  <p class="calibre2">çok rahatlatıcı buldu Gertie.</p>

  <p class="calibre2">– Ne diyor? diye sordu Brian.</p>

  <p class="calibre2">– Bir Amerikalı kadının sesi, kendisinin orada olmadığını ve ora– ‘ da bulunanlar için mesaj</p>

  <p class="calibre2">bırakmamızı söylüyor, diye yanıtladı Annie.</p>

  <p class="calibre2">– Orda bulunanlar diye bir şey yok... yalnızca annem var.</p>

  <p class="calibre2">– Sen sus Brian. Alo, Anne, biz Annie ve Brian, her şey yolunda... Bu akşam babamla ve...</p>

  <p class="calibre2">yani, cuma akşamı Colm’un restoranına yemeğe gideceğiz ve belki bizim saatle on bire kadar</p>

  <p class="calibre2">dönmeyiz. Telefon ettiğinde burda olmayız diye arıyorum. Başka bir şey yok Anne. Brian da iyi.</p>

  <p class="calibre2">– Ver ben de iyi olduğumu söyleyeyim, diye atıldı Brian.</p>

  <p class="calibre2">– Boşuna para ziyanı, annem senin iyi olduğunu biliyor. Brian telefonu kaptı. “Ben iyiyim</p>

  <p class="calibre2">Anne, yüzme öğreniyorum. Finola diyor ki, yüzme hocası ona benim hızlı öğrendiğimi söylemiş.</p>

  <p class="calibre2">Ha, Finola Bemadette’in annesi bu arada. O da yemeğe geliyor.”</p>

  <p class="calibre2">Annie ahizeyi kaptı ve yerine koydu. “Finola’yı söylemenin sırası mıydı, dünyada senden</p>

  <p class="calibre2">daha budala biri var mı acaba? Birinci sınıf bir aptalsın sen!” Annie’nin gözleri alev alevdi.</p>

  <p class="calibre2">– Özür dilerim. Brian başını öne eğmişti. Özür dilerim, düşüncesizlik ettim. Anneme mesaj</p>

  <p class="calibre2">bırakmak heyecanlandırdı beni.</p>

  <p class="calibre2">289</p>

  <p class="calibre2">Öyle üzgün görünüyordu ki, Annie Lynch’in yüreği bile yumuşadı. “Dünyanın sonu değil</p>

  <p class="calibre2">herhalde” dedi homur homur. “Annem umursamaz.”</p>

  <p class="calibre2">Ria havuzdan çıkmış, üstünde Marilyn’in bornozlarından biriyle eve girmekteydi. İlk birkaç</p>

  <p class="calibre2">seferinde soğuk suya bir iki dalıp çıkmış, güzel çiçeklerin, çevresindeki harika bahçenin tadını</p>

  <p class="calibre2">çıkarmaya çalışmıştı. Ama Dale’in odasında düzgünce yerleştirilmiş spor kitaplarına kaptırmıştı</p>

  <p class="calibre2">kendini. Çeşitli günlerde kendisi ile arkadaşlarının ne kadar yüzdüğünü not ettiği bir yüzme defteri</p>

  <p class="calibre2">vardı. Bir yerinde şöyle diyordu: “Annem yunus gibi davranmaktan vazgeçti, doğru dürüst bir</p>

  <p class="calibre2">yüzücü olacak. Her dalışta dört boy gidiyor, bu bir şey değil ama yavaş yavaş artırır.”</p>

  <p class="calibre2">Dale bu kayıtları yazmayı bıraktığında Marilyn Vine havuzu boydan boya otuz kez kat</p>

  <p class="calibre2">ediyordu. Ria buradan kendisine pay çıkardı, çocuklar gelinceye dek yunusluğu bırakmış, belli bir</p>

  <p class="calibre2">amaçla yüzmeye, hatta yarışmacı ruhuyla davranmaya başlamış olacaktı. Bugün havuzu altı kez kat</p>

  <p class="calibre2">etmiş ve bitkin düşmüştü. Şimdi bir fincan çaya ve dinlenmeye ihtiyacı vardı.</p>

  <p class="calibre2">Telefonun üzerindeki kırmızı ışığın yanıp söndüğünü gördü ve hemen koştu. Kahvaltı</p>

  <p class="calibre2">masasına oturup çocuklarının binlerce mil uzaklıktan gelen seslerini dinledi. Yaşlar yanağından</p>

  <p class="calibre2">yuvarlanmaktaydı. Bir yüzme havuzunda aptal aptal oynayarak kendini harap etmenin ne âlemi</p>

  <p class="calibre2">vardı sanki ? Çocuklarını Bemadette’in Allah’ın belası anasının kucağına atacağına, Tara</p>

  <p class="calibre2">Sokağı’nda oturduğu yerde otursaydı ya. Danny nasıl bu kadar duygusuz ve düşüncesiz</p>

  <p class="calibre2">davranabilir, nasıl Ria’nın Bernadette’i öğrendiği gece istemeden olay çıkardığı, düşüp bayıldığı bir</p>

  <p class="calibre2">lokantaya, sanki bir şey olmamış gibi gidebilirdi ? Colm’un eli ayağı dolaşacak ve onlara her</p>

  <p class="calibre2">zamanki gibi bedava birer içki verecek miydi acaba?</p>

  <p class="calibre2">Lynch ailesi, her zamanki gibi gezmeye gidiyordu, yalnızca birkaç küçük değişiklik vardı, o</p>

  <p class="calibre2">kadar. Kanlar örneğin. Biri kapı dışarı atılmış, yerine yenisi yerleştirilmişti. Kayınvalide, Nora</p>

  <p class="calibre2">Johnson değil de parlak bakır pabuçları ve şık giysisiyle Bayan Dunne olacaktı. Ağrıyan dişi</p>

  <p class="calibre2">iğneyle kurcalar gibi mesajı tekrar tekrar dinledi. Çocuklar arasındaki tartışmaya gülemiyordu bile.</p>

  <p class="calibre2">Telefonu kapatmalarından sonra Annie’nin Brian’ı azarladığını biliyordu. Şu anda, çok büyük bir</p>

  <p class="calibre2">kavga yaşanıyor olmalıydı. Bernadette nasıl bir tepki gösterecekti acaba? Kavgalarını durduracak</p>

  <p class="calibre2">mıydı, yoksa görmezden mi gelecekti ?</p>

  <p class="calibre2">“Ria, hangisini yaparsa yapsın” diye düşündü, “nasılsa yanlış bir şey yapıyor olacak.” Belki</p>

  <p class="calibre2">de nedense Finola diye anılan, ama gene de Bernadette’in annesi olan bu kadın, Ria’nın</p>

  <p class="calibre2">çocuklarının yaşantısını müthiş etkiliyordu. Onlarla yemeğe çıkıyordu, olacak iş miydi bu ? En çok</p>

  <p class="calibre2">bundan dolayı içi burkuldu Ria’nın.</p>

  <p class="calibre2">Bu kadarına dayanamazdı. Ria başını güneşli mutfaktaki kahvaltı masasına dayadı, ağladı,</p>

  <p class="calibre2">ağladı. Bir adamın cam kapıya gelip kapıyı çalmadan önce bir an durduğunu görmedi. Ancak adam,</p>

  <p class="calibre2">üzüntüsünden iki büklüm ağlayan kadını gördü. Hıçkırıkları ya da boğuk sözcükleri duymadı. Çadır</p>

  <p class="calibre2">bezinden çantasını yerden aldı, sessizce uzaklaştı. Greg Vine’ın kardeşinin, buradan geçmekte</p>

  <p class="calibre2">olduğunu ve Marilyn’i görmek için uğradığını söylemesinin zamanı değildi. Kiralık arabasına</p>

  <p class="calibre2">doğru yürüdü ve bir motele gitti.</p>

  <p class="calibre2">Kazadan beri bir trajediler evi olmuştu burası, bu nedenle gelmeye gönlü elvermemişti.</p>

  <p class="calibre2">Şimdiyse bornoza sarınmış, daha önce hiç tanık olmadığı içtenlikle hüngür hüngür ağlayan yabancı</p>

  <p class="calibre2">biriyle karşılaşmıştı. Ama ne de olsa, iş gereği Doğu’ya gelirse, Marilyn’e uğrayacağına söz</p>

  <p class="calibre2">vermişti. Ancak yanlış düşünmüş, habersiz gelmenin daha iyi olacağını, haber vermeye kalktığında</p>

  <p class="calibre2">Marilyn’in onunla karşılaşmamak için bir bahane uyduracağını sanmıştı.</p>

  <p class="calibre2">Motelde bir duş aldı, soğuk bir bira içti ve kardeşinin evine telefon açtı. Telesekreter</p>

  <p class="calibre2">Marilyn ile Greg’in burada olmadığını, ancak evdekiler için mesaj bırakılmasını söylüyordu. “Eh,</p>

  <p class="calibre2">bırakalım bakalım” diye düşündü.</p>

  <p class="calibre2">– Adım Andy Vine. Greg’in kardeşiyim, Westville’den geçiyordum, motelde... pardon...</p>

  <p class="calibre2">Motelin adını ve telefon numarasını unutmuştu. Greg’in Hawaii’de olduğunu biliyorum, ama lütfen</p>

  <p class="calibre2">beni arayıp Marilyn’in nerede olduğunu söyleyebilir misiniz? Bunu yaparsanız minnettar kalırım.</p>

  <p class="calibre2">Şimdiden teşekkür ederim.</p>

  <p class="calibre2">Ria mesajı dinliyordu. Ahizeyi kaldırmadı. Marilyn kayınbiraderden söz etmemişti. Belki</p>

  <p class="calibre2">bir soğukluk vardı aralarında. Bu Greg Vine’ın kardeşiyse eğer, Greg’in karısının Dublin’de</p>

  <p class="calibre2">olduğunu bilmesi gerekirdi. Marilyn’in kayınbiraderiyse, evde olduğunu sandıysa, neden gelip</p>

  <p class="calibre2">uğramamıştı ? Acaba pireyi deve mi yapıyordu? İrlanda’ya Marilyn’e telefon açıp sormak çocukça</p>

  <p class="calibre2">ve aşırı merak olarak mı algılanırdı ? Ayrıca Marilyn’in işlerine burnunu sokmak anlamına</p>

  <p class="calibre2">gelebilirdi, anladığı kadarıyla Marilyn bundan hiç hoşlanmıyordu. Carlotta’ya ya da Heidi’ye de</p>

  <p class="calibre2">soramazdı, çünkü onlar da dosttan Marilyn’in yaşam biçimiyle ilgili hiçbir şey bilmiyordu.</p>

  <p class="calibre2">Hawaii’yi, Greg Vine’ı aramaya karar verdi.</p>

  <p class="calibre2">291</p>

  <p class="calibre2">Kolayca ulaştı ona. Resminde görüldüğünden çok daha genç ve rahat biri gibi geliyordu</p>

  <p class="calibre2">sesi.</p>

  <p class="calibre2">Ria adını söylediğinde, “Tabii, buyrun” dedi.</p>

  <p class="calibre2">– Önce size burada hiçbir sorunun olmadığını söylemeliyim. Güzel evinizde her şey</p>

  <p class="calibre2">yolunda, dedi Ria.</p>

  <p class="calibre2">– Çok rahatladım, muslukların bozulduğunu söyleyeceğinizi sanmıştım.</p>

  <p class="calibre2">– Hayır, öyle bir şey değil, sanırım, biraz da evinizde oturduğuma göre... kendimi tanıtmak</p>

  <p class="calibre2">istedim... ama sizin telefonunuza yüklü fatura getirecek kadar değil.</p>

  <p class="calibre2">– Çok naziksiniz, umarım ihtiyacınız olan her şeyi bulmuşsunuzdur. Sesi nazik, ama</p>

  <p class="calibre2">soğuktu.</p>

  <p class="calibre2">Ria motelden gelen telefonu anlattı ona. Greg, Andy adında, Los Angeles’ta çalışan, ama</p>

  <p class="calibre2">zaman zaman iş gereği New York City ile Boston’a gelen saygın bir kardeşi olduğunu söyledi.</p>

  <p class="calibre2">– iyi öyleyse, onu ararım. Marilyn’in durumundan haberi olmadığı için önce size sormak</p>

  <p class="calibre2">istedim.</p>

  <p class="calibre2">– Tedbirli davrandığınız için teşekkür ederim. Ama Marilyn, nasıl anlatmalı, kendi</p>

  <p class="calibre2">durumunu başkalarına söyleme konusunda biraz çekimser davranır. Sesinde bu kez kinaye</p>

  <p class="calibre2">okunuyordu.</p>

  <p class="calibre2">Ria bunu anlamazdan gelmeye karar verdi. “Oraya sağ salim vardığını ve benim Tudor</p>

  <p class="calibre2">Drive’a yerleştiğim gibi güzelce yerleştiğini bilmek sevindirir sizi sanıyorum. Siz de oraya</p>

  <p class="calibre2">gidebilseniz ne iyi olurdu.”</p>

  <p class="calibre2">– A, planda böyle bir şey yok. Sesi gene soğuktu.</p>

  <p class="calibre2">– Gidip gitmeyeceğinizi sordum, Marilyn bilmediğini söyledi.</p>

  <p class="calibre2">– Öyle mi? Sizin eşiniz Westville’e gelecek mi peki?</p>

  <p class="calibre2">Ria derin bir soluk aldı. Marilyn açıklamalar konusunda herkese eşit davranıyordu demek.</p>

  <p class="calibre2">“Hayır, Danny şimdi benim eski eşim. Bemadette adında çok daha genç bir kızla yaşıyor. Bu</p>

  <p class="calibre2">nedenle buraya, evinize geldim. Gerçi, kızım ile oğlum da gelecek ay yanımda olacak. Marilyn size</p>

  <p class="calibre2">bu kadarını da söylemedi mi?” –</p>

  <p class="calibre2">Bir suskunluk oldu, sonra konuştu Greg. “Evet, söyledi, kabalık ettiğim için özür dilerim.</p>

  <p class="calibre2">Buna gerek yoktu. Marilyn’in neden buraya gelmek istemediğini pek anlayamadım da, kafam</p>

  <p class="calibre2">karışıktı, hâlâ da öyle.”</p>

  <p class="calibre2">– Hiç önemi yok. Sanırım tümüyle farklı bir yer arayışı içindeydi.</p>

  <p class="calibre2">– Öyle görünüyor.</p>

  <p class="calibre2">Bir sessizlik daha oldu.</p>

  <p class="calibre2">– Peki oğlunuz ?</p>

  <p class="calibre2">–Evet?</p>

  <p class="calibre2">– Hawaii’den hoşlandı mı ?</p>

  <p class="calibre2">– Anlamadım ?</p>

  <p class="calibre2">– Sanıyorum Hawaii gençlerin hoşlanacağı bir yer. Nedense Ria’nın eli ayağına dolaştı.</p>

  <p class="calibre2">– A, evet, severler.</p>

  <p class="calibre2">– Annesini özlüyordur herhalde.</p>

  <p class="calibre2">– Pardon?</p>

  <p class="calibre2">– Çocuklar hiç rol yapmaz, kendilerinin bile anlamadığı biçimlerde özlerler annelerini. Ria</p>

  <p class="calibre2">fazla konuştuğunun farkındaydı. Oğlan çocuklar... dedi sinirli bir sesle.</p>

  <p class="calibre2">– Evet, haklısınız, dedi Greg. Konuşmayı bir an önce sona erdirmek istiyor gibiydi.</p>

  <p class="calibre2">– Sizi daha fazla tutmayayım, dedi Ria. Bugünlerde kimin hayatında neler oluyor,</p>

  <p class="calibre2">bilemiyorum, ama bilin ki eviniz iyi durumda. Size en azından bunu bildirmek istedim.</p>

  <p class="calibre2">– Elbette, tabii. Orada kalmak size iyi geliyor mu bari ?</p>

  <p class="calibre2">– Geliyordu, dedi Ria açık açık. İyi gidiyordu, ama az önce telesekreterinizden çocuklarımın</p>

  <p class="calibre2">mesajını dinledim.</p>

  <p class="calibre2">– Sizi özlüyorlar mı ? Buna mı üzülüyorsunuz ?</p>

  <p class="calibre2">– Hayır Greg. Beni özlemiyorlar, buna üzülüyorum.</p>

  <p class="calibre2">– Marilyn? Ben Rosemary Ryan.</p>

  <p class="calibre2">– A evet, notun için teşekkür ederim.</p>

  <p class="calibre2">Rosemary hemen konuya girdi. “Bu akşam Gertie ile seni Colm’un restoranına davet</p>

  <p class="calibre2">edebilir miyim acaba? Özel deniz ürünleri servisi var bu akşam, hoşlanırsın diye düşündüm.”</p>

  <p class="calibre2">– Rahatsız etmeyeyim.</p>

  <p class="calibre2">– Bu öyle resmî olmayan, kız kıza bir gezme olacak. Gertie pek bir yere gidemiyor. Lütfen</p>

  <p class="calibre2">evet de.</p>

  <p class="calibre2">– Çok teşekkür ederim Rosemary, size memnuniyetle katılacağım, dedi Marilyn Vine.</p>

  <p class="calibre2">Ria Andy Vine’ı motelden aradı, ona kim olduğunu ve Marilyn’in nereye gittiğini söyledi.</p>

  <p class="calibre2">– ikimizin de başımızı dinlemeye ihtiyacı vardı, bu iyi bir fikir olur diye düşündük, dedi.</p>

  <p class="calibre2">Açıklama Andy’ye yeterli gelmişti.</p>

  <p class="calibre2">– Normal durumda Tudor Drive’da mı kalacaktınız, yani Marilyn burda olsaydı falan?</p>

  <p class="calibre2">– Eh, belki, dedi Andy.</p>

  <p class="calibre2">293</p>

  <p class="calibre2">– Bu durumda motel parası vermemeniz gerekir, öyle değil mi ? Kardeşinizin evinde</p>

  <p class="calibre2">kalmayı düşündüğünüze göre ? Ria yanlış bir şey söylememek, doğru davranmak için çaba</p>

  <p class="calibre2">harcıyordu.</p>

  <p class="calibre2">– Hayır, lütfen Mana. Böyle düşünmeyin. İrlanda’daki ev Marilyn’in olduğu gibi bu ev de</p>

  <p class="calibre2">sizin şimdi.</p>

  <p class="calibre2">–Ama içim rahat etmiyor. Ne kadar kalacaksınız Westville’de ?</p>

  <p class="calibre2">– Bu gece bir de cumartesi burada kalırım diye düşünüyordum, yani Marilyn buralarda</p>

  <p class="calibre2">olsaydı... sonra pazar günü Boston’a gideceğim. Konferans pazartesi sabahı başlıyor.</p>

  <p class="calibre2">– Size söylemeyi akıl etmediğine üzüldüm. Biraz aceleye geldi bizim işimiz, diye özür</p>

  <p class="calibre2">diledi Ria.</p>

  <p class="calibre2">Yeryüzündeki en acılı kadınmışçasına ağlayan kadın olamazdı bu. “Marilyn’i yeni bir</p>

  <p class="calibre2">Tayland lokantasına yemeğe çıkaracaktım” dedi Andy.</p>

  <p class="calibre2">– Eh, bir dahaki sefere, dedi Ria.</p>

  <p class="calibre2">– Peki siz bir Tayland yemeğine ne dersiniz Maria? diye sordu Andy.</p>

  <p class="calibre2">Ria durdu. Öleceği aklına gelirdi de Amerika’da böyle bir şeyin başına geleceği aklına</p>

  <p class="calibre2">gelmezdi, yüzünü bile görmediği bir erkek, daha geleli bir hafta olmadan onu yemeğe davet</p>

  <p class="calibre2">ediyordu. Ama bir tatil gecesiydi sonuçta. İrlanda’da kendi çocukları bir yığın yabancıyla birlikte</p>

  <p class="calibre2">Colm’un restoranına gidiyordu. “Çok teşekkür ederim, Andy, sevinerek kabul ediyorum” dedi Ria</p>

  <p class="calibre2">Lynch.</p>

  <p class="calibre2">– Monto bu akşam bir grup getirmek istiyor, dedi Colm.</p>

  <p class="calibre2">– Sen ne dedin peki ? diye atıldı hemen Caroline. . :</p>

  <p class="calibre2">– Dolu olduğumuzu söyledim.</p>

  <p class="calibre2">– Haa.</p>

  <p class="calibre2">– Seninle konuşacakmışım, sonra gene arayıp altı kişilik bir iptal var mı diye soracakmış.</p>

  <p class="calibre2">– Bırak gelsin, Colm.</p>

  <p class="calibre2">– Niçin? Buraya geldiğinde seni üzüyor. O adamlara birer duble cinden sonra iyi pişmiş</p>

  <p class="calibre2">dana pirzolası satacağız da ne olacak...</p>

  <p class="calibre2">– Lütfen Colm..?</p>

  <p class="calibre2">– Ondan bu kadar korktuğunu görmek deli ediyor beni. Kardeşinin İri üzgün gözlerine öyle</p>

  <p class="calibre2">bir tutkuyla baktı ki, gözpınarlarında yaşların biriktiğini gördü. Gene de sen bilirsin, dedi. Hangi</p>

  <p class="calibre2">masada gözden ırak olabilirler sence ?</p>

  <p class="calibre2">Caroline sulu gözleriyle gülümsedi. “Bak, başka bir çözüm yolu olsaydı, böyle davranır</p>

  <p class="calibre2">mıydım sanıyorsun ?”</p>

  <p class="calibre2">– Çözüm yolu var.</p>

  <p class="calibre2">– Bu konuyu bin kez konuştuk.</p>

  <p class="calibre2">– Özür dilerim Caroline. Kollarını kız kardeşine doladı ve başını çekerek omuzlarına</p>

  <p class="calibre2">yasladı.</p>

  <p class="calibre2">– Neden özür diliyorsun ki? Benim için her şeyi yaptın, hayatımı kurtardın.</p>

  <p class="calibre2">Colm, kız kardeşine sarılmış sırtını okşarken, Orla King’in şen şakrak sesini duydu.</p>

  <p class="calibre2">– Herkese merhaba! Size şarkı söylemek için tam vaktinde geldim diye düşünmüştüm, ama</p>

  <p class="calibre2">bendeki şansa bak, azıcık erken davranmışım.</p>

  <p class="calibre2">Bernadette’in annesi Brian Lynch’e satranç öğretmeye karar verdi.</p>

  <p class="calibre2">– Zor değil mi ? diye sordu Brian merakla.</p>

  <p class="calibre2">– Hayır, oynamayı öğrendikten sonra hiç zor değil, ustalaşmak zor. Yarım saatte öğrenirsin,</p>

  <p class="calibre2">ölünceye dek unutmazsın.</p>

  <p class="calibre2">– iyi öyleyse, dedi Brian uysal uysal.</p>

  <p class="calibre2">– Sen de öğrenmek ister misin Annie ?</p>

  <p class="calibre2">– Hayır, sağ ol Finola, sakıncası yoksa...</p>

  <p class="calibre2">– Elbette yok. Annie’nin kardeşinin giriştiği hiçbir işe evet demeyeceğini biliyordu artik,</p>

  <p class="calibre2">biraz da bu yakınlaşmayı annesine ihanet olarak algılamış olabilirdi. Bemadette haklıydı. Annie</p>

  <p class="calibre2">karmaşık bir çocuktu ve elbet on dört buçuk yaş, dünyanın en kötü yaşıydı.</p>

  <p class="calibre2">Bernadette ile Danny, Barney McCarthy’le birlikte yeni kurdukları bir sitede yatırım</p>

  <p class="calibre2">yapması olası kişilerle görüşmeye gitmişti. Görüşmeler pek iyi geçmedi, toplantıya gelenler, daha</p>

  <p class="calibre2">önceki ciroyla ilgili sorularında biraz fazla ince eleyip sık dokuyorlar, binaların özelliklerini en ince</p>

  <p class="calibre2">ayrıntılarına dek bilmek istiyorlardı. Bernadette sessiz ve saygılı davranmış, bir şey anlamaksızın,</p>

  <p class="calibre2">ancak ilgiyle bir birine, bir ötekine çevirmişti bakışlarını. Ria olsaydı, konuşmanın bir yerinde</p>

  <p class="calibre2">parlak bir fikir ortaya atar, başarısızlığa doğru ilerleyen bir gelişmeyi, can evinden yakalayıp</p>

  <p class="calibre2">tersine çevirebilirdi.</p>

  <p class="calibre2">Toplantıyı bitirip ayağa kalktıklarında Danny artık yorulmuştu. “Bu akşam Quentin’e</p>

  <p class="calibre2">gidelim mi?” diye önerdi Barney.</p>

  <p class="calibre2">– Olmaz. Ailece yemeğe çıkıyoruz. Çok önceden kararlaştırılmıştı.</p>

  <p class="calibre2">– Zararı yok, Tara Sokağı’na uğrayıp birer içki içsek, ardından bir duş alsak ve şöyle ikimiz</p>

  <p class="calibre2">baş başa dünyanın parasal sorunlarından kopsak diyordum...</p>

  <p class="calibre2">– iyi olurdu, dedi Danny.</p>

  <p class="calibre2">Sonra uyanıp ürkek gözlerle birbirlerine baktılar, ikisi de Danny’nin artık Tara Sokağı’nda</p>

  <p class="calibre2">oturmadığını unutmuştu.</p>

  <p class="calibre2">Belki gene bu yüzden Danny arabasını o yöne sürdü. Bu mahalle pek yolunun üzeri</p>

  <p class="calibre2">sayılmazdı. Bir zamanlar kendi yuvası olan evin önünden geçerken, koyu renk kot pantolonla ile</p>

  <p class="calibre2">beyaz bir gömlek giymiş uzun boylu, ince bir kadın gördü; sporcu görünümüyle çok çarpıcıydı,</p>

  <p class="calibre2">Danny’nin ön bahçesini hani hani çapalamaktaydı. Araba için yapılmış dar asfalt yola serilmiş dev</p>

  <p class="calibre2">bir naylonun üzerine topraktan çıkardığı otlar ve kökler yığılmıştı.</p>

  <p class="calibre2">– Ne halt ediyor bu kadın böyle? dedi arabayı hemen yavaşlatarak.</p>

  <p class="calibre2">– Devam et, Danny, yürü, diyordu Bernadette, sakin ama ısrarlı bir sesle.</p>

  <p class="calibre2">– Hayır, gitmeyeceğim. Bahçemi harap ediyor.</p>

  <p class="calibre2">– Biraz ileri git de seni görmesin.</p>

  <p class="calibre2">– Beni görecek, hem de nasıl görecek. Bunu onun yanına bırakmayacağım.</p>

  <p class="calibre2">Ama gene de biraz ileri gitti ve Rosemary’nin evinin yakınında bir yere park etti.</p>

  <p class="calibre2">– Sinirlisin, içeri girme.</p>

  <p class="calibre2">– Ama bahçeyi altüst ediyor, diye karşı çıktı Danny.</p>

  <p class="calibre2">– Onu kızdırma. Fırlayıp Amerika’ya döner sonra.</p>

  <p class="calibre2">– İyi ya.</p>

  <p class="calibre2">– O zaman çocuklar tatile nereye gidecek ? dedi Bernadette.</p>

  <p class="calibre2">– Haftaya bizimle Shannon’da okkalı bir tatil yapacaklar daha ne istiyorlar. Ama gene de</p>

  <p class="calibre2">kızın önerisine uydu ve gaza bastı gitti.</p>

  <p class="calibre2">– Amerikalı konuğumuzun onuruna martini getirdim size, dedi Colm. Bu çok makbule</p>

  <p class="calibre2">geçti.</p>

  <p class="calibre2">Marilyn onlara bahçede geçirdiği güzel günü anlatıyordu. Dirseklerine dek toprağa</p>

  <p class="calibre2">bulanmıştı, ama hayatında hiç bu kadar mutlu olmamıştı. Masadaki iki kişi bu işe girişmeden önce</p>

  <p class="calibre2">Ria’ya danışmış olacağını akıllarından geçirdiyse de, bir şey söylemedi. Hem, büyük bir olasılıkla</p>

  <p class="calibre2">danışmış olmalıydı. Gertie onlara her cumartesi çamaşırhaneye gelen ve koca bir torba dolusu siyah</p>

  <p class="calibre2">dantel kadın çamaşırı yıkayan adamdan söz etti. Bunları herkesin gözü önünde makineden çıkarıp</p>

  <p class="calibre2">güzel güzel katlayarak getirdiği büyük bir çantaya yerleştirirken kim ne der diye düşünmüyordu.</p>

  <p class="calibre2">Gertie, bunları Jack’e anlatabilmeyi çok istediğini, ama nasıl karşılayacağını bilemediği, örneğin</p>

  <p class="calibre2">çamaşırhaneye dalıp adama dönme falan demesinden korktuğu için kendim tuttuğunu söyledi.</p>

  <p class="calibre2">Masadaki diğer iki kişi, insanın kocasına hoş bir öyküyü bile anlatamadığı bir birlikteliğin çekilmez</p>

  <p class="calibre2">olduğunu düşündüyse de bunu belli etmedi.</p>

  <p class="calibre2">Güzelce bir sarışın “Beni koruyacak biri...” diye şarkı söylediğinde, Marilyn’e onun</p>

  <p class="calibre2">Dublin’in en belalı kadını olduğunu, vakti zamanında bir hayli rezalet çıkardığını anlattılar.</p>

  <p class="calibre2">Marilyn, sözcüklerin her biri kendisi için büyük anlam taşıyor–muşçasına şarkı söyleyen ve</p>

  <p class="calibre2">aynı zamanda piyano çalan kıza baktı, adil olma çabasıyla, “Güzel söylüyor ama” dedi.</p>

  <p class="calibre2">– Biraz riskli ama. Colm’a hep söylüyorum, ancak beni dinleyen kim ? dedi Rosemary.</p>

  <p class="calibre2">Nerdeyse herkesin onu dinlemesini istiyormuş, yerinde ve doğru konuşuyormuş havasındaydı.</p>

  <p class="calibre2">– Belki ona bir fırsat tanıyordur, Colm zavallılara yardım etmekten hoşlanır, dedi Gertie.</p>

  <p class="calibre2">– Bana pek zavallı biri gibi görünmüyor, dedi ordan Marilyn. Tam o anda Danny Lynch ve</p>

  <p class="calibre2">yanındakiler lokantaya girdi ve salonun diğer ucunda bir masaya yerleştiler. Marilyn evin</p>

  <p class="calibre2">duvarındaki resimlerden ve Ria’nın gönderdiği albümden hemen tanıdı onları. “Şu Ria’nın kocası</p>

  <p class="calibre2">mı ?” diye sordu açıkça. Diğer ikisi düşünceli düşünceli başlarını salladı.</p>

  <p class="calibre2">Yemeğin bu evresine dek Ria’dan kimse söz etmemişti. Şimdiyse onun bütün özel hayatı bu</p>

  <p class="calibre2">salondaydı ve artık sözü dolandırmanın âlemi yoktu. Artist gibi süslenip boyanmış, siyah pullu bir</p>

  <p class="calibre2">ceket giymiş olan kadın, Danny grubunun merkezi görünümündeydi, kimin nereye oturacağını</p>

  <p class="calibre2">saptıyordu.</p>

  <p class="calibre2">– Bana pek yirmi ikilik görünmüyor bu kadın, en az benim yaşımda, diye fısıldadı Marilyn.</p>

  <p class="calibre2">– Buna inanmayacaksın Marilyn, ama o gördüğün yirmi ikiliğin annesi, diye fısıldadı</p>

  <p class="calibre2">Rosemary.</p>

  <p class="calibre2">Marilyn inanmadı. “Annesi mi?!”</p>

  <p class="calibre2">Sonra resimlerinden tanıdığı iki hareketli çocuğun yanında, aralarında fazla yaş farkı</p>

  <p class="calibre2">bulunmayan ablası sanılabilecek, biçimsiz, mavi, bol bir bluzla altına etek giymiş garibanı gördü.</p>

  <p class="calibre2">Ria Lynch’in buna katlanmak zorunda olduğunu düşünmek nerdeyse fiziksel olarak duyumsadığı</p>

  <p class="calibre2">bir acı verdi ona. Danny Lynch hâlâ yıllar önce gördüğü o heyecan verici delikanlı</p>

  <p class="calibre2">görünümündeydi. Ve Ria onu hâlâ yürekten seviyordu. Bir erkeği, bu garip, biçimsiz çocuğa</p>

  <p class="calibre2">kaptırmanın acısına kim dayanabilirdi? Zavallı Ria üzüntüsünden üç bin mil uzaklara kaçmasın da</p>

  <p class="calibre2">ne yapsındı.</p>

  <p class="calibre2">Orla “Sevdiğim Erkek” şarkısını söylemeye başladı. Colm kaşlarını çattı. “Aşk Sarkılan</p>

  <p class="calibre2">Söylüyorlar, Ama Bana Değil” şarkısına geçtiğinde kaşları daha da çatıldı. Monto’nun masasına</p>

  <p class="calibre2">pirzolaları götürürken, “Kendine gel Orla” dedi ona.</p>

  <p class="calibre2">– Gershwin dedin, Gershwin söylüyorum patron, ne dedinse onu yapıyorum. Şimdi sırada</p>

  <p class="calibre2">“Yapabilene Aşkolsun” var. Birkaç yüreği hoplatır bu bence, ne dersin ?</p>

  <p class="calibre2">– Sesin fena sayılmaz, ama mesleğinin başlarındasın. Doğru dürüst çalışacaksan çalış, yoksa</p>

  <p class="calibre2">gelecek ayki at yarışları faslını unut, dedi Colm.</p>

  <p class="calibre2">– Haksızlık ediyorsun Colm. Cole Porter ve Gershwin dedin. Bir George söyledim,</p>

  <p class="calibre2">beğendiler. Şimdi Cole’a geçeceğim. “Beni Heyecanlandırıyorsun”, “Sen Benim içimdesin”,</p>

  <p class="calibre2">“Hanfendi Tam Bir Yosma”... şarkı adlarının cuk oturması benim suçum mu? Ben yazmadım ya</p>

  <p class="calibre2">bunları, sen istedin, ben de söylüyorum.</p>

  <p class="calibre2">– Budalalık etme Orla, lütfen...</p>

  <p class="calibre2">– Sen kim oluyorsun da bana budala diyorsun ? Kız kardeşine âşık birisin sonuçta. Örnek</p>

  <p class="calibre2">insan Colm Barry!.. Sen kendine baksana!</p>

  <p class="calibre2">– Seni uyarıyorum, yarın çok, çok pişman olacaksın. Benim lokantam bir yere gitmez, ama</p>

  <p class="calibre2">sen bir daha ağzınla kuş tutsan Dublin’de iş bulamazsın.</p>

  <p class="calibre2">– Hani her hafta dinlediğimiz bir şarkı vardı, “İşte Öyle Bir Gün” hatırlar mısın ? İşte,</p>

  <p class="calibre2">bugün benim günüm, bu an benim anım. Gözleri aşın ölçüde parlıyordu.</p>

  <p class="calibre2">– Yapma Orla.</p>

  <p class="calibre2">– Beni bıraktı, bırakmayabilirdi, pullu ceketli moruğa gitmeyebilirdi.</p>

  <p class="calibre2">– Danny’nin çıktığı o değil.</p>

  <p class="calibre2">– Kadının pis kolunu tutuyor, görmüyor musun ? Diğerlerinin hepsi çocuk.</p>

  <p class="calibre2">– Kız mavi bluz giymiş olanı, siyah pullu olanı kayınvalidesi. Orla bir daha baktı, ağzı açık</p>

  <p class="calibre2">kalmıştı. “Uyduruyorsun.”</p>

  <p class="calibre2">– Uydurmuyorum, ama gidip sorma fırsatını vermeyeceğim sana.</p>

  <p class="calibre2">– Daha reşit değil o kız, onunla birlikte olması yasalara aykırı. Tıpkı senin ile Caroline gibi.</p>

  <p class="calibre2">Orla ayağa kalkmıştı şimdi, Danny Lynch’in masasına gitmeye hazırlanıyordu.</p>

  <p class="calibre2">– Orla derhal otur! Çal. Şarkı söyleme. “Gözlerin Buğulandıyı çal. ,</p>

  <p class="calibre2">– Boktan felsefene uyuyor bu, değil mi?</p>

  <p class="calibre2">– Çal Orla ya da git. Hemen.</p>

  <p class="calibre2">298</p>

  <p class="calibre2">– Ordu gelse çıkaramaz beni buradan.</p>

  <p class="calibre2">– Monto’nun ordusu çıkarır. Onların masasına doğru baktı Colm. Monto’yla birlikte hiç</p>

  <p class="calibre2">hoşlanmadığı, hatta nefret ettiği altı yabanî erkek oturuyordu.</p>

  <p class="calibre2">– Benden hoşlanıyorlar, neden dışarı atsınlar ki?</p>

  <p class="calibre2">– Tatlı dille rica ederim.</p>

  <p class="calibre2">– Ben de Monto’ya karısını becerdiğini söylerim.</p>

  <p class="calibre2">– Sana kim inanır ki Orla? Kendini kaybetmiş bir zavallısın şu anda.</p>

  <p class="calibre2">– Dayanışmamız nereye gitti bu gece?</p>

  <p class="calibre2">– Nereye koydun onu ? İçkiyi yani ? Geldiğin an yanında bittim, greyfurt suyunu kontrol</p>

  <p class="calibre2">ettim.</p>

  <p class="calibre2">Başım geriye attı ve güldü Olga. “Vazonun içinde, aptal! İlk hamleyi sağlam yapacaksın.</p>

  <p class="calibre2">Karanfillerin dibine yarım şişe votkayı boşaltacaksın.”</p>

  <p class="calibre2">Colm vazoyu aldı ve içindekileri boş bir şarap buzluğuna boşalttı, garsona işaret ederek</p>

  <p class="calibre2">buzluğu götürmesini istedi.</p>

  <p class="calibre2">– Ne yapayım bunu, Bay Barry?</p>

  <p class="calibre2">– Dışarıya dök. Çiçekleri atma, saplarını yıka. Orla meraklı görünüyordu. “Bana inandın”</p>

  <p class="calibre2">dedi.</p>

  <p class="calibre2">– Vazoyu boşaltırken gözlerini görünceye dek inanmamıştım. O an anladım votkanın</p>

  <p class="calibre2">vazoda olduğunu.</p>

  <p class="calibre2">– Ukala mikrop, dedi Orla.</p>

  <p class="calibre2">– Hey Colm, bizim pirzolaları getirecek misin, yoksa orda bütün gece dikilip şarkıcının</p>

  <p class="calibre2">göğüslerini mi dikizleyeceksin ? diye seslendi Monto masasından.</p>

  <p class="calibre2">Birkaç kişi sinirli sinirli güldü. Diğerleri başlarını başka yöne çevirdi.</p>

  <p class="calibre2">Orla kalktı, mikrofonu eline alarak salonda dolaşmaya başladı. “İsteklerinizi söylemek</p>

  <p class="calibre2">istiyorum şimdi” dedi. “Sanırım böylece bu geceyi özel bir anıya dönüşterebiliriz. Ama insanlar</p>

  <p class="calibre2">genellikle tam olarak neyi dinlemek istediklerini bilmez. Bu akşam sarkılan ben seçsem iyi olur,</p>

  <p class="calibre2">diye düşündüm, herkese uygun bir şarkı seçeceğim. Her masada birkaç dize söyleyeceğim.”</p>

  <p class="calibre2">Müşteriler gülüyor ve onu yüreklendiriyordu. Onu tanımayanlara göre Orla King çekici,</p>

  <p class="calibre2">profesyonel bir şarkıcıydı. Şimdi biraz daha kişiselleştiriyordu geceyi, bunda ne vardı. Ama</p>

  <p class="calibre2">salonda donup kalmış, başına gelebilecekleri tetikte bekleyen çok kişi bulunuyordu.</p>

  <p class="calibre2">Önce Rosemary’nin masasına geldi. “Burada üç güzel bayanımız var” dedi Orla. “Feminist,</p>

  <p class="calibre2">kesinlikle feminist. Lezbiyen olabilir mi? Büyük olasılıkla evet. Her neyse, erkek yok aralarında.</p>

  <p class="calibre2">Anneannem Bannion’lu üç güzel bayan” diye bir şarkı söylerdi. Ama bu grup için bile çok eski</p>

  <p class="calibre2">sayılır. Onlar için “Kardeşler”! söylesem..?</p>

  <p class="calibre2">– Yardım etmekten başka ne yaptım sana hayatında? diye sordu Rosemary, yüzünde donuk</p>

  <p class="calibre2">bir gülümseme maskesiyle.</p>

  <p class="calibre2">– İşine öyle geliyordu, yardım ettin, dedi Orla. Birkaç dizenin yeterli olduğu sonucuna vardı</p>

  <p class="calibre2">ve Monto’nun masasına yürüdü. Altı erkek, altı güçlü ve zengin erkek. Öyle şişindikleri falan yok,</p>

  <p class="calibre2">kabadayı değiller, inanın, ben onları bilirim, dedi. Sonra gözlerini salonda gezdirerek neşeyle</p>

  <p class="calibre2">güldü. Onlara hangi şarkıyı seçsem ? Tamam buldum, şu erkekler partisinde hep beraber</p>

  <p class="calibre2">söyledikleri bir şarkı vardı, benden istediler, çok sevdiler. Neydi o ? Hayır, “Eskimo Nell” değildi,</p>

  <p class="calibre2">onu herkes bilir canım. Hayır, “Kirriemuir Balosu”ydu şarkının adı. Yirmi dört bakire İnvernes’ten</p>

  <p class="calibre2">gelmişti, balo bittiğinde, yirmi dört bakire değildi. Gülümsedi ve Lynch’lerin masasına doğru</p>

  <p class="calibre2">ilerledi.</p>

  <p class="calibre2">Aynı anda Colm Barry Monto’nın masasına gelmiş, ateşli ateşli bir şeyler fısıldamaktaydı.</p>

  <p class="calibre2">– Vay vay vay, harika bir aile toplantısı. Dur hele bir bakalım, dedi Olga. Hepsine</p>

  <p class="calibre2">gülümsedi, oltadaki balıkla oynar gibi oynatıyordu onları. Ne arzu ederdiniz?</p>

  <p class="calibre2">Yalnız Brian bunu gerçek bir soru olarak algıladı. Spice Girls’ten bir şarkı seçti. “Acaba,</p>

  <p class="calibre2">‘Ne İstiyorsun, Sen Ne İstiyorsun biliyor musunuz ?” diye sordu hevesli hevesli.</p>

  <p class="calibre2">Çocuğun masum yüzü, Orla’nın alaylı bakışlarını değiştirdi. Ama bu çok kısa sürdü, fikrini</p>

  <p class="calibre2">değiştirmesine yetmedi. “ ‘Aşk ve Evlilik’e ne dersin ? Yok, bu güzel değil. ‘Kız Daha On</p>

  <p class="calibre2">Altısında’ nasıl ? Yok yok, biraz daha büyük olmalı. Bu senin yeni karın ha, Danny?” Tam</p>

  <p class="calibre2">Finola’yı kastettiğini belirtmek üzere dönecekti ki, Monto ile adamlarından biri onu resmen</p>

  <p class="calibre2">kucaklayıp kapıya doğru götürmeye başladı. “Kimse bilmiyor sanma, Danny. Aramızda geçenleri</p>

  <p class="calibre2">herkes biliyor, Monto’nun karısının yaptıklarını bildikleri gibi... hâlâ da yapıyorlar...”</p>

  <p class="calibre2">Sesi artık duyulmuyordu. Lokantanın dışına çıkarılmıştı. Colm, dostlarının olayı</p>

  <p class="calibre2">geçiştireceğini umduysa da yanılmıştı. Salona düşen utanç dolu sessizlik sonsuza dek sürecek</p>

  <p class="calibre2">gibiydi. Genelde sorunları aşma konusunda usta olan Rosemary bembeyaz, öfkeli yüzüyle</p>

  <p class="calibre2">masasında oturmuş öylece duruyordu; Ria’nın evindeki Amerikalı kadının da şaşkınlıktan ağzı açık</p>

  <p class="calibre2">kalmıştı. İçkinin neler yaptığını bir kez daha gözleriyle görmüş olmaktan müthiş sarsılan Gertie de</p>

  <p class="calibre2">kımıldamıyordu.</p>

  <p class="calibre2">Monto’nun grubu kimsenin hayal edemeyeceği denli neşeliydi, Orla’nın sarhoş nağmelerim</p>

  <p class="calibre2">taklit ediyorlardı.</p>

  <p class="calibre2">Cork’tan gelmiş konuklarını ağırlamakta olan Jimmy ile Prances sullivan gecelerinin</p>

  <p class="calibre2">zehrolmasından utanmış görünüyordu. Müşterilerin arasında dükkânda işlerin nasıl olduğunu</p>

  <p class="calibre2">görmek için özellikle gelmiş iki lokanta sahibi vardı. Hafta sonunda yapılacak düğünden önce</p>

  <p class="calibre2">birbirlerini daha iyi tanımak için bir araya gelmiş iki aile vardı. Kız kardeşi Caroline, Orla’nın</p>

  <p class="calibre2">yaptığı suçlama karşısında dili tutulmuş bir halde bir kenarda duruyordu. Danny Lynch’in masasına</p>

  <p class="calibre2">bakmaya bile cesaret edemedi Colm. Şeytan ruhlu Orla King hepsini üzmüştü. Neden yapmıştı</p>

  <p class="calibre2">bunu? Çünkü mutsuzdu.</p>

  <p class="calibre2">“Ama hepimiz mutsuzuz” dedi kendi kendine. Neden olay çıkartıp herkesi kırıyordu bu</p>

  <p class="calibre2">Orla? Garsonlarının kendisinden bir işaret beklercesine ona baktıklarını gördü. Orla’nın çırpınan</p>

  <p class="calibre2">bedeni salondan çıkalı daha birkaç saniye olmuştu herhalde. Oysa ona bir ömür kadar uzun gelmişti</p>

  <p class="calibre2">bu süre. Colm şöyle bir dikeldi, garsonlara bir masanın temizlenmesi, bir şarap buzluğunun</p>

  <p class="calibre2">diğerinin yanına konulması buyruklarım verdi. Caroline’in omzuna dokundu ve mutfağa baktı,</p>

  <p class="calibre2">Caroline, tıpkı bir sarhoş gibi mutfağa doğru yürüdü.</p>

  <p class="calibre2">Sonra Rosemary Ryan’ın masasına yaklaştı. Doğrudan Marilyn Vine’a bakarak, “İşte böyle”</p>

  <p class="calibre2">dedi. “Dublin’deki hızlı yaşamı size göstermediğimizi söyleyemezsiniz.”</p>

  <p class="calibre2">– Yok, söyleyemem, dedi Marilyn. Yüzü hiçbir duygusunu ele vermiyordu. “Keşke bu</p>

  <p class="calibre2">kadar ciddi suratlı olmasaydım” diye düşündü. Bir konuktu sonuçta, Colm’u rahatlatmak için bir iki</p>

  <p class="calibre2">güzel söz edebilir, olaydan etkilenmediği izlenimini verebilirdi. Ama bunu yapmadı.</p>

  <p class="calibre2">– Lokantama geldiğiniz ilk gün böyle bir olay yaşandığı için özür dilerim, dedi Colm.</p>

  <p class="calibre2">Marilyn bu özrü kabul ediyormuş havalarında başını salladı. Colm, Marilyn’in kendisine “Tamam,</p>

  <p class="calibre2">gidebilirsiniz” dercesine gururlu bir havayla yanıt vermesinden müthiş utandı ve rahatsız oldu.</p>

  <p class="calibre2">– Orla bir daha hiç çalışmayacak, Colm, dedi Rosemary, ama bunu Colm’un yeğleyeceği bir</p>

  <p class="calibre2">dayanışma havasında söylememişti. Bunun böyle olacağının bilindiğini, kabahatin kısmen Colm’da</p>

  <p class="calibre2">olduğunu ima ediyordu Rosemary.</p>

  <p class="calibre2">Zavallı Gertie, havayı yumuşatma çabasıyla, “Kabare gibi bir şey oldu canım” dedi.</p>

  <p class="calibre2">Tynch’in masasında da kimse kendine gelememişti henüz. “Kabare için özür dilerim” dedi.</p>

  <p class="calibre2">Colm, alttan alacaktı, onaylamadığı bu minik topluluğa çıkışacak değildi.</p>

  <p class="calibre2">– Ne dersin, yediği bir şey mi dokundu acaba? diye sordu Brian Lynch ilgilenmiş bir</p>

  <p class="calibre2">havayla.</p>

  <p class="calibre2">Colm, zoraki gülümsedi. “Bir lokanta sahibi olarak Umarım böyle olmamıştır” dedi.</p>

  <p class="calibre2">– Olsa olsa verdiğin bir içkidendir. Danny Lynch’in sesi soğuktu.</p>

  <p class="calibre2">– Hayır Danny, bunu yapmayacağımı biliyorsun. Ne ben ne de Orla sizler gibi içki</p>

  <p class="calibre2">içemeyiz, ama bir şeye sıkılmış, vazoya votka saklamış.</p>

  <p class="calibre2">Bernadette gülmesini bastırmak için elini ağzına götürdü ve kıkırdadı. “Vazoya mı ? Tadı</p>

  <p class="calibre2">feci olur ama” dedi.</p>

  <p class="calibre2">– Umarım olmuştur, diye gülümsedi Colm hiç konuşmayacağını sandığı yabancı kıza.</p>

  <p class="calibre2">Gerçekten de daha çocuktu Bernadette, Annie’nin babasının değil de kendisinin dengi, onun</p>

  <p class="calibre2">arkadaşı olabilecek biriydi. Ria için ne büyük bir karabasandı bu. Neyse, müzikle değil de sohbetle</p>

  <p class="calibre2">vakit geçireceksiniz, dedi.</p>

  <p class="calibre2">– Böylesi daha iyi, dedi Annie. Müziği her yerde dinlersin, zaten biz de sohbeti yeğliyoruz.</p>

  <p class="calibre2">– Evet evet, Bernadette’e içindeki bebeğin ayaklan perdeli mi diye soruyorduk biz de, dedi</p>

  <p class="calibre2">Brian. Bir de şu kadının o Amerikalı olup olmadığını merak ediyorduk. Hani biliyorsun, annemin</p>

  <p class="calibre2">arkadaşı Bayan Vine, Rosemary ve Gertie’yle oturan o mu ?</p>

  <p class="calibre2">– Evet, Marilyn Vine o, dedi Colm.</p>

  <p class="calibre2">– Tara Sokağı’nda ne kadar güzel karşılandığını unutmaz artık, dedi Danny.</p>

  <p class="calibre2">– Ben de onu söyledim kendisine, olayı çok gülünç buldu, diye yalan söyledi Colm ve</p>

  <p class="calibre2">bitişik masadakileri yatıştırmak üzere yürüdü.</p>

  <p class="calibre2">Gece, bir anlamda herkes için sona ermişti. Monto ile arkadaşları döndü.</p>

  <p class="calibre2">Colm bu adamla konuşmak zorunda olduğu için kendine kızıyordu. “Tam olarak nereye</p>

  <p class="calibre2">bıraktınız ?” diye sordu.</p>

  <p class="calibre2">– Pek çok yer geçti aklımızdan, sonra bir hastaneye bırakmaya karar verdik, dedi Monto</p>

  <p class="calibre2">kurnaz kurnaz gülerek.</p>

  <p class="calibre2">– Kaçar ordan, döner buraya. Giriş kapısını kapatın.</p>

  <p class="calibre2">– Yok, orda bir iki kişiyi gördük, kızı kımıldatmayacaklar.</p>

  <p class="calibre2">– Teşekkürler Monto, bu gece için sana şükran borçluyum.</p>

  <p class="calibre2">– Bana şükrandan çok daha fazlasını borçlusun, ne olduğunu da biliyorsun. Bir daha</p>

  <p class="calibre2">restoranında yer olmadığını söylemeyeceksin bana.</p>

  <p class="calibre2">302</p>

  <p class="calibre2">– Hayır, elbette hayır, bir yanlışlık oldu.</p>

  <p class="calibre2">– Hah şöyle.</p>

  <p class="calibre2">Danny’nin masası hesabı ödemiş kalkıyordu. “Rahatınızı kaçırdığımız için şarap parasını</p>

  <p class="calibre2">yazdırmadım” dedi Colm.</p>

  <p class="calibre2">– Sağ ol. Danny soğuktu.</p>

  <p class="calibre2">– Colm’un kabahati değildi, dedi Annie.</p>

  <p class="calibre2">– Elbette. Danny hâlâ yumuşamamıştı.</p>

  <p class="calibre2">– Orla’nın özellikle ona takılması da babanızın suçu değildi, dedi Colm bu kez. Onun sesi</p>

  <p class="calibre2">Danny’ninkinden de soğuktu.</p>

  <p class="calibre2">Danny Lynch büyük bir ustalıkla konuyu değiştirdi ve herkesi susturdu. “Hayır, tabii, şarap</p>

  <p class="calibre2">için teşekkürler, çok cömertsin” dedi.</p>

  <p class="calibre2">– Yemekte eğlendiniz mi? diye sordu Ria kızına.</p>

  <p class="calibre2">– Olağanüstüydü Anne. Bir şarkıcı vardı, sarhoş mu olmuş, kızmış mı ne göğüslerini fırlata</p>

  <p class="calibre2">fırlata dolaşmaya ve herkesin sinirini bozmaya başladı. Sonra karga tulumba dışarı atıldı. Bayan</p>

  <p class="calibre2">Vine da oradaydı ve sarhoş şarkıcı doğrudan onun masasına gitti ve hepsinin lezbiyen olduğunu</p>

  <p class="calibre2">söyledi! İnan Anne, Bayan Vine’a, Gertie’ye ve Rosemary’ye.</p>

  <p class="calibre2">Ria başını elleri arasına aldı. “Neler söylüyorsun Annie ? Gertie, Rosemary... Bunlara</p>

  <p class="calibre2">inanmıyorum Annie.”</p>

  <p class="calibre2">– Eh, sen bilirsin, her şeyi baştan sona izleyen ve seninle konuşma sırasını bekleyen parlak</p>

  <p class="calibre2">gözlemci Brian Lynch’e sor istersen.</p>

  <p class="calibre2">– Özür dilerim Annie, elbette sana inanıyorum. Ama hiç beklenmedik bir durum bu.</p>

  <p class="calibre2">Bernadette ve... şeyy... Finola da eğlendiler mi ?</p>

  <p class="calibre2">– Bence biraz şaşırdılar Anne.</p>

  <p class="calibre2">– Seni seviyorum Annie, dedi Ria.</p>

  <p class="calibre2">– Tamam Anne, boş ver, üzülme. Brian’ı veriyorum.</p>

  <p class="calibre2">– Anne ?</p>

  <p class="calibre2">– Brian, eğlendiniz mi ?</p>

  <p class="calibre2">– Çılgın bir geceydi Anne. Gözlerinle görsen inanmazdın. Anne, lezbiyen ne demek? Kime</p>

  <p class="calibre2">sorsam başını çeviriyor.</p>

  <p class="calibre2">– Lezbiyen mi ne demek ?</p>

  <p class="calibre2">– Her neyse işte o.</p>

  <p class="calibre2">– Erkeklerden çok kadınlardan hoşlanan kadın demek.</p>

  <p class="calibre2">– Ee, ne var bunda?</p>

  <p class="calibre2">– Bir şey yok. Lokantadaki geceyi anlatsam.</p>

  <p class="calibre2">– Senin tanıdığın lezbiyen var mı hiç ?</p>

  <p class="calibre2">– Tabii, birkaç kişi var elbet.</p>

  <p class="calibre2">– Çok mu kötüler?</p>

  <p class="calibre2">303</p>

  <p class="calibre2">– Hayır, hiç değil.</p>

  <p class="calibre2">– Öyleyse neden öyle kadınlar hakkında insanlar aralarında fisıldaşıyorlar?</p>

  <p class="calibre2">– Fısıldaşmıyorlar, inan bana.</p>

  <p class="calibre2">– Ama bu gece öyle yaptılar. Bana inan.</p>

  <p class="calibre2">– Eminim yanlış anlamışsındır.</p>

  <p class="calibre2">– Hiç sanmam. Finola’ya da iyi geceler demek ister misin ? Şu anda işi yok. Ria Annie’nin</p>

  <p class="calibre2">bir çığlık attığını duydu.</p>

  <p class="calibre2">– Brian, ne kadar ahmaksın, diye haykırıyordu Annie.</p>

  <p class="calibre2">– Evet, tabii, Finola’ya iyi geceler dilemek isterim, diyen sesine kendi de inanamadı.</p>

  <p class="calibre2">Telaşlı sesler geldi, sonra telefon hattında bir kadının sesi duyuldu. “Çocuklarınızın bana</p>

  <p class="calibre2">çok iyi arkadaşlık ettiğini söylemek isterim” dedi Finola ne diyeceğini bilmez bir halde.</p>

  <p class="calibre2">– Bunu söylediğiniz için teşekkür ederim. Onlar da sizi sevmişe benziyor. Ria yutkundu.</p>

  <p class="calibre2">Unutulmaz bir gece yaşamışsınız anlaşılan.</p>

  <p class="calibre2">Finola bir an düşündü. “Ancak biri orada olanları kamerayla çekseydi inanırdınız” dedi.</p>

  <p class="calibre2">İkisi de birbirlerinin adlarını söylemiyorlardı. Belki aralarındaki hiçbir konuşmada adları</p>

  <p class="calibre2">geçmeyecekti. “Size bol şans dilerim” dedi Ria.</p>

  <p class="calibre2">– Ben size daha da bol şans diliyorum, dedi Bernadette’in annesi.</p>

  <p class="calibre2">Ria telefonu kapattı. Los Angeles’ta teknik yayınlar yapan ve konferans vermek üzere</p>

  <p class="calibre2">Boston’a gitmekte olan bir adamla randevusuna hazırlanmak için iki saati vardı. Kocasının</p>

  <p class="calibre2">metresinin annesiyle az önce kibarca konuşmuştu. Kendisiyle evlerini değiştirdiği ve manikdepresif</p>

  <p class="calibre2">olduğu anlaşılan kadın, Colm’un lokantasına yemeğe gitmişti demek. Ve yer yerinden oynamıştı.</p>

  <p class="calibre2">Andy Vine, eve gelip havuz başında bir limonata içerken onun ağabeyine hiç benzemediğini</p>

  <p class="calibre2">düşündü Ria; iyi ki Hawaii’ye telefon edip Greg’e danışmıştı. Aşağı yukarı Ria’nın yaşında ya da</p>

  <p class="calibre2">biraz daha genç, ince, uzun kızıl saçlı biriydi. Belki bir anlamda bilim adamı görünümündeydi,</p>

  <p class="calibre2">üniversite yaşantısı hakkında Ria’nın olduğundan fazla şey bildiğini düşünerek konuşuyordu.</p>

  <p class="calibre2">Gerek İrlanda’da gerek Corınecticut’ta fakülteler ya da Mezunlar Derneği’yle ilgili hiçbir şey</p>

  <p class="calibre2">bilmediğini öğrenince, “Bağışlayın, hep yanlış varsayımlarda bulunuyorum” dedi. “Marilyn’le</p>

  <p class="calibre2">böyle bir vesileyle tanıştığınızı sanmıştım.”</p>

  <p class="calibre2">– Hayır, hiç öyle değil. Bazıları da bahçeye, çiçeğe olan düşkünlüğümüz sayesinde</p>

  <p class="calibre2">tanıştığımızı sanıyormuş, oysa hiç ilgimi çekmez bu işler. Sürekli gülümsüyordu Ria, en güzel</p>

  <p class="calibre2">yazlık giysisini giymişti; mavili beyazlı bu elbiseyi geçen yaz bir düğün için almış, o günden beri</p>

  <p class="calibre2">de hiç giymemişti. Polly Callaghan’dan alınma bir şapka bu elbiseye çok yakışıyordu, ancak o</p>

  <p class="calibre2">günden beri bunları giyecek bir durum olmamıştı. Daha güzel giyinen bir kadın olmalıydı aslında.</p>

  <p class="calibre2">Şık bir eş olsaydı işler yolunda mı gidecekti acaba?</p>

  <p class="calibre2">– Tayland yemeklerini bilir misiniz ? diye soruyordu Andy.</p>

  <p class="calibre2">– Şey, şimdilerde İrlanda’da Tayland lokantaları açıldı açılmasına, bayağı uluslararası bir</p>

  <p class="calibre2">gelişme var. Ama ben yalnızca iki kez gittim, bütün yemekleri anımsamıyorum, dolayısıyla oraya</p>

  <p class="calibre2">gittiğimizde seçme işini siz yaparsanız çok sevinirim.</p>

  <p class="calibre2">Bu Andy’nin hoşuna gitmişti galiba. Belki de insan yaşlanıp da iddiasız, umursamaz bir ruh</p>

  <p class="calibre2">hali içinde olduğunda erkeklerin ilgisini çekmek kolaylaşıyordu.</p>

  <p class="calibre2">Tayland lokantasında çekingenlikten uzak bir havada konuşuyorlardı. Andy ona</p>

  <p class="calibre2">yayınevinden söz etti. Konuyla ilgili değilseniz, adlarını hiç duymayacağınız, ama ilgiliyseniz</p>

  <p class="calibre2">duymak bir yana zorunlu olduğunuz için mutlaka aldığınız kitaplar yayımlıyordu. Teknolojideki</p>

  <p class="calibre2">gelişmeler ve CD–romlar nedeniyle durumların artık çok değiştiğini anlattı. Büyükbabası gezgin bir</p>

  <p class="calibre2">ansiklopedi satıcısıydı. Evlere, işyerlerine gidip ansiklopedi pazarlıyordu. Bugünkü</p>

  <p class="calibre2">ansiklopedilerin büyüklüğünü görse, nasıl satıldıklarını bilse mezarından fırlardı adamcağız. Andy</p>

  <p class="calibre2">Los Angeles’ta bir apartman dairesinde oturuyordu. Bir kez evlenmiş ve boşanmıştı. Çocuğu yoktu.</p>

  <p class="calibre2">– Siz mi onu terk ettiniz, o mu sizi ? diye soru Ria.</p>

  <p class="calibre2">– Bu iş bu kadar basit değildir, diye gülümsedi Andy.</p>

  <p class="calibre2">– Oo, çok basit, diye üsteledi Ria.</p>

  <p class="calibre2">– Peki, söyleyeyim, birisiyle çıkıyordum, karım öğrendi ve beni sepetledi.</p>

  <p class="calibre2">Ria başını salladı. “Bu durumda siz onu terk etmiş oluyorsunuz, evliliğe son veren siz</p>

  <p class="calibre2">oluyorsunuz.”</p>

  <p class="calibre2">– Size göre öyle, karım da aynı şeyi söyledi. Ben ayrılmak istemedim, ama dinletemedim.</p>

  <p class="calibre2">– Başka bir sevgili bulan karınız olsaydı onu bağışlar mıydınız?</p>

  <p class="calibre2">– Tabii ki bağışlardım.</p>

  <p class="calibre2">– Hiçbir şey olmamış gibi sürdürürdünüz yani ?</p>

  <p class="calibre2">– Bak Maria, insanlar her zaman birbirlerini düş kırıklığına uğratıyor, öyle değil mi ?</p>

  <p class="calibre2">Herkesin her sözünü tuttuğu kusursuz bir hayat yaşamıyoruz. Eğer evlilikte, yaşanan o serüvenden</p>

  <p class="calibre2">daha büyük, daha önemli bir değer varsa yaşar evlilik. Bizde var sanıyordum, yanılmışım.</p>

  <p class="calibre2">– Yeniden dünyaya gelseydiniz?.. Ria için önemliydi konu, yanıtı, yanıtlan bilmek istiyordu.</p>

  <p class="calibre2">– Tarihi yeniden yazamazsınız, hiç bilmiyorum ne yapardım. Peki siz de boşandınız mı ?</p>

  <p class="calibre2">– Sanıyorum öyle, dedi Ria. Andy ona baktı, şaşırmıştı. Öyle düşünüldüğü kadar delice bir</p>

  <p class="calibre2">şey değil boşanmak. Bakın, boşanma irlanda’da daha yeni yasalaştı. Henüz tam anlamıyla</p>

  <p class="calibre2">alışamadık. Ama yanıtım evet, boşanmak üzereyim.</p>

  <p class="calibre2">– Siz mi onu bıraktınız, o mu sizi?..</p>

  <p class="calibre2">– O beni bıraktı.</p>

  <p class="calibre2">– Ve siz onu bağışlamıyorsunuz ha?</p>

  <p class="calibre2">– Bana bu fırsat verilmiyor. Bir sessizlik oldu. Andy, size Dale’i sorabilir miyim ?</p>

  <p class="calibre2">– Ne öğrenmek istiyorsunuz ?</p>

  <p class="calibre2">– Ne bileyim, Greg’le konuştuğumda... yani yanlış bir şey söyledim gibime geldi. Sesinde</p>

  <p class="calibre2">biraz şaşırmış, nerdeyse rahatsız olmuş bir hava vardı. •</p>

  <p class="calibre2">– Neler söylediniz ki ? ,</p>

  <p class="calibre2">– Bilmem, sıradan şeyler, yani iyi dilekler falan.</p>

  <p class="calibre2">Andy başını iki yana salladı. “Elbet insanlar bir olay karşısında aynı tepkiyi göstermiyor.</p>

  <p class="calibre2">Bir şeyi herkes farklı algılıyor. Marilyn olayı asla kabullenemedi, o böyle bir çözüme sığındı</p>

  <p class="calibre2">sonuçta.”</p>

  <p class="calibre2">– Konuyu Greg’le konuşamaz mı ?</p>

  <p class="calibre2">– Greg konuşmak istiyor, ama anlaşılan Marilyn yanaşmıyor. Erkeklerin kaygısızlığı,</p>

  <p class="calibre2">umursamazlığı, iğne gibi battı Ria’ya.</p>

  <p class="calibre2">Dale Hawaii’deydi, annesi onu özlemişti ancak bir çıkmazdaydılar. Ria ile Danny kendi</p>

  <p class="calibre2">çocuklarım yetiştirme konusunda pek parlak sonuçlar elde etmiş sayılmazdı belki, ama ellerinden</p>

  <p class="calibre2">geleni yapmışlardı. Hem ikisi de çaba harcamıştı doğrusu, Danny’nin de hakkını yememek gerekti.</p>

  <p class="calibre2">Bu Dale meselesi sinirleri germişti. “Aslında Greg’in yapması gereken tek şey Marüyn’le konuşup</p>

  <p class="calibre2">buluşacakları günü ve saati belirlemekti herhalde.”</p>

  <p class="calibre2">– O da buna çalışıyordu, ama birden Marilyn ortadan kayboldu, İrlanda’ya gitti.</p>

  <p class="calibre2">– Peki Marilyn onun ne zaman dönmesini bekliyor?</p>

  <p class="calibre2">– Sonbaharda.</p>

  <p class="calibre2">– Ama daha çok var sonbahara, odasını öylece bırakmış şaşırmıştı. .</p>

  <p class="calibre2">306</p>

  <p class="calibre2">– Size ne anlattı bu konularda? diye sordu Andy.</p>

  <p class="calibre2">– Hiçbir şey. Oğlu olduğundan bile bahsetmedi.</p>

  <p class="calibre2">Andy duyduklarına üzülmüş görünüyordu, aralarında kısa bir sessizlik oldu. Bu konuya</p>

  <p class="calibre2">tekrar dönmediler. Konuşacak pek çok şey vardı. Andy Perınsylvania’da geçen çocukluğunu anlattı</p>

  <p class="calibre2">ona, Ria’ysa annesinin sinema tutkusundan söz etti. Andy, beyzbol tutkusundan, Ria Croke Park’ta</p>

  <p class="calibre2">her yıl yapılan büyük finallerden, oyunların yarattığı telaştan söz etti. Andy Sezar salatasının nasıl</p>

  <p class="calibre2">yapıldığım, Ria’ysa patatesli yumurta yapmanın sırlarını anlattı. Çok iyi vakit geçirdi Ria,</p>

  <p class="calibre2">Andy’nin de onunla birlikte olmaktan hoşlandığını seziyordu.</p>

  <p class="calibre2">Andy onu Tudor Drive’a getirdi, birkaç saniye öyle oturdular arabada. Ria yanlış anlaşılma</p>

  <p class="calibre2">kaygısıyla onu içeriye davet etmedi. Sonra ikisi aynı anda konuştular.</p>

  <p class="calibre2">– İş gereği İrlanda’ya gelirseniz... diye başladı Ria.</p>

  <p class="calibre2">– Konferans çarşamba günü öğleyin sona eriyor... diyordu Andy.</p>

  <p class="calibre2">– Lütfen devam et... dedi Ria.</p>

  <p class="calibre2">Andy sözünü tamamladı. “Acaba diyordum, dönerken buradan geçsem ve sana Sezar</p>

  <p class="calibre2">salatası yapsam, sen de bana o patatesli yumurtadan yapar mısın?”</p>

  <p class="calibre2">– Anlaştık, dedi Ria gülümseyerek ve arabadan indi.</p>

  <p class="calibre2">Yıllar önce erkeklerle ilk buluşmalarından sonra sorulan en önemli soru, “Onunla tekrar</p>

  <p class="calibre2">görüşecek misin ?” olurdu. İşte şimdi o günlere dönmüştü, bir erkek onunla tekrar buluşmak</p>

  <p class="calibre2">istediğini söylemişti. Her iki taraf için de, bu türden bir ikinci buluşmanın getireceği her şeye hazır</p>

  <p class="calibre2">olunduğu anlamına geliyordu bu sözleşme.</p>

  <p class="calibre2">Ria yatak odasında ayakta durmuş, bu garip kadının yarattığı güzel bahçeye bakıyordu.</p>

  <p class="calibre2">Duyduğu kadarıyla Marilyn Vine, her anını bu bahçede, ellerini toprağa daldırıp zararlı otlan</p>

  <p class="calibre2">köklerinden çıkarmak, toprağı altüst etmek, çiçekleri çapalamak, sarmaşıkları şuraya buraya</p>

  <p class="calibre2">dolamakla geçiriyordu.</p>

  <p class="calibre2">Burada kendini çok yabancı hissetti Ria. Carlotta ve Heidi’yle kurmayı umduğu dostluk</p>

  <p class="calibre2">meyve vermemişti. İki kadın da ilk gece açılıp saçılmış olmaktan utanmış görünüyordu, o neşeli</p>

  <p class="calibre2">üçlüyü yeniden bir araya getirme girişiminde bulunmamışlardı. Andy l Vine’ın gözlerindeki</p>

  <p class="calibre2">hayranlığa karşın, beğenilmiş olmaktan ger– f çek bir hoşnutluk ve gurur duymuyordu. Andy ona</p>

  <p class="calibre2">göre kendisininkinden farklı bir dünyadan gelmiş yabancı bir erkekten başka bir şey değildi. Evet,</p>

  <p class="calibre2">Westville sakin ve güzel bir yerdi, ağaçlık bir yöreydi, içinden ırmak geçiyordu, her yerde yüzeysel</p>

  <p class="calibre2">bir nezaket ve sıcaklığın egemen olduğu rahat bir yaşam biçimi vardı burada. Ama kendi yuvası,</p>

  <p class="calibre2">memleketi değildi. Memlekette çocukları yeni aileleriyle birlikte neşeli bir akşam geçirmek üzere</p>

  <p class="calibre2">Colm’un lokantasına gitmişti. Salonun diğer ucunda Marilyn Vine Rosemary’yle birlikte bir</p>

  <p class="calibre2">masada oturmuştu. Kendisiyse burada yapayalnızdı. Gözlerinden yaşlar boşandı. Buraya gelmenin</p>

  <p class="calibre2">iyi bir fikir olduğunu sanmak için deli olması gerekti. Hatta zırdeli.</p>

  <p class="calibre2">Tara Sokağı’nda güneş doğmak üzereydi. Marilyn iyi uyuyamamıştı. Lokantada ne çirkin</p>

  <p class="calibre2">bir sahneye tanık olmuştu öyle... Her şey birden kontrolden çıktı. Bütün bu insanlar, bir sahnede</p>

  <p class="calibre2">kendi rollerini oynayan karakterler gibiydi. Pek de hoş bir oyun değildi üstelik. Rosemary ve Gertie</p>

  <p class="calibre2">olayların perde arkasını az çok anlatmıştı. Ria’nın bozulan evliliğinin öyküsü, Danny’nin yeni</p>

  <p class="calibre2">ilişkisi, çocukların şaşkınlığı, saldırgan sarhoş şarkıcının bilinen güvenilmezliği, sonunda onu karga</p>

  <p class="calibre2">tulumba götüren iriyarı adamların sabıkalı olabileceği falan hep söylenmişti. Bu insanlar herkes</p>

  <p class="calibre2">hakkında her şeyi biliyor ve bunları üşenmeden uzun uzun tartışıyorlardı. Ağırbaşlılık, saygı,</p>

  <p class="calibre2">kendini koruma güdüsü gibi şeyler yoktu burada.</p>

  <p class="calibre2">Rosemary, bekâr olduğundan, ayrıca da kız kardeşi bir bayan avukatla birlikte yaşadığından,</p>

  <p class="calibre2">kendisini eşcinsel sanmalarının olağan olduğunu söylemişti. Gertie de kocasının sorunlarından söz</p>

  <p class="calibre2">etmiş, içki ve şiddetle başının dertte olduğunu anlatmıştı. Bütün bunları Jack’in kışları hep</p>

  <p class="calibre2">öksürüğe yakalandığım söylermiş gibi anlatıyordu. Colm masalarına yaklaşmış, yaşadıkları</p>

  <p class="calibre2">hayatının en utanç verici olayı değilmişçesine, öylesine özür dilemişti. İki kadın Ria’nın çocuklarını</p>

  <p class="calibre2">bırakıp Amerika’ya gitmesini başlangıçta çılgınlık olarak gördüklerini ama ona iyi geleceğini</p>

  <p class="calibre2">umduklarını söylemişlerdi.</p>

  <p class="calibre2">Marilyn bu insanların başkalarının yaşantısına böylesine burnunu sokmalarına</p>

  <p class="calibre2">dayanamıyordu. Arkadaşlarının özel sorunlarını, üzüntülerini, düpedüz rastlantısal bir ev değiş</p>

  <p class="calibre2">tokuşu sonucu buraya düşmüş ve sonuçta bir yabancı olan Marilyn’e açmakta hiçbir sakınca</p>

  <p class="calibre2">görmemişlerdi. Ria’ya acıyordu gerçi, başına gelenlere üzülüyordu, ama aynı zamanda bir</p>

  <p class="calibre2">rahatsızlık da duymuyor değildi.</p>

  <p class="calibre2">Neden başını dik tutup bütün bu insanların yaşamına girmesine engel olmamıştı? Üzüntüyle,</p>

  <p class="calibre2">kötü olaylarla başa çıkmanın tek yolu derdinin dillere düşmesine engel olmaktı. Felaketin varlığım</p>

  <p class="calibre2">yadsırsan, ondan kurtulma umudun olurdu. Marilyn yataktan kalktı ve karmakarışık bahçe ile</p>

  <p class="calibre2">çevredeki büyük kırmızı tuğlalı evlere baktı. Boşboğaz insanların hakkında her şeyi bilmek</p>

  <p class="calibre2">istedikleri, karşısındakinin de kendi yaşantılarının bütün ayrıntılarını bilmek ihtiyacında olmasını</p>

  <p class="calibre2">bekledikleri bu yerde kendisini çok yitik ve yalnız hissetti.</p>

  <p class="calibre2">Westville’deki serin evde ve o güzel bahçede olmak için neler vermezdi... Şimdi orada</p>

  <p class="calibre2">olsaydı, hiç kimsenin kendisini aramayacağından, dün akşamın tortularının dedikodusuyla rahatsız</p>

  <p class="calibre2">edilmeyeceğinden emin olarak havuzunu kaç kez arşınlardı kim bilir. Her gece yatağında uyuyan</p>

  <p class="calibre2">kedi Clement uyandı, gerindi ve umutla yanına geldi. Sesli sesli mırlıyordu. Gün başlamak</p>

  <p class="calibre2">üzereydi, oyun ve bir kâse yemek bekliyordu.</p>

  <p class="calibre2">Marilyn ona üzgün üzgün baktı. “Genelde hayvanlarla konuşmam Clement” dedi. “Ama</p>

  <p class="calibre2">sana bir ayrıcalık tanıyorum. Buraya gelmekle hata ettim. Hayatımın en yanlış kararını verdim.”</p>

  <p class="calibre2">Altıncı bölüm</p>

  <p class="calibre2">– Anneannemle konuşurken ona Nora dememiz gerekmez mi? diye sordu Brian.</p>

  <p class="calibre2">– Ne ? Annie okuduğu kitaptan başını kaldırdı.</p>

  <p class="calibre2">– Yani diyorum... Bernadette’in annesini adıyla çağırdığımıza göre, anneanneme de aynı</p>

  <p class="calibre2">şekilde Nora demeliyiz, dedi Brian. Adil olmak istiyordu.</p>

  <p class="calibre2">– Olmaz Brian, kapa çeneni, dedi Annie.</p>

  <p class="calibre2">– Hep kapa çeneni diyorsun zaten, güzel bir söz duymadım ağzından, hiç duymadım.</p>

  <p class="calibre2">– Sana kim güzel sözler söyleyebilir Brian, söyler misin?</p>

  <p class="calibre2">– Söyleyen var elbet.</p>

  <p class="calibre2">– Annemden ve babamdan başka? Onlar da buna mecbur, çünkü oğullansın.</p>

  <p class="calibre2">– Finola genellikle güzel şeyler söylüyor.</p>

  <p class="calibre2">– Bugün söylediği bir güzel sözü tekrarlar mısın, ha, tekrarlar mısın ?</p>

  <p class="calibre2">– Askerlerimi satranç tahtasının ortasına sürmem gerektiğini hatırlamamın hoşuna gittiğini</p>

  <p class="calibre2">söyledi.</p>

  <p class="calibre2">– Peki sen ortaya sürdün mü ? Annie hâlâ satranç dersi almamakta direniyordu, Brian’ın bu</p>

  <p class="calibre2">işi öğrendiğini kabullenemiyordu.</p>

  <p class="calibre2">– Kazayla da olsa evet. Öyle ortaya çektim askerleri, onlar da savaştı, Finola beni çok</p>

  <p class="calibre2">beğendi. Brian utkuyla gülümsüyordu.</p>

  <p class="calibre2">“Bazen korkunç olmaktan çok zavallı görünüyor bu çocuk” diye düşündü Annie, “insan</p>

  <p class="calibre2">acıyor ona.” Sonra yaşantılarının değişmekte olduğunun pek farkında da değil. Yaz sona erince</p>

  <p class="calibre2">herkesin evlerine döneceğini sanıyor. Hatta Bernadette’in annesine “Sonbaharda, Amerika’dan</p>

  <p class="calibre2">döndükten sonra da satranç oynamayı sürdürebilir miyiz ?” diye sordu. Oyunları o zaman sona</p>

  <p class="calibre2">ermeyecekti, değil mi? Babasını ziyarete geldiğinde, kendisi de evde olursa her zaman</p>

  <p class="calibre2">oynayabileceklerini söylemişti Finola. Budala Brian şaşkın şaşkın baktı kadına. İçinden, babasının</p>

  <p class="calibre2">eve döneceğini düşünüyordu. Bundan sonra böyle yaşayacaklarını kavrayamamıştı daha.</p>

  <p class="calibre2">Kitty, Bernadette’in pençelerini Annie’nin babasına geçirebildiğine göre, çok ama çok akıllı</p>

  <p class="calibre2">biri olduğunu söylüyordu. Yasağa karşın, kütüphaneye giderek Kitty’yle buluşuyordu. Şu sıralarda</p>

  <p class="calibre2">yapacak başka işi olmadığından bol bol kitap okuduğu için de kütüphaneye sık gitmesi akla uygun</p>

  <p class="calibre2">görünüyordu. Kitty de geliyor, ona motosiklet rallilerinden, diskolardan ve konserlerdeki çılgın</p>

  <p class="calibre2">kalabalıktan söz ediyordu. Annie’yse bu özgürlüğe ağzı sulanarak dinliyordu onu.</p>

  <p class="calibre2">Ancak Kitty, olayların cinsel yönüyle daha çok ilgiliydi ve Bernadette onu müthiş</p>

  <p class="calibre2">şaşırtmıştı. “Öyle salak ve uyurgezer bir hali var ki, insanın aklına bile gelmez” diyordu. “Hani</p>

  <p class="calibre2">güzel şarkılar söyleyerek erkekleri kendilerine âşık eden sirenlere ya da ünlü saray yosmalarına</p>

  <p class="calibre2">benziyor. Erkekleri cinsel zevklerinin kölesi haline getiren kadınlar varmış, biliyor musun? Nasıl</p>

  <p class="calibre2">başardığını iyice öğrenmek gerek.”</p>

  <p class="calibre2">– Bana pek bir şey anlatmaz ki, dedi Annie kuru kuru.</p>

  <p class="calibre2">– Ama pek iyi geçiniyorsunuz, diye şaşırdı Kitty. Annenin yerini almasından hiç</p>

  <p class="calibre2">hoşlanmayacağını falan düşünmüştüm.</p>

  <p class="calibre2">– Hayır, annemin yerini almıyor ki, yeni bir yer yapıyor kendine. Açıklaması zor.</p>

  <p class="calibre2">– İstediğini yapmana izin veriyor ya, ona bak sen.</p>

  <p class="calibre2">– Hayır, bizi rahatsız etmiyor, dedim, bu farklı bir şey. Senin dışında kimse için kural</p>

  <p class="calibre2">koymuyor. Sanıyorum babam ona senin yasak bölge olduğunu söylemiş. Annie sırıttı.</p>

  <p class="calibre2">Kitty şaşırmıştı. “Benden hoşlandığını sanıyordum, hatta ve hatta benimle gönül</p>

  <p class="calibre2">eğlendirmeye bile yanaşacağını, böyle bir olasılığın olduğunu düşünüyordum. Annen barışık</p>

  <p class="calibre2">değildi benimle, kocasını ayartmam olasılığına karşı eve gelmemi istemeyen oydu.”</p>

  <p class="calibre2">Annie müthiş şaşırmıştı. “Kitty, bunu nasıl düşünürsün.”</p>

  <p class="calibre2">– Senin üvey annen olmak istemezdim canım. Sadece biraz öyle dolaşmayı, pahalı yerlere</p>

  <p class="calibre2">falan gitmeyi düşünüyordum... Kitty kalçalarını oynattı. Azıcık yani... anlarsın... baban çok</p>

  <p class="calibre2">yakışıklı bir adam.</p>

  <p class="calibre2">Annie nerdeyse kusacakmış gibi onun yüzüne baktı. Kitty erkeklerle yatıyordu, çoğu kez de</p>

  <p class="calibre2">harika olduğunu anlatıyordu. Bazen sıkıcıydı ama genelde sevişmek çok güzeldi. Annie denemeden</p>

  <p class="calibre2">bir şey söyleyemezdi. Ancak hiçbir zaman denemeyeceğini de biliyordu; ürkütücü, sürükleyici,</p>

  <p class="calibre2">denetlenemeyen ve korkunç bir şeydi seks. O gün arka yolda gördüğü gibiydi. Örneğin Colm’un</p>

  <p class="calibre2">lokantasında şarkı söyleyip herkesin başını derde sokan Orla King’in söylediği şarkılar da,</p>

  <p class="calibre2">konuştuğu sözler de cinsellik hakkındaydı. Korkunç, kafa karıştıcı, insanın başına dert açan bir</p>

  <p class="calibre2">şeydi bu. Yıllar önce annesinin kendisine yaptığı açıklamaları anımsadı, insanı sevdiğine çok yakın</p>

  <p class="calibre2">hissettirdiği için çok güzel bir şey olduğunu söylemişti ona.</p>

  <p class="calibre2">Yakın hissetmişti de ne olmuştu sanki. Babasının kolaylıkla yaptığı gibi, bu yaşta bir daha</p>

  <p class="calibre2">kimseye kendini yakın hissedeceğe de benzemiyordu kadıncağız.</p>

  <p class="calibre2">Ria Andy’yle buluşmadan önce saçını yaptırmaya karar verdi. Ama Carlotta’nın salonuna</p>

  <p class="calibre2">gitmemeliydi. Aslında doğru olsa bile yapışkan, asılan bir kadın olduğunu sanmalarına izin</p>

  <p class="calibre2">vermemeliydi.</p>

  <p class="calibre2">Westville’de ya da yakınlarda başka güzellik salonları vardı. Hatta kısa bir süre önce gittiği</p>

  <p class="calibre2">büyük bir alışveriş merkezinde bir berber gördüğünü anımsıyordu. Gidip bakacaktı. Marilyn</p>

  <p class="calibre2">Vine’ın arabasını ustaca garajdan çıkardı ve kutudan mektuplarını almakta olan Carlotta’yla</p>

  <p class="calibre2">karşılaştı.</p>

  <p class="calibre2">Carlotta hararetle selamladı onu. “Selam! Şansa bak, ben de seni görmeyi umuyordum.”</p>

  <p class="calibre2">– İşte karşındayım, diye gülümsedi Ria yüzünde donmuş bir ifadeyle.</p>

  <p class="calibre2">Onu görmeyi umduğunu söylemekle ne demek istiyordu bu kadın? Bitişik evde oturuyordu</p>

  <p class="calibre2">sonuçta. “Zırt pırt gelip seni rahatsız etmek istemedim. Marilyn özel hayatına çok düşkündü...”</p>

  <p class="calibre2">– Marilyn Marilyn’dir, dedi Ria tepkili bir ses tonuyla. Ben, Ria’yım. Davranışının çocukça</p>

  <p class="calibre2">olduğunu, düşüncesizce konuştuğunu hissetti, Brian’ın birkaç yıl önce davranabileceği gibi</p>

  <p class="calibre2">davranmıştı. Sinirleri bozuluyor, dengesini yitiriyor olmalıydı.</p>

  <p class="calibre2">Carlotta şaşırdıysa da bunu gizlemeyi başardı. “Tabii, şey, diyecektim ki, salı akşamı saç</p>

  <p class="calibre2">bakım ürünleri şirketi bizim güzellik salonuna gelecek... Onların ürünlerini de almamızı istiyorlar,</p>

  <p class="calibre2">bize örnek göstermek için de düzenli müşterilerimizden dört ya da beşine bedava özel bakım</p>

  <p class="calibre2">yapacaklar... Herkes sonuçtan memnun kalırsa, ürünlerini alacağız. Yılda birkaç kez çeşitli şirketler</p>

  <p class="calibre2">yapar bunu. Sen de katılmak ister misin acaba? Kobay olmak falan gibi değil bu, saçını mora</p>

  <p class="calibre2">boyayacak değiller!”</p>

  <p class="calibre2">Ria şaşırmıştı. “Ama senin düzenli müşterilerin vardır.” ‘</p>

  <p class="calibre2">– N’olur gel, diye asıldı Carlotta.</p>

  <p class="calibre2">– Eh, tabii, saat kaçta? Vakit saat saptandı. Ria bu öneri karşısında pek öyle havalara</p>

  <p class="calibre2">uçmadı.</p>

  <p class="calibre2">Carlotta sandığı gibi soğuk ve mesafeli davranmıyordu, hem orada birkaç komşuyla da</p>

  <p class="calibre2">karşılaşabilirdi. Ama içi rahat değildi. Cumartesi akşamı aklından geçirdikleri tümüyle</p>

  <p class="calibre2">silinmemişti. Burası garip bir yerdi, onun evi, onun yuvası değildi. Aslında yeni bir yöreye uyum</p>

  <p class="calibre2">sağlama ve herkesi tanıma umutlan aptalcaydı.”</p>

  <p class="calibre2">Marilyn’e telefon etmeyi düşünmüştü, ama söyleyecek bir şeyi yoktu. Gene de “Boş ver”</p>

  <p class="calibre2">dedi kendi kendine, bu da bir şeydi. Hilary’nin dediği gibi bedava sirke baldan tatlıydı.</p>

  <p class="calibre2">Marilyn, Gertie’nin bir dahaki gelişinde lokantadaki olaylarla ilgili sonu gelmez nutukları</p>

  <p class="calibre2">dinlemeye hazır bekliyordu. Ama kadın dokunsan ağlayacak gibiydi, konuşmaya hiç istekli</p>

  <p class="calibre2">görünmüyordu. Belki de Jack kız kıza eğlenmeye gitmelerinden hoşlanmamış ve bu</p>

  <p class="calibre2">hoşnutsuzluğunu elinden gelen en iyi biçimde dışa vurmuştu. Ütü yaparken, yere diz çöküp ön</p>

  <p class="calibre2">odadaki güzel bir masanın ayaklarını cilalarken yalnız bırakıldığına ilk kez sevinmiş görünüyordu</p>

  <p class="calibre2">Gertie.</p>

  <p class="calibre2">Marilyn ön bahçede çalışıyordu. Her temizlik günü Gertie’nin parasını ve ona teşekkür</p>

  <p class="calibre2">ettiğini bildiren bir kartı zarfa koyar, holdeki masanın üzerine bırakırdı. Colm arka bahçede</p>

  <p class="calibre2">çalışmaktaydı, o yakadan da ses çıkmıyordu. Rosemary arabasıyla önünden geçmiş, ama uğramayı</p>

  <p class="calibre2">gerekli görmemişti. Ria’nın annesi ve o deli köpek iki gündür uğramamıştı.</p>

  <p class="calibre2">Marilyn omuzlarının ağrıdığını hissetti. Belki de hepsiyle birlikte büyük bir tatil güruhunun</p>

  <p class="calibre2">bir parçası olmak istemediğine inandırmayı başarmıştı onları.</p>

  <p class="calibre2">Gertie giderken durdu ve bahçedeki başarısından dolayı Marilyn’i kutladı. “Müthiş bir</p>

  <p class="calibre2">enerji var sende Marilyn” dedi.</p>

  <p class="calibre2">– Sağ ol.</p>

  <p class="calibre2">– Umarım işlerin yoluna girer Marilyn, dedi. Yolunda olmayan her neyse yani...</p>

  <p class="calibre2">Marilyn’in yüzü kıpkırmızı oldu. Nasıl olurdu da bu insanlar onun bir derdi olduğunu</p>

  <p class="calibre2">varsayma cesaretini gösterebilirlerdi? Onlara hiçbir sinini açmamıştı, meraklı sorularına yuvarlak</p>

  <p class="calibre2">yanıtlar vermişti, mesafeli davranmıştı. Ters giden bir şeylerin olduğunu varsaymaya haklan yoktu.</p>

  <p class="calibre2">Bundan sonra yapacaktan ilk telefon görüşmesinde bundan Ria’ya söz etmeye, ne kadar</p>

  <p class="calibre2">üzüldüğünü söylemeye niyetlendi, ama sonradan, “İyi ki söylemedim”</p>

  <p class="calibre2">dedi kendi kendine. Bütün bilgilerin kaynağı ve kentin ilgi merkezi olan Ria Lynch’e</p>

  <p class="calibre2">söyleseydi, bugüne dek çoktan gazetelerde yazıyor olurdu her şey.</p>

  <p class="calibre2">Marilyn Ria’ya telefon edecekti ama kendini tuttu. Söyleyecek bir şey yoktu.</p>

  <p class="calibre2">Ria güneşten nasibini bol bol alan mutfakta, çocuklar geldiğinde yapılacak şeylerin listesini</p>

  <p class="calibre2">yazmakla uğraşırken telefon çaldı.</p>

  <p class="calibre2">– Selam Ria. Ben Heidi! internet’e yeni başlayanlar için bir kurs buldum. Yazılalım mı ?</p>

  <p class="calibre2">– Ah, bu konuda pek parlak değilim, Heidi. Kafama girer mi bilemiyorum, bu konuda çok</p>

  <p class="calibre2">bilgisizim.</p>

  <p class="calibre2">– Bu bizim gibi bilgisayar cahilleri için canım. Parlak çocuklar için değil. Temel klavye</p>

  <p class="calibre2">bilgin olsun yeter, sende de bu var.</p>

  <p class="calibre2">– Eğer anımsayabilirsem.</p>

  <p class="calibre2">– Pekâlâ hatırlarsın, zaten topu topu beş ders alacağız.</p>

  <p class="calibre2">– Pahalı mı Heidi ? Resmen cimri olan ablam ile eniştem gibi konuşuyorum ama, çocuklar</p>

  <p class="calibre2">hurdayken parasız kalmak istemiyorum.</p>

  <p class="calibre2">– Hayır, hiç pahalı değil, üstelik paralar benden. Fakültede çalıştığımız için indirimli, zaten</p>

  <p class="calibre2">yalnız gitmek de istemiyorum.</p>

  <p class="calibre2">– Ben gidemem.</p>

  <p class="calibre2">– Bu hafta çarşamba ile cuma, sonraki hafta da üç güncük gideceğiz, sonra ver elini Internet</p>

  <p class="calibre2">dünyası.</p>

  <p class="calibre2">– Ah, bu çarşamba gelemem, diye başladı Ria.</p>

  <p class="calibre2">– Yapma Ria, yapacak başka işin yok herhalde, öyle değil mi ?</p>

  <p class="calibre2">– Yok, yok, o değil de... yani...</p>

  <p class="calibre2">– Gelmeni çok istiyorum, yalnızca bir saatliğine... haklı olarak konuya daha uzun süre</p>

  <p class="calibre2">aklımızı veremeyeceğimizi düşünüyorlar. On iki bir arası.</p>

  <p class="calibre2">– Ha, gündüz mü, dedi Ria rahat bir soluk alarak. Öyleyse gelirim Heidi. Yerini söyle bana.</p>

  <p class="calibre2">Greg Hawaii’den Marilyn’e telefon açtı.</p>

  <p class="calibre2">– Mektubuna teşekkür ederim, dedi.</p>

  <p class="calibre2">– Gene de fazla resmîydi, aslında daha çok şey söylemek istedim, dedi Marilyn.</p>
</body>
</html>
