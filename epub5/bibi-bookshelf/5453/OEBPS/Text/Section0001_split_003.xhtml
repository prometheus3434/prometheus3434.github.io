<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Bilinmeyen</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <p class="calibre2">– Ah, Ria, lütfen... Oyun oynama benimle.</p>

  <p class="calibre2">– Oyun oynama havasından bugünkü kadar uzak olmamıştım hiç. Çok ciddiyim, nasıl</p>

  <p class="calibre2">sonuçlanmasını bekledin ?</p>

  <p class="calibre2">– Onurla herhalde. Birbirimize saygılı olarak.</p>

  <p class="calibre2">–Ne?</p>

  <p class="calibre2">– Hayır, sordun, ne dilediğimi sordun. Sanırım senin de başlangıçtaki yaşantımızın çok iyi</p>

  <p class="calibre2">olduğunu, ama artık bittiğini düşünmeni istedim... Hiç değilse Annie ile Brian’ı en az incitecek</p>

  <p class="calibre2">yolu bulacağımızı umdum.</p>

  <p class="calibre2">– Ben onları incitecek bir şey yapmadım.</p>

  <p class="calibre2">– Biliyorum.</p>

  <p class="calibre2">– Peki bizi eskisi gibi birleştirecek, senin açından eskisi gibi yapacak bir yolun</p>

  <p class="calibre2">bulunabileceğini düşünmedin mi?</p>

  <p class="calibre2">– Hayır gülüm, bu bitti, o günler geçti.</p>

  <p class="calibre2">– Yani konuşalım derken ikimiz hakkında değil, sen gidince benim yapacaklarım konusunda</p>

  <p class="calibre2">konuşalım demek istedin, öyle mi?</p>

  <p class="calibre2">– İkimizin de ne yapacağı konusunda. Onların bir suçu yok, Annie ile Brian zorlukları hak</p>

  <p class="calibre2">etmiyor.</p>

  <p class="calibre2">– Etmiyorlar. Peki ben ediyor muyum?</p>

  <p class="calibre2">– Bu farklı ama Ria. Biz artık birbirimizi sevmiyoruz.</p>

  <p class="calibre2">– Ben değil.</p>

  <p class="calibre2">– Evet sen de, yalnız itiraf etmiyorsun.</p>

  <p class="calibre2">– Doğru söylemiyorsun. Seni mutlu etmek için de sözlerinin doğru olduğunu söyleyecek</p>

  <p class="calibre2">değilim.</p>

  <p class="calibre2">– Lütfen.</p>

  <p class="calibre2">– Hayır, seni seviyorum. Bakışını, gülüşünü seviyorum, yüzünü seviyorum, kollarını</p>

  <p class="calibre2">boynuma dolamanı ve bütün bunların bir karabasan olduğunu kulağıma söylemeni istiyorum.</p>

  <p class="calibre2">– Ama şimdi durum böyle değil, Ria, eskiden öyleydi.</p>

  <p class="calibre2">– Artık beni sevmiyor musun?</p>

  <p class="calibre2">– Sana daima hayranlık duyacağım.</p>

  <p class="calibre2">– Hayranlığını istemiyorum senin, beni sevmeni istiyorum.</p>

  <p class="calibre2">– İstediğini sanıyorsun... yüreğinin derinliklerinde istemiyorsun.</p>

  <p class="calibre2">– Saçmalama Danny, her şeyden bıktığımı söyletmeye çalışma.</p>

  <p class="calibre2">– İstediğimiz her şeyi elde edemeyiz, diye başladı bu kez Danny.</p>

  <p class="calibre2">– Sen bunun için canla başla çalışıyorsun ama.</p>

  <p class="calibre2">– Uygar olmamızı istiyorum, hepimizin nerde oturacağı konusunda karar verelim</p>

  <p class="calibre2">istiyorum...</p>

  <p class="calibre2">– Ne demek oluyor bu ?</p>

  <p class="calibre2">– Çocuklara söylemeden önce, geleceğin nasıl olacağı konusunda bir fikir vermeliyiz</p>

  <p class="calibre2">onlara.</p>

  <p class="calibre2">– Ben çocuklara bir şey söyleyecek değilim, söyleyecek bir şeyim yok benim. Sen ne</p>

  <p class="calibre2">istersen söyle.</p>

  <p class="calibre2">– Ama tek sorun onları üzmemek...</p>

  <p class="calibre2">– Öyleyse evinde otur, onlarla yaşa ve şu ötekini bir kenara at... onları üzmemenin tek yolu</p>

  <p class="calibre2">bu.</p>

  <p class="calibre2">– Bunu yapamam Ria, dedi Danny. Kararım kesin.</p>

  <p class="calibre2">İşte o an Ria bütün bunları gerçekten yaşamakta olduğuna inandı. O ana dek sözcükler ve</p>

  <p class="calibre2">karabasanlarla boğuşuyordu. Şimdi artık biliyordu, kendisini çok, çok bitkin hissetti. “Doğru” dedi.</p>

  <p class="calibre2">“Kararın kesin.”</p>

  <p class="calibre2">Ondaki değişiklik Danny’yi rahatlatmış gibiydi. Haklıydı Danny, birbirlerini çok iyi</p>

  <p class="calibre2">tanıyorlardı, ayrılığın gerçekleşeceğini kabullendiğini görebiliyordu. Konuşmaları şimdi başka bir</p>

  <p class="calibre2">düzeye, onun istediği düzeye kayacaktı, ayrıntıları, kimin nerede oturacağını falan tartışacaklardı.</p>

  <p class="calibre2">“Hemen taşınmak ve her şeyi değiştirmek için acele etmemize gerek yok, çocukların ders yılı</p>

  <p class="calibre2">bitene dek bekleyebiliriz, belki yaz sonuna kadar, ha?”</p>

  <p class="calibre2">– Belki, yaz sonunda ne olacak? diye sordu Ria.</p>

  <p class="calibre2">– O zamana kadar ne olacağına, herkesin nerede oturacağına karar vermiş oluruz.</p>

  <p class="calibre2">– Ben burada oturacağım, öyle değil mi ? diye sordu Ria şaşkınlıkla.</p>

  <p class="calibre2">– Tamam da tatlım, burayı satmak zorunda kalacağız. Yani fazla büyük gele...</p>

  <p class="calibre2">– Tara Sokağı’ndaki evi satmak, ha? Ria’nın ağzı açık kalmıştı.</p>

  <p class="calibre2">– Zaman içinde, evet, çünkü...</p>

  <p class="calibre2">– Ama Danny, bu bizim evimiz. Burada oturuyoruz, nasıl satarız.</p>

  <p class="calibre2">– Satmak zorunda kalacağız. Yoksa... yani... herkes nasıl geçinecek?</p>

  <p class="calibre2">– Ben buradan bir yere kımıldamıyorum, böylece yirmi ikiliğin geçimini sen sağlarsın.</p>

  <p class="calibre2">– Lütfen Ria, Annie ile Brian’a ne söyleyeceğimizi düşünmeliyiz.</p>

  <p class="calibre2">– Hayır, sen düşünmelisin. Onlara bir şey anlatmayacağımı söyledim sana, ve evimden bir</p>

  <p class="calibre2">yere çıkmıyorum.</p>

  <p class="calibre2">Bir sessizlik oldu.</p>

  <p class="calibre2">– Demek böyle anlatacaksın sorunu, öyle mi ? dedi sonunda. Babanız, sefil canavar babanız</p>

  <p class="calibre2">gidiyor ve sizi terk ediyor, sevgili melek anneniz sizinle...</p>

  <p class="calibre2">– Ama durum aşağı yukarı böyle, Danny.</p>

  <p class="calibre2">Şimdi öfkelenmişti Danny. “Hiç böyle değil. Burada yapıcı olmaya ve onların bu işi daha</p>

  <p class="calibre2">kolay kaldırabilmeleri için alacağımız tutumu saptamaya çalışıyoruz.”</p>

  <p class="calibre2">– Tamam, gel eve dönmelerini bekleyelim ve senin bu işi dayanılır kılmanı izleyelim hep</p>

  <p class="calibre2">birlikte.</p>

  <p class="calibre2">– Nerdeler ?</p>

  <p class="calibre2">– Rosemary’de, video izliyorlar.</p>

  <p class="calibre2">– Rosemary biliyor mu ?</p>

  <p class="calibre2">– Evet.</p>

  <p class="calibre2">– Saat kaçta dönecekler?</p>

  <p class="calibre2">Ria omuz silkti. “Dokuz ya da onda herhalde.”</p>

  <p class="calibre2">– Telefon edip şimdi çağırabilir misin ?</p>

  <p class="calibre2">– Yani kendi evinde çocuklarını iki saat bekleyemezsin, öyle mi?</p>

  <p class="calibre2">– Hayır, onu demek istemedim, yani, sen böyle düşmanca davranırsan... korkarım işler sarpa</p>

  <p class="calibre2">saracak.</p>

  <p class="calibre2">– Düşmanca davranmayacağını. Burda oturup kitap okurum falan.</p>

  <p class="calibre2">Danny şaşkınlık içinde sağına soluna bakındı. “Biliyor musun bu evin bu kadar sessiz</p>

  <p class="calibre2">olduğunu hiç hatırlamıyorum, oturup okuduğunu da hiç görmedim daha önce. Ev hep kent</p>

  <p class="calibre2">merkezinde insanların girip çıktığı, yiyip içtiği, kapıları durmadan açılıp kapanan bir alışveriş</p>

  <p class="calibre2">merkezine benzerdi. Burası hep bir çay bahçesi gibiydi, annen ile köpeği, Gertie, Rosemary,</p>

  <p class="calibre2">çocukların arkadaşları... Bu evde ilk kez oturup düşünebiliyor insan, ilk kez.”</p>

  <p class="calibre2">– Evin dolup taşmasından hoşlandığını sanıyordum.</p>

  <p class="calibre2">– Burada hiçbir zaman sükûnet olmadı Ria, hep bir koşuşturma vardı, evcilik oynanıyordu.</p>

  <p class="calibre2">– Buna inanmıyorum, tarihi yeniden yazıyorsun. Ria masadan kalktı ve büyük koltuğa gitti.</p>

  <p class="calibre2">Hâlâ müthiş yorgun hissediyordu kendisini. Gözlerini kapattı, bırakılsa o anda, evliliğini ve o güne</p>

  <p class="calibre2">dek sürdürdüğü yaşamını sona erdirmek üzere olan bu konuşmanın ortasında uyuyabilirdi.</p>

  <p class="calibre2">Gözkapakları ağırlaşmıştı.</p>

  <p class="calibre2">– Affedersin, Ria, dedi Danny. Ria yanıt vermedi. Gidip bir iki şeyimi alabilir miyim, ne</p>

  <p class="calibre2">dersin ?</p>

  <p class="calibre2">– Bilmiyorum Danny. Ne istiyorsan onu yap.</p>

  <p class="calibre2">– Seninle oturup konuşmaktan hoşnudum. Gözleri hâlâ kapalıydı. “Otur konuş öyleyse.”</p>

  <p class="calibre2">– Ama söyleyecek pek bir şey yok, dedi üzgün üzgün. Burada oturup, durmadan böyle</p>

  <p class="calibre2">olduğu için özür dileyemem, tekrar tekrar söyleyemem bunu.</p>

  <p class="calibre2">– Hayır, söyleyemezsin.</p>

  <p class="calibre2">– O zaman çıkıp birkaç şeyimi hazırlasam iyi olur belki.</p>

  <p class="calibre2">– Belki iyi olur. –Ria? –Evet?</p>

  <p class="calibre2">– Yok bir şey.</p>

  <p class="calibre2">Ria bir süre Danny’nin yukarıda çalışma odası ile yatak odası arasında gidip geldiğini</p>

  <p class="calibre2">duydu. Sonra koltukta uyuyakaldı.</p>

  <p class="calibre2">Mutfaktaki seslere uyandı.</p>

  <p class="calibre2">– Genelde böyle uyuyan babam olurdu, dedi Brian.</p>

  <p class="calibre2">– İyi eğlendiniz mi ? diye sordu Ria.</p>

  <p class="calibre2">– Daha üç hafta sinemalara bile gelmez o film, dedi Brian. Gözleri parlıyordu.</p>

  <p class="calibre2">– Ya sen Annie ?</p>

  <p class="calibre2">– Fena değildi. Kitty bu gece bizde kalabilir mi? dedi Annie.</p>

  <p class="calibre2">– Hayır, bu gece olmaz.</p>

  <p class="calibre2">– Ama Anne, neden olmaz ? Neden böyle herkesin hayatını cehenneme çeviriyorsun ?</p>

  <p class="calibre2">Kitty’nin annesine söyledik, olur dedi.</p>

  <p class="calibre2">– Bu gece olmaz. Babanla beraber sizinle bir konuyu konuşacağız.</p>

  <p class="calibre2">– Kitty de konuşabilir.</p>

  <p class="calibre2">– Söylediğimi duydun, Annie. Sesinde bir gariplik, bir farklılık vardı. Annie homurdana</p>

  <p class="calibre2">homurdana arkadaşını geçirdi. Ria her şeyi berbat eden insanlardan söz eden öfkeli fısıltıları</p>

  <p class="calibre2">duyuyordu.</p>

  <p class="calibre2">Danny aşağı inmişti. Solgun ve kaygılı görünüyordu. “Annenle beraber sizinle konuşmak</p>

  <p class="calibre2">istiyoruz” diye başladı. “Ama daha çok ben konuşacağım, çünkü... yani aslında her şeyi açıklamak</p>

  <p class="calibre2">bana düşüyor.” Babalan masanın yanında bir tehlike bekler gibi ürkek dururken, bir ona bakıyordu</p>

  <p class="calibre2">bir diğerine. Ria hâlâ koltuğundaydı. “Nereden başlayacağımı bilemiyorum, eğer çok duygusal ve</p>

  <p class="calibre2">romantik bulmazsanız, ikinizi çok, ama pek çok sevdiğimizi söylemekle başlayacağım, ikiniz de</p>

  <p class="calibre2">harikulade güzel çocuklarsınız...”</p>

  <p class="calibre2">– Hasta falan değilsin ya Baba? diye sözünü kesti Annie.</p>

  <p class="calibre2">– Yok, yok, öyle bir şey değil.</p>

  <p class="calibre2">– Ya da hapse falan mı giriyorsun? Sesin öyle geliyor da.</p>

  <p class="calibre2">– Hayır tatlım. Ama bazı değişiklikler olacak ve size... Brian’ın yüzü korkuyla çarpıldı.</p>

  <p class="calibre2">“Biliyorum, biliyorum” dedi.</p>

  <p class="calibre2">“Çok iyi biliyorum. Ona söylediklerinde Dekko’nun evinde de durum aynıydı, ona da onu</p>

  <p class="calibre2">çok sevdiklerini söylemişler. Bizim bebeğimiz mi olacak Baba? Konu bu mu yani?”</p>

  <p class="calibre2">Annie patlayacak gibiydi. “Saçmalama Brian.”</p>

  <p class="calibre2">Ama ikisi de sorunun bu olmadığını onaylaması için Ria’ya baktı. Ria hafifçe güldü. “Bizim</p>

  <p class="calibre2">değil, babanın” dedi.</p>

  <p class="calibre2">– Ria! Danny suratına tokat yemiş gibiydi. Yüzü kül gibi oldu. Ria, bunu nasıl yaparsın!</p>

  <p class="calibre2">– Bir soru soruldu, yanıtladım. Onların sorularını yanıtlayacağımızı söylememiş miydin ?</p>

  <p class="calibre2">– Bu da nesi Baba ? Sen ne diyorsun ? Annie bir annesine bir babasına bakıyordu.</p>

  <p class="calibre2">– Bir süre için, daha doğrusu çoğunlukla burada oturmayacağımı söyleyecektim. Ve</p>

  <p class="calibre2">gelecekte, yani, evi taşırız, ama siz her zaman için, hem benim yanımda hem annenizin yanında</p>

  <p class="calibre2">istediğiniz kadar, her zaman, daima ve daima kalabilirsiniz. Yani sizin için değişen bir şey</p>

  <p class="calibre2">olmayacak.</p>

  <p class="calibre2">– Boşanıyor musunuz? diye sordu Brian.</p>

  <p class="calibre2">– Zaman içinde evet. Ama daha çok var. Şimdi asıl mesele herkesin her şeyi bilmesini, gizli</p>

  <p class="calibre2">bir şeyin kalmamasını ve kimsenin incinmemesini sağlamak.</p>

  <p class="calibre2">– Babanızın sağlamak istediği bu, dedi Ria.</p>

  <p class="calibre2">– Ria, lütfen... Danny incinmiş ve rahatsız olmuş görünüyordu.</p>

  <p class="calibre2">– Annem bebek hikâyesini uyduruyor mu yani ? Böyle bir şey yok, değil mi Baba?</p>

  <p class="calibre2">Danny çaresizlik içinde Ria’ya baktı. “Şu anda sorun bu değil. Söylemek istediğim, sizler</p>

  <p class="calibre2">benim çocuklarımsınız ve bunu hiç, ama hiçbir şey değiştiremez. Sen kızmışın, sen de oğlum.”</p>

  <p class="calibre2">– Demek doğruymuş! dedi Annie korkulu bir düş kırıklığı içinde.</p>

  <p class="calibre2">– Bebek doğru değil! diye atıldı Brian.</p>

  <p class="calibre2">– Kapa çeneni Brian, bebek buraya gelmeyecek. Babam bebeğe gidiyor, işin aslı bu, değil</p>

  <p class="calibre2">mi ? Danny bir şey söylemedi, perişan bir halde iki genç şaşkın yüze bakmakla yetindi. Evet, doğru</p>

  <p class="calibre2">mu Baba? Bizi bir başkası için terk mi ediyorsun?</p>

  <p class="calibre2">– Sizi asla terk edemem, Annie, sen benim kızmışın, biz birbirimizi asla terk etmeyeceğiz.</p>

  <p class="calibre2">– Ama evden ayrılıyorsun ve hamile biriyle yaşayacaksın, öyle değil mi ?</p>

  <p class="calibre2">– Annen ile ben artık eski Danny ile Ria olmadığımız konusunda aynı görüşteyiz...</p>

  <p class="calibre2">ihtiyaçlarımız farklı...</p>

  <p class="calibre2">Ria oturduğu yerden bir gülme sesi çıkardı.</p>

  <p class="calibre2">– Kim bu kadın Baba? Onu tanıyor muyuz?</p>

  <p class="calibre2">– Hayır Annie, tanımıyorsunuz.</p>

  <p class="calibre2">– Sen ne diyorsun Anne? Onu durdurmayacak mısın? Gitmesini istemediğini söylemeyecek</p>

  <p class="calibre2">misin? Annie öfkeden kuduruyordu.</p>

  <p class="calibre2">Ria yerinden fırlayıp kızının öfkeli yüzünü göğsüne bastırmak ve her şeyin ne kadar berbat,</p>

  <p class="calibre2">ne kadar inanılmaz olduğunu söylemek istedi. “Hayır Annie. Baban bunları biliyor, ama kararım</p>

  <p class="calibre2">vermiş.”</p>

  <p class="calibre2">– Ah Ria, hani anlaşmıştık, hani aramızda bir çekişmeye döndürmeyecektik bu işi.</p>

  <p class="calibre2">– Hiçbir konuda anlaşmadık, ben hiçbir söz vermedim. Çocuklarıma farklı “ihtiyaçlarını”</p>

  <p class="calibre2">olduğunu söyleyen ben değilim. Çünkü doğru değil bu. Sana ihtiyacım var ve seni bu evde</p>

  <p class="calibre2">istiyorum.</p>

  <p class="calibre2">– Anneciğim, her şey bitiyor Anneciğim. Brian’ın yüzü bembeyazdı. Becerikli annesinin, bu</p>

  <p class="calibre2">denli güçsüz olduğu aklından bile geçmezdi.</p>

  <p class="calibre2">– Brian, bir şey yok, sana bunu anlatmaya çalışıyorum. Değişen bir şey yok. Ben hep aynı</p>

  <p class="calibre2">babayım, her zamanki baban.</p>

  <p class="calibre2">– Annemi bırakamazsın Baba. Bizi burada bırakıp bir başkasıyla çekip gidemezsin. Brian</p>

  <p class="calibre2">ağlamaklı olmuştu.</p>

  <p class="calibre2">Annie düşüncelerini söyledi. “Annemin umurunda değil, hiç önemsemiyor babamın gidişini.</p>

  <p class="calibre2">Gitmesine göz yumuyor, bizi bırakıp gitmesine izin veriyor. Onu durdurmaya bile çabalamıyor.”</p>

  <p class="calibre2">– Teşekkürler Ria, bu harikaydı. Danny nerdeyse ağlayacaktı.</p>

  <p class="calibre2">– Çocuklara umursamadığımı, gitmene razı olduğumu söylemeyeceğim. Razı değilim,</p>

  <p class="calibre2">Danny.</p>

  <p class="calibre2">– Söz verdin... diye başladı Danny.</p>

  <p class="calibre2">– Hiçbir söz vermedim.</p>

  <p class="calibre2">– Çocukları incitmek istemediğimizi söylemedik mi?</p>

  <p class="calibre2">– Onları bırakıp giden ben değilim ki? Çocuklan hiçe sayıp bu evi satmaktan söz eden de</p>

  <p class="calibre2">ben değilim. Neden çocuklara zarar veriyor muşum? Planlarından daha dün gece haberim oldu ve</p>

  <p class="calibre2">ansızın şekerim balım havalarına girmem bekleniyor. Bunların söylenmesi herkesin yararına. Farklı</p>

  <p class="calibre2">gereksinimleri olan farklı in–sanlarmış... Ben aynı insanım, ihtiyaçlarım aynı. Senin burada bizimle</p>

  <p class="calibre2">kalmana ihtiyacını var.</p>

  <p class="calibre2">– Ria, senin hiç gururun yok mu! diye bağırdı bu kez Danny.</p>

  <p class="calibre2">Çocukların hiç konuşmadığını fark eder gibi oldular. Artık gözyaşlarını tutamayan</p>

  <p class="calibre2">kızlarının ve oğullarının bembeyaz ve şaşkın yüzlerine baktılar. Tara Sokağı’ndaki yaşantılarının</p>

  <p class="calibre2">bittiğini anlamaya başlıyorlardı. Hiçbir şey bir daha aynı olmayacaktı. Mutfağa ürkütücü bir</p>

  <p class="calibre2">sessizlik çöktü. Birbirlerine korkuyla baktılar. Sessizlikleri bozan, ilk hareketi yapan, insanları</p>

  <p class="calibre2">birden neşelendiren Ria olagelmişti. Ama bu akşam bunu yapamayacaktı. Hepsinden daha şaşkın</p>

  <p class="calibre2">görünüyordu.</p>

  <p class="calibre2">Sonunda Danny konuştu. “Yapılacak en iyi şeyin ne olduğunu bilemiyorum” dedi çaresizlik</p>

  <p class="calibre2">içinde. “Bunun size başka şekilde anlatılmasını istemiştim, ama belki de bunun iyi, güzel bir yolu</p>

  <p class="calibre2">yoktur.” Kimse bir şey söylemedi. “Ne yapmamı istiyorsunuz? Her şeyin bir anlamda normal</p>

  <p class="calibre2">görünmesi için bu gece burada, çalışma odasında kalayını mı, yoksa şimdi gideyim de yarın mı</p>

  <p class="calibre2">geleyim? Siz söyleyin, ne derseniz yapacağım.”</p>

  <p class="calibre2">Ria’nın bir şey söylemeyeceği anlaşılıyordu.</p>

  <p class="calibre2">Danny çocuklara baktı. Brian, “Git” dedi. Annie ise, “Kal” diye mırıldandı. “Yarın nasılsa</p>

  <p class="calibre2">gideceksen kalmana gerek yok” dedi Brian. Hepsi Annie’ye baktı. Omuz silkti. Kısık, incinmiş</p>

  <p class="calibre2">sesiyle, “Doğru” dedi. “Yarın nasılsa gideceksen buralarda dolaşmanın bir anlamı yok.”</p>

  <p class="calibre2">– Veda etmiyorum tatlım... diye başladı Danny. Bunu anlayabilir misiniz ?</p>

  <p class="calibre2">– Hayır Baba, dürüst konuşmak gerekirse anlayamıyorum, dedi Annie, okul çantasını aldı,</p>

  <p class="calibre2">ardına bakmadan mutfaktan çıktı ve merdivenlere yöneldi.</p>

  <p class="calibre2">Brian ablasının gidişini izledi. “Biz ne olacağız peki ?” diye sordu sonra.</p>

  <p class="calibre2">– Atlatacağız, dedi Danny. Herkes gibi biz de atlatacağız. Brian annesine baktı, “Peki</p>

  <p class="calibre2">annem ?” diye sordu gene.</p>

  <p class="calibre2">– Babanın söylediği gibi... herkes atlattı, biz de atlatırız. Danny ona minnetle baktı. Ria</p>

  <p class="calibre2">onun şükran duygularını istemiyordu. Çocuklar gitmeni istediklerini söyledi, Danny. Gider misin</p>

  <p class="calibre2">lütfen ?</p>

  <p class="calibre2">Danny sessizce çıktı. Üçü de marş sesini ve arabasının Tara Sokağı’ndan aşağı doğru</p>

  <p class="calibre2">ilerlediğini duydu.</p>

  <p class="calibre2">Ria kahvaltıda onlarla konuşmaya hazırlamıştı kendini.</p>

  <p class="calibre2">– Dün akşam doğru dürüst konuşamadım sizinle, dedi.</p>

  <p class="calibre2">– Gerçekten doğru mu Anne ? Bu olayı engellememizin bir yolu yok mu ? dedi Brian</p>

  <p class="calibre2">umutlu bir ifadeyle.</p>

  <p class="calibre2">– Başka bir yol görünmüyor, ayrılacağız, ama size şunu söylemek istiyorum, dün akşam</p>

  <p class="calibre2">göründüğü kadar berbat bir durum değil bu.</p>

  <p class="calibre2">Annie hemen atıldı, azarlayan bir sesle “Ne demek istiyorsun?” dedi.</p>

  <p class="calibre2">– Demek istiyorum ki, babanın söyledikleri doğruydu. İkimiz de sizi çok seviyoruz, hep</p>

  <p class="calibre2">yanınızda ya da yakınınızda olacağız, bizden sıkılıp da kendi yaşantılarınızı sürdürmeyi isteyinceye</p>

  <p class="calibre2">kadar sizinle birlikte olacağız. Ama o gün gelinceye dek akşam yaptığım gibi bağırmayacağını</p>

  <p class="calibre2">babanıza, o da beni azarlamayacak. Diyelim bir hafta sonu onunla birlikte olmak istediniz,</p>

  <p class="calibre2">olursunuz, benimle kalmak isterseniz, ben burada ya da siz benimle nerede olmak isterseniz orada</p>

  <p class="calibre2">olacağım. Söz veriyorum. Bu sözler pek bir ilgi uyandırmadı. Şimdi önerim, bugün babanızın</p>

  <p class="calibre2">bürosuna telefon edin, bu akşam sizinle konuşup her şeyi anlatmak için nerede buluşmak istediğini</p>

  <p class="calibre2">sorun.</p>

  <p class="calibre2">– Sen anlatamaz mısın Anne ? dedi Brian, bunu yeğlediğini ele veren bir ses tonuyla.</p>

  <p class="calibre2">– Doğrusu anlatamam Brian. Her şeyi bilmiyorum, yanlış bir şeyler söyleyebilirim. Babanız</p>

  <p class="calibre2">anlatsın, o zaman merak edilecek bir şey kalmaz, her şey açığa çıkar.</p>

  <p class="calibre2">– Ama o başka bir şey, sen başka bir şey anlatırsan ne olacak ? diye sordu Annie.</p>

  <p class="calibre2">– Bunu yapmamaya çalışacağız.</p>

  <p class="calibre2">– Herkes biliyor mu ?</p>

  <p class="calibre2">– Hayır, çok kişinin bildiğini sanmıyorum.</p>

  <p class="calibre2">Annie sabırsız ve haşindi. “Biliyorlar mı, bilmiyorlar mı sonuçta?” diye atıldı. “Yani mesela</p>

  <p class="calibre2">anneannem biliyor mu, Hilary Teyzem, Bay McCarthy... bu gibi kişiler biliyor mu?”</p>

  <p class="calibre2">– Anneannen ile Hilary bilmiyor, ama Bay McCarthy biliyordur sanırım. Daha önce</p>

  <p class="calibre2">düşünmedim, ama sanırım her şeyi biliyordur. Yüzü taş gibiydi.</p>

  <p class="calibre2">– Kimseye söyleyecek miyiz ? Kitty’ye anlatabilir miyim olanları, yoksa korkunç bir sır mı</p>

  <p class="calibre2">bu ?</p>

  <p class="calibre2">– Kitty senin arkadaşın. Ne istersen anlatırsın, Annie.</p>

  <p class="calibre2">– Dekko ile Myles’a söylemem, bütün sınıfa yayarlar, dedi Brian.</p>

  <p class="calibre2">– Öyleyse anlatma, n’apalım yani, diye atıldı gene Annie.</p>

  <p class="calibre2">– Mahkeme bizi sana mı verecek Anne, yoksa babama mı?</p>

  <p class="calibre2">– Bu konuda kavga etmeyeceğimizi söylemiştim, her zaman ikimiz de severek isteyeceğiz</p>

  <p class="calibre2">sizi. Ama sanırım okul zamanı hafta içi benimle oturacaksınız.</p>

  <p class="calibre2">– O kadın bizi istemez çünkü, değil mi ? diye atıldı gene Annie.</p>

  <p class="calibre2">– Hayır, hayır. Babanızın iki çocuğu olduğunu biliyor, herhalde ister sizi.</p>

  <p class="calibre2">– Ama kendi çocuğu da olacak, diye homurdandı Brian. Annie sordu: “Adı neymiş o</p>

  <p class="calibre2">kızın ?”</p>

  <p class="calibre2">– Bilmiyorum, diye yalan söyledi Ria.</p>

  <p class="calibre2">– Mutlaka biliyorsundur, nasıl bilmezsin, diye üsteledi Annie.</p>

  <p class="calibre2">– Bilmiyorum. Babana sor.</p>

  <p class="calibre2">– Sen neden söylemiyorsun? Annie ısrarlıydı.</p>

  <p class="calibre2">– Annemi rahat bırak. Bildiğini nerden çıkarıyorsun?</p>

  <p class="calibre2">– Çünkü ben olsam önce bunu sorardım, kim olsa bunu sorardı, dedi Annie.</p>

  <p class="calibre2">Danny Ria’nın her şey için bir liste yapmasına pek gülerdi. Listelerine daima bir başlık</p>

  <p class="calibre2">koyardı Ria. Eski alışkanlıklar zor değişir. Şimdi de çocuklar gittikten sonra masanın başına geçti</p>

  <p class="calibre2">ve “liste” diye başlık attı. Çocukları okullarına yollarken onlarla acemice kucaklaşmıştı, ama gene</p>

  <p class="calibre2">de normale dönülmüş, rolü başarıyla oynanmış sayılırdı. Dün akşamın gözyaşları ve suskunlukları</p>

  <p class="calibre2">bitmişti. Listede sayısız telefon konuşması vardı.</p>

  <p class="calibre2">Önce annesine telefon etmeli, evin yakınından bile geçmesi önlenmeliydi, sonra Hilary’yi</p>

  <p class="calibre2">arayacaktı, sonra saat onda, bugün çalışması beklenen yardım derneği dükkânı açıldığında orayı</p>

  <p class="calibre2">aramalıydı. Rosemary’yi matbaasından, Gertie’yi çamaşırhanesinden aramalı, Colm’a da telefon</p>

  <p class="calibre2">edip ilgisi için teşekkür etmeliydi.</p>

  <p class="calibre2">Son olarak Danny’yi arayacaktı. Danny’nin adının yanına kalemi bastıra bastıra, “Özür</p>

  <p class="calibre2">dilemeyeceksin” diye yazdı.</p>

  <p class="calibre2">Nora Johnson yemeği anlatmaya koyuldu hemen. “Lokanta faturasında bir karışıklık</p>

  <p class="calibre2">olabilir. Bize üçer İrlanda kahvesi alabileceğimizi kendileri söyledi. Hatta Ria, nerdeyse ısrar</p>

  <p class="calibre2">ettiler. Ama bir sorun çıkarsa...”</p>

  <p class="calibre2">– Anne, susar mısın lütfen ?</p>

  <p class="calibre2">– Annenle ne biçim konuşuyorsun öyle ?</p>

  <p class="calibre2">– Lütfen beni dinle Anne. Bugün hiç iyi değilim. Danny’yle ayrılıyoruz. Çocuklara dün</p>

  <p class="calibre2">akşam açıkladık ve becerebildiğimiz söylenemez.</p>

  <p class="calibre2">Annesinin sesi pek sakindi. “Evden taşındı mı peki ?”</p>

  <p class="calibre2">– Evet. Evi ne yapacağımıza henüz karar vermedik, ama şimdilik Danny taşındı sayılır.</p>

  <p class="calibre2">– Evi verme, dedi annesi. Sesi bir kapanın ansızın kapanmasından çıkan sesi andırıyordu.</p>

  <p class="calibre2">– Bütün bunları sonra konuşacağız. Sakıncası yoksa kapatacağım, şu anda konuşacak</p>

  <p class="calibre2">durumda değilim.</p>

  <p class="calibre2">– Tamam, ama avukatla konuş, evi verme.</p>

  <p class="calibre2">– Aman Anne, şimdi sorun bu mu yani ? Asıl sorun, Danny’nin gitmesi. Üzülmedin mi?</p>

  <p class="calibre2">Benim için üzülmedin mi?</p>

  <p class="calibre2">– Bunun böyle olacağını biliyordum zaten.</p>

  <p class="calibre2">– Hayır, bilmiyordun.</p>

  <p class="calibre2">– Danny’nin gözleri çok küçük, dedi Ria’nın annesi.</p>

  <p class="calibre2">– Bayan Hilary Moran’la konuşabilir miyim ?</p>

  <p class="calibre2">– Ah, Ria, iyi ki sen kullanmadın o davetiyeyi, midem berbat.</p>

  <p class="calibre2">– Dinle, şu an konuşabilir misin ?</p>

  <p class="calibre2">– Konuşamayacağımı biliyorsun. Konuşamam, düşünemem ve kuşkusuz bu ciyak ciyak</p>

  <p class="calibre2">çocuk sesleri arasında bir okulda da duramam, ama böyle bir yerdeyim ve saat dört buçuğa kadar</p>

  <p class="calibre2">da burada kalmak zorundayım. Ah, Tanrım, bütün gün işsiz güçsüz, koca bir evde oturmaktan</p>

  <p class="calibre2">başka bir şey yapmadığın için ne kadar şanslısın, bilemezsin...</p>

  <p class="calibre2">– Hilary çeneni kapat ve beni dinle... –Ne?</p>

  <p class="calibre2">– Danny’nin sevgilisi var, kızı hamile bırakmış.</p>

  <p class="calibre2">– İnanmıyorum.</p>

  <p class="calibre2">– İnan. Annemden önce ben söyleyeyim dedim, belki şu anda sana telefon etmeye</p>

  <p class="calibre2">çalışıyordun Ria sesinin titrediğini hissetti.</p>

  <p class="calibre2">– Çok üzüldüm, Ria, ne kadar üzüldüğümü anlatamam.</p>

  <p class="calibre2">– Biliyorum.</p>

  <p class="calibre2">– Şimdi ne olacak?</p>

  <p class="calibre2">– Ev satılacak herhalde. O kendi yoluna, ben kendi yoluma. Ne olacağını ben de</p>

  <p class="calibre2">bilmiyorum.</p>

  <p class="calibre2">– Peki ya çocuklar?</p>

  <p class="calibre2">– Şaşkınlar tabii. En az benim kadar yıkılmış durumdalar.</p>

  <p class="calibre2">– Hiçbir şeyden şüphelenmiyor muydun?</p>

  <p class="calibre2">– Hayır, sen de kalkıp annem gibi Danny’nin gözlerinin küçük olduğunu söylersen, gelip</p>

  <p class="calibre2">gebertirim seni.</p>

  <p class="calibre2">Gülüştüler. Her şeye karşın annelerine gülebiliyorlardı.</p>

  <p class="calibre2">– İştekilere hasta olduğumu söylesem de sana gelsem ? Hilary kararsızdı.</p>

  <p class="calibre2">– Yok, sağ ol, yapacak bir yığın işim var.</p>

  <p class="calibre2">– Umarım bu işlerden biri o evin tapusuna yapışmaktır, dedi Hilary telefonu kapatmadan</p>

  <p class="calibre2">önce.</p>

  <p class="calibre2">Yardım derneği dükkânını Diş Hekimi Jimmy’yle evli olan Frances Sullivan işletiyordu.</p>

  <p class="calibre2">“Ria... elbette... bu sabah için bir başkasını buluruz, sen hiç düşünme. Bir yere mi gidiyorsun ?”</p>

  <p class="calibre2">– Hayır, bir aile sorunu, çözmem gereken bir şey...</p>

  <p class="calibre2">– Tamam canım. Annie ve Kitty’mle ilgili bir durum mu var?</p>

  <p class="calibre2">– Yok, neden böyle düşünüyorsun? Ria’nın kafasında ziller çalmaya başladı birden.</p>

  <p class="calibre2">– Bir şey yok, diye onu rahatlatmaya çalıştı Frances.</p>

  <p class="calibre2">– Söyle Frances. Ben bir şey bilseydim sana söylerdim.</p>

  <p class="calibre2">– Pek önemli değil yani, Kitty ağzından kaçırdı, Annie ile birlikte gelecek cumartesi</p>

  <p class="calibre2">motosiklet yansına gideceklermiş. Bunu bildiğini sanmıştım.</p>

  <p class="calibre2">– Gelecek cumartesi değil herhalde ? O gün meslek seçme toplantıları vardı.</p>

  <p class="calibre2">– Bence yalan söylüyorlar, dedi Frances Sullivan. Ama benden duymuş olma.</p>

  <p class="calibre2">Rosemary’nin sekreteri Ria’yı hemen bağladı, “iyi bir zaman seçtim mi Rosemary ?”</p>

  <p class="calibre2">– Danny kızı bırakıyor mu? dedi Rosemary.</p>

  <p class="calibre2">– Hayır, yanaşmıyor bile.</p>

  <p class="calibre2">– Peki çocuklar?</p>

  <p class="calibre2">– Çok kötü oldular elbette. Danny’yle işleri berbat ettik.</p>

  <p class="calibre2">– Sen nasılsın, Ria?</p>

  <p class="calibre2">– Şimdilik iyiyim. Otomatik pilottayım. Yaptıkların için teşekkür ederim, sana teşekkür</p>

  <p class="calibre2">etmeyi unutuyordum.</p>

  <p class="calibre2">– Ne için ?</p>

  <p class="calibre2">– Berber için, Annem ile Hilary’yi yemeğe gönderdiğin için; ha bu arada orada tıka basa</p>

  <p class="calibre2">yemişler, fatura sandığımızdan kabarık olabilir.</p>

  <p class="calibre2">– Bırak bunları Ria.</p>

  <p class="calibre2">– En çok da geldiğin için, beni yüreklendirdiğin için de teşekkür ederim. Daha iyi</p>

  <p class="calibre2">davranamadığını için özür dilerim.</p>

  <p class="calibre2">– Gene beraber olacaksınız, görürsün.</p>

  <p class="calibre2">– Hayır, hiç sanmıyorum.</p>

  <p class="calibre2">– Sen hâlâ Tara Sokağı’ndasın, değil mi ?</p>

  <p class="calibre2">– Şimdilik öyle.</p>

  <p class="calibre2">– Orada kal, Ria. Danny o evi bırakmaz.</p>

  <p class="calibre2">– Gertie, geldiğin için gerçekten teşekkür ederim, senin için zordu, biliyorum.</p>

  <p class="calibre2">– İşler yoluna girdi, değil mi ?</p>

  <p class="calibre2">– Korkarım hayır.</p>

  <p class="calibre2">– Bak, aile kavgalarım çok iyi bilirim, bin pişman olacak, göreceksin, işler yoluna girecek.</p>

  <p class="calibre2">O kızın, her kimse onun işte... bebeğim doğurtacak ya da aldıracak falan. Siz ikiniz... yani,</p>

  <p class="calibre2">biliyorum bu örnek hoşuna gitmeyecek ama Jack ile benim gibisiniz. Bazı insanlar birbirleri için</p>

  <p class="calibre2">yaratılmıştır.</p>

  <p class="calibre2">– Böyle konuşmanın yaran olacak sanıyorsun Gertie, ama...</p>

  <p class="calibre2">– Dinle, ikinizden birinin Tara Sokağı’ndan başka bir yerde oturabileceğini aklın kesiyor</p>

  <p class="calibre2">mu? O evi siz yaptınız, tek garanti o ev, göreceksin, işler düzelecek.</p>

  <p class="calibre2">– Colm? Ben Ria Lynch.</p>

  <p class="calibre2">– Aa, merhaba Ria.</p>

  <p class="calibre2">– Bana karşı çok nazik davrandın. Sana teşekkür etmediğim aklıma geldi.</p>

  <p class="calibre2">– Arkadaşlar arasında teşekkür gerekmez ama.</p>

  <p class="calibre2">– Evet ama arkadaşlarımı haksız yere sömürmek de istemem.</p>

  <p class="calibre2">– Sen böyle bir şey yapmazsın ki.</p>

  <p class="calibre2">– Bilemiyorum. Biraz kendimi kaybettim galiba.</p>

  <p class="calibre2">– Hepimiz bazen kaybederiz kendimizi.</p>

  <p class="calibre2">– Düzeldi mi diye sormadığın için de teşekkür ederim.</p>

  <p class="calibre2">– Bu gibi şeyler zaman alır. Yatıştırıcı bir ses tonu vardı Colm’un, Ria’nın sorunu</p>

  <p class="calibre2">anlatmasını falan beklemiyordu. Colm, Ria’nın bu sabahki diğer telefon görüşmelerinden sonra çok</p>

  <p class="calibre2">iyi gelmişti ona.</p>

  <p class="calibre2">– Danny?</p>

  <p class="calibre2">– Dün gece işleri berbat ettik, dedi Danny. Öyle üzgünüm ki.</p>

  <p class="calibre2">Ria listesine baktı. Danny’nin adının yanında özür dilememesini söyleyen bir not vardı.</p>

  <p class="calibre2">Ağlamak ve onların birbirlerine öyle dalaşacak insanlar olmadıklarını, bu yüzden özür dilediğini</p>

  <p class="calibre2">söylemek istiyordu. Eve gelip onu kollarıyla sarmasını istiyordu. “Özür dileme” notunu okudu</p>

  <p class="calibre2">tekrar ve onu yazmakla iyi ettiğini düşündü. Danny ona dönmeyecekti. Hiç dönmeyecekti.</p>

  <p class="calibre2">Öylesine konuşuyormuş gibilerden, “Berbat olmasını engelleyemezdik” dedi. “Şimdi neleri</p>

  <p class="calibre2">kurtarabileceğimize bakalım. Çocuklara sana telefon etmelerini söyledim, onlarla tarafsız bir</p>

  <p class="calibre2">bölgede oturup konuşabilirsin diye düşündüm. Her şeyi anlat onlara, yaşantımızın nasıl olacağını,</p>

  <p class="calibre2">yaz tatilini falan anlat.”</p>

  <p class="calibre2">– Ama henüz her şey havada, ikimiz...</p>

  <p class="calibre2">– Hayır, neler olacağım sen anlatmalısın. Onlara yemek yapabilecek misin, hafta sonları</p>

  <p class="calibre2">alabilecek misin falan, her şeyi konuş. Burada her an istendiklerini biliyorlar, senin onlara neler</p>

  <p class="calibre2">verebileceğini bilmiyorlar.</p>

  <p class="calibre2">– Ama sen onların... yani izin verir...</p>

  <p class="calibre2">– Danny biri on, diğeri on beş yaşında. Bu yaşta insanlara babalarını görmek için nereye</p>

  <p class="calibre2">gidip nereye gidemeyeceklerini söyleyebilir miyim ? Zaten söylemek de istemem. Senden mümkün</p>

  <p class="calibre2">olduğu kadar iyi haberler duymalılar.</p>

  <p class="calibre2">– Sesin çok sakin geliyor. Danny etkilenmişti.</p>

  <p class="calibre2">– Hiç de sakin değilim. Ama nereye gidersen git onları yanında isteyeceğini hissettir</p>

  <p class="calibre2">çocuklara, sözde değil, gerçek tasarılarını söyleyerek...</p>

  <p class="calibre2">– Ne tasarısı ?</p>

  <p class="calibre2">– Oturacak bir evin var herhalde ?</p>

  <p class="calibre2">– Var, var.</p>

  <p class="calibre2">– Onların kalmasına yetecek yer var mı peki ?</p>

  <p class="calibre2">– Kalmasına mı ?</p>

  <p class="calibre2">– Seni görmeye geldiklerinde.</p>

  <p class="calibre2">– Şimdilik küçük bir dairede...</p>

  <p class="calibre2">– Yakın mı ? Sesinin ilgili ama heyecansız izlenimi vermesine özen gösteriyordu.</p>

  <p class="calibre2">– Bantry Court’ta, biliyorsun... hani... bizim... Barney’nin birkaç yıl önce yaptığı evlerden.</p>

  <p class="calibre2">– Biliyorum, dedi Ria. Bantry Court’ta bir daire almak işine gelmiştir herhalde.</p>

  <p class="calibre2">Sesindeki acılığın anlaşılmamasını umdu.</p>

  <p class="calibre2">– Hayır, benim değil, Bernadette’in evi. On sekiz yaşına geldiğinde babası armağan etmiş.</p>

  <p class="calibre2">Bir yatırım olarak yani.</p>

  <p class="calibre2">– iyi bir yatırım olmuş, dedi Ria.</p>

  <p class="calibre2">– Babası artık yaşamıyor.</p>

  <p class="calibre2">– Ha, öyle mi ?</p>

  <p class="calibre2">– Annesi de bu duruma üzülüyor tabii.</p>

  <p class="calibre2">– Herhalde.</p>

  <p class="calibre2">– Sana telefon eden oymuş, hani bir kadın aramış da adını vermemişti ya? Herhalde aklınca</p>

  <p class="calibre2">beni kontrol ediyordu.</p>

  <p class="calibre2">– Ama evli olduğunu biliyor olmalı.</p>

  <p class="calibre2">– Evet. Sesi çok kötüydü.</p>

  <p class="calibre2">Ria keyfi yerindeymiş gibi konuşmaya çalıştı. Takında bir ev alacaksın herhalde, öyle mi ?”</p>

  <p class="calibre2">– Evet... yani... bir ev. Herkes için.</p>

  <p class="calibre2">– Herkes için. iyi.</p>

  <p class="calibre2">Bir sessizlik oldu. Sonra Danny konuştu. “Biliyorsun işleri yoluna koymak zaman alacak.”</p>

  <p class="calibre2">– Bence hemen gerçekleşecek türden taşanlardan bilgileri olsa, seni kaybetmemenin</p>

  <p class="calibre2">rahatlığı içinde olurlar.</p>

  <p class="calibre2">–Ama sen..?</p>

  <p class="calibre2">– Çoğunlukla ben alacağım onları. Yazın da öyle. Hangi haftalar senin yanında</p>

  <p class="calibre2">kalabileceklerini bildir onlara. Shannon’da tekne kiralamaktan söz etmiştin onlara hani, hatırladın</p>

  <p class="calibre2">mı ?</p>

  <p class="calibre2">– Sence isterler mi? Yani, sensiz isterler mi?</p>

  <p class="calibre2">– Bensiz ? Ama bundan sonra senle olduklarında bensiz olacaklarını öğrenmek zorundalar.</p>

  <p class="calibre2">Hepimiz bunu öğrenmek zorundayız. Bir an önce öğrensinler de korkuya kapılmasınlar, senin çekip</p>

  <p class="calibre2">gittiğini sanmasınlar.</p>

  <p class="calibre2">Konuşmanın hiçbir anında Bernadette’in adını anmadı Ria, taşıdığı çocuktan da söz etmedi.</p>

  <p class="calibre2">Ria’nın, Annie ile Brian’ın yeni yaşantısının parçaları olmasını beklediği açıktı. Yalnızca,</p>

  <p class="calibre2">babalarının kapısının çocuklarına kapalı olamayacağını ortaya koymak istiyordu.</p>

  <p class="calibre2">– Bir şey daha var. Ailen biliyor mu... bunları yani? Bundan söz edilmesi bile yüreğini</p>

  <p class="calibre2">ağzına getirmişti Danny’nin.</p>

  <p class="calibre2">“Tanrım, hayır” dedi.</p>

  <p class="calibre2">– Merak etme. Biraz zaman geçsin, ben anlatırım onlara, dedi Ria.</p>

  <p class="calibre2">– Ne diyeceğimi bilemiyorum... diye başladı Danny.</p>

  <p class="calibre2">– Ha, bir şey daha... Barney, Mona, Polly ve başkaları... biliyorlar mı ?</p>

  <p class="calibre2">– Mona bilmiyor, dedi hemen Danny Lynch.</p>

  <p class="calibre2">– Ama Barney işi takip ediyor?</p>

  <p class="calibre2">– Evet, sayılır, bir ev bulmamıza yardımcı oldu da...</p>

  <p class="calibre2">– Bizim bu evi almamıza yardımcı olduğu gibi, dedi Ria. Barney McCarthy’ye karşı bir kin</p>

  <p class="calibre2">dalgası dolaştı bedeninde. Ondan hiçbir zaman hoşlanmadığını anladı. Barney’nin kadınlarının</p>

  <p class="calibre2">ikisinden de hoşlanmıştı, ama kendisinden değil. Ne garip, bunu daha önce hiç düşünmemişti.</p>

  <p class="calibre2">Konuyu değiştirmeye karar verdi. Çocuklar çabuk kanar, onlara mutlaka tatilden söz et.</p>

  <p class="calibre2">– Ama sen ne yapacaksın ? Biz gidince yani ?</p>

  <p class="calibre2">– Ben de bir tatile çıkarım belki.</p>

  <p class="calibre2">– Ama tatlım... nereye ?</p>

  <p class="calibre2">– Danny, benimle konuşurken o sözcüğü kullanmamanı rica edebilir miyim ?</p>

  <p class="calibre2">– Özür dilerim. Evet, söylemiştin, ama biliyorsun, bir anlamı yok.</p>

  <p class="calibre2">– Şimdi biliyorum anlamı olmadığını. Eskiden bilmiyordum.</p>

  <p class="calibre2">– Lütfen Ria.</p>

  <p class="calibre2">– Tamam Danny. Kapatıyorum artık.</p>

  <p class="calibre2">– Onları nereye götüreyim, McDonald’s mı olsun, Planet Hollywood mu ?</p>

  <p class="calibre2">– Bilemiyorum. Öyle yerlerde konuşmak zor olabilir, hep birlikte karar verirsiniz.</p>

  <p class="calibre2">Telefonu kapattılar.</p>

  <p class="calibre2">Sandığından daha az rahatsız edici, üzücü bir konuşma oldu. Barney’nin her şeyi</p>

  <p class="calibre2">bilmesinden rahatsız olması garipti. Bunda rahatsızlık duyacak bir şey yoktu. Ne de olsa Danny’yle</p>

  <p class="calibre2">beraber Barney’nin sırrını yıllarca saklamışlardı Minik Annie Lynch doğduğu gece kocasının</p>

  <p class="calibre2">nerede olduğunu Mona McCarthy’ye hiçbir zaman söylememişlerdi.</p>

  <p class="calibre2">Dördüncü bölüm</p>

  <p class="calibre2">Ria zaman kavramım yitirmişti. Bazen yattıktan sonra sabah olduğunu sanarak uyanıyor ve</p>

  <p class="calibre2">yatalı henüz yarım saat olduğunu fark edip tekrar uyumaya çalışıyordu. Yatağın boş tarafı, korkunç</p>

  <p class="calibre2">büyük ve geniş görünüyordu ona. Ria kalkıyor, pencereye yaklaşıyor, acısını hafifletmeye</p>

  <p class="calibre2">çalışırcasına kollarını kendi bedenine doluyordu. Saat geceyarısını henüz geçmişti ve o, Danny, bir</p>

  <p class="calibre2">apartman dairesinde bu çocukla sarmaş dolaş uyumaktaydı. Bu kaldıramayacağı kadar ağır bir</p>

  <p class="calibre2">yüktü onun için. Belki bu acıyla aklını kaçıracaktı. Böyle hastanelik olanlar vardı. Yıldızlar yavaş</p>

  <p class="calibre2">yavaş kaybolurken, pencerenin başında oturup tanın ağarmasını izlerken belki de aklını kaçırmış</p>

  <p class="calibre2">olabileceğini, ama henüz bunun bilincinde olmadığını düşünüyordu. Gene de gündüz saatlerinde</p>

  <p class="calibre2">normal işlerim yapıyor gibiydi. Ev temizleniyor, yemekler pişiyor, insanlar gelip gidiyordu. Gelen</p>

  <p class="calibre2">gidenlerle normal konuştuğunu sanıyordu.</p>

  <p class="calibre2">Ama her şey baştan sona gerçekdışıydı. Akşam ne yediğini unutuyordu. Dün olanları</p>

  <p class="calibre2">anımsamıyordu. Myles ile Dekko, küvette oynamak için üç kurbağayı bugün mü getirmişti dün mü,</p>

  <p class="calibre2">yoksa o geçen hafta mıydı ? Kitty yüzünden Annie’yle hangi gün kavga etmişti? Nasıl başlamıştı</p>

  <p class="calibre2">kavga? Hilary altı şalgamla kapıda belirip evine götürmek üzere kendisinden çorba yapmasını</p>

  <p class="calibre2">istemiş miydi, yoksa Ria bunu hayal mi ediyordu ?</p>

  <p class="calibre2">Elbette dönecekti Danny, bu açıktı. Ama ne zaman ? Danny’nin anahtarlarını holdeki</p>

  <p class="calibre2">masanın üzerine fırlatıp ona “Tatlım, ben geldim. Herkesin başından geçer böyle bir serüven,</p>

  <p class="calibre2">benimki bitti, şimdi bağışlayacak mısın beni, yoksa dizlerine kapanayım mı?” demesi için ne kadar</p>

  <p class="calibre2">zamanın geçmesi gerekiyordu ? Bu insanı çileden çıkaran, perişan eden bekleyiş ne kadar</p>

  <p class="calibre2">sürecekti ?</p>

  <p class="calibre2">Ria anında bağışlayacaktı onu elbette. Hemen sarılacaklardı, belki tatile çıkarlardı.</p>

  <p class="calibre2">Bernadette adı bir süre hiç anılmayacak, sonra söz arasında yersiz bir şaka olarak ağızlardan</p>

  <p class="calibre2">kaçırılacaktı.</p>

  <p class="calibre2">Ama bu iyileşme süreci ne zaman başlayacaktı? Bazen gündüzleri bir iş yaparken bir başka</p>

  <p class="calibre2">yalanı anımsıyor ve biri kendisini dürtmüş gibi birden duruyordu. Londra’da aldığı o renkli</p>

  <p class="calibre2">gömlek... Kız seçmişti onu mutlaka, öyle değil mi? Bernadette de onunla Londra’daydı. Ria bunu</p>

  <p class="calibre2">düşündüğünde oturma ihtiyacı duydu. Sonra cep telefonunun faturası. Hemen hemen listedeki</p>

  <p class="calibre2">bütün numaralar, şimdi acil durumlarda aranması için Danny’nin bıraktığı numara, yani kızın</p>

  <p class="calibre2">numarasıydı. Kendisine havaalanından aldığı parfüm, Bernadette’le yaptığı geziden kaynaklanan</p>

  <p class="calibre2">bir suçluluk duygusunu simgeliyordu. Hep birlikte hayvanat bahçesine gittikleri gün, tam aslanların</p>

  <p class="calibre2">bulunduğu yere girerlerken hemen bürosuna dönmesini isteyen bir telefon gelmişti. Büro falan</p>

  <p class="calibre2">değil, Bernadette tarafından aranmıştı kuşkusuz. Ria’nın aklına bir şey getirmediği öyle çok olay</p>

  <p class="calibre2">vardı ki. Ne ahmaktı ne saf, güvenli, sadık bir aptaldı... Sonra bu aptallığı sorguladı kendi kendine.</p>

  <p class="calibre2">Forvet oyuncusu gibi her hareketi dikizleyen biri olmayı kim isterdi ? Birini seviyorsan ona</p>

  <p class="calibre2">güvenirdin. Başka yolu yoktu bunun.</p>

  <p class="calibre2">Sonra, herkes biliyordu, mutlaka biliyorlardı. Ria işyerine telefon ettiğinde, hem öfkeyle</p>

  <p class="calibre2">hem de acımayla yerlerinden fırlıyorlardı herhalde. Kocasının başka kadınla gezdiğini bilmeyen,</p>

  <p class="calibre2">evinden çıkmayan ağırbaşlı eş... Telefonlara ilk yanıt veren Trudy, mutlaka Bernadette’i Ria kadar</p>

  <p class="calibre2">sık bağlamıştı Danny’ye. Bernadette de onun adını biliyor olmalıydı, hatta onun kadar güzel</p>

  <p class="calibre2">olabilmek için nasıl bir diyet yaptığını bile sormuş olabilirdi.</p>

  <p class="calibre2">Bir de bu eve girip çıkan, Ria’yı nefis yemeklerden dolayı öven Barney McCarthy vardı.</p>

  <p class="calibre2">Danny ve Bernadette’le birlikte kim bilir kaç kez bir yerlere gitmişti. Ria’nın yılda bir kez evlilik</p>

  <p class="calibre2">yıldönümlerinde gittiği Quentin’deki o nazik Brenda Brennan, restoranı işleten hanım da biliyordu</p>

  <p class="calibre2">mutlaka. Hiçbir şeyden kuşku duymayan, yılda bir gün gelen bayramlık zevce, sıçan suratlı eş</p>

  <p class="calibre2">olarak gördüğü Ria’ya acıyor olmalıydı.</p>

  <p class="calibre2">Polly de biliyordu ve herhalde Ria’ya acımamış, onu hor görmüştü, çünkü ne de olsa kendisi</p>

  <p class="calibre2">de Mona karşısında aynı konumdaydı. Ya Mona? O biliyor muydu acaba? Ria uzun süre Mona’yı</p>

  <p class="calibre2">aldatmak, Polly’nin varlığını gizlemek için çaba harcayıp durmuştu, belki bu arada Mona da</p>

  <p class="calibre2">Bernadette için aynı şeyi yapmaktaydı.</p>

  <p class="calibre2">Durum böylesine korkunç olmasaydı, gülebilirdi insan; düşünüyordu da, bütün bu insanlar</p>

  <p class="calibre2">bilecek de Rosemary bilmeyecek miydi? Dublin’de olan biten her şeyi biliyordu. Ama hayır, Ria</p>

  <p class="calibre2">arkadaşının yaptıklarının rol olamayacağına inanmak zorundaydı. Gerçek bir dost böyle bir şeyi</p>

  <p class="calibre2">saklamazdı. Rosemary ile Gertie bilseydi, Ria’yı uyarırlardı mutlaka, dünyasının yıkılmasına izin</p>

  <p class="calibre2">vermezlerdi. Zaman zaman Ria, “Rosemary beni uyarıyor muydu acaba?” diye düşünmüştü. Giysi</p>

  <p class="calibre2">konusundaki önerileri, bir iş bulması için üstelemesi, işlerin yolunda olmadığını ona anlatmaya</p>

  <p class="calibre2">çalışmasından mı kaynaklanıyordu acaba?</p>

  <p class="calibre2">Sullivan’lar da biliyordu anlaşılan. Frances az ve öz konuşmuştu, ondan yana çıkmıştı.</p>

  <p class="calibre2">“Geçici bir şey olsa gerek, Ria. Kırkına yaklaşan erkekler garip davranıyorlar bazen. Bunu</p>

  <p class="calibre2">atlatırsan her şey düzelecek, eminim.”</p>

  <p class="calibre2">– Biliyor muydun? diye sordu Ria sözleri dolandırmadan.</p>

  <p class="calibre2">Yanıt aynı ölçüde dolaysız olmadı. “Bu kent söylenti ve öykülerle dolu. Hepsini dinleyecek</p>

  <p class="calibre2">olsan kafan kazan gibi olur. Benim derdim bana yetiyor, Kitty’yi rayında tutmak için ne</p>

  <p class="calibre2">yapacağımı bilemiyorum.”</p>

  <p class="calibre2">Colm Barry bilmiyordu herhalde. Danny o çocuğu kendi evinden birkaç adım uzaklıktaki</p>

  <p class="calibre2">bir lokantaya götürecek kadar ahmak olamazdı. Ama öyle çok kişi biliyordu ki. Bir bir saymak</p>

  <p class="calibre2">insanı deli ediyordu. Taksi sürücüleri biliyordu, benzin istasyonundakiler, Banka Müdürü Larry, o</p>

  <p class="calibre2">da biliyordu herhalde. Belki de Bernadette ayrı gayrı olmasın diye hesabını Larry’nin şubesine</p>

  <p class="calibre2">aldırmıştı.</p>

  <p class="calibre2">Cam temizleyici Danny’yi sordu. “Kendileri neredeler?” Konuşmaya istekli bir günündeydi</p>

  <p class="calibre2">Ria.</p>

  <p class="calibre2">– Gitti, benden gencini buldu ve gitti.</p>

  <p class="calibre2">– Gözleri hep fır fır dönerdi kocanızın, ondan kurtulmuşsunuz, iyi olmuş, demişti cam</p>

  <p class="calibre2">temizleyici. Peki neden öyle demişti ? Neden?</p>

  <p class="calibre2">Neden yardım derneğinin dükkânındakiler onun elini sıkıp kendisinin büyük bir insan</p>

  <p class="calibre2">olduğunu söylüyorlardı ? Kim söylemişti onlara? Baştan beri biliyorlar mıydı? Tanıdığı bütün bu</p>

  <p class="calibre2">insanlardan uzaklaşmayı ne kadar da isterdi... Ona acıyan, başını okşayan ve hakkında konuşan</p>

  <p class="calibre2">insanlardan uzaklaşmak... Danny Bernadette’i bırakıp eve döndüğünde bunların son bulacağını</p>

  <p class="calibre2">biliyordu, ama bütün bu insanlar, Danny nezleye yakalanmış gibi acımayla gülümserken ne kadar</p>

  <p class="calibre2">bekleyecekti.</p>

  <p class="calibre2">Elbet bir de çocuklarla başa çıkmak gerekiyordu. Annie’nin havası annesini suçlamak ile</p>

  <p class="calibre2">kendisini suçlamak arasında gidip geliyordu. “Biraz daha normal olsaydın Anne, yani, dırdırı ve</p>

  <p class="calibre2">durmadan yemek yapmayı bıraksaydın gitmezdi babam.” Ertesi gün, değişiyordu Annie... “Hep</p>

  <p class="calibre2">benim suçum... bana prensesim diyordu ama ben onunla hiç ilgilenmiyordum, hep Kitty’lerde</p>

  <p class="calibre2">oluyordum. Onu yeterince sevmediğimi biliyordu, bu yüzden gidip benden biraz daha büyük birini</p>

  <p class="calibre2">buldu.”</p>

  <p class="calibre2">Bir iki kez babalarına mektup yazıp, onsuz ne kadar yalnız olduklarını anlatmayı önerdi</p>

  <p class="calibre2">Annie annesine. “Bildiğini sanmıyorum” diye ağlıyordu.</p>

  <p class="calibre2">Ria kaskatıydı. “Biliyor” dedi.</p>

  <p class="calibre2">– Biliyorsa neden dönmüyor peki ?</p>

  <p class="calibre2">– Dönecek, ama hazır olduğu zaman dönecek. Bak Annie, onu sıkıştırmamız doğru olmaz.</p>

  <p class="calibre2">Annie başını sallamış, kırk yılda bir annesiyle aynı görüşte olduğunu dile getirmişti.</p>

  <p class="calibre2">Brian’ın da bazı fikirleri vardı. “Belki de suç bendedir, Anne. Yeterince yıkanmıyordum,</p>

  <p class="calibre2">biliyorum.”</p>

  <p class="calibre2">– Nedenin bu olduğunu sanmıyorum, Brian.</p>

  <p class="calibre2">– Yok yok, olabilir, bilirsin babam hep tertemizdir, her gün temiz gömlek giyer falan filan...</p>

  <p class="calibre2">– Bunu herkes yapıyor ama.</p>

  <p class="calibre2">– İyi ama ona şimdi daha sık yıkandığımı söylesek? Yıkanırım da, söz veriyorum yıkanırım.</p>

  <p class="calibre2">– Babam bizi senin pis olmandan dolayı terk edecek olsaydı, yıllar önce giderdi, sen</p>

  <p class="calibre2">yıllardır pissin, dedi Annie dalgın dalgın.</p>

  <p class="calibre2">Sonra Brian babasının cinsellik nedeniyle evden ayrıldığına karar verdi.</p>

  <p class="calibre2">– Myles ile Dekko öyle diyor. Gece gündüz seks yapmak istediği için o kıza gittiğim</p>

  <p class="calibre2">söylüyorlar.</p>

  <p class="calibre2">– Bunun doğru olduğunu sanmıyorum, dedi Ria.</p>

  <p class="calibre2">– Yok, ama nedenlerden biri olabilir. Ona bugün telefon edip senin de gece gündüz</p>

  <p class="calibre2">isteyeceğini söyleyemez misin ? Annesiyle bu konuda konuştuğu için biraz mahcup ve çekingen</p>

  <p class="calibre2">duruyordu, ama anlaşılan zor da olsa bunların söylenmesi gerektiğini düşünmüştü.</p>

  <p class="calibre2">– Olmaz Brian, dedi Ria. iyi ki Annie odada değildi.</p>

  <p class="calibre2">Brian en parlak fikriyle çıkageldiğinde Annie de oradaydı ama. “Anne, babamı nasıl geri</p>

  <p class="calibre2">getireceğimizi biliyorum” dedi Brian.</p>

  <p class="calibre2">– ilginç, dedi Annie.</p>

  <p class="calibre2">– Siz ikiniz bir bebek yapın. Kulakları sağır eden bir sessizlik oldu. Ama olabilir, diye</p>

  <p class="calibre2">devam etti Brian. Ben karşı çıkmam bebek gelmesine; Myles ve Dekko’yla konuştum, sanıldığı</p>

  <p class="calibre2">kadar kötü bir şey değil yeni bebek. Hem Myles, Dekko ve ben sırayla ona bakarız. Harçlık da</p>

  <p class="calibre2">kazanırız böylece. Annesinin afallamış yüzüne baktı. Ya da bak, Anne, babam geri gelirse, ben</p>

  <p class="calibre2">parasız bakarım. Bedava, diye ekledi telaş içinde.</p>

  <p class="calibre2">Buradan millerce uzakta bir yerde olmak, kendisini iyi hissettiğine insanları inandırmak</p>

  <p class="calibre2">zorunda olmamak, bütün dünyası sütliman, bütün her şey yolunda olmaktan çok çok uzak olduğu</p>

  <p class="calibre2">halde, her şeyin yolunda olduğu bir yerde bulunmak ne güzel olurdu, diye düşündü Ria. Kimselerle</p>

  <p class="calibre2">karşılaşmasın diye dışarı çıkmıyordu, diğer yandan da Tara Sokağı’nda deliğe tıkılmış gibi</p>

  <p class="calibre2">oturmak, her şeyden elini eteğini çekmiş, ihanete uğramış eş olarak kalmanın tehlikeli olduğunu da</p>

  <p class="calibre2">biliyordu.</p>

  <p class="calibre2">Evin kapısında bir ses duydu ve bir an için yüreği hopladı. Bazen Danny güpegündüz</p>

  <p class="calibre2">çıkagelir, “Seni özledim tatlım, yorgun bir işçiyi kollarına almaya hazır mısın?” diye sorardı. Her</p>

  <p class="calibre2">zaman hazırdı Ria. Bu sürprizler ne zaman kesilmişti ? Neden fark etmemişti bunu? Kapının</p>

  <p class="calibre2">arasından atılan bir broşürün sesi nasıl olurdu da kocasının dönmüş olabileceğini düşündürebilirdi ?</p>

  <p class="calibre2">Bugün gerçek dünyada yaşamak için büyük bir çaba harcaması gerekiyordu. Ne yaptığını</p>

  <p class="calibre2">bilmeliydi, saatin kaç olduğunu bilmeliydi. Kilisenin çanını duyduğunda farkında olmadan saate</p>

  <p class="calibre2">baktı. Herkes böyle yapardı, kilisenin saatinin doğru olup olmadığını denetlemek gibi bir şeydi bu</p>

  <p class="calibre2">nerdeyse. Aynı anda telefon çaldı.</p>

  <p class="calibre2">Amerikan aksanıyla konuşan bir kadındı bu. “Evinizi aradığım için bağışlayın lütfen, ama</p>

  <p class="calibre2">bilinmeyen numaralar görevlisi, Emlakçı Bay Danny Lynch adına yalnızca bu telefonun kayıtlı</p>

  <p class="calibre2">olduğunu söyledi, işyerinin telefonu kayıtlı değilmiş.”</p>

  <p class="calibre2">– Evet? Ria afallamıştı.</p>

  <p class="calibre2">– Kısacası, adım Marilyn Vine, on beş yıl önce irlanda’ya gelmiştik. Bay Danny Lynch’le</p>

  <p class="calibre2">tanıştık, bize bir ev satmaya çalışmıştı...</p>

  <p class="calibre2">– Anladım, size onun iş numarasını vermemi ister misiniz, kendisi şu an burada değil?..</p>

  <p class="calibre2">– Elbet, ama bir dakikanızı alıp bu isteğimi karşılayıp karşılamayacağını sorabilir miyim ?</p>

  <p class="calibre2">Aslında bu para kazandıracak bir rica değil.</p>

  <p class="calibre2">– Öyleyse yardımcı olabileceğini sanmam, dedi Ria.</p>

  <p class="calibre2">– Anlamadım ?</p>

  <p class="calibre2">– Yani kendisi bugünlerde yalnızca fiyatı ve değeri olan şeylerle uğraşıyor. Doğrusu bugün</p>

  <p class="calibre2">sol tarafımdan kalktım.</p>

  <p class="calibre2">– Özür dilerim, kötü bir zamanda mı rahatsız ettim ?</p>

  <p class="calibre2">– Benim için şimdiden sonra iyi bir zaman olmayacak, yani ne bu dünyada ne de öbür</p>

  <p class="calibre2">dünyada. Danny’den sevabına ne yapmasını isteyecektiniz?</p>

  <p class="calibre2">– Onu demek istemedim. Öyle hoş, sevimli biriydi ki, bu yaz için bana bir ev değiş tokuşu</p>

  <p class="calibre2">ayarlayabilir mi diye soracaktım. Rahat ve sanıyorum hoş, yüzme havuzlu bir evim var</p>

  <p class="calibre2">Westville’de, Corınecticut’ta bir üniversite kasabasıdır burası... Dublin’de kente yürüme</p>

  <p class="calibre2">uzaklığında bahçeli bir ev arıyordum.</p>

  <p class="calibre2">– Bu yaz için mi ? diye sordu Ria.</p>

  <p class="calibre2">– Evet. Temmuz ve ağustos için. Daha önce aramalıydım, biliyorum... ama oraya gitmek</p>

  <p class="calibre2">istediğime dün akşam karar verdim. Gözüme uyku girmedi, sonra da telefona sarıldım belki olur</p>

  <p class="calibre2">diye.</p>

  <p class="calibre2">– Peki Danny’yi aramak nerden aklınıza geldi? diye sordu Ria yavaş, ölçülü bir sesle.</p>

  <p class="calibre2">– Bilgili biriydi, bildiğim tek kişi de oydu. Tam olarak bu işi yapmıyor olsa da beni biriyle</p>

  <p class="calibre2">tanıştırabilir diye düşündüm.</p>

  <p class="calibre2">– Büyük bir ev mi istiyordunuz, yoksa küçük mü ? diye sordu Ria.</p>

  <p class="calibre2">– Aslında pek fark etmez, büyük bir evde yalnızlık çekmem, burada Westville’deki evde de</p>

  <p class="calibre2">dört beş kişi kalabilir. Arabamı da bırakıyorum, görülecek çok güzel yerler var.</p>

  <p class="calibre2">– Bu iş için acenteler falan yok mu?</p>

  <p class="calibre2">– Vardır, elbet vardır, İnternet’e de bakabilirdim aslında... ama insanın yıllar önce tanıdığı</p>

  <p class="calibre2">biri olunca... dost bir yüz kalmış aklımda üstelik... böyle daha kestirme olur diye düşündüm. O</p>

  <p class="calibre2">beni, bizi hatırlamaz gerçi. Ama şu anda yabancılarla konuşmak, iş yapmak gelmiyor içimden.</p>

  <p class="calibre2">Biraz garip geliyor size söylediklerim herhalde.</p>

  <p class="calibre2">– Yok hayır, garip olan ne biliyor musunuz, neler hissettiğinizi gayet iyi anlıyorum.</p>

  <p class="calibre2">– Bayan Lynch’le mi konuşuyorum? .</p>

  <p class="calibre2">– Bilmiyorum. –Anlayamadım?</p>

  <p class="calibre2">– Ayrılıyoruz, sonra boşanıyoruz. Artık boşanma var irlanda’da, bunu biliyor muydunuz ?</p>

  <p class="calibre2">– Çok ters bir zamanda aramışım. Ne kadar üzüldüğümü anlatamam.</p>

  <p class="calibre2">– Yok, tam zamanında aradınız. Bu işi yaparız.</p>

  <p class="calibre2">– Hangi işi ?</p>

  <p class="calibre2">– Ben sizin evinize gelirim, siz de benim. Temmuz ve ağustos aylarında. Anlaştık.</p>

  <p class="calibre2">– Ama, önce...</p>

  <p class="calibre2">– Tabii, tabii, önce size evin bir resmini gönderirim, özelliklerini yazarım. Güzel bir ev,</p>

  <p class="calibre2">seveceksiniz. Tara Sokağı’nda. Bahçesinde bir sürü ağaç var, parkeler yeni cilalanmış</p>

  <p class="calibre2">pencerelerden bazıları antika buzlu cam, ve... ve... tavanda özgün kabartmalar ve... ve... Ria</p>

  <p class="calibre2">ağlıyordu. Telefonun öbür ucundan hiç ses gelmiyordu. Ria toparlandı. Lütfen bağışlayın beni,</p>

  <p class="calibre2">Marion’du değil mi ?</p>

  <p class="calibre2">– Marilyn. Marilyn Vine.</p>

  <p class="calibre2">– Benim adım Ria Lynch, şu anda buradan uzaklaşmaktan başka bir şey istemiyorum,</p>

  <p class="calibre2">uzaklaşmak, yüzme havuzlu bahçeli bir yere gitmek... Bir aylığına çocuklarımı yanıma alırım, bir</p>

  <p class="calibre2">ayı da yalnız geçiririm, geleceğimi düşünürüm. Bu yüzden biraz duygulandım.</p>

  <p class="calibre2">– Anladığım kadarıyla eviniz tam bana göre Ria, anlaştık.</p>

  <p class="calibre2">Sesinden, Marilyn’in de o anda beyaz ahşap evinin mutfağında durmuş dışarı baktığını ve</p>

  <p class="calibre2">gözlerinden yaşların boşandığını anlamak olanaksızdı. Marilyn Vine sonunda telefonu mutfak</p>

  <p class="calibre2">tezgâhına koyduktan sonra, elindeki kahve fincanıyla bahçeye çıktı. Az önce yüzdüğü havuzun</p>

  <p class="calibre2">başına oturdu. Sabah akşam havuz boyunca on beş kez gidip geliyordu; bu artık dişini fırçalaması</p>

  <p class="calibre2">kadar yerleşik bir alışkanlık haline gelmişti. Saat sabahın yedisiydi. Az önce, hayatının dönüm</p>

  <p class="calibre2">noktasında bulunan, son derece sıkıntılı ve heyecanlı bir kadınla evini değiştirmeye karar vermişti.</p>

  <p class="calibre2">Daha önce hiç karşılaşmadığı, üç bin mil uzakta yaşayan bir kadındı bu. Ev değiştirme hakkına</p>

  <p class="calibre2">sahip olmayan, mülkü boşanmadan dolayı bir çeşit yasal gözlem altında bulunabilecek bir kadındı</p>

  <p class="calibre2">üstelik.</p>

  <p class="calibre2">Marilyn’in tek bildiği sabahın köründe aklına estiği anda hiç düşünmeden böyle bir karar</p>

  <p class="calibre2">vermenin çok aptalca bir davranış olduğuydu. Sabahın bu saatinde bu türden bir telefon</p>

  <p class="calibre2">konuşmasına kalkışmak ondan beklenmezdi aslında. Hele hele telefonun öbür ucunda bulunan</p>

  <p class="calibre2">isterik bir kadınla ortak tasanlar yapmak hiç ona göre değildi. Böyle bir şeyi bir daha asla</p>

  <p class="calibre2">yapmayacaktı. Şimdi acaba gidip telefonu eline alsa ve bu uygunsuz anlaşma o kadının kafasında</p>

  <p class="calibre2">iyice kök salmadan vazgeçtiğini bildirse miydi? Yoksa bir mektup mu yazmalıydı?</p>

  <p class="calibre2">Hemen telefon etse iyi olacaktı, konuyu kafasından silerdi böylece. Telefon edebilir ve ev</p>

  <p class="calibre2">değiş tokuşunun artık olanaklı olmadığını, aile sorumluluklarını göz ardı edemeyeceğini</p>

  <p class="calibre2">söyleyebilirdi. Marilyn aile sorumluluklarına sahip biri olduğu düşüncesine acı acı güldü. Ama</p>

  <p class="calibre2">İrlanda’daki Ria böyle bir yükümlülüğü olmadığını bilmiyordu ki. Mektup yazmak ya da elektronik</p>

  <p class="calibre2">postayla bildirmek daha kolaydı, sesindeki düş kırıklığını duyup üzülmezdi böylece. Ancak Tara</p>

  <p class="calibre2">Sokağı’ndaki evde teknik olanaklar bu kadar gelişmemiş olmalıydı ve Ria Lynch, kocasının, bu tür</p>

  <p class="calibre2">makinelerin kullanıldığı bürosuna gidemeyebilirdi.</p>

  <p class="calibre2">Sesinde hem biraz kararsızlık hem de yüreklilik ve canlılık vardı. Marilyn Ria’nın kaç</p>

  <p class="calibre2">yaşında olduğunu çıkarmaya çalıştı. Yakışıklı genç emlakçı şimdi kırklarında olmalıydı, bu kadın</p>

  <p class="calibre2">da aynı yaşlarda olsa gerekti. On dört yaşında bir kızı ve on yaşlarında bir oğlu olduğunu</p>

  <p class="calibre2">söylemişti. Marilyn’in yüzünde sert bir ifade belirdi. Demek evliliği sona ermek üzereydi, ama Ria</p>

  <p class="calibre2">kocasından nefret ediyordu anlaşılan, hiç tanımadığı birine bile hiç düşünmeden aşağılamıştı</p>

  <p class="calibre2">kocasını. Kocasından ayrılması gerçekten iyi olacaktı.</p>

  <p class="calibre2">Öyle dalıp gitmeye, uzun uzun düşünmeye vakti yoktu Marilyn’in. Az sonra işe gitmek</p>

  <p class="calibre2">üzere evden çıkacaktı. Üniversite kampüsüne gidecek, arabasını kendisine ayrılmış park yerine</p>

  <p class="calibre2">bırakacaktı. Sonra ona buna selam verecek, çalıştığı odaya geçecek, sanlı beyazlı şık giysisi</p>

  <p class="calibre2">üstünde, serinkanlı ve güvenli bir ruh hali içinde çalışmaya başlayacaktı.</p>

  <p class="calibre2">Herkes ilgiyle bakacaktı ona. Kocasıyla birlikte Hawaii’ye gitmemesi garipti. Greg Vine’ın</p>

  <p class="calibre2">oraya konuk profesör olarak çağrılması, çiftin tam da istediği şeydi aslında. Ama Marilyn</p>

  <p class="calibre2">gitmemekte ısrar etmişti, iş arkadaşlarına ve dostlarına açıklama yapmama konusunda da aynı</p>

  <p class="calibre2">şekilde kesin kararlıydı. Artık onunla bu konuyu konuşmayı ve onu gitmeye ikna etmeye çalışmayı</p>

  <p class="calibre2">bırakmışlardı. Herkesin bu konuya ilgi duyduğunu ve gitmeyişinin nedenleriyle ilgili birçok</p>

  <p class="calibre2">varsayım icat ettiğini biliyordu. İlgilerinde içtenlik vardı, ama kendisini seven bir kocanın</p>

  <p class="calibre2">ısrarlarına ve üniversitede, kendisine ücretsiz izin vermeyi bile kabul etmelerine karşın böylesine</p>

  <p class="calibre2">güzel, güneşli bir adaya gitmeyişine şaşırmaları da aynı ölçüde içtenlik taşıyordu.</p>

  <p class="calibre2">Olağandışı bir seçeneği değerlendirmeyi düşündüğünü söylese ne derlerdi acaba? Dublin’de</p>

  <p class="calibre2">Victoria Dönemi’nden kalma dört katlı bir evi olan ya da olduğunu söyleyen bir kadınla iki aylığına</p>

  <p class="calibre2">evlerini değiştirecekti. Bunu onlara söylese, kararın çok saçma olduğunu, ne olursa olsun</p>

  <p class="calibre2">gitmemesi gerektiğini öne süreceklerdi.</p>

  <p class="calibre2">Marilyn kahvesini bitirdi, şöyle bir doğruldu ve yaptıklarını ölçüp biçmeye koyuldu.</p>

  <p class="calibre2">Yetişkin bir kadındı, hem de hayli yetişkin. Bu yaz, ağustosun ilk günü kırkıncı doğum gününü</p>

  <p class="calibre2">kutlayacaktı. İçinden nasıl geliyorsa öyle karar verebilirdi. Kendisi için en iyi şeyin ne olduğunu</p>

  <p class="calibre2">ondan iyi kim bilebilirdi ki?</p>

  <p class="calibre2">Az önce yaptığı konuşmayı onaylarcasına telefona bakıp başını salladı. Koridordaki aynada</p>

  <p class="calibre2">yansısını izledi bir an. Kumral saçları sabahlan yüzdükten sonra kendi kendine kuruyacak şekilde</p>

  <p class="calibre2">kısa kesilmişti, yeşil gözleri kaygılıydı, omuzları gergin görünüyordu, ama diğer bakımlardan her</p>

  <p class="calibre2">şey normaldi. Dengesiz bir karar vermiş birine hiç benzemiyordu. Marilyn anahtarlarını aldı ve</p>

  <p class="calibre2">işine gitti.</p>

  <p class="calibre2">Ria oturmuş, masanın kenarına sımsıkı tutunmuş duruyordu. Genç kızlığından beri</p>

  <p class="calibre2">yurtdışına yalnız çıkmamıştı. Danny ile de yalnızca birkaç kez çıkmışlardı. Neyse pasaportu ve</p>

  <p class="calibre2">burada işleri yoluna kovmak için birkaç hafta vakti vardı.</p>

  <p class="calibre2">Marilyn, Annie’nin kedisine sevinerek bakacağını söylemişti. Çocuklar Amerika gezisini,</p>

  <p class="calibre2">yüzme havuzlu bir evde bir süre kalmayı çok isterlerdi kuşkusuz. Kasaba, çok sakin olduğundan,</p>

  <p class="calibre2">“Yolun ters tarafında araba kullanmayı öğrenmek zor olmaz” demişti Marilyn. Ria’ysa çılgın</p>

  <p class="calibre2">sürücüler ve trafik kazalarıyla dolu Dublin’de araba kullanmanın serüvencilik olacağı konusunda</p>

  <p class="calibre2">uyarmıştı Marilyn’i.</p>

  <p class="calibre2">Marilyn yürümeyi yeğleyeceğini söylemişti.</p>

  <p class="calibre2">Ria, alışkanlıkla bir kâğıt aldı önüne, “liste” diye yazdı ve sözcüğün altını çizdi. Yapması</p>

  <p class="calibre2">gerekenleri yazmaya başladığında göğsü sıkıştı birden. Aklını mı kaçırmıştı ? Bu kadın hakkında</p>

  <p class="calibre2">hiçbir şey bilmiyordu. İkisinin de telefonda karşılıklı ağladığından başka hiçbir şey. İnsan ciddi</p>

  <p class="calibre2">ciddi düşündüğünde, evleri değiş tokuş etme fikri çok garip değil miydi? Bu tür işlerde</p>

  <p class="calibre2">uzmanlaşmış acenteler, şirketler vardı, insanları tanıştırıp böyle bağlantılar kurmalarına yardımcı</p>

  <p class="calibre2">olmak için internet onları bekliyordu.</p>

  <p class="calibre2">Yıllar öncesinden Danny’nin yakışıklı yüzünü anımsayacak ve onu bulmaya çalışacak bir</p>

  <p class="calibre2">kadın, ne biçim bir kadındı ? Belki bütün bu yıllar boyunca onun hayaliyle yaşamıştı; Danny ne de</p>

  <p class="calibre2">olsa çok yakışıklı bir adamdı. Hatta belki söylediğinden de yakın bir ilişki kurmuştu kocasıyla, bir</p>

  <p class="calibre2">gönül eğlencesi, kısa bir serüven ya da neyse... yaşamış olabilirlerdi. Bu evde bir süre kalma fikri</p>

  <p class="calibre2">bir hile, Danny’nin yaşantısında yer almak için bir bahane olabilirdi.</p>

  <p class="calibre2">Gerçek delilerin, son derece akla uygun konuştukları, saf, temiz insanların bu delileri hiç</p>

  <p class="calibre2">kötü şeyler düşünmeksizin yaşantılarına buyur ettikleri pek çok film görmüştü Ria. Bu, onları</p>

  <p class="calibre2">perişan edecek bir karabasanın ilk saatleri olabilirdi. Kendisini zorlamalı, bu konuda akılcı</p>

  <p class="calibre2">davranmalı ve ne istediğini iyice saptamalıydı. Neden çok iyi bir fikir olduğunu düşünmüştü</p>

  <p class="calibre2">bunun ? Hilary’yi, annesini, Rosemary’yi, Frances ile Gertie’yi ve de bunların gözlerindeki acımayı</p>

  <p class="calibre2">görmek zorunda kalmasın diye mi atlamıştı bu önerinin üzerine ? Onu Atlantik Okyanusu’nun öbür</p>

  <p class="calibre2">tarafına götüren başka bir neden var mıydı ?</p>

  <p class="calibre2">– Orada Danny’yi unuturum biraz, dedi Ria kendi kendine. Baktığım her şeyde onun</p>

  <p class="calibre2">yüzünü görmem belki. Diyelim Amerika’da yabancı bir yatakta uyuyor, sabahın dördünde korkuyla</p>

  <p class="calibre2">uyanıp kocasının geciktiğini, belki de trafik kazası geçirdiğini düşünmeyecek, hatta daha da kötüsü,</p>

  <p class="calibre2">kendine gelip artık bu yatağa hiç dönmeyeceği bilinciyle büsbütün sarsılmayacaktı. Amerika ona</p>

  <p class="calibre2">iyi gelebilirdi.</p>

  <p class="calibre2">Bir de Danny’nin hayatından belki de çok sayıda Bernadette’in gelip geçtiği düşüncesi vardı</p>

  <p class="calibre2">kafasında. Erkek ilk serüvende evini terk etmez, deniliyordu. Bu evde ağırlanmış, hatta kocasıyla</p>

  <p class="calibre2">yatmış birçok kişi vardı belki de. Hiç kimsenin Danny’yle tanışmadığı, adını duymadığı ve</p>

  <p class="calibre2">kuşkusuz onunla yatmadığı bir yere gitmek harika olacaktı.</p>

  <p class="calibre2">Ama gene böyle bir konuda bu kadar çabuk karar vermek doğru olmayabilirdi. Hiç</p>

  <p class="calibre2">tanımadığı birine Tara Sokağı’ndaki evlerinde oturabileceği sözünü vermişti. Normal durumlarda</p>

  <p class="calibre2">asla böyle tedbirsiz davranmazdı. Ama bunlar olağan günler değildi, Amerika’da geçirilecek iki</p>

  <p class="calibre2">ayın, gerçekten de kendisine iyi gelebileceği günlerdi. Hem, Marilyn denen bu kadının azılı katil</p>

  <p class="calibre2">olabileceğini düşünmek saçmaydı.</p>

  <p class="calibre2">Ria, Marliyn’in özellikle bu evi istemediğini, Tara Sokağı’ndaki evlerini kakalayanın</p>

  <p class="calibre2">kendisi olduğunu hatırladı. Marilyn özür diler bir havada konuşmuş, birkaç kez konuşmayı sona</p>

  <p class="calibre2">erdirmeye çabalamıştı, üsteleyen Ria olmuştu Marilyn ona resimler göndereceğini, bankadan kâğıt</p>

  <p class="calibre2">alacağım söylemişti, Ria da aynı şeyleri yapacaktı. Marilyn aklı başında, normal biriydi kuşkusuz.</p>

  <p class="calibre2">Kaçmak, kafasını toparlamak üzere vakit kazanmak istiyordu; bu, Ria’nın yapmak istediğinin</p>

  <p class="calibre2">Amerikancasıydı aslında. Hayır hayır, benzer ihtiyaçları olan iki kişinin kazara doğru zamanda</p>

  <p class="calibre2">karşılaşmaları, öyle korkulacak bir rastlantı değildi.</p>

  <p class="calibre2">“Neden gitmeyi böylesine çok istiyorum ?” diye sordu Ria kendi kendine. “Bu sabah</p>

  <p class="calibre2">kalktığımda, yaz tatiline Corınecticut’ta bir eve gideceğim aklımın ucundan geçmiyordu.</p>

  <p class="calibre2">Çocuklara, babalarının Shannon gezisinden aşağı kalmayacak bir şey sunabilmek için mi yaptım</p>

  <p class="calibre2">bunu acaba? Danny Lynch’in dünyanın merkezi olmadığı, ne yapacağımızı bilmek için onun ne</p>

  <p class="calibre2">yapacağını beklemediğimiz bir yerde olmak istediğim için mi?”</p>

  <p class="calibre2">Yanıtın bütün bunların karışımında gizli olduğunu hissediyordu, ama gene de verdiği kararı</p>

  <p class="calibre2">uygulamak için harekete geçme gücünü bulamıyordu kendinde. Rosemary’yle mi konuşsaydı</p>

  <p class="calibre2">acaba? Rosemary çok aklı başında biriydi, her konuda çıkış yolunu buluveriyordu.</p>

  <p class="calibre2">Ama Ria omuzlarını dikti birden. Tersini gösteren birçok kanıt bulunmasına karşın güçlü</p>

  <p class="calibre2">biriydi o. Koşulların, derneğin dükkânında satış yapmaya çalışırken hor gördüğü o kararsız</p>

  <p class="calibre2">kadınlardan biri gibi davranmasına yol açmasına meydan vermeyecekti. Mavi masa örtüsü ile sarısı</p>

  <p class="calibre2">arasında karar veremeyen kadınlar gibi olmayacaktı, sonra gelip topu topu üç sterlini ödemeden</p>

  <p class="calibre2">önce kocalarına, kızlarına ya da komşularına danışmak istiyordu hepsi; Ria öyle biri olmayacaktı.</p>

  <p class="calibre2">Marilyn’in sesinden hoşlanmıştı, bu kadın Tara Sokağı’nı birbirine katmak için gelen bir</p>

  <p class="calibre2">ruh hastası, uçuk bir katil olamazdı. Tam ihtiyaç duyulduğu anda ortaya çıkıveren biriydi yalnızca.</p>

  <p class="calibre2">Büyük bir kararlılık içinde kendini listesine verdi Ria.</p>

  <p class="calibre2">Annie ve Brian’la yemek pek iyi gitmiyordu.</p>

  <p class="calibre2">Danny onları çok sevinirler diye Quentin’e götürmüştü, ama büyük bir yanlış yaptığı</p>

  <p class="calibre2">anlaşılıyordu. Her şeyden önce çocuklar doğru dürüst giyinmemişti. Anne babalarıyla ya da</p>

  <p class="calibre2">büyükanneleriyle orada yemek yiyen gençler, şık giyinmişlerdi. Oysa Brian’ın üzerinde partal bir</p>

  <p class="calibre2">kot ile kir pas içinde bir tişört vardı. Fermuarlı ceketinin üzerinde futbolcuların, ölmüş pop</p>

  <p class="calibre2">yıldızlarının adlan yazılıydı; Grafton Caddesi’nde turistlere asılan genç bir serseriye benziyordu.</p>

  <p class="calibre2">Annie de kot giymişti, Danny’nin görüşüne göre aşırı dar bir kot. San saçları yıkanmamıştı, pırıl</p>

  <p class="calibre2">pırıl değildi, yağlıydı, kulaklarının ardına sıkıştırılmıştı. Sırtındaki eski ceketi, üzerine rastgele</p>

  <p class="calibre2">iğnelenmiş metal rozetlerle doluydu. Bir şey denecek olsa, gerçek bir antika, ellili yıllardan kalma</p>

  <p class="calibre2">bir ceket olduğu söylenebilecek bu giysi, St. Rita’daki bir ihtiyardan alınmıştı.</p>

  <p class="calibre2">– Şu fiyatlara bak! dedi Brian şaşkın bir yüzle. Dana pirzolası ile böbrek turtasına ne para</p>

  <p class="calibre2">alıyorlar, bak! Annem bunları evde bedava yapıyor.</p>

  <p class="calibre2">– Bedava olur mu, aptal, dedi Annie. Pirzolayı, böbrekleri, unu ve yağı bedava almıyor</p>

  <p class="calibre2">herhalde.</p>

  <p class="calibre2">– Ama bunlar evde var, diye karşı çıktı Brian.</p>

  <p class="calibre2">– Hayır yok. Mutfakta yetişmiyor bu yiyecekler, ahmak. Erkekler böyledir zaten. Annem</p>

  <p class="calibre2">gidip dükkânlardan parayla alıyor bunları, sonra uğraşıyor, didiniyor pişirmek için, bunu da hesaba</p>

  <p class="calibre2">katmak gerek.</p>

  <p class="calibre2">Danny Annie’nin bir bakıma babalarının sunduğu yemeğin pahalılığını haklı çıkarmaya</p>

  <p class="calibre2">çabaladığını gördü, ancak hep birlikte tartışacakları bir konu değildi. Umutla bir kızına, bir oğluna</p>

  <p class="calibre2">baktı, “Haydi bakalım, sevdiğimiz bir şey görüyor muyuz listede ?” dedi.</p>

  <p class="calibre2">– Porcini ne demek, domuz eti mi ? diye sordu Brian.</p>

  <p class="calibre2">– Hayır, mantar, diye yanıtladı onu babası.</p>

  <p class="calibre2">Aslında kendisi de bu sözcüğün anlamını bilmiyordu ama, “Ahmak” dedi Annie gene.</p>

  <p class="calibre2">– Ben hamburger isterdim, ama mönüde göremiyorum, dedi Brian.</p>

  <p class="calibre2">Danny rahatsızlık duygusunu açığa vurmadı. “Bakın, burada domates ve kekikli sosla servis</p>

  <p class="calibre2">edilen bir köfte var, bu da aşağı yukarı hamburger sayılır” dedi.</p>

  <p class="calibre2">– Neden sanki normal yerlerdeki gibi hamburger yazmıyorlar ? diye homurdandı Brian.</p>

  <p class="calibre2">– İnsanların yemek adlarını okuyup anlamalarını bekliyorlar da ondan, diye tersledi onu</p>

  <p class="calibre2">Annie. Vejeteryan yemekleri var mı burada Baba?</p>

  <p class="calibre2">Sonunda yemekler seçildi ve şık bir hanımefendi olan Brenda Brennan siparişlerini bizzat</p>

  <p class="calibre2">almak üzere yanlarına geldi.</p>

  <p class="calibre2">– Sizi ailenizle bir arada görmek büyük zevk, Bay Lynch, dedi. Çocukların sokak serserisi</p>

  <p class="calibre2">gibi giyinmiş olmaları karşısında hiçbir hoşnutsuzluk belirtisi göstermedi.</p>

  <p class="calibre2">Danny teşekkür etmek yerine gülümsedi. Brenda Brennan uzaklaştıktan sonra, “Bu o mu ?”</p>

  <p class="calibre2">diye fısıldadı Brian.</p>

  <p class="calibre2">– Kim ? Danny gerçekten şaşırmıştı.</p>

  <p class="calibre2">– O hani, bebeği olacak olan, senin birlikte yaşayacağın hani ? Annie’nin sabrı artık</p>

  <p class="calibre2">taşmıştı. “Saçmalama, Brian!” dedi. “Bu kadın annem yaşında, Tarın aşkına! Elbette bu o değil.”</p>

  <p class="calibre2">Danny, buluşmalarının amacını dile getirmenin tam sırası diye düşündü. “Annenle beraber</p>

  <p class="calibre2">bugün çok güzel bir konuşma yaptık, çok güzel. İkimizi de ve hepsinden iyisi, sizi üzen o gereksiz</p>

  <p class="calibre2">kavgalardan eser yoktu.”</p>

  <p class="calibre2">– Eh, değişiklik olmuş demek, diye homurdandı Annie.</p>

  <p class="calibre2">– Evet, gerçekten değişiklik oldu. Son iki üç gün hepimiz için çok kötüydü, ama şimdi</p>

  <p class="calibre2">tekrar konuşacak duruma geldik.</p>

  <p class="calibre2">– Dönüyor musun ? diye atıldı Brian umutla.</p>

  <p class="calibre2">– Brian, annen ile ben bu konuyu konuştuk. Kullandığımız sözcükler çok önemli. Ben bir</p>

  <p class="calibre2">yere gitmiş değilim, Annie ile seni terk etmiş değilim, asla sizi bırakmış değilim. Bir başka yerde</p>

  <p class="calibre2">oturacağım, hepsi bu.</p>

  <p class="calibre2">– Nasıl bir yer? diye sordu Annie.</p>

  <p class="calibre2">– Şimdilik bir apartman dairesi, ama çok geçmeden bir evimiz olacak, siz de gelip</p>

  <p class="calibre2">istediğiniz kadar orada kalabileceksiniz. Çok güzel bir bahçesi var. Sizin de eviniz olacak orası.</p>

  <p class="calibre2">– Tara Sokağı’nda da çok güzel bir bahçemiz var, dedi Annie.</p>

  <p class="calibre2">– Eh, şimdi iki güzel bahçeniz olacak. Bu sözlerini çok beğendi Danny.</p>

  <p class="calibre2">Çocuklar kuşkuyla babalarına baktı.</p>

  <p class="calibre2">– Kendi odalarımız olacak mı ? diye sordu Annie.</p>

  <p class="calibre2">– Elbette olacak. Hemen değil belki, taşındığımız gün değil, ama evde değişiklik yapacağız.</p>

  <p class="calibre2">Bay McCarthy’nin adamları bir odayı sizin için ikiye bölecek. Bu arada kalmaya geldiğinizde</p>

  <p class="calibre2">biriniz salondaki kanepede yatarsınız.</p>

  <p class="calibre2">– Kanepede yattıktan sonra... ikinci evimiz sayılamaz bence... dedi Annie.</p>

  <p class="calibre2">– Evet ama bu geçici bir süre için geçerli, sonra işler yoluna girecek. Danny gülümsemesini</p>

  <p class="calibre2">korumaya çabalıyordu.</p>

  <p class="calibre2">– Peki bölünmüş odalı evde kaç gün kalacağız? diye sordu Brian.</p>

  <p class="calibre2">– Kaç gün isterseniz. Annenle bugün konuştuk bu konuyu. Eve gidip onunla da</p>

  <p class="calibre2">konuşursunuz, ikimiz de bütün bu olaylar içinde en önemli kişilerin siz olduğunu düşünüyoruz...</p>

  <p class="calibre2">Annie babasının sözünü kesti. “Peki birimiz bir yerde, diğerimiz öteki evde kalabilir miyiz ?</p>

  <p class="calibre2">Yani ben Brian’a iple falan bağlı değilim, öyle değil mi?”</p>

  <p class="calibre2">– Hayır, elbette değilsin.</p>

  <p class="calibre2">Annie bundan hoşlanmış görünüyordu.</p>

  <p class="calibre2">– Bebek gelince ağlayıp bizi rahatsız ederse Tara Sokağı’na dönebilir miyiz ? diye sordu</p>

  <p class="calibre2">Brian.</p>

  <p class="calibre2">– Evet, tabii.</p>

  <p class="calibre2">Brian memnun göründü. “Eh, iyi öyleyse.”</p>

  <p class="calibre2">– Peki öyle annem gibi, “Odanı topla”, “Şu saatten geç eve gelemezsin” falan diyecek mi ?</p>

  <p class="calibre2">– Bernadette sizi çok rahat ettirecek, sizinle tanışmayı dört gözle bekliyor. Bu işi ne zaman</p>

  <p class="calibre2">yapabiliriz sizce ?</p>

  <p class="calibre2">– Kurallar koyup koymayacağını söylemedin, diye üsteledi Annie.</p>

  <p class="calibre2">– Bu yeni evde de tıpkı Tara Sokağı’ndaki evde olduğu gibi saygılı olacaksınız, bizlere</p>

  <p class="calibre2">yardımcı olacaksınız. Sizden beklenen tek şey bu.</p>

  <p class="calibre2">Brian, babasının bir yanlışını düzeltiyormuşçasına, “Tara Sokağı’nda hiç yardımcı</p>

  <p class="calibre2">olmuyoruz ki” diye atıldı.</p>

  <p class="calibre2">Danny iç geçirdi. “Ne dersiniz, Bernadette’le ne zaman nerde buluşacağımızı konuşalım</p>

  <p class="calibre2">mı ?”</p>

  <p class="calibre2">– Karnı büyük mü? Hamile olduğu belli mi? diye sordu Annie.</p>

  <p class="calibre2">– Pek değil. Neden sordun?</p>

  <p class="calibre2">Annie omuz silkti. “Nerde olsa buluşuruz işte.” Danny sabırsızlık içinde ayağını sallamakta</p>

  <p class="calibre2">olduğunu fark etti; bu iş sandığından da zordu. “Tanışmamız şart mı ?” diye sordu gene Annie.</p>

  <p class="calibre2">“Bebek falan doğsa, bütün bu işler temizlense de öyle tanışsak daha iyi olmaz mı ?”</p>

  <p class="calibre2">– Ama tanışmanız gerek! diye haykırdı Danny. Hep birlikte Shannon Nehri’nde tekneyle</p>

  <p class="calibre2">tatil yapacağız... hepimiz. Bundan çok önce tanışmak isteriz, değil mi ?</p>

  <p class="calibre2">Çocuklar afallamış bir halde babalarına baktı. “Shannon ?” dedi Annie.</p>

  <p class="calibre2">– Hepimiz ? diye sordu Brian.</p>

  <p class="calibre2">– Kitty de gelebilir mi ? dedi hemen Annie. Sen de şimdi Myles ve Dekko gelebilir mi,</p>

  <p class="calibre2">demeye kalkma sakın Brian, aklından geçirme bunu.</p>

  <p class="calibre2">– Bana sorarsanız annem şeyle tatile gitmek istemez... yani, o da geldiğine göre, dedi Brian</p>

  <p class="calibre2">yavaşça.</p>

  <p class="calibre2">Annie ile babası bakıştı. Bir karabasandan farksız olan bu yemekteki tek dayanışma anı o</p>

  <p class="calibre2">oldu. Hiç değilse kızı kendilerini bekleyen sorunlardan bazılarını arılayabiliyordu. Annie Brian’a</p>

  <p class="calibre2">ahmak falan demedi. Tersine, babasıyla birlikte, ne de olsa daha on yaşındaki çocuğa çok önceden</p>

  <p class="calibre2">tasarlanmış, üzerinde çok konuşulmuş tatile annelerinin katılmayacağını açıklamaya koyuldular.</p>

  <p class="calibre2">Marilyn’in bürosunda, ağustosta yapılacak olan yıllık mezunlar pikniği konuşuluyordu.</p>

  <p class="calibre2">Kalınacak yerlerin listesini oluşturmak gerekiyordu. Mezunların kalabileceği otel, motel ve yurtlar</p>

  <p class="calibre2">saptanıyor, onları konuk edebilecek aileler aranıyordu. Yılın önemli bir olayı olan bu hafta sonu</p>

  <p class="calibre2">gezisini çoğu kişi dört gözle bekliyordu. Bu üniversite için bir gelir elde etmede ve şimdiki</p>

  <p class="calibre2">öğrenciler ile mezunlar arasında yakın ilişki kurmada çok yararlı olan bir buluşmaydı.</p>

  <p class="calibre2">Mezunlar Derneği’nde çalışanların kendi evlerini bu konuklara açması âdettendi. Marilyn</p>

  <p class="calibre2">ile Greg, Tudor Drive 1024 numaralı evlerinde pek çok aileyi konuk etmişti. Hepsi de hoş</p>

  <p class="calibre2">insanlardı. Sıcak ağustos günlerinde havuzdan yararlanmak hoşlarına gitmişti, çoğu da Vine’larla</p>

  <p class="calibre2">yıllardır ilişkilerini sürdürmekteydi. Evlerinde kalan kişiler, Vine’lan Boston’a, New York’a ve</p>

  <p class="calibre2">başkent Washington’a davet etmişti, yeni dostlarının evlerinde diledikleri zaman gidip</p>

  <p class="calibre2">kalabilirlerdi.</p>

  <p class="calibre2">Piknik planları yürütülmekteydi, çağrı mektuplarının yazılması, mezunlar kitaplığı ile sanat</p>

  <p class="calibre2">merkezine yapılabilecek bağışların vergi dışı bırakılmasının ayrıntılarının kâğıda dökülmesi</p>

  <p class="calibre2">yapılacak işler arasındaydı. Ne gibi eğlenceler düzenleneceğini, kaç kişinin konuşma yapacağını,</p>

  <p class="calibre2">konuşmaları kısa tutmanın yollarını saptamak durumundaydılar. Az sonra iş dağıtımı yapılacaktı.</p>

  <p class="calibre2">Marilyn hemen konuşması gerektiğini biliyordu. Sonuna dek götüremeyeceği işleri üzerine</p>

  <p class="calibre2">almayacaktı.</p>

  <p class="calibre2">Gırtlağını temizledi ve toplantıya başkanlık eden profesöre döndü. “Başkan, temmuz ve</p>

  <p class="calibre2">ağustos aylarında burada olmayacağımı belirtmek durumundayım. Üniversitenin bana lütfettiği</p>

  <p class="calibre2">ücretsiz izni kabul etmeye karar verdim. Haziran sonunda ayrılacağım ve İşçi Bayramı’ndan sonra</p>

  <p class="calibre2">dönmüş olacağım; bu durumda bana önhazırlıklarla ilgili fazla görev vermenizi ve piknik sırasında</p>

  <p class="calibre2">burada olmayacağımı dikkate almanızı rica edebilir miyim ?”</p>

  <p class="calibre2">Birkaç yüz gülümseyerek ona döndü. Bu iyi haberdi. İnatçı, gergin Marilyn Vine sonunda</p>

  <p class="calibre2">teslim oluyordu. Hawaii’de şaşkınlık içinde bekleyen kocası Greg’in yanına nihayet gidiyordu.</p>

  <p class="calibre2">Yolculuğa nerdeyse iki ay vardı. Ria’ya hazırlanmak için bol bol zaman kalıyordu. İyice</p>

  <p class="calibre2">kesinleşinceye dek hiç kimseye bir şey söylemeyecekti. Listenin yararları saymakla bitmezdi.</p>

  <p class="calibre2">Danny’nin liste yapıyor diye ona gülmesinin, saçlarını karıştırıp gülünç olduğunu söylemesinin</p>

  <p class="calibre2">nedenini bir türlü anlamıyordu. Liste yapmayıp da ne yapacaktı insanlar ? Tamam, çalışıyorlarsa ya</p>

  <p class="calibre2">da bir büroda bilgisayar ya da benzeri elektronik aletler kullanıyorlarsa mesele yoktu. Ama temelde</p>

  <p class="calibre2">süreç aynıydı. Yapılacak şeyleri yazardın, listeyi yanından ayırmazdın, böylece hiçbir şeyi</p>

  <p class="calibre2">unutmazdın.</p>

  <p class="calibre2">Marilyn’den istediği belgelerin gelmesi bir hafta sürerdi herhalde. Bunun iyi bir fikir</p>

  <p class="calibre2">olduğunu destekleyecek bir şeyler gösterecek duruma gelmeden kimseye bir şey söylemek</p>

  <p class="calibre2">istememişti. Kendisi de küçük bir dosya hazırlamıştı, bugün ya da yarın postalayacaktı. Evin hem</p>

  <p class="calibre2">içten, hem dıştan fotoğraflarını çekmişti, ayrıca Irish Times gazetesinin emlak alım satımı</p>

  <p class="calibre2">bölümünden Tara Sokağı’nı gösteren resimleri kesmişti. Dublin’in bir haritasını, kentin yeni bir</p>

  <p class="calibre2">turist rehberini, bir restoranlar listesini, Marilyn’in gelmeden okumak isteyebileceği kitapların</p>

  <p class="calibre2">adlarını derlemişti. Bankasının adresini, banka müdürlerinin adını, telefon ve faks numaralarını da</p>

  <p class="calibre2">yazmıştı. Bir de evin Danny ile onun ortak malı olduğunu belirten kısa, kuru bir not düşmüştü;</p>

  <p class="calibre2">kime ait olduğu tartışmalı değildi, evin sahipleri belliydi. Temmuz ayında çocuklara kocası</p>

  <p class="calibre2">bakacaktı; Marilyn buraya geldiğinde kendisine yardımcı olabilecek dostların listesini de daha</p>

  <p class="calibre2">sonra gönderecekti.</p>

  <p class="calibre2">Belki de bir hafta çok iyimser bir tahmindi, gizini umduğundan uzun süre saklamak</p>

  <p class="calibre2">durumunda kalabilirdi. Bütün bu işler on gün bile sürerdi belki. Ancak Ria, Amerika Birleşik</p>

  <p class="calibre2">Devletleri’ndeki hızı ve kurye şirketlerim hesaba katmamıştı. Daha ertesi gün bir kurye aracı</p>

  <p class="calibre2">kapının önünde durdu ve Marilyn’nin dosyasını Ria’nın eline teslim etti. Ria nerdeyse soluk almaya</p>

  <p class="calibre2">bile cesaret edemeden havuzun, taraçası çiçeklerle dolu beyaz evin resimlerine, bölgenin yol</p>

  <p class="calibre2">haritasına, yerel gazeteye, otomobil hakkındaki bilgileri, alışveriş olanaklarını sıralayan kâğıtlara</p>

  <p class="calibre2">bakmaktaydı. Ria orada kaldığı sürece kendisine devredilecek olan bir eğlence kulübü üyeliği kartı</p>

  <p class="calibre2">da belgeler arasındaydı. Marilyn ayrıca önemli durumlar için başvurabileceği kişilerin adlarını ve</p>

  <p class="calibre2">telefon numaralarını içeren bir liste göndereceğini belirtiyordu.</p>

  <p class="calibre2">Marilyn mektubuna, tıpkı Ria’nın mektubundaki gibi kısa, duygusallıktan uzak bir not</p>

  <p class="calibre2">düşmüş, geleceği konusunda rahat rahat düşünebileceği bir yere ihtiyacı olduğunu yazmıştı.</p>

  <p class="calibre2">Hawaii’de bulunan kocasının yanına bir hafta sonu için bile gitmemişti, çünkü üzerinde düşünmesi</p>

  <p class="calibre2">gereken konular vardı. Banka bilgilerini verirken, bu değiş tokuştan kocasına henüz söz etmediğini,</p>

  <p class="calibre2">ama bir sorun çıkmayacağını, bu noktayı da yirmi dört saat içinde açıklığa kavuşturacağını</p>

  <p class="calibre2">belirtiyordu. Ona telefon edip böyle bir işe giriştiğini söylemek istemiyordu. Bazı şeyler Ria’nın da</p>

  <p class="calibre2">çok iyi anlayabileceği üzere biraz kurnazlık isterdi.</p>

  <p class="calibre2">Ria anladı. O da Danny’ye henüz söylememişti. Bürosunun numarasını çevirirken,</p>

  <p class="calibre2">“Oradakiler biliyor mu acaba? diye düşündü tekrar. Artık bu numarayı çevirmek çok güç geliyordu</p>

  <p class="calibre2">ona. Danny’nin karısı olarak orada çalışanların gözünde belli bir konumu vardı, şimdiki konumu</p>

  <p class="calibre2">neydi ? Telefona yanıt veren kızın sesinde acıma, kabalık ya da utanma duygularını okumak</p>

  <p class="calibre2">kolaydı. Belki bunlardan hiçbiri yoktu da ona öyle geliyordu.</p>

  <p class="calibre2">– Gelip eşyalarını alabilir misin Danny? Evi biraz derleyip toplamak istiyorum.</p>

  <p class="calibre2">– Acelesi yok bunun ama, değil mi ?</p>

  <p class="calibre2">– Yok, benim açımdan yok da, çocuklar için... Sana ait şeylerin senin bulunduğun yerde</p>

  <p class="calibre2">olmasına yavaş yavaş alışmaları gerek.</p>

  <p class="calibre2">– Söylediğim gibi daire pek büyük değil.</p>

  <p class="calibre2">– Ama Barney sana yeni bir ev ayarlıyordu hani?</p>

  <p class="calibre2">– Buluyor, dedim, alıyor demedim, Ria.</p>

  <p class="calibre2">– Evet, biliyorum, ama böyle bir yer yok mu şu anda?</p>

  <p class="calibre2">– Var, ama henüz oturulacak halde değil.</p>

  <p class="calibre2">– Ama golf sopalarını, kitaplarını, giysilerini alacak halde olabilir belki... Sonra, müzik</p>

  <p class="calibre2">odasındakiler, onlar senin.</p>

  <p class="calibre2">– Hayır tatlım... Hayır, benim değil, bizim. Eşyaları kalem kalem bölüşme noktasına gelmiş</p>

  <p class="calibre2">değiliz...</p>

  <p class="calibre2">– Bunu bir ara yapmamız gerek.</p>

  <p class="calibre2">– Ama şu an... hayır, şu anda değil.</p>

  <p class="calibre2">– Gelebiliyorsan bugün arabayla gel. Seninle konuşmak istediğim bir iki şey daha var zaten.</p>

  <p class="calibre2">Çocuklar dönmeden gel, olur mu?</p>

  <p class="calibre2">– Ama onları da görmek isterim.</p>

  <p class="calibre2">– Tabii, istediğin zaman görebilirsin, ama seni burada görmeleri iyi olmaz.</p>

  <p class="calibre2">– Ria, gene kurallar koymaya başladın.</p>

  <p class="calibre2">– Ama onların kafasını karıştırmama konusunda anlaşmıştık, her iki evde de aynı sevgi ve</p>

  <p class="calibre2">saygıyla karşılanacaklar. Çocuklar seni ziyarete geldiklerinde ben senin evinde olmayacağıma göre,</p>

  <p class="calibre2">senin de burada olmaman normal.</p>

  <p class="calibre2">Bir sessizlik oldu.</p>

  <p class="calibre2">– Durum biraz farklı orada.</p>

  <p class="calibre2">– Hayır, değil, Bernadette’in evinde benim orada olduğuma dair herhangi bir belirti ya da</p>

  <p class="calibre2">makyaj malzemelerim, sağda solda giysilerim, dikiş makinem olmayacağına göre senin eşyaların</p>

  <p class="calibre2">neden burada olsun ?</p>

  <p class="calibre2">– Geleceğim, dedi Danny.</p>

  <p class="calibre2">Heidi Franks, Marilyn’le konuşmak için mezunlar pikniği toplantısının bir an önce bitmesi</p>

  <p class="calibre2">için sabırsızlanıyordu. Kadının nihayet aklı başına geldi diye müthiş sevinçliydi. O yokken gidip</p>

  <p class="calibre2">bahçesine bakacağını söyleyecekti. Marilyn’in komşuları bahçe işlerinden anlamıyordu, arkadaşı</p>

  <p class="calibre2">bundan gurur ve sevinç duyuyordu. Ancak bu kararın alınması uzun sürmüştü. Heidi hemen</p>

  <p class="calibre2">heyecanlanıp sevinç çığlıkları atmayacaktı; tıpkı Marilyn kadar soğukkanlı yaklaşacaktı meseleye.</p>

  <p class="calibre2">Toplantıda gideceğini bildirirken herkesin ne yapacağını merak ettiğini, onu düşündüklerini bildiği</p>

  <p class="calibre2">halde gayet serinkanlı, kısa ve öz konuşmuştu.</p>

  <p class="calibre2">Konuşma fırsatı bulduklarında, “Ben sık sık uğrar sulama fıskiyelerini ayarlarım” dedi.</p>

  <p class="calibre2">– Sağ ol Heidi, çok iyisin, ama fıskiyeler otomatik, kendi kendilerine açılıp kapanıyor.</p>

  <p class="calibre2">– Gene de gelir, o güzel çiçeklerinde böcek, çiçekbiti falan var mı diye bakarım.</p>

  <p class="calibre2">– Yok, aslında evde biri kalacak, bu nedenle bu kez piknik için evimde kimsenin kalmasına</p>

  <p class="calibre2">yanaşmadım.</p>

  <p class="calibre2">– Sahi mi, eve göz kulak olacak birini mi buldun ? Bu iyi fikir, kim geliyor?</p>

  <p class="calibre2">– Sen tanımazsın, İrlanda’dan... Ria Lynch.</p>

  <p class="calibre2">– İrlanda’dan ha? dedi Heidi.</p>

  <p class="calibre2">– Şaşırmakta haklısın. Burayı çok farklı bulacağını umuyorum. Acelem var Heidi, işleri</p>

  <p class="calibre2">düzene koymam gerek. Sonra konuşuruz, her şeyi anlatırım sana. Marilyn bürodan ayrıldı.</p>

  <p class="calibre2">Heidi tatlı tatlı gülümseyerek arkasından bakıyordu. Greg ne kadar sevinecekti. Marilyn’in</p>

  <p class="calibre2">kendisiyle Hawaii’ye gelmeyeceğini duyunca ne kadar üzülmüştü. Oradaki o işi ve profesörlerin</p>

  <p class="calibre2">kürsü değiş tokuşunu elde edinceye dek canı çıkmıştı, bu yüzden isteği kabul edilince de geri adım</p>

  <p class="calibre2">atamadı. Neyse, Marilyn sonunda ona katılıyordu.</p>

  <p class="calibre2">Ria daha önce hiç kurye hizmetinden yararlanmamıştı. Ne kadar da kolaydı; kapına gelip</p>

  <p class="calibre2">paketini alıyorlardı. Her şeyin önemli olduğu bir devirde, insanların hâlâ normal postayı</p>

  <p class="calibre2">kullandıklarını sanmakla aptallık etmişti. Öğreneceği çok şey vardı. Belki de bu yaz ona pek çok</p>

  <p class="calibre2">şey öğretecekti.</p>

  <p class="calibre2">Bahçede Colm’u gördü, daha bebekken Annie’ye verdiği Clement uykulu gözlerle onu</p>

  <p class="calibre2">seyrediyordu. Çok çalışıyordu Colm, her zaman için sakin ve nazikti. Onu kahve içmeye içeri</p>

  <p class="calibre2">çağırıp, yapacaklarını anlatmaya can atıyordu.</p>

  <p class="calibre2">Ama Danny’yle konuşmadan kimseye bir şey söylememeliydi. Yazı nasıl geçireceğini</p>

  <p class="calibre2">öğrendiğinde yer yerinden oynayacaktı. Zaten dün akşam Quentin’de çocuklarla felaket bir iki saat</p>

  <p class="calibre2">geçirmişti... çocukları oraya götürmek ne saçma bir fikirdi. Annelerine kötü olduğunu</p>

  <p class="calibre2">söylemişlerdi, ama beğenmedikleri yüzlerinden okunuyordu.</p>

  <p class="calibre2">Heidi Marilyn’in masasındaki telefonu yanıtladı.</p>

  <p class="calibre2">– İyi günler, Marilyn Vine’ın masası, ben Heidi Franks... A, Greg, ne güzel bir sürpriz,</p>

  <p class="calibre2">hayır, az önce çıktı. On dakika sonra döner. Kendisine söylememi istediğin bir şey var mı? Tamam,</p>

  <p class="calibre2">tamam. Söylerim. Ha, Greg, yanına geleceğine hepimiz çok sevindik. Harika bir karar. Bugün.</p>

  <p class="calibre2">Toplantıda. Evet, Temmuz ve ağustos aylarında. A? Sen bilmiyor musun? Acaba sürpriz falan mı</p>

  <p class="calibre2">yapmak istemişti ? Ah, söylediğim için özür dilerim. Yanlış anladığımı sanmıyorum, Greg. O senin</p>

  <p class="calibre2">yanındayken bir İrlandalı kadın gelip Tudor Drive’daki eve göz kulak olacakmış. Dinle, bırak kendi</p>

  <p class="calibre2">söylesin sana. Biliyorum Greg. İşler bazen çok karmaşık oluyor. Heidi ahizeyi yavaşça yerine</p>

  <p class="calibre2">koydu ve döndü.</p>

  <p class="calibre2">Kapıda dikilmiş bembeyaz bir yüzle kendisini dinleyen Marilyn’le göz göze geldi. Neden</p>

  <p class="calibre2">Greg’den önce fakültedekilere söylemişti sanki? Ah, ne aptaldı. Biraz Hawaii ile burası arasındaki</p>

  <p class="calibre2">zaman farkından, biraz da söyleyeceklerini tam olarak tasarlamamış olmasından dolayı aramamıştı</p>

  <p class="calibre2">Greg’i. Şimdi işler iyice sarpa saracaktı.</p>

  <p class="calibre2">Danny resimleri, broşür ve haritaları içeren zarfı eline bile almadı. Öyle şaşkın Ria’ya bakıp</p>

  <p class="calibre2">kalmıştı.</p>

  <p class="calibre2">– Bu olmayacak. İnan bana bu öylesine büyük bir çılgınlık ki, düşünmesi bile olanaksız</p>

  <p class="calibre2">benim için.</p>

  <p class="calibre2">Ria sakindi. Listesinde, “Yalvarma, rica minnet etme” yazılıydı. Bu işe yarıyordu, kendi</p>

  <p class="calibre2">buyruklarına uyuyordu Ria.</p>

  <p class="calibre2">– Yalnızca yol parası, seyahat acentesiyle görüştüm. Pek bir şey tutmuyor.</p>

  <p class="calibre2">– O tutmayan şey tam olarak nedir, sorabilir miyim ? dedi Danny alaylı alaylı.</p>

  <p class="calibre2">– Hamburger ile pizzadan başka bir şey istemeyen iki çocuğun Quentin’de yediği yemeğin</p>

  <p class="calibre2">parası, dedi Ria.</p>

  <p class="calibre2">– Haa, bunu kafama kakacağım biliyordum, adım gibi biliyordum, dedi Danny utkuyla.</p>

  <p class="calibre2">– İyi öyleyse, haklı olduğunu görmek güzel, dedi Ria.</p>

  <p class="calibre2">– Çok rica ediyorum aptal aptal kafa tutma bana. Çocukların hatırı için, onların iyiliği için</p>

  <p class="calibre2">uğraşıyoruz burada, birer futbol topuna dönmesinler diye çaba harcıyoruz. Telefonda sesin iyiydi,</p>

  <p class="calibre2">neden değiştin?</p>

  <p class="calibre2">– Gene iyiyim. Değişmedim. Çocukları pekâlâ düşünüyorum ben. Sen onlar için</p>

  <p class="calibre2">Shannon’da seyredecek güzel bir tekne kiralayabiliyorsun. Benim o kadar param yok. Hatta, ne</p>

  <p class="calibre2">kadar param olacağını bile bilmiyorum, bu yüzden havuzlu bir evde harika bir tatil ayarladım</p>

  <p class="calibre2">onlara. İyi düşün Danny, yol parasından başka masrafımız olmayacak. Markete gidip alışveriş</p>

  <p class="calibre2">yapacağım, burası yerine orada yemek yapacağız. Hoşuna gideceğini sanmıştım.</p>

  <p class="calibre2">– Hoşuma gidecek ha ? İkimizin de tanımadığı bir delibozuğu evime altlanın hoşuma</p>

  <p class="calibre2">gideceğini mi sandın...</p>

  <p class="calibre2">– Evimize...</p>

  <p class="calibre2">– Bu olur iş değil Ria, inan bana.</p>

  <p class="calibre2">– Her şeyi ayarladım.</p>

  <p class="calibre2">– Ayarlan boz öyleyse.</p>

  <p class="calibre2">– Çocuklara benimle tatil yapamayacaklarını, Amerika’yı görme fırsatından mahrum</p>

  <p class="calibre2">kalacaklarını açıklayacak mısın ? Bir ay yerine iki ay bakacak mısın onlara? Evet, bakacak mısın</p>

  <p class="calibre2">Danny? Bütün mesele bu işte.</p>

  <p class="calibre2">– Hayır, mesele bu değil, mesele silahı kafama dayaman.</p>

  <p class="calibre2">– Hiç de böyle bir şey yapmıyorum, senin kırdığın şeyin parçalarını bir araya getirmek için</p>

  <p class="calibre2">elimden geleni yapıyorum. Ben burada sonsuza dek yaşamımı sürdürecek kadar mutluydum. Sen,</p>

  <p class="calibre2">değildin. Mesele bu. Ria’nın yüzü de Danny’ninki gibi kıpkırmızıydı.</p>

  <p class="calibre2">Danny’nin sesi sakinleşti, Ria, onun kendisine artık “tatlım” demediğini fark etti. Kocası o</p>

  <p class="calibre2">kadarını becerebiliyordu. “Bir an için bunun güzel bir fikir olduğunu düşünsem bile, bu kadın</p>

  <p class="calibre2">hakkında hiçbir şey bilmiyoruz, Ria.” Soran gözlerle karısına baktı, başım bir yana eğmişti. “Ben</p>

  <p class="calibre2">kaçmadım, yaşamımla ilgili bir karar verdim ve bunu sana açıkça, dürüstçe söyledim.” Sesi biraz</p>

  <p class="calibre2">yükselmişti.</p>

  <p class="calibre2">– Ha, unutmuştum. Elbette, söyledin, söyledin. Son derece sakindi Ria.</p>

  <p class="calibre2">– Şimdi, o zaman belki bir başka yaz için böyle bir şey düşünmeye razı olacak mısın, yani</p>

  <p class="calibre2">Amerika’daki biriyle ev değiştirme fikri, demek istiyorum. Bu büyük bir pazar aslında,</p>

  <p class="calibre2">pansiyonculuktan çok daha güvenli. Barney de diyordu ki...</p>

  <p class="calibre2">– Bir temmuzda yola çıkıyorum, o da aynı gün burada olacak. Çocuklar bir ağustosta</p>

  <p class="calibre2">yanıma gelebilir. Uçaklara baktım, yer var, ama hemen yer ayırtmamız gerek. Sesi çok durağandı,</p>

  <p class="calibre2">ne söylediğini bilir bir havası vardı.</p>

  <p class="calibre2">Danny isteksiz isteksiz elini uzattı ve içindekilere bakmak üzere Marilyn Vine’ın zarfını</p>

  <p class="calibre2">kendine doğru çekti. İşte o an Ria kazandığını ve bu geziye çıkacağını anladı.</p>

  <p class="calibre2">Marilyn Hawaii Üniversitesi’nde bulunan Greg’e kısa bir elektronik mektup gönderdi.</p>

  <p class="calibre2">Yaz taşanlarımla ilgili olarak daha önce seninle görüşmediğim için özür dilerim. Bu akşam</p>

  <p class="calibre2">senin için uygun bir saatte bana telefon et, her şeyi açıklayacağım.</p>

  <p class="calibre2">Tekrar içtenlikle özür dilerim.</p>

  <p class="calibre2">Marilyn.</p>

  <p class="calibre2">Greg saat sekizde aradı. Marilyn bekliyordu, ahizeyi hemen kaldırdı.</p>

  <p class="calibre2">– Orada öğleden sonra saat üç falan olmalı, dedi Marilyn.</p>

  <p class="calibre2">– Marilyn, saat farklarını konuşmak için açmadım telefonu, neler oluyor?</p>

  <p class="calibre2">– Gerçekten çok üzüldüm, Heidi de işin aslını bilmiyordu tahmin edebileceğin gibi. Bir saat</p>

  <p class="calibre2">sonra sana yazıp telefon etmeni isteyecektim zaten.</p>

  <p class="calibre2">– İyi işte, telefon ettim.</p>

  <p class="calibre2">– Buradan uzaklaşmak istiyorum. Burayı çok sıkıcı buluyorum. Bunaldım.</p>

  <p class="calibre2">– Biliyorum, bana da öyle gelmişti. Bu nedenle ikimizin buraya gelmesi için bu işi aldım.</p>

  <p class="calibre2">Sesinde olanları anladığını ele veren bir hava yoktu. Karısının kendisiyle birlikte Hawaii’ye</p>

  <p class="calibre2">gideceğinden öyle emindi ki, Marilyn gelemeyeceğini söyleyince perişan olmuştu.</p>

  <p class="calibre2">– Bu konuyu kapatmıştık, Greg.</p>

  <p class="calibre2">– Hayır, kapatmış falan değiliz. Burada, altı bin mil uzakta oturmuş, senin neden yanımda</p>

  <p class="calibre2">olmadığını merak etmekteyim.</p>

  <p class="calibre2">–Lütfen Greg?</p>

  <p class="calibre2">– Hayır, öyle, “Lütfen Greg” deyip de anlamamı bekleyemezsin. İçime mi doğacak</p>

  <p class="calibre2">gelmemenin nedeni? Neymiş bu senin yaz tasarıların ? Bunlar bana söylenecek mi, yoksa</p>

  <p class="calibre2">fakültedekilerin yansından daha bana katılıp katılmayacağın konusunda bir sürü kafa karıştırıcı</p>

  <p class="calibre2">mesajlar almam mı gerekiyor.</p>

  <p class="calibre2">– Bunun için ne kadar özür dilesem azdır.</p>

  <p class="calibre2">– Nereye gidiyorsun Marilyn ? Sesi soğuktu bu kez.</p>

  <p class="calibre2">– Temmuzun birinde İrlanda’ya gidiyorum. –İrlanda’ya?</p>

  <p class="calibre2">Marilyn, kocasının güneş yanığı çizgi çizgi yüzünü, alnına itilmiş gözlüklerini, önde azıcık</p>

  <p class="calibre2">seyrelmeye başlayan saçlarını gözünün önüne getirebiliyordu. Ayağında solmuş bir şort ve üzerinde</p>

  <p class="calibre2">belki de adaların aydınlığında ve sıcağında fena durmayan, ancak başka her yerde abartılı</p>

  <p class="calibre2">görünecek ve insana turist etiketi yapıştıran o parlak renkli gömleklerden vardı.</p>

  <p class="calibre2">– Yıllar önce gitmiştik İrlanda’ya, hatırlıyor musun?</p>

  <p class="calibre2">– Elbette hatırlıyorum, üç günlük bir konferans için gitmiştik, sonra da üç gün yağmurun hiç</p>

  <p class="calibre2">dinmediği Batı’yı dolaşmıştık.</p>

  <p class="calibre2">– Ben hava için değil, başımı dinlemek için gidiyorum.</p>

  <p class="calibre2">– Marilyn, senin durumundaki birinin oralara gidip bir dağın dibindeki kulübeye gömülmesi</p>

  <p class="calibre2">çok tehlikeli.</p>

  <p class="calibre2">– Hayır, öyle yapmayacağım. Aslında büyük bir kent evi bu, Dublin’in iyi mahallelerinden</p>

  <p class="calibre2">birinde Victoria Döneminden kalma eski bir bina. Çok güzel görünüyor, dört katlı, büyük bir de</p>

  <p class="calibre2">bahçesi var. Orada çok mutlu olacağım.</p>

  <p class="calibre2">– Ciddi olamazsın.</p>

  <p class="calibre2">– Ciddiyim. Evin sahibi kadınla ev değiştiriyoruz, o da buraya Tudor Drive’a gelecek.</p>

  <p class="calibre2">– Evimizi bir yabancıya mı teslim ediyorsun yani?</p>

  <p class="calibre2">– Senin dönebileceğini söyledim ona, bunun beklenmediğini, ama iş gereği dönebileceğini</p>

  <p class="calibre2">söyledim, kabul etti.</p>

  <p class="calibre2">– A, teşekkürler, çok cömertmiş, peki onun kocası da zaman zaman gelip seni ziyaret</p>

  <p class="calibre2">edecek mi acaba?</p>

  <p class="calibre2">– Hayır, ayrılar.</p>

  <p class="calibre2">– Bizim gibi herhalde, dedi Greg. Farklı tümcelere sarıp sarmalasak da sonuçta ayrıyız,</p>

  <p class="calibre2">değil mi Marilyn ? Sesinde hiçbir sıcaklık, hiçbir yumuşaklık yoktu.</p>

  <p class="calibre2">– Benim zihnimde ayrı değiliz. Bu yıl biraz ara verdik, o kadar; bunu yüzlerce kez</p>

  <p class="calibre2">konuştuk, değil mi ? Ria’dan söz etmemi ister misin ?</p>

  <p class="calibre2">– Kimden?</p>

  <p class="calibre2">– Ria Lynch, bu eve gelecek olan kadın.</p>

  <p class="calibre2">– Hayır, istemem. Greg telefonu kapattı.</p>

  <p class="calibre2">Heidi Franks, Hawaii’de bulunan Greg Vine’a boşboğazlık ettiğine o kadar üzüldü ki,</p>

  <p class="calibre2">tuvalete gidip aptallığına ağlamak durumunda kaldı. Çok ters bir durumun yaratılmasına neden</p>

  <p class="calibre2">olmuştu anlaşılan. Ama kocanın, karısının planlarından haberli olmadığını nasıl tahmin edebilirdi</p>

  <p class="calibre2">ki ?</p>

  <p class="calibre2">Çok uyumlu bir çifttiler, Greg’in Hawaii’de bulunduğu bu geçici ayrılığın, evliliklerinde bir</p>

  <p class="calibre2">gediği simgeleyeceği kimsenin aklına gelmemişti. Bir kere, Greg düzenli olarak telefon ediyor,</p>

  <p class="calibre2">elektronik posta gönderiyordu, ayrıca fakültedekilere sürekli kartpostal gönderiyor, bu kartlarda</p>

  <p class="calibre2">Marilyn’den öğrendiği bazı haberlere de değiniyordu. Dolayısıyla hiç kimse Greg’in karısının</p>

  <p class="calibre2">taşanlarından haberli olduğunu varsaymaktan dolayı suçlanamazdı?</p>

  <p class="calibre2">Gene de çok üzülmüştü. Heidi’nin telefonda çenesini tutmadığını öğrendiği an, Marilyn’in</p>

  <p class="calibre2">yüzünde beliren o perişan ifade unutulur gibi değildi. Heidi gözlerini kuruladı, yüzü hare hare ve</p>

  <p class="calibre2">kuru görünüyordu. Saçları berbattı. Ah, ne olurdu Marilyn doğru dürüst özür dileyebileceği yapıda</p>

  <p class="calibre2">biri olsaydı. Hatta belki o zaman birlikte ağlayabilirlerdi. Marilyn ona meseleyi anlatır, olan her</p>

  <p class="calibre2">neyse gizli tutması için yemin ettirirdi, Heidi de tümüyle kurnaz davranırdı. Çünkü çıldırtıcı bir</p>

  <p class="calibre2">durum vardı ortada, kendisi normalde bayağı ağzı sıkı biriydi. Ama bu sefer öyle olmayacaktı.</p>

  <p class="calibre2">Marilyn bilge ve onurlu bir havayla karşıladı arkadaşının özür dilemesini. Saçma, demişti.</p>

  <p class="calibre2">Söylemeye bile değmezdi, zamanlama yanlış olmuştu, o kadar. Sonra konu kapanmıştı.</p>

  <p class="calibre2">Heidi, kendisini çok kötü hissediyordu. Bu akşam matematik bölümünden bir hoca için bir</p>

  <p class="calibre2">veda partisi düzenlenmişti. Henry onun gitmesini istediğini söylemişti. Bu tür partilerde, yaşlı eşler</p>

  <p class="calibre2">aşın ölçüde süslenip püslenme fırsatı bulurdu. Heidi pul pul cildine ve kuş yuvasını andıran</p>

  <p class="calibre2">saçlarına hoşnutsuzlukla baktı bir kez daha. Soğuk tamponlar, bu üzgün kızarık gözleri güzelliğin</p>

  <p class="calibre2">yanına yaklaştırmaya yetmeyecekti. Ani bir kararla öğleden sonrası için Westville’deki Carlotta</p>

  <p class="calibre2">Güzellik Salonu’na gitmek üzere izin aldı. “Olgun ciltlerin güzelleştirilmesinde” uzman olan</p>

  <p class="calibre2">Carlotta onu güzelleştirecekti.</p>

  <p class="calibre2">Şöyle arkaüstü uzanıp, kendini Carlotta’nın ellerine bırakmak harikaydı. Heidi her an</p>

  <p class="calibre2">kendini biraz daha dinlenmiş ve iyi hissediyordu. İri kara gözlü Carlotta hem çekici, hem de anaç</p>

  <p class="calibre2">bakışlıydı. Gayet güzel süslenmişti, kendi salonunun reklamı için kusursuz bir resimdi. On yıl</p>

  <p class="calibre2">kadar önce Kaliforniya’dan Westville’e gelmiş, çok güzel, başarılı bir güzellik salonu açmıştı, altı</p>

  <p class="calibre2">kişi çalıştırıyordu.</p>

  <p class="calibre2">Söylentilere göre gençliğinde üç kez evlenmişti. Çocuktan söz eden yoktu. Şu sıralarda</p>

  <p class="calibre2">ortalıkta koca falan da görünmüyordu. Ama herkes Carlotta’nın istemesi halinde bir kocanın ortaya</p>

  <p class="calibre2">çıkıvereceğini biliyordu. Hatta, korunduğu güvenli yerden fırlayıp insanın karşısına çıkıverse kimse</p>

  <p class="calibre2">şaşırmazdı. Carlotta Amerikalıya benzemiyordu, malî açıdan güvencede olması bir yana, çok çekici</p>

  <p class="calibre2">bir kadındı. Kırklı yaşların başında mı sonunda mı olduğu bilinmeyen ve Westville’de hep tartışılan</p>

  <p class="calibre2">Carlotta, elini salladığı anda dördüncü kocayı bulacak durumdaydı.</p>

  <p class="calibre2">Heidi’ye doğal otlarla hazırlanmış bir yüz losyonu ve saç masajı önerdi. Çok vakit almazdı,</p>

  <p class="calibre2">fazla pahalı da değildi. Heidi bu sakin yere düzenli olarak gelmeyi aklından geçirdi. Bunu hak</p>

  <p class="calibre2">ediyordu. Henry’nin golfu vardı, kendisinin de rahatlatıcı bir etkinlikte bulunması doğaldı.</p>

  <p class="calibre2">Becerikli eller boynunda ve çenesinde gezinirken Heidi kocasına haber vermeksizin iki aylığına bir</p>

  <p class="calibre2">yerlere gitmeyi tasarlayan Marilyn Vine’ın üzgün, gergin yüzünü unutmaya başladı.</p>

  <p class="calibre2">– Marilyn nasıl bugünlerde ? diye sordu birden Carlotta.</p>

  <p class="calibre2">230</p>

  <p class="calibre2">Carlotta, Vine’ların bitişiğindeki evde oturuyordu. Heidi bunu tümüyle unutmuştu. Ama bir</p>

  <p class="calibre2">günde iki kez düşmeyecekti çukura. Bu kez Marilyn’in tasarılarıyla ilgili hiçbir şey kaçırmayacaktı</p>

  <p class="calibre2">ağzından. “Zaman zaman büroda görüyorum, ama neler yaptığını pek bilmiyorum doğrusu.</p>

  <p class="calibre2">Kimseye açılmaz o. Siz benden iyi bilirsiniz Carlotta, onunla komşusunuz. Siz görüyor musunuz</p>

  <p class="calibre2">peki?”</p>

  <p class="calibre2">Carlotta herkes hakkında kolaylıkla konuşurdu, ama asla ayrıntılı bilgi vermezdi. Genel</p>

  <p class="calibre2">şeylerden konuşurdu. “Çok iyi bir komşu” diyordu. “Vine ailesi gibi bir komşu dostlar başına.</p>

  <p class="calibre2">Bahçelerine ve evlerine de çok iyi bakıyorlar. Marilyn bahçesini adam ettiğinden beri Tudor</p>

  <p class="calibre2">Drive’da herkes kendine çekidüzen vermeye başladı.” Ayrıca da ağaçlarına ve çiçeklerine de</p>

  <p class="calibre2">bayılıyordu Carlotta.</p>

  <p class="calibre2">– Salona geliyor mu ? diye sordu Heidi.</p>

  <p class="calibre2">– Hayır, cilt bakımına gelmez pek.</p>

  <p class="calibre2">– Aslında gelse çok yararlanırdı, dedi Heidi.</p>

  <p class="calibre2">– Beğendiğinize memnun oldum. Carlotta müşterisini hoşnut ettiğine sevinmişti. Ama zaten</p>

  <p class="calibre2">şimdi istese de gelemez, geziye hazırlanıyor falan şu sıralar.</p>

  <p class="calibre2">–Ne gezisi?</p>

  <p class="calibre2">– Sizlere söylemedi mi ? iki aylığına irlanda’ya gidiyor, bir arkadaşıyla evlerini</p>

  <p class="calibre2">değiştireceklermiş.</p>

  <p class="calibre2">– Ne zaman söyledi bunu size ?</p>

  <p class="calibre2">– Bu sabah, ikimiz de çöpü döküyorduk... Yeni ayarlamış bu geziyi, çok mutlu</p>

  <p class="calibre2">görünüyordu. Uzun süredir bu kadar uzun boylu konuşmamıştık onunla.</p>

  <p class="calibre2">– İrlanda... dedi Heidi düşünceli bir tavırla. Onu ta İrlanda’ya götüren ne olabilir acaba?</p>

  <p class="calibre2">– Amerika! dedi Rosemary. İnanmıyorum.</p>

  <p class="calibre2">– Ben bile inanamıyorum, dedi Ria.</p>

  <p class="calibre2">– İnsanlar ne diyor peki ?</p>

  <p class="calibre2">– Yani Danny ne diyor demek istiyorsun ?</p>

  <p class="calibre2">– Evet, doğrusu onu soruyorum.</p>

  <p class="calibre2">– Küplere bindi elbette. Ama sanıyorum en çok çocuklara bir ay bakacağı için sinirlendi,</p>

  <p class="calibre2">çocuklar aşk yuvasına hiç yakışmayacak.</p>

  <p class="calibre2">– Ee, ne yapacak bu durumda?</p>

  <p class="calibre2">– Onu kendisi düşünecek. Ben bir ağustosta çocukları karşılamak için Kennedy</p>

  <p class="calibre2">Havaalanı’nda olacağım. Temmuz onun sorunu. Şimdi çok daha güçlü, bir anlamda daha</p>

  <p class="calibre2">güvenliydi sesi.</p>

  <p class="calibre2">231</p>

  <p class="calibre2">Rosemary hayranlıkla baktı ona. “Bunu güzelce planlamışsın, vay canına! Çocuklar</p>

  <p class="calibre2">gelinceye dek her şeyi hazır edeceksin, onları nereye götüreceğini, nasıl eğlendireceğini falan</p>

  <p class="calibre2">öğrenmiş olacaksın. Gerçekten de bu işler için bir aylık zaman gerek sana.</p>

  <p class="calibre2">– Her şeyden önce kendimi toparlamam için gerek. Bu ay bana ait, oraya geldiklerinde</p>

  <p class="calibre2">yapacak çok şeyleri olacak. Gel, sana evin resimlerini göstereyim.</p>

  <p class="calibre2">Rosemary Corınecticut’ta küçük bir kasabada bulunan güzel bir bahçenin, yüzme</p>

  <p class="calibre2">havuzunun resimlerine bakarken arkadaşındaki değişiklik karşısında büyülenmiş gibiydi. Bu geçici,</p>

  <p class="calibre2">aldatıcı bir toparlanma olabilirdi, ama Ria gerçekten de çok canlı görünüyordu. O güne dek bir</p>

  <p class="calibre2">uyurgezeri andırmaktaydı.</p>

  <p class="calibre2">– Ben gitmiyorum, dedi Annie.</p>

  <p class="calibre2">– İyi öyleyse, diye yanıtladı onu annesi.</p>

  <p class="calibre2">Bu Annie’yi şaşırttı. Ammesinin onu pohpohlamasını, gelmesi için yalvarmasını beklemişti.</p>

  <p class="calibre2">Değişen pek çok şey vardı kuşkusuz.</p>

  <p class="calibre2">Brian resimlere bakıyordu. “Bak, garajın yanında basket potası var, toplan var mı, yoksa</p>

  <p class="calibre2">ben bir tane götüreyim mi ?”</p>

  <p class="calibre2">– Elbette vardır, dedi Annie umursamaz bir havayla.</p>

  <p class="calibre2">– Havuza bak, otel havuzu gibi.</p>

  <p class="calibre2">Annie gene resimlere uzandı. Ama yüzü hâlâ asıktı. “Oraya gitmemiz çok saçma” dedi.</p>

  <p class="calibre2">Ria hiç yanıt vermedi, kahvaltı masasını hazırlama işini sürdürdü. Danny’nin oturduğu</p>

  <p class="calibre2">kollukları oymalı büyük koltuğu kaldırmıştı. Fazla söze gerek yoktu, koltuğu kaldırdı, bir köşeye</p>

  <p class="calibre2">yerleştirdi, üzerine de dergilerle gazeteleri attı. Çocukların babalarının oturduğu yerde bir boşluk</p>

  <p class="calibre2">hissetmemesi için masanın çeşitli yerlerinde oturuyordu.</p>

  <p class="calibre2">Kocasının daha hâlâ kapıda belirip, “Tatlım, berbat bir gündü, eve dönmek harika” diye</p>

  <p class="calibre2">seslenmesini beklediğine kendi de şaşırıyordu. Bernadette’le seviştiği günler de söylüyor muydu bu</p>

  <p class="calibre2">sözleri acaba ? Bu düşünce tüylerim diken diken ediyordu. Onu ne kadar az tanıyormuş meğer,</p>

  <p class="calibre2">yaşamdan neler beklediğini ne kadar az biliyormuş. Ria zaman zaman kendim Amerika gezisine</p>

  <p class="calibre2">vermekte güçlük çekiyordu, kafası binlerce düşünceyle uğulduyordu çünkü. Geç saatlere dek</p>

  <p class="calibre2">çalıştığı zamanlar ne kadar anlayışlı davranıyordu Ria, döndüğünde soğuk da yenebilecek yemekler</p>

  <p class="calibre2">hazırlıyordu. O büyük koltukta bitkin uyuyakaldığı geceler, yorgunluğu genç bir kızla sevişmekten</p>

  <p class="calibre2">kaynaklanıyor olabilirdi.</p>

  <p class="calibre2">Haftalarca sabahın dördünde boş yatağında sıçrayarak uyanmış, en son ne zaman</p>

  <p class="calibre2">seviştiklerini anımsamaya çalışmıştı, bir de kendisini terk edip bir başka evde yaşamayı tasarlayan</p>

  <p class="calibre2">kocasının sevişirken ne düşündüğünü merak ediyordu.</p>

  <p class="calibre2">Ria kendi başına yaşıyor olsaydı, şimdiye dek çoktan aklım kaçırırdı. Çocuklara karşı doğal</p>

  <p class="calibre2">davranma çabası sağlıklı kalmasını sağlamıştı. Masada oturan çocuklarına baktı, Brian duvara</p>

  <p class="calibre2">yerleştirilmiş büyük basket filesinin ve çevresi seramik karolarla döşenmiş yüzme havuzunun</p>

  <p class="calibre2">resmine bakıyordu; Annie ise gazetelerden kesilmiş yazıları ve resimleri sağa sola itip duruyordu.</p>

  <p class="calibre2">Birden onlara acıdı Ria. Bekleme hakkına sahip olduklarından tümüyle farklı bir yaz geçirmek</p>

  <p class="calibre2">durumundaydılar. Ria onlara karşı çok sevecen davranacaktı.</p>

  <p class="calibre2">Annie’nin sorusunu ciddiyetle yanıtladı. “Evet, oraya gitmenin saçma göründüğünü</p>

  <p class="calibre2">biliyorum, ama pek çok olumlu yönü de var. Amerika’yı görmek hepimiz için yeni bir deneyim</p>

  <p class="calibre2">olacak, ayrıca otel parası vermeyeceğiz. Sonra bir de buraya birisi gelecek ve bizim yerimize eve</p>

  <p class="calibre2">göz kulak olacak, bu da önemli.”</p>

  <p class="calibre2">– Ama kim bu kadın? diye kabardı Annie.</p>

  <p class="calibre2">– Her şey mektupta yazılı güzelim. Okumanız için oraya koydum.</p>

  <p class="calibre2">– Mektup fazla bir şey söylemiyor, dedi Annie.</p>

  <p class="calibre2">Bir bakıma haklıydı. Fazla ayrıntı yoktu. Marilyn’in o cenneti bırakıp Dublin’e gelmek</p>

  <p class="calibre2">istemesinin nedeni ve kocasının da onunla birlikte gelip gelmeyeceği belirtilmiyordu.</p>

  <p class="calibre2">Westville’deki dostlardan ya da akrabalardan, arkadaş çevresinden söz edilmiyordu; yalnızca acil</p>

  <p class="calibre2">durumlar için çilingirin, tesisatçının, elektrikçi ve bahçıvanının adları ve telefon numaraları</p>

  <p class="calibre2">bildirilmişti.</p>

  <p class="calibre2">Ria’nın listesi daha çok arkadaş ve dost çevresinden oluşuyordu. Ama nasılsa Annie’yi</p>

  <p class="calibre2">mutlu etmenin yolu yoktu, dolayısıyla bunu söylemek anlamsız kaçardı. Annie hâlâ masanın</p>

  <p class="calibre2">üzerindeki kâğıttan hışırdatıp duruyordu, suratı asıktı.</p>

  <p class="calibre2">– Babanız Shannon gezisinin tarihini saptadı mı? diye sordu Ria. Saklanacak bir şey</p>

  <p class="calibre2">varmışçasına suçlu suçlu baktılar birbirlerine.</p>

  <p class="calibre2">– Teknelerin hepsi ayrılmış diyor, dedi Brian.</p>

  <p class="calibre2">– Aa, öyle miymiş ?</p>

  <p class="calibre2">– Babam öyle söylüyor, dedi Annie.</p>

  <p class="calibre2">Ria, kızının güvensizliğini fark etmemiş göründü. “Demek büyük talep var” dedi.</p>

  <p class="calibre2">– Ama belki de uyduruyordur, dedi Brian.</p>

  <p class="calibre2">– Hayır, Brian, uydurur mu hiç, Shannon’da geziye çıkmaya can atıyor.</p>

  <p class="calibre2">– Öyle, ama kız can atmıyor, dedi Annie.</p>

  <p class="calibre2">Ria, adil olmaya çalışıyordu. “Bunu henüz bilmiyoruz” dedi.</p>

  <p class="calibre2">– Aslında biliyoruz, Anne.</p>

  <p class="calibre2">– Yüzünüze karşı söyledi mi ?</p>

  <p class="calibre2">– Hayır, henüz karşılaşmadık, dedi Brian.</p>

  <p class="calibre2">– Eee, öyleyse...</p>

  <p class="calibre2">– Bugün karşılaşacağız, dedi Annie. Okuldan çıkınca.</p>

  <p class="calibre2">– Güzel, dedi Ria boş boş.</p>

  <p class="calibre2">– Neresi güzel ? Annie bugün gölgesiyle bile kavgaya tutuşabilirdi.</p>

  <p class="calibre2">– Güzel, çünkü temmuz ayını onunla geçireceksiniz, Bernadette’le ne kadar çabuk</p>

  <p class="calibre2">buluşursanız o kadar iyi. Böylece onu tanımış olursunuz.</p>

  <p class="calibre2">– Onu tanımak istemiyorum ben, dedi Annie.</p>

  <p class="calibre2">Brian her nasılsa ablasıyla aynı görüşü paylaşıyordu. “Ben de.”</p>

  <p class="calibre2">– Nerede buluşuyorsunuz ?</p>

  <p class="calibre2">– Onun dairesinde, yani onların evinde, dedi Annie. Anlaşılan çaya davetliyiz. Bir öğle</p>

  <p class="calibre2">sonrasında ikram edilecek en olağandışı ve en garip şey caymış havalarında söyledi bunu.</p>

  <p class="calibre2">Ria bir yönüyle, çocuklarının babalarını ellerinden alan kadına karşı tepki göstermelerinden</p>

  <p class="calibre2">hoşnuttu. Diğer yandan önünde uzanan günleri huzur içinde geçirmesi için tek umut, çocuklarının</p>

  <p class="calibre2">işbirliği içinde olmasında yatıyordu. “Ne iyi olurdu biliyorum...” diye başladı. Bir saksı çiçeği ya</p>

  <p class="calibre2">da küçük bir armağan götürmeleri gerektiğini söyleyecekti. Bu buzlan kırar ve aynı zamanda</p>

  <p class="calibre2">Danny’yi hoşnut ederdi. Sonra kendini engelledi. Çok saçmaydı bu. Çocuklar ile babalarının</p>

  <p class="calibre2">hamile metresi arasındaki yolun pürüzlerini temizlemeyecekti. Bıraksın da Danny ne isterse</p>

  <p class="calibre2">yapsındı.</p>

  <p class="calibre2">Annie Ria’nın fikrini değiştirdiğini hissetti. “Ne iyi olurdu, Anne ?” diye sordu.</p>

  <p class="calibre2">– Bütün bunlar olmasaydı, diyecektim, ama mademki oldu, elimizden geleni yapmalıyız.</p>

  <p class="calibre2">Yüzüne bir canlılık maskesi takmıştı bu kez.</p>

  <p class="calibre2">Marilyn’in zarfından çıkarılan toplamaya koyuldu.</p>

  <p class="calibre2">– Bunları kaldırıyor musun ? diye sordu Annie.</p>

  <p class="calibre2">– Evet, Brian baktı, sen de gelmediğine göre, eşyalarımın arasına koyacağım. Tamam mı?</p>

  <p class="calibre2">– Siz oradayken ben ne yapacağım?</p>

  <p class="calibre2">– Bilmiyorum, Annie. Baban ve Bernadette’le kalırsın herhalde. Sen bir şeyler düşünürsün.</p>

  <p class="calibre2">Böyle konuşmanın haksızlık olduğunu biliyordu, ama yalvarıp yakarma yollarına başvuracak</p>

  <p class="calibre2">değildi.</p>

  <p class="calibre2">Zamanı geldiğinde Annie Westville’e pekâlâ gelecekti, bunu hepsi biliyordu.</p>

  <p class="calibre2">Bernadette’in oturduğu apartmanların bulunduğu Bantry Court, beş yıl kadar önce Barney</p>

  <p class="calibre2">tarafından inşa edilmişti. Dairelerin çoğunu Danny satmıştı. Belki bu yolla tanışmışlardı. Ria bunu</p>

  <p class="calibre2">hiç sormamıştı. Sormadığı pek çok soru vardı aslında. Kız nasıl biriydi örneğin? Nelerden</p>

  <p class="calibre2">konuşuyorlardı? Ne yemekler yapıyordu? Danny korkulu bir düş görüp kalbi küt küt atarak</p>

  <p class="calibre2">uyandığında, onu kollarına alıp alnım okşuyor muydu?</p>

  <p class="calibre2">Bu gibi şeyleri aklına getirmemeyi başarıyor sayılırdı. Ama bugün, kızı ile oğlu bu kadının</p>

  <p class="calibre2">evine çaya gidiyordu. Her nedense, Bernadette’i Annie ve Brian’dan önce kendisinin görmesinin</p>

  <p class="calibre2">çok önemli olduğuna karar verdi.</p>

  <p class="calibre2">Çocuklar okula gider gitmez arabasına atladı ve Bantry Court’a gitti. Yol on beş dakika</p>

  <p class="calibre2">sürmüştü. Danny eve geç kaldığı o sayısız gece bu yoldan geçmiş olmalıydı. Tara Sokağı’na</p>

  <p class="calibre2">dönmekten hep nefret mi etmişti, yoksa her iki yaşantıyı da sürdürmek onu mutlu mu ediyordu?</p>

  <p class="calibre2">Eğer bu kız hamile kalmasaydı, sonsuza dek böyle yürüyecek miydi birliktelikleri ? Bantry Court</p>

  <p class="calibre2">ve Tara Sokağı, yaşamının iki farklı bölümü müydü?</p>

  <p class="calibre2">Arabasını sitenin önünde park etti ve yukarı pencerelere baktı. Öğleden sonra bu</p>

  <p class="calibre2">pencerelerden birinin ardında Danny’nin çocuklarını ağırlayacak, onlarla tanışacak ve doğacak yeni</p>

  <p class="calibre2">üvey kardeşlerinden söz edecek olan Bernadette oturuyordu. Danny’ye sevgilim ya da hatta tatlım</p>

  <p class="calibre2">mı diyordu acaba? Onun koluna girip çocuklarını sinirlendirecek miydi ?</p>

  <p class="calibre2">Ne yaparsa yapsın onu sevmeyecekti çocuklar. Onlarla baş etmesi olanaksızdı. Bernadette</p>

  <p class="calibre2">var oldukça Annie ile Brian istediklerini elde edemezdi. Çünkü onlar, yaşantılarının eskisi gibi</p>

  <p class="calibre2">olmasını istiyordu.</p>

  <p class="calibre2">Adı Bernadette Dunne’du. Bu kadarını biliyordu Ria. Çocukları söylemişti. Adı aklının bir</p>

  <p class="calibre2">köşesinde öyle duruyordu. Bir ağırlık gibi, çok ağır bir nesne gibi duruyordu.</p>

  <p class="calibre2">Ria, zillerdeki adlan okumak üzere giriş kapısına yöneldi, işte., 12 numara, en üst kat. Bassa</p>

  <p class="calibre2">mıydı zile ? Ne söyleyecekti? Diyelim Bernadette onu içeri aldı ki büyük olasılıkla almazdı ne</p>

  <p class="calibre2">söyleyecekti Ria ona? Bunları hiç düşünmediğini geçirdi aklından, buraya güdüsel bir davranış</p>

  <p class="calibre2">sonucu gelmişti.</p>

  <p class="calibre2">Durdu, bir iki adım geri çekildi, bu arada bir kadın geldi ve en üstteki zile uzandı. 12</p>

  <p class="calibre2">numaraya bastı.</p>

  <p class="calibre2">Bir ses yanıtladı zili: “Kimsiniz!” İnce, zayıf bir sesti.</p>

  <p class="calibre2">– Ben, annen, dedi kadın.</p>

  <p class="calibre2">– Ha, tamam. Otomatik düğmesine basmış olmalıydı, çünkü kapı açıldı.</p>

  <p class="calibre2">Ria geri çekildi.</p>

  <p class="calibre2">– Giriyor musunuz ? Kadın nazikti, Ria’nın kararsız adımlan karşısında biraz şaşırmış</p>

  <p class="calibre2">görünüyordu.</p>

  <p class="calibre2">– Efendim ? A, hayır, hayır. Fikrimi değiştirdim. Teşekkürler. Ria arabasına döndü ama</p>

  <p class="calibre2">önce Danny’nin yeni kaynanasını iyice süzdü. Ufak tefek, hayli zeki görünümlü bir kadındı, bej</p>

  <p class="calibre2">rengi tayyör, içine de beyaz bluz giymişti, elinde büyük, kahverengi deri bir el çantası tutuyordu.</p>

  <p class="calibre2">Kahverengi kısa saçları, iyi bir kuaförün elinden çıkmıştı, yüksek topuklu pabuçları bakır</p>

  <p class="calibre2">rengindeydi. Kırk–kırk beş arasında gösteriyordu. Ria ve Danny’den fazla büyük olmasa gerekti.</p>

  <p class="calibre2">Ve bu kadın, Bernadette’in annesiydi.</p>

  <p class="calibre2">Ria arabasına girdi. Buraya gelip sinirlerini bozmak çok aptalca bir şeydi. Şimdi araba</p>

  <p class="calibre2">kullanamayacak kadar sinirliydi, tir tir titriyordu. Hareket edecek kadar sakinleşinceye dek böyle</p>

  <p class="calibre2">oturacaktı bu park yerinde. Hamile kızını ziyaret eden Bayan Dunne’un kendi annesi ya da</p>

  <p class="calibre2">Danny’nin annesi gibi yaşlı bir kadın değil de, kendi kuşaklarından biri olduğunu görmek için</p>

  <p class="calibre2">buraya gelmek de nereden çıkmıştı.</p>

  <p class="calibre2">Danny bu kuşak farkını nasıl kabullenebiliyordu? Yoksa bunu fark edemeyecek denli</p>

  <p class="calibre2">karartmış mıydı gözlerini? Bantry Court’un büyük cam kapılarından kadının çıktığını gördüğünde,</p>

  <p class="calibre2">konuyu kafasında aydınlatmış değildi. Şimdi kızıyla birlikteydi kadın. Ria görmek için öne doğru</p>

  <p class="calibre2">eğildi. Kızın dümdüz ve uzun saç–lan, şampuan reklamlarındaki gibi yumuşak ve parlaktı. Ria</p>

  <p class="calibre2">elinin kendiliğinden kıvırcık saçlarında dolaştığını hissetti.</p>

  <p class="calibre2">Yüzü solgun, gözleri karaydı. Bir folk sarkılan plağının kapağında görülmesi olağan bir</p>

  <p class="calibre2">yüzü vardı kızın. Mimikleri, bakışları çok şey söylüyordu. Siyah kadifeden uzun bir kazak ve altına</p>

  <p class="calibre2">kısacık bir pembe etek giymişti, çocuksu siyah pabuçlarının bağcıkları pembeydi. Ria, Bernadette</p>

  <p class="calibre2">Dunne’un yirmi iki yaşını sürdüğünü, yakında yirmi üçe basacağını ve bir müzik öğretmeni</p>

  <p class="calibre2">olduğunu biliyordu. Ancak şu haliyle, okuldan kaçtığını öğrenen annesinin elinden tutup okula</p>

  <p class="calibre2">götürmekte olduğu on yedi yaşında bir kıza benziyordu. Yepyeni bir Toyota Starlet’e bindiler,</p>

  <p class="calibre2">Bernadette’in annesi ustaca geri geri park yerinden çıktı.</p>

  <p class="calibre2">Ria gücünü toparladı, kontak anahtarını aranıp buldu ve Bantry Court’tan çıkan bu arabayı</p>

  <p class="calibre2">izlemeye başladı. Nereye gittiklerini bilmek zorundaydı, başka hiçbir şeyin önemi yoktu. İki araba</p>

  <p class="calibre2">sabah trafiğinde, kalabalık caddeler boyunca yavaş yavaş ilerledi, sonra öndeki işaret verdi ve</p>

  <p class="calibre2">durdu. Bernadette fırlayıp çıktı ve park yeri bulmaya giden annesine el salladı. Pek öyle hamile gibi</p>

  <p class="calibre2">görünmüyordu, ama büyük olasılıkla o büyük kazak karnını gizlemekteydi. Ria hangi dükkâna</p>

  <p class="calibre2">yöneldiğine iyice dikkat etti. Büyük, ünlü bir mezeciye girdi kız. Gelecekteki üvey çocukları için</p>

  <p class="calibre2">akşam yemeği alacaktı demek. Annie ve Brian Lynch’e güzel bir sofra donatacaktı.</p>

  <p class="calibre2">Ria, arabasını mezecinin kapısında park edip, ışıklarını yanık bırakarak dükkâna dalmamak</p>

  <p class="calibre2">için kendini zor tutuyordu. Annie’nin sevdiği, sebzeyle hazırlanmış ezmeyi gösterecekti, Brian’ın</p>

  <p class="calibre2">şu sıralarda en sevdiği yiyecek olan, acılı, sarımsaklı domuz sosisim, Danny’nin sevdiği kepekli</p>

  <p class="calibre2">bisküvileri gösterecekti. Ya da dükkânda öyle dikilip, iki müşteri gibi muhabbete dalarlardı belki.</p>

  <p class="calibre2">Ama bunlar tehlikeliydi. Bernadette’in Ria’nın bir resmini görmüş olması mümkündü, onu</p>

  <p class="calibre2">tanırdı. Hem zaten annesi ona yardım etmek ve önerilerde bulunmak için neredeyse gelirdi. Ria’nın</p>

  <p class="calibre2">Bantry Court’un dış kapısında kararsız dikilen kadın olduğunu hemen anlardı. Ne biçim bir anneydi</p>

  <p class="calibre2">bu, anlamıyordu; kızının bir erkeğin yuvasını yıkmasını, evli bir adamdan çocuk yapmasını</p>

  <p class="calibre2">destekliyor olmalıydı. Eğer böyleyse, kızına amma da iyi örnek oluyordu hani.</p>

  <p class="calibre2">Ama Ria hiçbir annenin kızı için böyle bir şey dilemeyeceğini düşündü. Kendi Annie’sinin</p>

  <p class="calibre2">başına, orta yaşlı evli bir adamla ilişkisinden dolayı böyle bir şey gelse müthiş üzülmez miydi ?</p>

  <p class="calibre2">Onun annesi de aynı durumdaydı herhalde. Büyük olasılıkla, anneye Danny’nin evli olduğu</p>

  <p class="calibre2">söylenmemişti. Daha sonra kuşkulanmış olmalıydı.</p>

  <p class="calibre2">Ria ansızın kendisine telefon eden kadını anımsadı, telefona yanıt verenin Bayan Danny</p>

  <p class="calibre2">Lynch olup olmadığını soruyordu bir ses. İşte o bu kadındı. Danny o zaman inanılmaz bir dalavere</p>

  <p class="calibre2">çevirmiş, ama sonradan doğruyu söylemişti. Annie evli bir adamla ilişkiye girse Ria da aynı şeyi</p>

  <p class="calibre2">yapardı. Adamın evine telefon açar, gerçekten bir karısının olup olmadığını kontrol ederdi.</p>

  <p class="calibre2">Düşmanıyla konuşmak isterdi yani. Bu kadın da kızını seviyordu herhalde. Genç ve bekâr bir</p>

  <p class="calibre2">sevgilisi olsun isterdi. Ama insan kızının ne yapacağını nerden bilebilirdi ki ?</p>

  <p class="calibre2">Bernadette’i görmek, görmemekten daha mı iyi olmuştu ? Arabasında oturmuş dudağını</p>

  <p class="calibre2">ısırarak düşünüyordu. Belki de daha iyi olmuştu. Artık kızı gözünde canlandırmaya çalışmayacaktı.</p>

  <p class="calibre2">Tahminlerde bulunma çabasıyla zihnini yormayacaktı. Öylesine genç olması olayı daha dayanılır</p>

  <p class="calibre2">ya da bağışlanabilir kılmış değildi.</p>

  <p class="calibre2">Arabasının camına birinin vurduğunu duydu Ria, birden sıçradı. Bir an için Bernadette ile</p>

  <p class="calibre2">annesinin onunla çatışmak üzere geldiğini düşündü. Ama bir trafik polisinin meraklı yüzüyle</p>

  <p class="calibre2">karşılaştı. “Buraya park etmeyi düşünmüyorsunuz, değil mi ?” diye sordu polis.</p>

  <p class="calibre2">– Hayır, erkekleri, kadınları ve isteklerinin ne kadar farklı olduğunu düşüyordum.</p>

  <p class="calibre2">– Eh, oturup bunu düşünmek için harika bir yer seçmişsiniz. Polis, defterini çıkarıp ceza</p>

  <p class="calibre2">yazmaya can atıyor gibiydi.</p>

  <p class="calibre2">– Haklısınız, dedi Ria. Ama bu düşünceler ansızın geliyor insanın aklına. Neyse, hemen</p>

  <p class="calibre2">çıkıyorum.</p>

  <p class="calibre2">Trafik polisi üzülerek defterini yerine koyarken, “İyi edersiniz” dedi.</p>

  <p class="calibre2">Öğlende Ria Marilyn’e telefon açtı.</p>

  <p class="calibre2">– Bir terslik yok, değil mi ? Marilyn’in sesi kaygılıydı.</p>

  <p class="calibre2">– Hayır, o tarafta işler yolunda mı diye arayayım dedim. Affedersin, çok erken mi</p>

  <p class="calibre2">arıyorum? Kalkmış olacağını düşündüm.</p>

  <p class="calibre2">– Hayır, hayır. Zararı yok, şimdi havuzdan çıktım, konuşabilirim. Ee, hazırlık yapıyor</p>

  <p class="calibre2">musun ?</p>

  <p class="calibre2">– Evet evet, yapıyorum. Ria’nın sesi pek kırıktı.</p>

  <p class="calibre2">– Bir değişiklik yok, değil mi?</p>

  <p class="calibre2">– Hayır, ilgisiz bir olay. Kocamın uğruna beni terk ettiği kadını gördüm bugün, daha çocuk.</p>

  <p class="calibre2">Biraz şaşkınım da...</p>

  <p class="calibre2">– Ah, çok üzüldüm.</p>

  <p class="calibre2">– Sağ ol. Birine söylemek istedim.</p>

  <p class="calibre2">– Anlıyorum.</p>

  <p class="calibre2">Ria’nın gözleri doldu. Bu kadın gerçekten anlıyordu sanki. Omzunda ağlayacak bir yük</p>

  <p class="calibre2">olmayacağını belli etmeliydi ona. “Aklımı yitiriyor falan değilim” diye başladı. “Böyle düşünmeni</p>

  <p class="calibre2">istemem, yalnız bu Westville’e gitme işinin sahiden gerçekleşeceğinden emin olmak istedim</p>

  <p class="calibre2">sanıyorum. Bilirsin, tutunacak bir dal bu benim için.”</p>

  <p class="calibre2">– Elbette gerçekleşecek, dedi Marilyn. Çünkü bu iş olmazsa bu kez ben de aklımı</p>

  <p class="calibre2">yitireceğim. Kocamla felaket bir telefon görüşmesi geçti aramızda, soğuk, acı şeyler söyledik</p>

  <p class="calibre2">birbirimize... bir de, burda kimseye anlatmak istemiyorum bunları, “Zararı yok canım” deyip</p>

  <p class="calibre2">omzumu sıvazlayacaklar. Ama zararı oldu.</p>

  <p class="calibre2">– Elbette olur. Nasıl bitti konuşma?</p>

  <p class="calibre2">– Telefonu yüzüme kapattı.</p>

  <p class="calibre2">– Gene aşağı yukarı aynı şey olacak diye sen de hemen onu aramak istemedin.</p>

  <p class="calibre2">– İyi bildin, dedi Marilyn.</p>

  <p class="calibre2">Aralarında bir sessizlik oldu. İkisi de birbirlerini avutmaya çalışmadı.</p>

  <p class="calibre2">– Bugün neler yapacaksın? diye sordu Ria.</p>

  <p class="calibre2">– Yapılacak çok iş var, günün her anını dolu geçireceğim. Bu sağlıklı değil belki, ama</p>

  <p class="calibre2">elimden başka şey gelmiyor. Ya sen ?</p>

  <p class="calibre2">– Benim için de durum aynı, dinlenmek için bir köşeye oturup, dedikleri gibi işi oluruna</p>

  <p class="calibre2">bırakmanın anlamı yok. Böyle yapınca resimler bir bir gidip geliyor kafanda...</p>

  <p class="calibre2">– Evet, benim durumumda da aynen öyle oluyor, dedi Marilyn. Söyleyecek başka şey yoktu,</p>

  <p class="calibre2">leb demeden leblebiyi anlayan iki eski dost gibi vedalaştılar.</p>

  <p class="calibre2">Ria o gün çok iş yapacağı sözünü tuttu. Önce dolapları temizleyecekti, beden gücü isteyen</p>

  <p class="calibre2">zor işler için kaçırılmaz fırsattı bu. Bu evde bir yabancı gelip yaşayacağına göre, ertelene gelmiş</p>

  <p class="calibre2">temizliklerin yapılması gerekiyordu. Danny’nin eşyalarının çoğu gitmişti zaten, ama son paketi de</p>

  <p class="calibre2">hazırlayacaktı şimdi. İkide bir işe ara verip güzel günleri düşünmenin âlemi yoktu. Fazlalıkları</p>

  <p class="calibre2">atma işi gibi görecekti bunu.</p>

  <p class="calibre2">Banyoda bulunan dolapla işe başladı. Danny’nin pijamalarından birkaçı hâlâ buradaydı,</p>

  <p class="calibre2">birkaç çift çorap, eski tişörtler de vardı. Onlarla uğraşacak değildi, şimdi Bernadette bir yer</p>

  <p class="calibre2">bulsundu giysilerine bakalım. Hepsini düzgün düzgün katlayıp saplı bir plastik çantaya koydu.</p>

  <p class="calibre2">Danny, eşyalarını çöp torbasına tıkıştırdığını söyleyemezdi, tatile götürülecekmiş gibi özenle</p>

  <p class="calibre2">yerleştirilmişti. Eski spor havlularını, bir kışlık sabahlığını, çok yer tutan bir yürüyüş giysisini ve</p>

  <p class="calibre2">modası geçmiş birkaç mayoyu da çantaya yerleştirdi. Bunlar için kendisine teşekkür edecek değildi</p>

  <p class="calibre2">Danny, ama olsun, suçlayacak hali de yoktu.</p>

  <p class="calibre2">Sonra annesine telefon ederek onu öğle yemeğine çağırdı.</p>

  <p class="calibre2">– Şu ABD’ye göç etme saçma fikrinden vazgeçtin mi? diye sordu Nora Johnson.</p>

  <p class="calibre2">– İki aylık bir tatil bu Anne, dinlenmek için, bir değişiklik olsun diye. Buna çok ihtiyacım</p>

  <p class="calibre2">var. Bana çok iyi gelecek.</p>

  <p class="calibre2">Annesi istemeye istemeye, “Seni biraz neşelendirdiği kesin” dedi.</p>

  <p class="calibre2">– Haydi bana gel Anne, yardımına ihtiyacım var. Mutfak dolaplarını yerleştiriyorum, tek</p>

  <p class="calibre2">başına olmuyor.</p>

  <p class="calibre2">239</p>

  <p class="calibre2">– Sen delisin Ria, biliyor musun, resmen tımarhaneliksin. Böyle bir zamanda kim mutfak</p>

  <p class="calibre2">dolaplarıyla uğraşır, söyler misin?</p>

  <p class="calibre2">– Beni artık sevmediği için Danny’yi tutuklatmamı mı isterdin yani? Ya da kocaman bir</p>

  <p class="calibre2">kanepede uzanıp ağlamamı mı?</p>

  <p class="calibre2">–Yok.</p>

  <p class="calibre2">– Pekâlâ, şimdi bize enerji verecek bir çorba yapacağım, bir buçuk saat kadar çalıştıktan</p>

  <p class="calibre2">sonra ödül olarak bir yemek ziyafeti çekeriz. Ria bir taşla iki kuş vuruyordu. Annesine bu Amerika</p>

  <p class="calibre2">gezisinin çılgınca bir serüven olmadığının anlatılması gerekiyordu. Bu işi mutfağı yerleştirirken</p>

  <p class="calibre2">yapmaktan daha uygun bir zaman olabilir miydi ?</p>

  <p class="calibre2">İş bittiğinde kendisi de bitmişti. Ama hiç değilse annesi sakinleştirilmiş, girişimin akıllı işi</p>

  <p class="calibre2">olduğu ve Ria’nın Westville’de bir evde kalmak üzere nazik bir davet aldığı konusunda ikna</p>

  <p class="calibre2">edilmişti, ayrıca mutfak dolaplarının yerleştirilmesinde de yardımcı olmuştu.</p>

  <p class="calibre2">Ama Ria dur durak tanımıyordu bugün, iyice bitkin düşmek istiyordu. Bu gece o kocaman</p>

  <p class="calibre2">ıssız yatakta uyuyamamak ve Bantry Court’ta Danny ile o çocuğun mışıl mışıl uyuduğunu</p>

  <p class="calibre2">düşünmek istemiyordu. Yatağa girer girmez, anında uykuya dalmalıydı. Annesi gittikten sonra</p>

  <p class="calibre2">Gertie’yi aradı Ria. Olan bitenin bire bir açıklanmasına ihtiyaç duyan bir başka kişi de Gertie’ydi.</p>

  <p class="calibre2">Bu işi çalışırken yapmak en iyisiydi. “Gertie, Deli Kadının Güncesi gibi konuştuğumu biliyorum,</p>

  <p class="calibre2">ama bugün öğleden sonra kaçıp iki saatini verebilir misin bana? Çok ihtiyacım var. Gümüşlerin</p>

  <p class="calibre2">parlatılması, paketlenip bankaya bırakılması gerekiyor. Marilyn geldiğinde onların sorumluluğunu</p>

  <p class="calibre2">almak istemiyor. Hem zaten bunları daha sonra Danny ile bölüşeceğimize göre, şimdiden</p>

  <p class="calibre2">kaldırmanın bir zararı yok.”</p>

  <p class="calibre2">– Harika, çünkü benim de seninle konuşmak istediğim bir şey var, şu anda buralar bayağı</p>

  <p class="calibre2">sakin. Hemen gelebilirim, iyi mi ?</p>

  <p class="calibre2">– Çok iyi, bak Gertie, sana yirmi sterlin vereceğim. İyiliğin buna değer, inan.</p>

  <p class="calibre2">– Hayır, hayır buna gerek yok...</p>

  <p class="calibre2">– Bak, profesyonel bir anlaşma yapıyoruz, tamam mı, sen bana bir hizmet vereceksin.</p>

  <p class="calibre2">Gertie geldi, her zamanki gibi solgundu, kaygılı gözleri sağa sola bakınıp duruyordu.</p>

  <p class="calibre2">– Burda kimse yok, ha?</p>

  <p class="calibre2">– Benden başka kimse yok.</p>

  <p class="calibre2">– Sana ne söyleyeceğim biliyor musun, hani o gideceğin yer var ya, haritaya baktım,</p>

  <p class="calibre2">Sheila’nın oturduğu yerden yalnızca 20 mil uzaklıkta.</p>

  <p class="calibre2">– Sheila? Ablan yani? Ne harika, değil mi? Ria sevinmişti. Onu mutlaka görürüm.</p>

  <p class="calibre2">Gertie pek sevinçli görünmüyordu. “Ona söylemezsin, değil mi Ria? Ağzından bir şey</p>

  <p class="calibre2">kaçırmazsın?”</p>

  <p class="calibre2">– Ne hakkında?</p>

  <p class="calibre2">– Benimle Jack hakkında. Yani durumumuzu anlatmazsın?.. Gertie’nin gözleri hortlak gözü</p>

  <p class="calibre2">gibiydi.</p>

  <p class="calibre2">Ria arkadaşına öyle bir acıdı ki, ne söyleyeceğini bilemedi. “Elbette söylemem Gertie, bunu</p>

  <p class="calibre2">sen de biliyorsun.”</p>

  <p class="calibre2">– Yani ne bileyim, orada tek başına olacaksın, yaşadıklarından sonra biraz üzgünsün falan...</p>

  <p class="calibre2">yani insanlar böyle durumlarda sırlarını açar...</p>

  <p class="calibre2">– Hayır Gertie, ben açmam, inan açmam.</p>

  <p class="calibre2">– Bunu anlatmak zor Ria, ama Sheila’nın bana gıpta etmesi bir anlamda güç veriyor; başka</p>

  <p class="calibre2">kimse bana gıpta etmiyor çünkü. Amerika’ya çekip giden akıllı ablamın burada çok iyi yaşadığımı,</p>

  <p class="calibre2">yakışıklı bir kocamın, harika bir ailemin, iyi dostlarımın falan olduğunu sanması bana destek</p>

  <p class="calibre2">oluyor.</p>

  <p class="calibre2">– Ama birçok bakımdan bütün bunlar doğru Gertie, dedi Ria. Ve eskilerden kalma bir</p>

  <p class="calibre2">gülümsemeyle ödüllendirildi, Polly’nin dükkânında çalıştığı günlerden kalma bir gülümsemeydi</p>

  <p class="calibre2">bu.</p>

  <p class="calibre2">– Doğru, dedi. Haklısın. Bütün bunlara sahibim, ama nereden baktığına bağlı.</p>

  <p class="calibre2">Birlikte gümüşleri parlattılar ve ikisini de incitmeyecek konulardan konuştular. İş bittiğinde</p>

  <p class="calibre2">Ria ona bir zarf uzattı.</p>

  <p class="calibre2">– Bunu almak istemiyorum, çünkü çok güzel vakit geçirdim seninle. Burası sevimli, mutlu</p>

  <p class="calibre2">bir yuva, o adam ahmak. Burada bulamadığı neyi verecek ona o kız ?</p>

  <p class="calibre2">– Gençlik iksiri, sanırım, dedi Ria. Başka bir şey gelmiyor aklıma.</p>

  <p class="calibre2">– Çok yoruldun, Ria. Çocuklar gelmeden biraz uzansan ?</p>

  <p class="calibre2">– Hayır, hiç yorgun değilim, hem bu akşam çocuklar babalarının yanında olacak.</p>

  <p class="calibre2">– Gene Quentin’e mi götürüyor onları acaba?</p>

  <p class="calibre2">– Hayır. Üvey anneleriyle tanıştırmaya götürüyor, dedi Ria. Sesi tehlikeli ölçüde sakindi.</p>

  <p class="calibre2">– Asla üvey anneleri olamaz o kadın, sözlerime mim koy. Boşanma yasası olsa da olmasa</p>

  <p class="calibre2">da evlilik söz konusu olamadan bozuşacaklar, görürsün.</p>

  <p class="calibre2">– Bu beni hiç avutmuyor Gertie, inan avutmuyor, dedi Ria.</p>

  <p class="calibre2">– Avutsun diye söylemedim ki, gerçek bu, işte, buraya yazıyorum. Polly onunla tanışmış</p>

  <p class="calibre2">anlaşılan, “Üç aya kalmaz biter” diyor.</p>

  <p class="calibre2">Polly’nin bu kız hakkında konuşuyor olması canını sıktı Ria’nın, ama Barney ile Polly’nin</p>

  <p class="calibre2">Bernadette’le görüşüp gezdikleri düşüncesi daha da dayanılmaz geldi. Belki de birçok defa iki çift</p>

  <p class="calibre2">halinde bir yerlere gitmişlerdi. Ria beyni duruncaya dek çalışmalı, kendisini yalnızca işe</p>

  <p class="calibre2">vermeliydi. Gertie gidince mutfak taşlarını mı ovsaydı acaba, yoksa bu kadarı fazla mı olurdu?</p>

  <p class="calibre2">Bunun yerine ön odaya gitti, yuvarlak masanın başına geçip sağa sola bakmaya başladı.</p>

  <p class="calibre2">Amerikalı kadın bu eski moda odayı neye benzetecekti acaba? Kendi evi modern döşenmişti, ev</p>

  <p class="calibre2">oda oda bölünmemişti. Aşın resmî görünümlü büfesi, şatafatlı çerçevelerle çevrilmiş resimleriyle</p>

  <p class="calibre2">küflü paslı bir yer olarak görecekti burayı belki. Ama bu parçalar yıllar boyunca mezat</p>

  <p class="calibre2">salonlarından sevgiyle, özenle alınmıştı. Her birinin kapılardan zar zor içeri sokuluşunu gözlerinin</p>

  <p class="calibre2">önüne getirdi. Gertie Jack’e içki parası kazanmaya geldiğinde düzenli olarak cilalıyordu bütün</p>

  <p class="calibre2">eşyaları. Marilyn beğenirdi eşyaları, evet beğenirdi. Ve bu odada mutlu olurdu.</p>

  <p class="calibre2">Ria büfenin çekmecelerini açtı. Bu çekmecelerin ne gibi şeyler için yapıldığını bilmek</p>

  <p class="calibre2">isterdi. Büyük bir olasılıkla buraya peçeteler, tirbuşon, salata servis çatal ya da kaşıklan</p>

  <p class="calibre2">konmalıydı. Ama yemekleri mutfakta yediklerine göre yemek yenmeyen bir yere bu gibi şeyleri</p>

  <p class="calibre2">yığmanın ne anlamı vardı ? Ria, çekmecelerde ne olduğunu merak ediyordu aslında.</p>

  <p class="calibre2">Oralarda bulunmaması gereken her şey vardı çekmecelerde. Çocukların yaptığı resimler,</p>

  <p class="calibre2">kırık bir saat, kurşunkalemler, eski bir takvim, annesinin ördüğü bir bere, yapış yapış bir bant, pilsiz</p>

  <p class="calibre2">bir el feneri, bir lokantalar listesi, bir Bob Marley kaseti, Noel’de alınan bisküvilerle bedava verilen</p>

  <p class="calibre2">ucuz plastik oyuncaklar, Annie’nin eski bir güncesi, birkaç makbuz, Ria ile Hilary’nin genç kızlık</p>

  <p class="calibre2">zamanında çekilmiş bir fotoğrafları... Ria her şeyi bir tepsinin üzerine çıkardı ve çekmeceyi nemli</p>

  <p class="calibre2">bir bezle sildi. Hiçbir şeyi geri koymayacaktı, bunların hiçbiri buraya ait değildi.</p>

  <p class="calibre2">Farkında olmadan Annie’nin güncesini aldı eline, yana yatık gülünç yazısı sayfalara çok şey</p>

  <p class="calibre2">sığdırsın diye küçücük, tıkış tıkıştı. Ria plak listelerine, en çok sevilen on şarkı listesine, çeşitli</p>

  <p class="calibre2">şarkıcıların adlan ve doğum günlerine gülümseyerek göz gezdirdi. Sonra okul hakkında bir iki şey,</p>

  <p class="calibre2">Annie’nin çok konuştukları için Kitty’yle yan yana oturmasına izin verilmediği falan yazılıydı.</p>

  <p class="calibre2">Öğretmenlerden bazıları çok kötüydü, bazıları fena değildi, ama biraz acınacak haldeydi. Ria da</p>

  <p class="calibre2">tanı tamına bu türden şeyler yazardı vaktiyle. Eski güncelerinin nerede olduğunu, annesinin onları</p>

  <p class="calibre2">okuyup okumadığını düşündü bir an.</p>

  <p class="calibre2">Sonra Brian’ın doğum gününe, mangal partisi yaptıkları güne geldi. Yazılar burada çok</p>

  <p class="calibre2">küçük ve eciş bücüştü, her bir sözcük önemliymiş ve mutlaka yazılmalıymış gibi bir izlenim edindi.</p>

  <p class="calibre2">Okumak da, anlamak da çok güçtü.</p>

  <p class="calibre2">Ria, bu özel günceyi okuma konusunda hiçbir kararsızlık duymadı. O gün nelerin olup</p>

  <p class="calibre2">bittiğini bilmek durumundaydı. Annie konuyu biraz üstü kapalı yazmıştı. Ne olduysa o arka</p>

  <p class="calibre2">sokakta olmuştu, bunu kimse bilmiyordu ve gerçekten de olay müthiş ürkütücüydü. Bunun</p>

  <p class="calibre2">kesinlikle kendi suçu olmadığını yazıyordu. O yalnızca minik kediyi aramaktaydı. Bunda ne vardı</p>

  <p class="calibre2">sanki ?</p>

  <p class="calibre2">Kitty’nin bunun harikulade bir şey olduğunu söylemesi umrumda değil, bu duygular hiç</p>

  <p class="calibre2">umurumda değil. Böyle şeylere inanmıyorum. Kadının yüzü bir şeye öfkelenmiş gibi çarpılmıştı.</p>

  <p class="calibre2">Kitty’ye de söylemeyeceğim, çünkü güler, elbet anneme de söylemem, çünkü bana inanmaz ya da</p>

  <p class="calibre2">korkunç şeyler söyler. Colm’a nerdeyse söylüyordum. Ne kadar iyi bir insan, başıma bir şeylerin</p>

  <p class="calibre2">geldiğim anladı. Ama ona söyleyemezdim. Zaten başında bir yığın dert var, hem bu başkalarına</p>

  <p class="calibre2">söylenecek bir şey değil. Kelimelere sığmaz ki... Keşke böyle bir şeyi hiç görmemiş olsaydım. Ama</p>

  <p class="calibre2">gördüm, şimdi belleğimden silemem. Bu işin böyle yapıldığını bilmiyordum, yatarak yapılır</p>

  <p class="calibre2">sanıyordum. Üstelik ondan bunu hiç beklemezdim. Zaten onu hiçbir zaman sevmedim, şimdi hiç</p>

  <p class="calibre2">sevmiyorum. Hatta bence iğrenç bir kadın o. Gördüğümü ona belli edebilirim aslında, karşımda sus</p>

  <p class="calibre2">pus olmasını sağlayabilirim, ama bu da doğru değil. Güler geçer herhalde ve her konuda olduğu</p>

  <p class="calibre2">gibi tereyağı gibi üste çıkar.</p>

  <p class="calibre2">Ria soluğunu tuttu. Annie ne görmüş olabilirdi ? Kimdi bu kadın? Olay nerede olmuştu?</p>

  <p class="calibre2">Adı başka bağlamlarda geçtiğine göre Kitty olamazdı. Brian’ın doğum gününün kutlandığı o günü</p>

  <p class="calibre2">anımsamaya çalıştı Ria. Annie Colm’un lokantasının kapısında düştükten sonra eve gelmişti. Colm</p>

  <p class="calibre2">Barry ile o cumhuriyetçinin karısını görmüş olabilir miydi? Hayır, Colm’un iyi bir insan olduğunu</p>

  <p class="calibre2">yazıyordu, onu kızdıran kadındı hem, burnu havada, sert bir kadın. Caroline olabilirdi belki.</p>

  <p class="calibre2">Colm’un o garip, içine kapanık ablası ile iriyarı cahil kocasını mı görmüştü Annie? Ya da Caroline</p>

  <p class="calibre2">ile başka birisini? Bir ipucu var mıydı acaba?</p>

  <p class="calibre2">Ria okumayı sürdürdü.</p>

  <p class="calibre2">Aşkın harikulade bir şey olduğunu ne kadar söylerlerse söylesinler, ben bu işte yokum.</p>

  <p class="calibre2">Babam, günün birinde bir erkeğin gelip de küçük prensesini kaçıracağını söylemekten vazgeçse ne</p>

  <p class="calibre2">iyi olur. Bu olmayacak çünkü. Bazen keşke doğmasaydım diyorum.</p>

  <p class="calibre2">Ria, üzeri büfeden çıkan ıvır zıvırla dolu masanın başına ansızın oturdu. Her şeyi aldığı yere</p>

  <p class="calibre2">koymak zorundaydı şimdi. Annie günceyi aceleyle bu çekmeceye tıkıştırmış olmalıydı, sonra gelip</p>

  <p class="calibre2">almayı düşünüyordu. Annie annesinin bu günceyi okuduğunu asla bilmemeliydi.</p>

  <p class="calibre2">Marilyn nesnel bir gözle kendi evini gözden geçirdi. Yüz yıldan daha eski bir evde yaşayan</p>

  <p class="calibre2">bir kişinin gözüyle nasıldı evi ? Ria’nın gönderdiği resimlerde ev eşyaları antikaymış gibi</p>

  <p class="calibre2">görünüyordu. Şu Danny Lynch işleri ilerletmiş olmalıydı. Kendi evi, 1970’lerde yapılmıştı. Tudor</p>

  <p class="calibre2">Drive, sayıları giderek artan ve sakin, yalın bir yaşantı sürmek isteyen üniversite hocaları ile</p>

  <p class="calibre2">işadamları için düşünülmüş bir mahalleydi. Evler ayrı ayrı arsalar üzerine inşa edilmişti; büyük</p>

  <p class="calibre2">arka bahçeler ile caddeye bakan bölümlerin bakımı ortaklaşa yürütülüyordu. Zengin bir mahalleydi.</p>

  <p class="calibre2">Şuraya buraya serpiştirilmiş küçük beyaz ahşap kiliseler ile mahallenin görünümü, üzerinde</p>

  <p class="calibre2">“Corınecticut’a hoş geldiniz” yazan bir kartpostalı andırıyordu. Ancak Ria’nın bulunduğu yerdeki</p>

  <p class="calibre2">kadar eski bir uygarlıktan gelme birine, daha dün kurulmuş yepyeni bir yerleşim yeri olarak</p>

  <p class="calibre2">görünebilirdi.</p>

  <p class="calibre2">Dublin hakkında okuduğu kitaplardan birinde, Aziz Kevin’in Dublin’in güneyinde bulunan</p>

  <p class="calibre2">güzel bir göl kıyısında, kendisini soyutlamış olarak yaşadığı yerin gezilip görülmesi öneriliyordu.</p>

  <p class="calibre2">Bu on altı değil, altı yüzlü bir yılda, daha doğrusu VII. yüzyılda olmuş bir olaydı ve söz konusu yer,</p>

  <p class="calibre2">Ria’ların burnunun dibindeydi. Marilyn, “Ria ile çocukları, yarım saat içinde Westville’de</p>

  <p class="calibre2">görülecek her yeri gördüklerini düşünüp, geri kalan günlerini nasıl geçireceklerini bilmez bir halde</p>

  <p class="calibre2">sıkılmazlar Umarım” dedi kendi kendine.</p>

  <p class="calibre2">Marilyn, her şeyi yeni aile için hazır durumda bırakma çabası içinde, durmadan giysi</p>

  <p class="calibre2">dolaplarını elden geçirmekten yorulmuştu. Herkes için bol bol yer vardı. Ria büyük yatak odasında</p>

  <p class="calibre2">yatardı, bundan başka üç yatak odası daha vardı. Bu evin planını yapanlar, evine giren çıkanların</p>

  <p class="calibre2">Vine ailesininkinden daha çok olduğu daha konuksever bir aile düşünmüş olmalılardı.</p>

  <p class="calibre2">Konuklara ayrılmış yatak odaları nerdeyse hiç kullanılmamıştı. Kendilerine yeten bir çift</p>

  <p class="calibre2">olduklarından, pek öyle yatıya konuk çağırmazlardı. Şükran gününde anne babalan gelirdi,</p>

  <p class="calibre2">mezunlar pikniğinde evlerini açarlardı, o kadar. Bu kez iki İrlandalı çocuk bu odalarda yatacak ve</p>

  <p class="calibre2">bahçede oynayacaktı. Oğlan on yaşındaydı. Marilyn çiçeklerin arasına bir futbol topu ya da başka</p>

  <p class="calibre2">bir şey fırlatmamasını diliyordu, ancak böyle bir konuda insan kurallar listesi de yapamazdı. Bu</p>

  <p class="calibre2">düşüncesini Ria’ya söylese, çocuğunun çok yaramaz olduğunu öngördüğü izlenimi uyandırırdı. En</p>

  <p class="calibre2">iyisi, kural koymaya çabalamaktansa iyi davranacağını varsaymaktı.</p>

  <p class="calibre2">Marilyn, odalardan birinin kapısında kararsızlıkla duraksadı. Kilitlese miydi bu odayı? Evet,</p>

  <p class="calibre2">elbette kilitleyecekti. Yabancıların burada bulunmasını istemezdi. Onlar da odadakileri görmek</p>

  <p class="calibre2">istemeyecekti. Özel anılarını kilitli bir kapının ardında sakladığı için ona saygı duyacaklardı.</p>

  <p class="calibre2">Kendilerim dışlanmış hissetmeyeceklerdi. Ama acaba, bu insanların evi, konutu olması beklenen</p>

  <p class="calibre2">bir evdeki bir odayı kilitlemek biraz garip kaçmaz mıydı ?</p>

  <p class="calibre2">Marilyn, başı sıkıştığında akıl danışacağı birisinin olmasını çok isterdi, kendisine doğru</p>

  <p class="calibre2">yolu gösterebilecek biri olsaydı ne olurdu... Ama kime danışabilirdi ki? Greg olmazdı, hâlâ soğuktu</p>

  <p class="calibre2">ona karşı, dargındı, irlanda’ya gitme karan karşısında şaşkına dönmüştü, Ria’nın Tudor Drive’a</p>

  <p class="calibre2">yerleşmesini hiç istemiyordu; üstelik bu konuda ağzını açıp tek söz edemiyordu.</p>

  <p class="calibre2">Oldum olası evlerini komşu kapısı yapıp girip çıkmaya ve yaşantılarının bir parçası olmaya</p>

  <p class="calibre2">can atan, bitişik komşuları Carlotta’ya da açılamazdı. Marilyn aralarında teklifsiz komşu ziyaretleri</p>

  <p class="calibre2">yerine, saygıya dayanan mesafeli bir ilişki oluşturmak için inceliği de elden bırakmadan dikkatli bir</p>

  <p class="calibre2">çaba harcamış ve bunu başarmıştı. Şimdi böylesine özel ve kişisel bir konuda ona akıl danışıp</p>

  <p class="calibre2">aralarındaki ilişkiyi tümden değiştirmek doğru olmazdı. işyerindeki Heidi de danışacağı biri</p>

  <p class="calibre2">değildi. Ne olursa olsun, Marilyn’e durmadan şuna buna katılması, briç kulübüne, Feng Shui</p>

  <p class="calibre2">gruplarına, nakış toplantılarına gelmesi konusunda askıntı olan Heidi’ye yüz vermemeliydi. Heidi</p>

  <p class="calibre2">ile Henry öyle nazik kişilerdi ki, izin verse Tanrı’nın her akşamı Tudor Drive’a gelip onu alarak bir</p>

  <p class="calibre2">yerlere götürebilirlerdi. Ama insanın kendini böylesine huzursuz hissetmesinin ne demek olduğunu</p>

  <p class="calibre2">bilmiyorlardı, böyle bir durumu hiç yaşamamışlardı. İkisi de daha önce birer evlilik geçirmişti,</p>

  <p class="calibre2">şimdi, olgun yaşta yaptıkları ikinci evliliklerinde mutluluğu yakalamışlardı. Evlerinde hep birilerini</p>

  <p class="calibre2">ağırlarlardı, üniversitenin bütün etkinliklerine katılırlardı. Yalnız kalmayı istemenin ne demek</p>

  <p class="calibre2">olduğunu bilmiyorlardı. Marilyn odayı kilitleyip anahtarı koyduğu yeri Ria’ya söylemeyi aklından</p>

  <p class="calibre2">gelirdi, böylece tam anlamıyla onu dışlamış olmayacaktı. Şu an karar verecek durumda değildi.</p>

  <p class="calibre2">Kendi kendine, Kendi kendine, “Sabah ola hayrola” dedi.</p>

  <p class="calibre2">Zaman hızla ilerliyordu. Tara Sokağı’na da Tudor Drive’a da yaz gelmişti. Ria, bütün</p>

  <p class="calibre2">dostlarını gerektiği biçimde aydınlatmış, Marilyn’i iyi karşılamalarını ve evlerine davet etmelerini</p>

  <p class="calibre2">tembihlemişti. Amerikalılar birinin evine gitmekten hoşlanırdı.</p>

  <p class="calibre2">Hilary bundan pek emin değildi, “Benimkine bile mi ?” diye sordu.</p>

  <p class="calibre2">– Özellikle seninkine. Ablamla tanışmasını, hatta onu yakından tanımasını istiyorum.</p>

  <p class="calibre2">– Şanslı kadınmış yani. Böyle bir evin iki aylık kirası ne kadar biliyor musun sen? Martin’le</p>

  <p class="calibre2">konuşuyorduk da, yalnızca at sporları haftasında birine versen, küçük bir servet alırsın.</p>

  <p class="calibre2">– Haklısın Hilary. Keşke sen de beni ziyarete oraya gelebilsen, Sheila Maine’le buluşurduk,</p>

  <p class="calibre2">çok güzel eğlenirdik.</p>

  <p class="calibre2">– Milyonerler çok güzel eğlenir elbette, dedi Hilary.</p>

  <p class="calibre2">Ria onu duymazdan geldi. “Marilyn’e göz kulak olursun, değil mi?”</p>

  <p class="calibre2">– Bunu söylemene bile gerek yok.</p>

  <p class="calibre2">Diğer dostları da aynı şekilde söz verdi ona. Annesi Marilyn’i bir gün St. Rita’ya</p>

  <p class="calibre2">götürecekti, eski anılan bol yaşlı İrlandalılarla tanışmak hoşuna gidebilirdi. Frances Sullivan onu</p>

  <p class="calibre2">çaya çağıracaktı, büyük bir olasılıkla da bir gece tiyatroya götürecekti. Rosemary yaza merhaba</p>

  <p class="calibre2">partisi veriyordu, Marilyn’i de çağıracaktı.</p>

  <p class="calibre2">Polly Callaghan damdan düşercesine uğrayıverdi Ria’ya. “Bir Amerikalı geliyormuş buraya;</p>

  <p class="calibre2">hafta sonlarında arabaya ihtiyacı olursa beni aramasını söyle.”</p>

  <p class="calibre2">– Nerden duydun geleceğini ? diye sordu Ria.</p>

  <p class="calibre2">– Danny söyledi.</p>

  <p class="calibre2">– Danny onaylamıyor ama.</p>

  <p class="calibre2">Polly omuz silkti. “Hep onun dediği olacak değil ya.”</p>

  <p class="calibre2">– Genelde hep oldu sanıyorum.</p>

  <p class="calibre2">– Bernadette bu işi sonuna dek götüreceğe benzemiyor, Ria, dedi Polly.</p>

  <p class="calibre2">Ria’nın yüreği yerinden oynadı. Duymak için dünyaları vereceği sözlerdi bunlar. Onları</p>

  <p class="calibre2">yakından tanıyan biri, sonunda kimin kazanacağı konusunda doğru bir yargıya varabilirdi. Polly</p>

  <p class="calibre2">gibi köşesinde oturan ve düşman yakasında olan biteni ona anlatacak biri arayıp da bulamadığı bir</p>

  <p class="calibre2">kaynaktı. Bernadette’in ağzını açmadığı, hiç konuşmadığı, saçını yüzüne düşürüp öyle oturduğu</p>

  <p class="calibre2">doğru muydu ? Danny’nin üzgün ve yitik göründüğünü, yanlış yöne sapmış biri gibi dönendiğini de</p>

  <p class="calibre2">duysaydı ne güzel olurdu.</p>

  <p class="calibre2">Ama hemen kendini toparladı. Polly Barney McCarthy’nin kadınıydı, sonuçta onların</p>

  <p class="calibre2">tarafındaydı. Ria Polly’ye açılmak için can attığını belli etmemeliydi. “Uzun sürüp sürmeyeceğini</p>

  <p class="calibre2">kim bilir? Hem önemli de değil. Danny o kızı istiyor, biz ona yetmiyoruz, kendisi bilir.”</p>

  <p class="calibre2">– Bütün erkekler sahip olduklarından fazlasını ister. Bunu benden iyi bilen var mı ?</p>

  <p class="calibre2">– Eh, tabii, sen hayli yol aldın, Polly. Barney’yle ilişkin sürdü, öyle değil mi ? Ria, ilişkiyi</p>

  <p class="calibre2">ilk kez ağzına alıyordu, bunu yaptığı için de biraz rahatsız olmuştu.</p>

  <p class="calibre2">– Evet, sürdü ama resmî olarak değil. Yani, ben hâlâ arka plandaki kadınım; hep de böyle</p>

  <p class="calibre2">kalacağım. Mona onun karısı, konumu olan kişi.</p>

  <p class="calibre2">– Aslında ben öyle düşünmüyorum, bence Mona ahmağın teki, dedi Ria. Barney seni</p>

  <p class="calibre2">seviyorsa, Mona onu sana bırakmalıydı.</p>

  <p class="calibre2">Polly müthiş bir kahkaha attı. “Yapma Ria, o kadar da saf değilsin herhalde, Barney karısını</p>

  <p class="calibre2">bırakmak istemedi ki, ikimizi birden istiyordu. Büyük bir olasılıkla Danny de ikinizi birden</p>

  <p class="calibre2">istemiştir, hem kızı hem seni.”</p>

  <p class="calibre2">Ria bu konuşmayı birçok kez tekrar tekrar geçirdi aklından. Polly’nin haklı olduğunu</p>

  <p class="calibre2">düşünmüyordu Danny, ondan ayrılmayı, her şeye yeniden başlamayı istemişti. Bir de Barney</p>

  <p class="calibre2">McCarthy ile Polly Callaghan’ın birbirlerine âşık oldukları dönemde her şey çok daha farklıydı</p>

  <p class="calibre2">elbette.</p>

  <p class="calibre2">Mona’nın kendisine telefon ederek iyi yolcululaklar dilemesi ve bavullarını ödünç vermeyi</p>

  <p class="calibre2">önermesi şaşırttı Ria’yı. “Çok cesursun, Ria. Sana ne büyük hayranlık duyduğumu anlatamam.”</p>

  <p class="calibre2">– Hayır, hayran falan değilsin Mona, kaçtığımı düşünüyorsun, güçsüzlük, yetersizlik olarak</p>

  <p class="calibre2">görüyorsun gidişimi, Danny’nin dostlarının çoğu böyle sanıyor.</p>

  <p class="calibre2">– Ben de senin dostunumdur umarım. Bu öteki kadın hakkında hiçbir şey bilmiyordum,</p>

  <p class="calibre2">inan, sana belli etmemeye çalışanlar arasında değilim ben.</p>

  <p class="calibre2">– Buna inanıyorum, Mona. Ria bu kez kendini suçlu hissetti. Kendisi yıllardır Polly</p>

  <p class="calibre2">konusunu Mona’dan gizli tutmaya çabalamıştı.</p>

  <p class="calibre2">– Bir de, Ria, bence ayağını yere sağlam basmakla iyi ediyorsun, keşke yıllar önce ben de</p>

  <p class="calibre2">bunu yapabilseydim, keşke...</p>

  <p class="calibre2">Ria Mona’yla aralarında böyle bir konuşmanın geçtiğine inanamıyordu. Bunca yıl sonra</p>

  <p class="calibre2">Polly ile Mona’ya ilişkin tabular birden yıkılmıştı. “Sen o dönemde doğru olanı yaptın” dedi Ria.</p>

  <p class="calibre2">– Ben yalnızca fazla gürültü koparmayacak davranışları benimsedim, pek de doğru olanı</p>

  <p class="calibre2">değil, dedi Mona. Ama bu tatilinde sana şans diliyorum, Amerikalı arkadaşını nereye isterse</p>

  <p class="calibre2">götürürüm, bana telefon etmesini söyle.</p>

  <p class="calibre2">Marilyn geldiğinde, etrafında döneceklerdi anlaşılan. Gertie evi temizlemeye gelecekti.</p>

  <p class="calibre2">Colm onu lokantasına davet edeceğini, birkaç kişiyle tanıştıracağını söylemişti.</p>

  <p class="calibre2">– Colm, sana garip bir soru sorabilir miyim ?</p>

  <p class="calibre2">– Buyur...</p>

  <p class="calibre2">– Şimdi üzerinden çok zaman geçti ya, hani Annie bir gün lokantanın kapısında düşmüştü,</p>

  <p class="calibre2">Brian’ın doğum günü partisi veriliyordu hani, yarasını falan temizlemiştin ?</p>

  <p class="calibre2">– Evet, hatırlıyorum.</p>

  <p class="calibre2">– Ona St. Clement diye anılan güzel bir içki hazırlamıştın da bu yüzden kediye Clement</p>

  <p class="calibre2">adını vermişti.</p>

  <p class="calibre2">Bu soruların altından ne çıkacak diye bekleyen bir havaya büründü Colm. “Evet?” dedi.</p>

  <p class="calibre2">– Yani mesele şu... yani, sence Annie o gün başka bir şeye üzülmüş müydü ? Düşmekten</p>

  <p class="calibre2">başka yani. Başka bir olay yaşamış mıydı ?</p>

  <p class="calibre2">– Bunu neden soruyorsun Ria?</p>

  <p class="calibre2">– Nasıl söylesem... Hani derler ya, gözüme bir şey çarptı ve senin beni aydınlatabileceğini</p>

  <p class="calibre2">düşündüm.</p>

  <p class="calibre2">– Kendisine sorsan daha iyi olmaz mı?</p>

  <p class="calibre2">– Hayır. Bir sessizlik oldu. Güncesini okurken gözüme çarptı, dedi Ria.</p>

  <p class="calibre2">–Haa.</p>

  <p class="calibre2">– Çok şaşırdın, ha? dedi Ria.</p>

  <p class="calibre2">– Çok değil, ama belki biraz.</p>

  <p class="calibre2">– Her anne yapar bunu inan.</p>

  <p class="calibre2">– Eminim haklısındır. Ne öğrendin peki?</p>

  <p class="calibre2">– Onu altüst eden bir şey gördüğünü öğrendim yalnızca.</p>

  <p class="calibre2">– Bana söylemedi. Umarım onu benim üzdüğümü sanmıyorsundur? Şimdi ciddi ciddi</p>

  <p class="calibre2">bakıyordu Colm.</p>

  <p class="calibre2">– Tanrım, elbette hayır. Bu işi berbat ettim. Elbette öyle düşünmüyorum. Güncesinde senin</p>

  <p class="calibre2">çok iyi davrandığını, ona yardım ettiğini, sana gördüklerini anlatmayı aklından geçirdiğini, ancak</p>

  <p class="calibre2">bunu yapamadığını yazıyor. Ben, acaba burada bir şey mi gördü diye merak ettim.</p>

  <p class="calibre2">–Burada?</p>

  <p class="calibre2">– Lokantanın kapısında düştü, öyle değil mi ?</p>

  <p class="calibre2">Colm Annie’nin arka sokakta düştüğünü anımsadı. Ama bu bir sırdı, kimseye de</p>

  <p class="calibre2">söylememişti. Anlaşılan bu sırrı yalnızca güncesiyle paylaşmıştı Annie.</p>

  <p class="calibre2">– Hayır, dedi Colm düşünceli bir tavırla. Burada onu üzecek bir şey olmadı. Hiçbir şey</p>

  <p class="calibre2">olmadı.</p>

  <p class="calibre2">Ria toparlandı. “Sana bunları anlattığım için kendimi küçük hissediyorum, ama beni bağışla.</p>

  <p class="calibre2">Bu akşam çocuklara veda ediyorum, bir ay görmeyeceğim onları. Biraz doluyum.”</p>

  <p class="calibre2">– Bayağı iyi dayanıyorlar, sen de öyle.</p>

  <p class="calibre2">– Ah, insanların neye nasıl dayandığı belli mi olur ? dedi Ria. Yıllar ve yıllar önce babam</p>

  <p class="calibre2">öldüğünde, geride bir hazine bırakmıştır belki de annem bize ne kadar kötü baktığı konusundaki</p>

  <p class="calibre2">dırdırı keser diye evi arar dururdum. Ama gel gör ki herkes bizim bu olayı iyi atlattığımızı</p>

  <p class="calibre2">sanıyordu.</p>

  <p class="calibre2">– Biliyorum, dedi Colm, onu anladığını gösteren bir ifadeyle. Babam hep sarhoştu, ben de</p>

  <p class="calibre2">ona verecek sihirli bir iksir olsa, içkiyi bıraksa ve gerçek bir baba olsa diye dua ederdim. Ama</p>

  <p class="calibre2">böyle bir şey yoktu. Konuşurken bakışları bomboştu.</p>

  <p class="calibre2">Ria onun geçmişinin bu yönünü hiç bilmiyordu. “Çocuklarımıza iyi bakmıyoruz,</p>

  <p class="calibre2">güncelerini okuyoruz, babalarını yitiriyoruz... bizden hayır yok! Bu akşam bahçede mangal yakarak</p>

  <p class="calibre2">onların dünyalarını yoluna koyacağımı sanıyorum...” Sözün burasında güldü Ria.</p>

  <p class="calibre2">– Yok, yok, iyi fikir. Annie için biraz sebze toplarım ben de, hâlâ sebzeden başka şey</p>

  <p class="calibre2">yemiyor, değil mi ?</p>

  <p class="calibre2">– Yemiyor Colm. Teşekkürler, bütün bu olaylar boyunca büyük dostluk gösterdin.</p>

  <p class="calibre2">– Seni özleyeceğim.</p>

  <p class="calibre2">– Belki Marilyn iyi bir parçadır da, döndüğümde isteri pişirmiş olursunuz.</p>

  <p class="calibre2">– Sana haber salarım, diye güldü Colm.</p>

  <p class="calibre2">Ve Ria, çocuklarına veda edeceği akşamı yaşamak üzere evine girdi.</p>

  <p class="calibre2">Çocuklar, Bernadette’le tanışmaları konusunda nerdeyse hiçbir şey söylememişlerdi</p>

  <p class="calibre2">annelerine. Ria meraktan çatlıyordu, bütün ayrıntıları bilmek istiyordu, ama sormayacaktı.</p>

  <p class="calibre2">Çocukların kendilerini bir taraftan diğerine haber taşıyan konumda hissetmelerine meydan</p>

  <p class="calibre2">vermemeliydi. Shannon Nehri’nde tatilin gene gündeme geldiğini, yeni evin hazırlanması işinin</p>

  <p class="calibre2">hızlandırıldığını, Barney</p>

  <p class="calibre2">249</p>

  <p class="calibre2">McCarthy’nin adamlarının değişiklikleri tamamlamak üzere gece gündüz çalıştığını ve</p>

  <p class="calibre2">sonunda evi hazır ettiklerini öğrenmişti. Boya kokuyordu, ama hazırdı, yarın akşam orada</p>

  <p class="calibre2">yatacaklardı.</p>

  <p class="calibre2">Ria Annie’nin odasında İM yatak olacağını öğrenmişti, Brian içinse, alet edevat için</p>

  <p class="calibre2">düşünülmüş bir ek odaya sabit karyola yaptırmışlardı, ne aletleri olacaktı ki? “Çamaşır makinesi,</p>

  <p class="calibre2">kurutma makinesi falan” diye açıklamıştı Ria. Brian bu açıklama karşısında düş kırıklığına uğradı,</p>

  <p class="calibre2">o bilimsel aletler olacağını düşünmüştü.</p>

  <p class="calibre2">Sonra Bernadette’in annesiyle de tanışmışlardı, iyi biriydi doğrusu, hatta altı derslik bir</p>

  <p class="calibre2">yüzme kursu görmeleri için havuza götürecekti onları. Amerika’daki havuza hazırlık olsun diye</p>

  <p class="calibre2">yapacaktı bunu. Ria, kadının her şeyi bildiğini, ancak çocukların annesiz geçireceği günler</p>

  <p class="calibre2">konusunda hiçbir şey bilmediğini geçirdi aklından. Kurnazlıktan uzak bir duyguydu bu, sanki</p>

  <p class="calibre2">ölmüştü de, bir ruh gibi havada uçup çocuklarını kollamak istiyor, ancak bedenden yoksun bir ruh</p>

  <p class="calibre2">olarak konuşamıyor gibiydi.</p>

  <p class="calibre2">Akşam yemeğini bahçede yediler, Brian için sosis, Annie içinse Colm’un bir sepet içinde</p>

  <p class="calibre2">bıraktığı sebzeleri pişirdiler. Clement olup bitenleri anlıyor gibiydi, yanlarına gelip onaysız</p>

  <p class="calibre2">bakışlarla durmadan onlara bakıyordu.</p>

  <p class="calibre2">– Umarım kediyle oynar, yani biraz eğlendirir onu, dedi Annie. Clement öyle kara kara</p>

  <p class="calibre2">düşünsün diye kendi haline bırakılacak bir kedi değil, öyle bir yaşantıdan hoşlanmaz.</p>

  <p class="calibre2">– Öyleyse gelir Marilyn! ziyaret edersin, kedinin kişiliği hakkında bilgi verirsin, olmaz mı ?</p>

  <p class="calibre2">dedi Ria.</p>

  <p class="calibre2">– Bu artık bizim evimiz değil ki, yarın sabah sen gittin mi, tamam, dedi Annie.</p>

  <p class="calibre2">– Evet, bir bakıma doğru, ama öte yandan sizin de gidip evinde kalacağınız biri oturacak</p>

  <p class="calibre2">burada, bu yüzden kendinizi ona tanıtmanız hoş olur.</p>

  <p class="calibre2">Brian, büyüklerin sıkıcı bir tartışmaya girişeceğini anlamıştı. “Tanıtmasak olmaz mı ?” dedi.</p>

  <p class="calibre2">– Olur, olur elbette, ama tanıtırsanız daha iyi olur, hepsi bu. Annie neşelenmeye çalıştı,</p>

  <p class="calibre2">“Neyse, Colm Clement’e göz kulak olur, Colm onu benim kadar seviyor” dedi.</p>

  <p class="calibre2">Annie’den sır koparmayı ummanın anlamı yoktu. Güncesinde okuduklarından asla ve asla</p>

  <p class="calibre2">bahsetmeyecekti. Aralarında yeşermesi olası güven duygusu anında yok olurdu o zaman.</p>

  <p class="calibre2">Ilık yaz akşamında tatlı tatlı tasarılarını konuştular.</p>

  <p class="calibre2">Rosemary çocukları yarın sabah arabasıyla Danny’nin yeni evine götürmeyi önermişti,</p>

  <p class="calibre2">böylece Ria fazla telaşlanmadan evden çıkabilirdi. Eşyalarının çoğu hazırdı. Ria çocukların tekne</p>

  <p class="calibre2">gezisine götürecekleri giysilerin listesini bavullarının içine bantla yapıştırmıştı. Yola çıkmadan</p>

  <p class="calibre2">önce listeyi iyice kontrol etmeliydiler.</p>

  <p class="calibre2">– O senin çok düzenli olduğunu söyledi, dedi Brian.</p>

  <p class="calibre2">– Bernadette mi söyledi bunu ? Ria fazla ilgilenmemiş görünmeye çalışıyordu.</p>

  <p class="calibre2">– Bavulları gördüğünde söyledi, babam de senin listeler kraliçesi olduğunu söyledi. Brian</p>

  <p class="calibre2">annesi bu sözlerden hoşlanır umuduyla Ria’nın yüzüne baktı. Ama işin aslını bilen Annie,</p>

  <p class="calibre2">annesinin bu konuşmayı öğrendiğine sevinmeyeceğini biliyordu.</p>

  <p class="calibre2">– Öyleyim, babanız haklı, dedi Ria hiç de içinden gelmeyen bir canlılıkla. Liste yapma</p>

  <p class="calibre2">alışkanlığını Bernadette denen bu çocuğa söylemesi ve onunla alay etmesi Ria’yı müthiş</p>

  <p class="calibre2">sinirlendirmişti.</p>

  <p class="calibre2">– Babam sonra buraya gelip seninle vedalaşacak, değil mi? dedi Brian. Yüzünde her şeyin</p>

  <p class="calibre2">hâlâ normal olduğunu umut eden kaygılı bir ifade vardı.</p>

  <p class="calibre2">– Evet, gelecek, siz yattıktan sonra... Görüşmemiz gereken birkaç küçük ayrıntı var.</p>

  <p class="calibre2">– Öyle korkunç kavgalar falan etmeyeceksiniz ya? dedi Annie.</p>

  <p class="calibre2">– Hayır, artık kavga etmiyoruz, biliyorsunuz.</p>

  <p class="calibre2">– Bizim yanımızda etmiyorsunuz, ama anlaşılan birbirinizi deli ediyorsunuz, dedi bu kez</p>

  <p class="calibre2">Annie.</p>

  <p class="calibre2">– Hiç sanmıyorum, ama insanların yaşantısına hepimiz farklı açılardan bakarız. Ben çoğu</p>

  <p class="calibre2">kez anneannenizin kendi yaşında insanlar yerine St. Rita’daki o yaşlı kişilerle vakit geçirmesini</p>

  <p class="calibre2">delilik olarak görüyorum, ama o yaşlılar yurdunda kendini çok mutlu hissediyor.</p>

  <p class="calibre2">– Çünkü orada ondan çok şey bekliyorlar, ona ihtiyaçları var. Üstelik St. Rita’da gençliği</p>

  <p class="calibre2">simgeleyen tek kişi o, diğerleri gibi eski bir un çuvalı değil anneannem, dedi Annie; bunun</p>

  <p class="calibre2">nedenini anlamak çok kolaymış havalarındaydı.</p>

  <p class="calibre2">Ria her cumartesi onları telefonla arayacağını, onların da ne zaman isterlerse telefon</p>

  <p class="calibre2">edebileceklerini söyledi, orada telesekreter vardı çünkü. Ama uzun uzun konuşup babaları ile</p>

  <p class="calibre2">Bernadette’in parasını ziyan etmemeliydiler.</p>

  <p class="calibre2">– Kızın parası olduğunu sanmıyorum, dedi Brian. Sanırım daha çok babamın parası...</p>

  <p class="calibre2">– Brian, sende bitteki kadar beyin var, diye atıldı Annie.</p>

  <p class="calibre2">Danny saat onda geldi. Ria onu hâlâ müthiş çekici bulduğunu ve her zaman öyle olacağını</p>

  <p class="calibre2">büyük bir şaşkınlıkla yüreğinde duydu. Emlakçıda karşılaştıkları ve Rosemary’yi değil de kendisini</p>

  <p class="calibre2">gözüne kestirdiğini anladığı o ilk günlerden bu yana hiçbir şey değişmemişti. Yüzünün çizgileri,</p>

  <p class="calibre2">insanda onları okşamak isteği uyandırıyordu. Elini uzatıp ona dokunmamak için kendini zor tuttu.</p>

  <p class="calibre2">Sakin davranmalıydı, onun üzerinde ne büyük bir etkisi olduğunu anlamamalıydı Danny.</p>

  <p class="calibre2">– Birazdan bahçeye çıkarız, orası çok sakin. Ama önce ne içersin ? Çay ? Bir içki ?</p>

  <p class="calibre2">– Bira var mı ?</p>

  <p class="calibre2">– Ne yazık ki yok. Bu yeni bir alışkanlık mı ?</p>

  <p class="calibre2">– Çay içeyim.</p>

  <p class="calibre2">– Biz birbirimizi deli mi ediyoruz ? diye sordu çaydanlığı ateşe koyarken, hiç iğneliyici</p>

  <p class="calibre2">olmayan dostça bir ses tonuyla.</p>

  <p class="calibre2">– Hayır, sanmıyorum. Neden sordun?</p>

  <p class="calibre2">– Çocuklar öyle düşünüyor.</p>

  <p class="calibre2">– Onlar ne bilecek ? diye sırıttı Danny.</p>

  <p class="calibre2">– Yeni evin çok güzel olduğunu söylüyorlar, dedi Ria.</p>

  <p class="calibre2">– iyi, iyi–</p>

  <p class="calibre2">– O Kitty’ye dikkat etmeni isteyebilir miyim ? Tamam, ben onu hiçbir zaman sevmemiştim</p>

  <p class="calibre2">zaten, biliyorsun, ama kız büyümüş de küçülmüş, gerçekten de Annie’yi baştan çıkarabilir.</p>

  <p class="calibre2">–Tamam, başka?</p>

  <p class="calibre2">– Brian doğuştan pis bir çocuk, yani, gerçekten pis. insan inanamıyor... Tekne gibi küçük</p>

  <p class="calibre2">mekânlarda bu hiç hoş olmayabilir. Her gün giysilerini değiştirmesi konusunda ısrar etmelisin,</p>

  <p class="calibre2">yoksa aynı şeyleri bir ay çıkarmaz sırtından.</p>

  <p class="calibre2">Danny gülümsedi. “Buna dikkat edeceğim.”</p>

  <p class="calibre2">– Peki, Westville’e geldiklerinde benim üzerinde durmam gereken bir şey var mı ?</p>

  <p class="calibre2">Yapmalarını istemediğin bir şey ?</p>

  <p class="calibre2">Kendisine böyle bir soru sorulduğu için şaşırmış göründü Danny. Şaşırmış ve hoşnut...</p>

  <p class="calibre2">“Bilmem... Trafiğe dikkat etmek gerek herhalde, karşıdan karşıya geçtiklerinde arabaların ters</p>

  <p class="calibre2">taraftan geleceği konusunda uyarmak gerek onları.”</p>

  <p class="calibre2">– Çok haklısın, her seferinde uyaracağım.</p>

  <p class="calibre2">– Bir de belki eğitsel etkinliklerde bulunabilirler, yani müzelere, resim sergilerine falan</p>

  <p class="calibre2">gidebilirler. Okulda onlara yardımcı olacak etkinlikler...</p>

  <p class="calibre2">– Tabii, Danny.</p>

  <p class="calibre2">Kahve fincanlarını bahçeye taşıdılar ve taş banka oturdular. Bir sessizlik oldu.</p>

  <p class="calibre2">– Para konusu, dedi Danny.</p>

  <p class="calibre2">– E, kendi biletimi ben aldım, sen de çocuklarınkini aldın. Gerisi biz buradaymışız gibi</p>

  <p class="calibre2">yürüyecek, öyle değil mi ? Yani aynı ev masrafları, tek farkı orada harcayacağım.</p>

  <p class="calibre2">– Evet. Danny’nin sesi biraz ifadesizdi.</p>

  <p class="calibre2">– Bir sakınca yok bunda, değil mi?</p>

  <p class="calibre2">– Yok, elbette yok.</p>

  <p class="calibre2">– Elektrik, doğalgaz ve telefonu da doğrudan banka ödüyor burada...</p>

  <p class="calibre2">– Evet, dedi gene Danny.</p>

  <p class="calibre2">– Yani para meselesi çözümlenmiş durumda, değil mi? diye sordu Ria.</p>
</body>
</html>
