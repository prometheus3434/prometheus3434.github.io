<?xml version="1.0" encoding="utf-8"?>
<html xmlns="http://www.w3.org/1999/xhtml" xmlns:epub="http://www.idpf.org/2007/ops">
  <head>
    <title>YEDEK PARÇA</title>
    <meta http-equiv="Content-Type" content="text/html; charset=utf-8" />
  

</head>
  <body epub:type="chapter" id="chapter-32">
    <section>
			<h1><st c="0">Suç Senin!</st></h1>
			<p><span><st c="11">İ</st></span><st c="13">şten çıkarılmak, işsiz kalmak zor. </st><st c="48">Ama bundan çok daha zor olanı, bir işten çıkarıldıktan sonra, son derece meraklı arkadaşlara hangi nedenle işten çıkarıldığını anlatmak. </st><st c="185">Yok, yok, bu kez hiçkimseye işten çıkarıldığımı söyleyecek değilim. </st><st c="253">Ne zaman işimden çıkarılsam da, bir yardım umuduyla yada içimi dökmek için bir arkadaşıma durumumu anlatacak olsam, hepsi de inceden inceye beni sorguya çekerler. </st><st c="416">Hangi nedenle işten çıkarıldığımı bulmaya çalışırlar. </st><st c="470">Ondan sonra da işten çıkarılmamın suçlusunu ararlar. </st><st c="523">Herzaman da beni suçlu çıkarırlar. </st><st c="558">Ben eğer öyle yapmasaymışım, yok, şöyle yapmasaymışım, patron da beni işten çıkarmazmış. </st><st c="647">Öyleyse? </st><st c="656">“Demek, suçlu sensin? </st><st c="678">Suç sende?!” diye yüzüme bakıp rahatlarlar.</st></p>
			<p><st c="721">İşte bu türlü düşüncelere dalmış yokuştan aşağı, dalgın dalgın gidiyordum. </st><st c="797">Bir el kolumu tuttu. </st><st c="818">Baktım bizim Osman Şükrü... </st><st c="846">Sevinçten gözlerinin içi parlıyordu. </st><st c="883">Ama üzgün görünmek istediği için dram maskı geçirilmiş gibi yüz çizgilerini zorla aşağı aşağı sarkıtarak,</st></p>
			<p><st c="988">– Çok üzüldüm... </st><st c="1006">dedi.</st></p>
			<p><st c="1011">Demek işten çıkarıldığımı duymuş. </st><st c="1046">Artık elinden kurtulamazdım. </st><st c="1075">İşten çıkarılmamın suçlusu olarak beni göstermek için kimbilir ne gerekçeler uyduracaktı.</st></p>
			<p><st c="1164">Yüzündeki zorlama üzüntüyü, gözlerindeki saklayamadığı sevinç yalanlıyordu. </st><st c="1241">Onun için, çok üzüldüm demesini anlamazdan gelip,</st></p>
			<p><st c="1290">– Ne oldu? </st><st c="1302">Başına bişey mi geldi yoksa? </st><st c="1331">dedim.</st></p>
			<p><st c="1337">– Benim başıma bişey gelmedi ama, seni işten çıkarmışlar diye duydum da, ona üzüldüm... </st><st c="1426">dedi.</st></p>
			<p><st c="1431">Konu kapansın diye,</st></p>
			<p><st c="1451">– Önemli değil... </st><st c="1470">dedim.</st></p>
			<p><st c="1476">– Hiç önemli olmaz olur mu canım... </st><st c="1513">Vah vah vah... </st><st c="1528">Vah vah vah...</st></p>
			<p><st c="1542">Sözde üzülmüş gibi sokağın ortasında boyuna vahlayıp duruyordu.</st></p>
			<p><st c="1606">– Gel şu kahvede birer kahve içelim de anlat nasıl işten çıkardılar... </st><st c="1678">dedi.</st></p>
			<p><st c="1683">– Anlatacak bişey yok... </st><st c="1709">dedim.</st></p>
			<p><st c="1715">– Bişey yok olur mu canım, baksana ne hale gelmişsin. </st><st c="1770">Gel anlat, içini dök de açıl biraz...</st></p>
			<p><st c="1807">– Anlatsam ne olacak sanki...</st></p>
			<p><st c="1837">– Şimdi çok ayıp ettin işte... </st><st c="1869">Ben senin arkadaşın değil miyim? </st><st c="1902">Böyle zamanda yardımına koşmak arkadaşlık görevimiz.</st></p>
			<p><st c="1954">– Eksik olma...</st></p>
			<p><st c="1970">Kahveye girdik. </st><st c="1987">Kahvelerimizi içerken,</st></p>
			<p><st c="2009">– Eee, anlat bakalım, nasıl oldu? </st><st c="2044">dedi.</st></p>
			<p><st c="2049">– Adam beni çıkardı işten...</st></p>
			<p><st c="2078">– Peki ama neden?</st></p>
			<p><st c="2096">– Ne bileyim ben, git ona sor... </st></p>
			<p><st c="2130">Durdu, düşündü, düşündü, sonra,</st></p>
			<p><st c="2161">– İşe geç mi gidiyordun? </st><st c="2187">dedi.</st></p>
			<p><st c="2192">– Yoo, tam zamanında işimin başında olurdum.</st></p>
			<p><st c="2237">– İşinde kaytarıyor muydun?</st></p>
			<p><st c="2265">– Yoo... </st><st c="2275">Benden çok memnun olduğunu söylerdi. </st></p>
			<p><st c="2312">Bulmaca çözer gibi düşünüp bişey daha söylüyordu:</st></p>
			<p><st c="2361">– Patronun işleri kötü mü gidiyordu?</st></p>
			<p><st c="2398">– Tersine, işler günden güne açılıyordu.</st></p>
			<p><st c="2439">Sağ elini şakağına dayayıp bisüre derin düşüncelere daldıktan sonra,</st></p>
			<p><span><st c="2508">–Sen bu herife terslik eder miydin? </st><st c="2545">Karşı gelir miydin? </st><st c="2565">dedi.</st></span></p>
			<p><st c="2570">– Hayır... </st><st c="2582">Çok saygılı davrandım.</st></p>
			<p><st c="2604">Yine tutturamamıştı. </st><st c="2626">Sinirinden tırnaklarını kemirmeye başladı.</st></p>
			<p><st c="2668">– Peki, aylığına zam filan istemiş miydin?</st></p>
			<p><st c="2711">– Hayır...</st></p>
			<p><st c="2722">– Sen bu adam için ileri geri konuştun mu, onu hiç eleştirdin mi?</st></p>
			<p><st c="2788">– Yok canım, nerden çıkarıyorsun bunları? </st></p>
			<p><st c="2831">Bu yolda sorusu daha epiy uzadı.</st></p>
			<p><st c="2863">– Patlayacağım yahu... </st><st c="2887">Allah Allah!.. </st><st c="2902">Bu adam seni niye işinden çıkarmış olabilir? </st><st c="2947">Hah, sen bu adamın suratına, şimdi bana baktığın gibi sert sert bakar mıydın arada sırada?</st></p>
			<p><st c="3037">– Bilmem... </st><st c="3050">Belki de bakmışımdır.</st></p>
			<p><st c="3071">– Hah, tamaaam... </st><st c="3090">Şimdi anlaşıldı. </st><st c="3107">Ben diyorum, ille de vardır bir nedeni. </st><st c="3147">Durup dururken insanı işinden çıkarırlar mı hiç! </st><st c="3196">Suç kimsenin değil, senin. </st><st c="3223">Ne diye adamın suratına öyle, canını alacakmış gibi dik dik bakarsın? </st><st c="3293">Vallahi de billahi de suç senin!</st></p>
			<p><st c="3325">Suçluyu bulmuş, öyle rahatlamıştı ki...</st></p>
			<p><st c="3365">Yarım ağızla, “Görüşmek üzere...” deyip kahveden çıktım. </st><st c="3423">Patron beni işten çıkardığı zaman bile bu kadar canım sıkılmamıştı. </st><st c="3491">Bindiğim otobüste bir arkadaşla karşılaştım.</st></p>
			<p><st c="3535">– Duyduğumuz doğru mu! </st><st c="3559">dedi.</st></p>
			<p><st c="3564">– Doğru... </st><st c="3576">dedim.</st></p>
			<p><st c="3582">– Yazııık... </st><st c="3596">Peki nedenmiş?</st></p>
			<p><st c="3610">– Bilmem.</st></p>
			<p><st c="3620">Faili belirsiz cinayet karşısındaki polis gibi düşündükten sonra,</st></p>
			<p><st c="3686">– Hiç nedensiz işten adam çıkarılmaz, elbet bir nedeni olacak... </st><st c="3752">dedi.</st></p>
			<p><st c="3757">– Herhalde...</st></p>
			<p><st c="3771">– Yoksa seni birisi patrona çekiştirdi mi?</st></p>
			<p><st c="3814">– Sanmam.</st></p>
			<p><st c="3824">– Senden daha iş bilir, bilgili birini mi buldu yerine?</st></p>
			<p><st c="3880">– Çalışmamdan çok memnun olduğunu söylerdi.</st></p>
			<p><st c="3924">– Yerine senden ucuza çalışacak birini bulduysa?</st></p>
			<p><st c="3973">– Benden daha ucuza kimse çalışmaz ki...</st></p>
			<p><st c="4014">– Olur şey değil... </st><st c="4035">Kafam çatlayacak, peki bu adam seni neden işinden çıkarır? </st><st c="4094">Arkadaş, sen bu adamla nasıl konuşuyordun?</st></p>
			<p><st c="4136">– Ne gibi? </st><st c="4148">Basbayağı konuşuyordum işte...</st></p>
			<p><st c="4178">– Hah, şimdi anlaşıldı.</st></p>
			<p><st c="4202">– Ne anlaşıldı?</st></p>
			<p><st c="4218">– Seni adamın neden işten çıkardığı... </st><st c="4258">Hiç patronla basbayağı konuşulur mu? </st><st c="4295">Konuşulmaz... </st><st c="4309">Sen adamla senli benli konuştun, o da kızdı...</st></p>
			<p><st c="4355">– Bırak canım... </st><st c="4373">Ben patronun yüzünü ayda bir ya görürdüm, ya görmezdim... </st><st c="4431">Görünce de pek öyle konuşmazdım ki...</st></p>
			<p><st c="4468">– Tamam... </st><st c="4480">Şimdi bulduk adamın seni neden çıkardığını... </st><st c="4526">Sen kendisiyle konuşmuyordun diye, besbelli patron sana kızmış. </st><st c="4590">Ee kızar ya... </st><st c="4605">Adam haklı. </st><st c="4617">Sen hiçkimseye suç bulma işten çıkarıldın diye. </st><st c="4665">Suç senin...</st></p>
			<p><st c="4677">O da suçluyu bulup rahatlamıştı.</st></p>
			<p><st c="4710">Otobüsün ilk durduğu durakta indim. </st><st c="4747">Öyle sıkılmıştım ki, gerçekten de birisine içimi dökmeyi gereksiniyordum. </st><st c="4821">Bir eski arkadaşıma gittim. </st><st c="4849">Daha kapıdan girer girmez, selam vermeden,</st></p>
			<p><st c="4891">– Beni işten çıkardılar ama, çok rica ederim, neden çıkardıklarını sormayacaksın... </st><st c="4976">dedim.</st></p>
			<p><st c="4982">Bu sözüm üzerine büsbütün meraklanan arkadaşım,</st></p>
			<p><st c="5030">– Demek çok önemli bir nedeni var ki işten çıkarılmanın, konuşulmasını bile istemiyorsun... </st><st c="5123">dedi.</st></p>
			<p><st c="5128">– Nedenini bırak...</st></p>
			<p><st c="5148">– Bayramlarda filan ziyaretine gider miydin? </st></p>
			<p><st c="5194">Hiç gitmezdim ama, arkadaşımı çıldırtmak için,</st></p>
			<p><st c="5240">– Tabiiii... </st><st c="5254">Her bayram, her yılbaşı, herzaman, her fırsatta... </st><st c="5305">dedim.</st></p>
			<p><st c="5311">– O zaman suç senin... </st><st c="5335">Sık sık gidince...</st></p>
			<p><st c="5353">– Hayır efendim, hiç de sık gitmezdim...</st></p>
			<p><st c="5394">İşten çıkarılışıma bir neden bulmak için, o da öbürlerinin sordukları bütün soruları sorduktan sonra,</st></p>
			<p><st c="5496">– Acaba adamın sinirine mi dokunuyordun? </st><st c="5538">dedi.</st></p>
			<p><st c="5543">– Tersine... </st><st c="5557">Benden çok hoşlanırdı.</st></p>
			<p><st c="5579">– Peki, başka neden olabilir? </st><st c="5610">Deli olacağım yahu...</st></p>
			<p><st c="5631">Asıl ben deli olacaktım. </st><st c="5657">Sıkıntıdan yürümeye, odanın içinde gidip gelmeye başladım. </st></p>
			<p><st c="5716">Arkadaşım, birden,</st></p>
			<p><st c="5734">– Senin ayakkabıların gıcırdıyor... </st><st c="5771">dedi.</st></p>
			<p><st c="5776">– Evet, gıcırdıyor... </st><st c="5799">dedim.</st></p>
			<p><st c="5805">– Ne zamandanberi?</st></p>
			<p><st c="5824">– Aldığımdanberi gıcırdıyor. </st><st c="5854">Beş aydır ayağımda, hâlâ gıcırtısı geçmedi.</st></p>
			<p><st c="5897">– İşinde de bu ayakkabıları mı giyerdin?</st></p>
			<p><st c="5938">– Evet.</st></p>
			<p><st c="5946">– Hah, buldum... </st><st c="5964">Ben de boşu boşuna işten çıkarmazlar diyordum.</st></p>
			<p><st c="6010">– Neden işten çıkarılmışım? </st><st c="6039">diye sordum. </st></p>
			<p><st c="6052">Gönül rahatlığıyla koltuğa kuruldu.</st></p>
			<p><st c="6087">– Sabahtan akşama kadar ayakkabı gıcırtısına kim dayanabilir! </st><st c="6150">Gıcır gıcır gıcır... </st><st c="6171">Dayanılmaz! </st><st c="6183">Senin patronun haklı... </st><st c="6207">Suç senin birader...</st></p>
			<p><st c="6227">Öyle sinirlenmiştim ki,</st></p>
			<p><st c="6251">– Doğru, suç bende... </st><st c="6274">diye bağırdım, suç bende ki, arkadaş bildim de bu dertli günümde sana geldim.</st></p>
			<p><st c="6351">Kapıyı vurup çıktım.</st></p>
			<p><st c="6372">Akşam vapurla Kadıköy’e geçerken düşüncelere dalmıştım. </st><st c="6429">Yanımdan biri,</st></p>
			<p><st c="6443">– Ne o, derinlere dalmışsın! </st><st c="6473">Kötü bişey mi var yoksa? </st><st c="6498">dedi.</st></p>
			<p><st c="6503">– Bişey yok... </st><st c="6519">dedim.</st></p>
			<p><st c="6525">– Olmasa, böyle sıkıntılı görünmezsin, yüzünden belli. </st><st c="6581">Anlat, belki bir yararımız olur.</st></p>
			<p><st c="6613">– Patron işten çıkardı da...</st></p>
			<p><st c="6642">– Neden?</st></p>
			<p><st c="6651">– Bilmem.</st></p>
			<p><st c="6661">– Peki, suçun neymiş?</st></p>
			<p><st c="6683">Bütün öbürlerinin yükledikleri suçları saydım:</st></p>
			<p><st c="6730">– Ayakkabılarım gıcırdıyor da... </st><st c="6764">Gıcır gıcır... </st><st c="6779">Sinirleri bozulmuş...</st></p>
			<p><st c="6800">– Canım ayakkabısı gıcırdıyor diye hiç insanı işten çıkarırlar mı? </st><st c="6868">Başka bir nedeni vardır.</st></p>
			<p><st c="6892">– O kadar değil ki... </st><st c="6915">Yüzüne dik dik bakıyordum, ona da kızardı.</st></p>
			<p><st c="6957">– Daha neler...</st></p>
			<p><st c="6973">– Sonra kendisiyle çok sert konuşuyordum.</st></p>
			<p><st c="7015">– Saçma! </st><st c="7025">Bunun için olmaz... </st></p>
			<p><st c="7045">Yüzüne bakıp güldüm.</st></p>
			<p><st c="7065">– Patrona da bakıp böyle alaylı alaylı güler miydin? </st><st c="7119">dedi.</st></p>
			<p><st c="7124">– Evet, işte böyle alay ederdim... </st><st c="7160">Patron da beni kovdu işimden. </st><st c="7190">Suç benim. </st><st c="7201">Şimdi anladın mı? </st><st c="7219">İçin rahat etti mi?</st></p>
			<p><st c="7238">Döndüm arkamı yürüdüm.</st></p>
			<p><st c="7261">Sıkıntılı bir gün geçirdikten sonra eve geldim. </st><st c="7310">Yemekten sonra arkadaşlarımdan İbrahim eve geldi. </st><st c="7360">Çok üzgün görünüyordu. </st><st c="7383">On gün önce işinden çıkarmışlar.</st></p>
			<p><st c="7415">– Vah vah vah... </st><st c="7433">Neden çıkardılar? </st><st c="7451">diye sordum,</st></p>
			<p><st c="7463">– Bilmem... </st><st c="7476">Seni neden çıkardılar? </st><st c="7499">dedi.</st></p>
			<p><st c="7504">– Bilmem...</st></p>
			<p><st c="7516">– Elbet bir nedeni vardır...</st></p>
			<p><st c="7545">– Seni de elbet boşuna çıkarmadılar işinden... </st><st c="7593">Sık sık işe gitmediğin günler oluyor muydu?</st></p>
			<p><st c="7636">– Acaba sen hastalık bahanesiyle rapor uydurup da işi kaytarıyor muydun?</st></p>
			<p><st c="7709">İkimiz karşılıklı birbirimizi sorguya çekmeye başlamıştık. </st><st c="7769">Konuşmamız sırasında İbrahim boyuna gıcık temizliyor, öksürüp aksırıyor, sık sık mendiline burnunu siliyordu.</st></p>
			<p><st c="7878">– Nezlesin galiba İbrahim... </st><st c="7908">dedim.</st></p>
			<p><st c="7914">– Herzaman böyleyim, müzmin nezle... </st><st c="7952">dedi. </st></p>
			<p><st c="7958">Birden yerimden fırladım, iki kolumu birden açarak,</st></p>
			<p><st c="8009">– Hah şöyleee, şimdi anlaşıldı seni neden işten çıkardıkları, dedim, ne diye suçu başkasında arıyorsun, suç senin...</st></p>
			<p><st c="8126">İbrahim büyük şaşkınlık içinde, ne diyeceğim diye bana bakıyordu.</st></p>
			<p><st c="8192">– Sen böyle durmadan mendile burnunu silersen, patron ne yapsın buna?.. </st><st c="8265">Elbette işten çıkarır. </st><st c="8288">Öyle değil mi?</st></p>
			<p><st c="8302">Yeni bir işe girmiş kadar rahatlamış, sevinmiştim.</st></p>
		</section>
  <div id="charCountTotal" value="8353"></div></body>
</html>
