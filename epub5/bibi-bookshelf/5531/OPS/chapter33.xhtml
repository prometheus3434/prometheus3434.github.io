<?xml version="1.0" encoding="utf-8"?>
<html xmlns="http://www.w3.org/1999/xhtml" xmlns:epub="http://www.idpf.org/2007/ops">
  <head>
    <title>YEDEK PARÇA</title>
    <meta http-equiv="Content-Type" content="text/html; charset=utf-8" />
  

</head>
  <body epub:type="chapter" id="chapter-33">
    <section>
			<h1><st c="0">Çılgın Bir Aşk</st></h1>
			<p><span><st c="15">S</st></span><st c="17">aat onbirde Hilton Otelinin lobisinde buluşacaktık da, beni işe yerleştirecek bir arkadaşına götürecekti. </st><st c="123">Aylardanberi işsizdim. </st><st c="146">Param da kalmamıştı. </st><st c="167">Günde bir öğün yemekle yetiniyordum.</st></p>
			<p><st c="203">Bana iş verecek adama iyi giyimli görünmek istemiştim. </st><st c="259">Yedi yıl önce yaptırdığım siyah elbisemi dolaptan çıkardım. </st><st c="319">Ya elbise daralmış, ya ben bollanmışım; pantolonun içine zor geçtim. </st><st c="388">Ceket de üstümde, omzuma tünemiş bir kartalın kanatları gibi duruyordu. </st><st c="460">Aynada kendime baktım. </st><st c="483">Bu kılıkta bile, sıkıntısız, paralı bir adam durumundaydım.</st></p>
			<p><st c="542">Otelin salonuna girdim. </st><st c="567">Lobide arandım, arkadaşım yoktu. </st><st c="600">Erken gelmiş olacaktım. </st><st c="624">Bir koltuğa oturup arkadaşımı beklemeye başladım. </st><st c="674">Yakın arkadaşım olduğu için gelir gelmez, önce bana yemek yedirmesini söyleyecektim. </st><st c="759">Çünkü, bir gün önce yediğim iki simitle duruyordum.</st></p>
			<p><st c="810">Başımı eğmiş, iş bulma umuduyla tatlı tatlı dalgamı geçiyordum. </st><st c="875">Bir eteklik hışırtısı duydum ilkin, sonra bir parlak karaltı gördüm. </st><st c="944">Siyah ipekli bir eteklik bacaklarıma sürtünerek yanımdan sıyrılıp geçti. </st><st c="1017">O parlak karaltının geçmesiyle ortalığa buram buram bir sümbül kokusu yayıldı. </st><st c="1096">Başımı yavaşça kaldırıp baktım. </st><st c="1128">Etekliği bacaklarıma sürünerek geçen siyahlı kadının karşımdaki koltukta oturduğunu gördüm. </st><st c="1220">Aramızda bir küçük masa vardı. </st><st c="1251">Göğsüne bir sümbül iliştirmişti. </st><st c="1284">Manolya duruluğundaki yüzünde iri kara gözleri yalım yalım yanıyordu. </st><st c="1354">Erkek bakışlarını tedirgin edecek güzellikteki kıpkızıl dudaklarından gözlerimi yere indirdim.</st></p>
			<p><st c="1448">Salonda boş masalar, koltuklar varken bu kadının benim karşımda oturuşunu anlayamadım. </st><st c="1536">Ona bakmıyordum ama, kadının bakışlarının üstümde olduğunu sezinliyordum.</st></p>
			<p><st c="1609">Siyahlı kadın, bana Fransızca bişeyler söyledi. </st><st c="1658">Anlamadığımı görünce bu kez İngilizce konuştu. </st><st c="1705">Benden yine cevap alamayınca,</st></p>
			<p><st c="1734">Türkçe,</st></p>
			<p><st c="1742">– Sizinle tanışmama izin verir misiniz? </st><st c="1783">dedi.</st></p>
			<p><st c="1788">Kadının gözleri üstümdeydi ama, yine de, kime söylüyor diye yöreme bakındım. </st><st c="1866">Ben bu şaşkınlık içindeyken kadın birden,</st></p>
			<p><st c="1907">– Çok rica ederim, beni rufa çıkarır mısınız? </st><st c="1954">dedi.</st></p>
			<p><st c="1959">Bir tehlike içindeymiş gibi kadının telaşlı, korkulu bir hali vardı.</st></p>
			<p><st c="2028">Böyle bir öneriyle karşılaşan her centilmen gibi,</st></p>
			<p><st c="2078">– Memnuniyetle diyerek kalktım.</st></p>
			<p><st c="2110">Kadın da kalktı. </st><st c="2128">Kır saçlı, kırmızı yüzlü, iriyarı bir adam, birden kadının önüne geçti; komutanın karşısında bir er gibi topuklarını birbirine sert vurup saygıyla başını eğdi, İngilizce,</st></p>
			<p><st c="2298">– Leydi’nin bana bir emirleri var mı? </st><st c="2337">dedi. </st></p>
			<p><st c="2343">Kadın da ona,</st></p>
			<p><st c="2356">– Hayır Max, istirahat ediniz ve lütfen beni yalnız bırakınız... </st><st c="2422">dedi.</st></p>
			<p><st c="2427">Asansöre bindik. </st><st c="2445">Rufa çıktık. </st><st c="2458">Bir kanepede yan yana oturduk. </st><st c="2489">Siyahlı kadın gözlerini süzerek, uzun, takma kirpiklerinin arasından Boğaz’ı seyrediyor, konuşmuyordu. </st><st c="2592">Ben de konuşacak söz bulamıyordum. </st><st c="2627">Bu birden tanışmayla çarpılmıştım sanki. </st></p>
			<p><st c="2668">Kadın neden sonra,</st></p>
			<p><st c="2686">– Adınızı öğrenebilir miyim? </st><st c="2716">dedi.</st></p>
			<p><st c="2721">– Hasan... </st><st c="2733">dedim. </st><st c="2740">Ya sizin?</st></p>
			<p><st c="2749">Kadın korkuyla yöresine bakındı, sonra bana sokulup fısıldadı:</st></p>
			<p><st c="2812">– Bana yalnız Leydi deyiniz rica ederim... </st></p>
			<p><st c="2856">Bisüre sustuktan sonra elimi tutup sıktı,</st></p>
			<p><st c="2897">– Korkuyorum! </st><st c="2912">dedi.</st></p>
			<p><st c="2917">Kendimi de şaşırtan boğuk bir ses çıkarıp,</st></p>
			<p><st c="2960">– Kimden? </st><st c="2971">diye sordum.</st></p>
			<p><st c="2983">Tuttuğu elimi daha çok sıkarak gözleriyle biyeri işaret etti. </st><st c="3046">İşaret ettiği yana başımı yavaşça çevirip baktım: Sağ arkamızda, elinin biri pantolon cebinde, donuk sarı yüzlü bir adam... </st><st c="3170">Sol arkamızda da, Leydi’nin az önce, “Max, istirahat et ve beni lütfen yalnız bırak!” dediği kırmızı suratlı adam duruyor.</st></p>
			<p><st c="3292">İnsana ürperti veren sürrealist tablolar vardır ya, sanki ben bu korkulu tablolardan birinin içine düşmüştüm, ama tablodaki eşya dingin durmuyor, deviniyor, ben de içinde yaşıyordum. </st><st c="3476">Merakla sordum:</st></p>
			<p><st c="3491">– Affedersiniz Leydi, bu adamların kim olduklarını öğrenebilir miyim?</st></p>
			<p><st c="3561">Korkudan dudakları titreyerek,</st></p>
			<p><st c="3592">– Muhafızlarımdan ikisi, yani kocamın casusları... </st><st c="3644">dedi. </st></p>
			<p><st c="3650">Bisüre konuşmadık. </st><st c="3669">Ne olup bittiğini, nasıl bir olayın içine balıklama daldığımı hiç anlayamamıştım.</st></p>
			<p><st c="3750">Çantasından cıgara çıkardı. </st><st c="3779">Hemen çakmağımı çakıp uzattım. </st><st c="3810">Çakmağı tutan elimi, okşar gibi iki elinin arasına alıp cıgarasına doğru çekti.</st></p>
			<p><st c="3889">Leydi’ye elbet bir içki ısmarlamam gerekiyordu. </st><st c="3938">Ama cebimde, bozdurursam harcarım diye korkumdan bitürlü bozduramadığım bir bütün elli liradan başka param olmadığı için, garsondan yana başımı çeviremiyordum.</st></p>
			<p><st c="4097">– Burda, çok korkuyorum... </st><st c="4125">dedi.</st></p>
			<p><st c="4130">Elimi tutup sol göğsünün üstüne iyice bastırdıktan sonra,</st></p>
			<p><st c="4188">– Bak Hasan, kalbim nasıl küt küt atıyor... </st><st c="4233">dedi. </st></p>
			<p><st c="4239">Soluğum kesilecekmiş gibi oldum.</st></p>
			<p><st c="4271">– Korkmayınız Leydi, diye inledim.</st></p>
			<p><st c="4306">– Beni korur musun Hasan?</st></p>
			<p><st c="4332">– Ne demek... </st><st c="4347">Elbet... </st><st c="4356">Hiç şüphesiz... </st><st c="4372">gibi sözler saçmaladıktan sonra kendimi toparlayıp ekledim: Size gelebilecek her tehlikeye göğüs germeye hazırım. </st></p>
			<p><st c="4486">Bu kadarla yetinip sussaydım ya, ama kendimi tutamayıp,</st></p>
			<p><st c="4541">– Hem de kanımın son damlasına kadar sizi koruyacağıma lütfen inanmanızı rica ederim Leydi... </st><st c="4636">dedim.</st></p>
			<p><st c="4642">Leydi teninin bütün sıcaklığını bana duyuracak gibi iyice sokulup,</st></p>
			<p><st c="4709">– Sizin şövalye ruhlu bir erkek olduğunuzu görür görmez, daha ilk bakışta anlamıştım, dedi. </st><st c="4802">Zamanımızda sizin gibi şövalyeler pek, pek az.</st></p>
			<p><st c="4848">Leydi doğru söylüyordu. </st><st c="4873">Utangaç bir gülümseyişle,</st></p>
			<p><st c="4898">– İltifat ediyorsunuz, dedim.</st></p>
			<p><st c="4928">– Seninle baş başa konuşmak istiyorum, Hasan, dedi.</st></p>
			<p><st c="4980">– Buyurun, sizi dinliyorum Leydi, dedim.</st></p>
			<p><st c="5021">– Sana hayatımın sırrını vereceğim Hasan... </st><st c="5066">Burda anlatamam, çünkü ikimiz de çok büyük tehlike içindeyiz. </st><st c="5128">Hadi kalk, daireme gidelim.</st></p>
			<p><st c="5155">Elimden tutup ayağa kalkmıştı bile... </st><st c="5194">Yürüdü, ben de onunla...</st></p>
			<p><st c="5218">Dairesine girdik. </st><st c="5237">Küçük salondaki divana kendini atıp uzanıverdi. </st><st c="5285">Ne yapacağımı, nasıl davranacağımı bilmeden, şaşkınlık içinde ayakta dikilip kalmıştım.</st></p>
			<p><st c="5372">Leydi bir küçük çocuğu çağırırcasına eliyle de gel işareti yaparak, bir müzik gibi,</st></p>
			<p><st c="5456">– Gel, gel!.. </st><st c="5471">Hasan, yanıma gel Hasan! </st><st c="5496">dedi.</st></p>
			<p><st c="5501">Bana bunca yıldanberi herkes Hasan diye adımı seslenir, ama adımın bu denli uyumlu olduğunu ilk onun ağzından duyuyordum.</st></p>
			<p><st c="5623">Yanına gittim.</st></p>
			<p><st c="5638">– Otur Hasan, otur. </st></p>
			<p><st c="5659">Oturdum.</st></p>
			<p><st c="5667">– Yıllardanberi hep beni düşünüyordun, değil mi? </st></p>
			<p><st c="5717">Bu soruya nasıl hayır diyebilirdim?</st></p>
			<p><st c="5752">– Evet Leydi, yıllardanberi... </st><st c="5784">dedim.</st></p>
			<p><st c="5790">– Rüyalarında hep beni görüyordun, değil mi Hasan?</st></p>
			<p><st c="5841">Bu denli güzel kadını rüyamda bile görmemiştim. </st><st c="5890">Ama ona,</st></p>
			<p><st c="5898">– Evet Leydi... </st><st c="5915">dedim...</st></p>
			<p><st c="5923">– Yıllarca hayalinde hep ben vardım, değil mi?</st></p>
			<p><st c="5970">– Evet... </st><st c="5981">Ama bütün bunları siz nasıl biliyorsunuz Leydi? </st><st c="6029">diye şaşkınlıkla sordum.</st></p>
			<p><st c="6053">Cevap yerine o da bana sordu:</st></p>
			<p><st c="6083">– Söyle: Nasıl biliyorum?</st></p>
			<p><st c="6109">– Siz herşeyi bilirsiniz Leydi... </st><st c="6144">dedim.</st></p>
			<p><st c="6150">Kulağıma eğilerek fısıldadı:</st></p>
			<p><st c="6179">– Yavaş konuş Hasan, duyarlar...</st></p>
			<p><st c="6212">– Burada yoksa yalnız değil miyiz?</st></p>
			<p><st c="6247">– Dairenin duvarına kocam dinleme aletleri koydurmuştur. </st><st c="6305">Bütün konuştuklarımızı, casuslar dinliyor...</st></p>
			<p><st c="6349">Yoksa ben bilmeden bir casus ağına mı düşmüştüm? </st><st c="6399">Korkuyla,</st></p>
			<p><st c="6408">– Neden? </st><st c="6418">diye sordum.</st></p>
			<p><st c="6430">O büsbütün sesini kısarak,</st></p>
			<p><st c="6457">– Kocam, dedi, zalim kocam... </st><st c="6488">Daha yaklaş, bizi duymasınlar...</st></p>
			<p><st c="6520">Işık saçan teninden yayılan bayıltıcı kokuyla iliğim, kemiğim gevşemiş, Leydi’nin yanına yayılıp kalmıştım.</st></p>
			<p><st c="6628">– Birbirimizi anlayacağız Hasan...</st></p>
			<p><st c="6663">– Elbet Leydi...</st></p>
			<p><st c="6680">– Daha sokul, daha... </st><st c="6703">İyice sokul, yaklaş, sokul Hasan!</st></p>
			<p><st c="6736">Ne kadar sokulunabilirse o kadar sokuldum, daha fazlası elimden gelmiyordu.</st></p>
			<p><st c="6812">– Çok yakışıklı bir erkeksin Hasan... </st><st c="6851">Sana bunu daha önce kimse söylemedi mi?</st></p>
			<p><st c="6890">– Hayır Leydi, bunu bana ilk siz söylüyorsunuz.</st></p>
			<p><st c="6938">– Sendeki güzelliği başka kadınlar anlayamaz.</st></p>
			<p><st c="6984">En sonunda anlayışlı bir kadın bulduğum için mutluydum, ama yine de,</st></p>
			<p><st c="7053">– Leydi, güzel değil... </st><st c="7078">çirkin olduğumu biliyorum... </st><st c="7107">dedim.</st></p>
			<p><st c="7113">– Sende vahşetin güzelliği var... </st><st c="7148">Yani... </st><st c="7156">Çirkinin güzelliği... </st><st c="7178">Anlatabiliyor muyum?</st></p>
			<p><st c="7198">– Elbette...</st></p>
			<p><st c="7211">– Hasan, gözlerime bak da anla... </st><st c="7246">Bazen duyguları anlatmakta kelimeler yetersiz kalır. </st><st c="7299">İşte şimdi ben o anı yaşıyorum.</st></p>
			<p><st c="7330">Bişeyler söyleyip teşekkür etmek için anlamsız mırıltılar çıkarırken,</st></p>
			<p><st c="7400">– Sus Hasan, senin susuşunun müziğini dinlemek istiyorum... </st><st c="7461">dedi. </st><st c="7467">Ama bu suskunluğu yine kendisi bozdu: Beni seviyorsun; çünkü sana meçhul olanın, esrarengizin, tahrik edici o doyumsuz zevkini tattırıyorum. </st><st c="7608">Az sonra senin için meçhul hiçbir yanım kalmayınca, ben de senin için hayatındaki bütün öbür kadınlar gibi bir alışkanlık haline geleceğim.</st></p>
			<p><st c="7747">– Sizi ebediyen seveceğim Leydi... </st><st c="7783">dedim.</st></p>
			<p><st c="7789">– Aşkın sürekliliğini sağlayan, seven değil, sevilendir. </st><st c="7847">Sana olan aşkımı sürdür Hasan, sürdür! </st><st c="7886">dedi.</st></p>
			<p><st c="7891">– Peki Leydi...</st></p>
			<p><st c="7907">– Beni güçlü kollarının arasında sıktıkça, benim ayım, yıldızım, güneşim, herşeyim olacaksın. </st><st c="8002">Ama ah bu kocamın casusları...</st></p>
			<p><st c="8032">Öylesine kendimden geçmiştim ki,</st></p>
			<p><st c="8065">– Leydi, dedim, onlardan kurtulmak istiyorsanız, emredin, şimdi öldüreyim hepsini...</st></p>
			<p><st c="8150">– Şimdi değil Hasan, zamanı gelince... </st><st c="8190">dedi, hadi çıkar o ceketi üstünden. </st><st c="8226">Zaten sana çok küçük geliyor.</st></p>
			<p><st c="8255">Ceketi çıkardım,</st></p>
			<p><st c="8272">– Uzan yanıma... </st><st c="8290">Öyle mutluyum ki Hasan...</st></p>
			<p><st c="8315">– Ben de Leydi...</st></p>
			<p><st c="8333">Aradabir aklım başıma gelir gibi oluyor, işte o zamanlar, kadının deli olabileceğini düşünüyordum. </st><st c="8433">Ama deli olsa, hiç bu denli doğru sözler söyleyebilir, daha ilk karşılaşmamızda beni bu denli iyi anlayabilir miydi?</st></p>
			<p><st c="8549">– Uğruma ölür müsün Hasan?</st></p>
			<p><st c="8576">– Hem de gözümü kırpmadan... </st><st c="8606">Seve seve...</st></p>
			<p><st c="8618">– Vaktimiz yok Hasan, elimizi çabuk tutmalıyız. </st><st c="8667">İşimiz çok acele...</st></p>
			<p><st c="8686">– Hangi iş Leydi?</st></p>
			<p><st c="8704">– Aşk, Hasan, aşk...</st></p>
			<p><st c="8725">Leydi, benim iki gündür iki simitle durduğumu bilmiyordu ki...</st></p>
			<p><st c="8788">– Bir çocuğa şiddetle ihtiyacım var Hasan, dedi, bir çocuğum olmalı... </st><st c="8860">Anlıyor musun Hasan?</st></p>
			<p><st c="8880">Pek bişey anlamıyordum.</st></p>
			<p><st c="8904">– Ne yapmamı emrediyorsunuz?</st></p>
			<p><st c="8933">– Çocuk...</st></p>
			<p><st c="8944">– Kim? </st></p>
			<p><st c="8952">– Sen!</st></p>
			<p><st c="8958">– Ne zaman?</st></p>
			<p><st c="8970">– Şimdi...</st></p>
			<p><st c="8981">– Eveeet... </st><st c="8994">Başüstüne Leydi, yalnız... </st><st c="9021">Aceleye getirmesek de, rahat ve bol bir zamanda daha iyi bir durumda...</st></p>
			<p><st c="9092">– Anla beni Hasan... </st><st c="9114">Anne olmak zorundayım. </st><st c="9137">Yoksa kocam beni boşayacak.</st></p>
			<p><st c="9164">Leydi’nin güzel gözlerinden yaşlar boşanmıştı. </st><st c="9212">Gözyaşları içinde yaşam öyküsünü anlattı. </st><st c="9254">Öğrenimini Amerika’ da yaparken Amerikalı çok zengin bir işadamıyla evlenmiş. </st><st c="9332">Adam öyle zengin, öyle zenginmiş ki, milyonlarının tam sayısını bilemiyormuş. </st><st c="9410">Kısır olduğu için de çocuğu olmuyormuş, üstelik de yaşlıymış. </st><st c="9472">Ölünce, milyonlarını miras bırakacağı bir çocuğu olsun istiyormuş. </st><st c="9539">Çocuğu kendisi yapamayınca, yerine bu işi yapabilecek birisini bulması için karısını görevlendirmiş. </st><st c="9640">Leydi ya bir çocuk doğuracak yada kocası onu boşayacakmış...</st></p>
			<p><st c="9700">– Kocam işte bunun için beni dünya gezisine gönderdi. </st><st c="9755">Sekiz aydır geziyorum. </st><st c="9778">İki haftadır da buradayım.</st></p>
			<p><st c="9804">– Dünyadaki bunca erkek nüfusu içinde beni seçmenizin nedenini öğrenebilir miyim Leydi?</st></p>
			<p><st c="9892">– Hâlâ bunu anlamadın mı Hasan? </st><st c="9925">Sende şövalye ruhu var... </st></p>
			<p><st c="9951">Leydi’nin bende gördüğü bu nitelikleri, o güne dek hiçkimseye anlatamamıştım.</st></p>
			<p><st c="10028">Leydi’nin korkusunun nedenini anlamıştım. </st><st c="10071">Zengin kocası çok kıskançtı. </st><st c="10100">Karısına bir çocuk bağışlayacak erkeği, işini bitirir bitirmez, Leydi’nin arkasına taktığı o korkunç yüzlü muhafızlara öldürtecekti. </st><st c="10233">Böylece, çocuğun babası kendisi bilinecekti.</st></p>
			<p><st c="10277">Tehlikeyi sezdiğimden, beladan kurtulmak için,</st></p>
			<p><st c="10324">– Ama Leydi, ben evliyim, hem de karımı çok... </st></p>
			<p><st c="10372">Sözümü kesip,</st></p>
			<p><st c="10385">– Yeter, dedi, şurdaki çantamı aç, içinde sedef kabzalı küçük bir tabanca olacak, onu bana ver Hasan... </st><st c="10490">Benim soyumda hiçbir kadın, sevdiği erkek tarafından reddedilince yaşamamıştır.</st></p>
			<p><st c="10569">Leydi’nin istediğini yerine getirmekten başka umarım yoktu, yoksa kendisini öldürecekti.</st></p>
			<p><st c="10658">– Hizmetinize hazırım Leydi, dedim.</st></p>
			<p><st c="10694">– Ah, biliyordum kabul edeceğini... </st><st c="10731">Öyle mutluyum ki... </st><st c="10751">Senden bir ricam var Hasan. </st><st c="10779">Bu kapıdan çıktıktan sonra bir daha beni hiç arayıp sormayacaksın. </st><st c="10846">Adımı, kimliğimi öğrenmeye kalkmayacaksın. </st><st c="10889">Çocuğumuzu da aramayacaksın... </st><st c="10920">Tabii yaşarsan... </st><st c="10938">Bu tatlı anı, aramızda bir sır olarak kalacak. </st><st c="10985">Hadi Hasan!</st></p>
			<p><st c="10996">– Hemen mi Leydi?</st></p>
			<p><st c="11014">– Hemen... </st><st c="11026">Bu akşam uçakla dönmeliyim.</st></p>
			<p><st c="11053">– Keşke vaktiniz olsaydı...</st></p>
			<p><st c="11081">– Vakit yok... </st><st c="11097">Çabuk, banyoya git soyun...</st></p>
			<p><st c="11124">İster istemez banyoya girdim. </st><st c="11155">Ama banyodan nasıl bir kılıkta çıkmam gerektiğini, yani ne kadar soyunuk olacağımı kestiremiyordum.</st></p>
			<p><st c="11254">– Hadi Hasaaan, hadii... </st><st c="11280">diye salondan seslendi.</st></p>
			<p><st c="11303">Bir Leydi’nin yanına donla gitmek bana pek uygunsuz geldiği için üstüme bornozu alıp salona geçtim.</st></p>
			<p><st c="11403">İşte tam o sırada benim çıktığım banyonun kapısı açıldı. </st><st c="11461">Leydi’nin dediği kırmızı suratlı adam ortaya çıktı. </st><st c="11513">Pek şaştım. </st><st c="11525">Bu herif banyoda nereye saklanmıştı da onu görmemiştim. </st><st c="11581">Herhalde görevimin bittiğini sanarak beni öldürmeye gelmişti. </st><st c="11643">Ben canımı kurtarmak için,</st></p>
			<p><st c="11669">– Daha bişey olmadı ki... </st><st c="11696">dememe kalmadı, o Max denen herif, hem de Türkçe,</st></p>
			<p><st c="11745">– Kalk len, çık şarı! </st><st c="11768">Zibidi! </st><st c="11776">diye üstüme yürüdü. </st></p>
			<p><st c="11796">Leydi,</st></p>
			<p><st c="11802">– Ne oldu? </st><st c="11814">diye sordu. </st></p>
			<p><st c="11826">Kırmızı suratlı adam,</st></p>
			<p><st c="11847">– Yahu, bu zibidinin cebinde elli liradan başka para yok... </st><st c="11908">dedi.</st></p>
			<p><st c="11913">Süklüm püklüm banyoya gidip elbisemi giydim. </st><st c="11959">Dışarı çıktım. </st><st c="11974">Rufa gidip oturdum. </st><st c="11994">Başıma gelenleri düşünmeye başladım. </st><st c="12031">Demek, o kırmızı suratlı herif banyoda biyere gizlenmiş, ben banyodan çıkınca da ceplerimi karıştırıp parama bakmış.</st></p>
			<p><st c="12147">Neydi bu benim başıma gelenler!.. </st><st c="12182">Uyuşmuş gibi orada kaldım. </st><st c="12209">Akşam oldu, lambalar yandı. </st><st c="12237">Şu olup bitenler, hele kovuluşum, bana öyle ağır gelmişti ki, gidip şu kadına iki çift ağır söz söyleyerek içimi dökmek istedim. </st><st c="12366">Leydi’nin dairesinin kapısında bir kalabalık vardı. </st><st c="12418">Bikaç kişi bağırıp duruyordu. </st><st c="12448">Bir de baktım, sırtında benim de giydiğim bornoz olan bir adamı, başka bir adam, yakasına yapışmış, sürükleyerek bağırıyor:</st></p>
			<p><st c="12571">– Yürü namussuz! </st><st c="12589">Karımla ha? </st><st c="12601">Suçüstü yakaladım... </st><st c="12622">Bastırdım, bastırdım... </st><st c="12646">Ulan, benim karımla ha...</st></p>
			<p><st c="12671">O Max denen herif, bornozlu adama sokuldu:</st></p>
			<p><st c="12714">– Beyfendi, dedi, bu işi uzatmak sizin için iyi olmaz... </st><st c="12772">İkiniz de saygıdeğer kişilersiniz. </st><st c="12807">Duyulursa, gazetelerin diline düşersiniz, sonra karınız, çocuklarınız duyarsa...</st></p>
			<p><st c="12887">Yüzü kireç beyazlığına dönmüş bornozlu adam:</st></p>
			<p><st c="12932">– Elbette, elbette... </st><st c="12955">deyip duruyordu.</st></p>
			<p><st c="12971">– En iyisi anlaşınız beyefendi...</st></p>
			<p><st c="13005">– Ben de öyle diyorum efendim... </st></p>
			<p><st c="13039">Pazarlığa giriştiler. </st><st c="13061">Ben de ordan uzaklaştım.</st></p>
    </section>
  <div id="charCountTotal" value="13085"></div></body>
</html>
