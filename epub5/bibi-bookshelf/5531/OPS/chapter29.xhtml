<?xml version="1.0" encoding="utf-8"?>
<html xmlns="http://www.w3.org/1999/xhtml" xmlns:epub="http://www.idpf.org/2007/ops">
  <head>
    <title>YEDEK PARÇA</title>
    <meta http-equiv="Content-Type" content="text/html; charset=utf-8" />
  

</head>
  <body epub:type="chapter" id="chapter-29">
    	<section>
			<h1><st c="0">Kambur Sabri’nin Radyosu</st></h1>
			<p><span><st c="25">İ</st></span><st c="27">kinci Dünya Savaşı başladığında, o ilçede, yalan olmasın, topu toplamı ya üç, ya dört radyo vardı. </st><st c="126">Çayhanesine ilk radyo koyan Kambur Sabri’ydi. </st><st c="172">Radyonun gelmesiyle adı bile birden radyolu çayhane olmuştu. </st><st c="233">Bizim ilçede çayhane çoktur. </st><st c="262">Bütün çayhanelerin müşterileri Kambur Sabri’nin radyolu çayhanesine akmıştı. </st><st c="339">Öyle dolardı ki, içinde değil, çayhanenin bahçesinde bile oturacak, duracak yer bulunmazdı. </st><st c="431">İster istemez öbür kahvehaneler, çayhaneler de birer radyo almak zorunda kaldılar. </st><st c="514">Bu kez, hangi çayhanenin radyosunun sesi daha yüksekse, o çayhane kalabalık olmaya başladı. </st><st c="606">Kambur Sabri sesi çok çıksın, öbür radyoların seslerini bastırsın diye öyle kocaman bir radyo almıştı ki, o koca radyo daracık çayhanenin onda birini dolduruyordu.</st></p>
			<p><st c="769">O günlerde ilçede elektrik olmadığından radyolar da pil bataryasıyla, akümülatörle işliyordu.</st></p>
			<p><st c="863">İkinci Dünya Savaşının kızıştığı günlerde taa uzak köylerden bile, Kambur Sabri’nin çayhanesine radyodan haberler dinlemeye gelenler olurdu. </st><st c="1005">Radyonun haberleri verdiği saatlerde tıklım tıklım dolan çayhaneden taşan insan kalabalığı yola kadar uzardı.</st></p>
			<p><st c="1114">Kambur Sabri’nin çayhanesinin karşısında bir, az ötesinde de iki çayhane daha vardı. </st><st c="1200">Aralarında amansız bir rekabete girmiş olan çayhane sahipleri, haberler verilirken radyolarının ses düğmelerini sonuna dek açarlar, ilçenin gökleri spikerin sesiyle gümbürderdi.</st></p>
			<p><span><st c="1377">Kambur Sabri’nin dokuz çocuğu var, sekizi kız, en küçüğü oğlan. </st><st c="1442">Kambur Sabri oğlu olacak diye çok </st></span><st c="1476">zorlanmış, çok uğraşmış, ama sonunda yüzünün akıyla bu işi başarmış. </st><st c="1545">Gelgelelim, sekiz kızın sekizine de kız demek için bin tanık ister, hepsi de erkek gibi, hem de herbiri sekiz erkeğe yeter. </st><st c="1669">Kızlar gittikleri yerden ses veriyorlar. </st><st c="1710">Oğlanın da gittiği yerden, “Anacım, anacım, ana gııız...” diye sesi geliyor. </st><st c="1787">Kızlar oğlan gibi, oğlan da kız gibi...</st></p>
			<p><st c="1826">O zamanlar büyük kentlerde bile kadınlar pantolon giyemezken, Kambur Sabri’nin kızları hep pantolon giyerler. </st><st c="1937">Saçlarını da erkek gibi kısacık kestirirler. </st><st c="1982">Çayhaneyi çekip çeviren de sekiz kızdır. </st><st c="2023">Kimi ocakçılık eder, kimi garsonluk eder, kimi bardakları, fincanları yıkar, kurular. </st><st c="2109">Çayhaneyi siler süpürürler. </st><st c="2137">Kızlardan biri para işlerini yönetir. </st><st c="2175">En küçük kız da, kapıda durur, ordan gelip geçene,</st></p>
			<p><st c="2225">– Buyrun, buyrun... </st><st c="2246">Sesi en gür radyo bizimki... </st><st c="2275">En doğru haberleri bizim radyo veriyor. </st><st c="2315">Buyrun! </st><st c="2323">diye seslenir.</st></p>
			<p><st c="2337">Kızların sekizi de cana yakın ama, ille de Gözüm, ille de Gözüm. </st><st c="2403">Gözüm adlı bu kız öyle taklitçi bir çocuktu ki, çayhaneye yeni gelmiş bir müşteri beş on dakika konuşsa hemen onun sesini kapar, tıpkı onun gibi konuşurdu. </st><st c="2559">Herkes şaşar kalırdı bu kıza. </st><st c="2589">Radyodan verilen haberleri dinler, sonra her ne dinlemişse, bir kelime değil, bir hece, bir virgül bile atlamadan, sanki ses bandına alınmış gibi, radyo haberlerini tıpkı tıpkısına spikerin sesiyle tekrar ederdi. </st><st c="2802">Yüzünü görmeyen, radyodan haberler veriliyor sanırdı. </st><st c="2856">Bu kız Kambur Sabri’nin çayhanesine gelen müşterilerin eğlencesi, cümbüşüydü.</st></p>
			<p><st c="2933">Kambur Sabri’nin çayhanesine gelenlerden Dursun Ağa diye biri var, böyle bir cimri adam hiç görülmemiş. </st><st c="3038">Dursun Ağa ilçeye çok yakın bir köydendir. </st><st c="3081">Radyodan akşam haberlerini dinlemeye çayhaneye gelir, kapı ağzında dinelip haberleri dinler, para vermemek için çay içmeden döner gider. </st><st c="3218">Bir çay yada kahve ısmarlayan olursa, o zaman da saatlerce oturur.</st></p>
			<p><st c="3284">Bu cimri herifin günlerden bigün baltası ya kaybolmuş ya çalınmış. </st><st c="3352">Baltası çalındı diye kıyameti kopardı. </st><st c="3391">Kaymakama gitti söyledi, candarma karakoluna, komutana, herkese söyledi. </st><st c="3464">“Baltam da baltam...” diyor, başka demiyor. </st><st c="3508">Dursun Ağa ilçede öyle bir gürültü kopardı ki, sanki çalınan balta değil de bir hazine. </st><st c="3596">Bir balta için bunca çırpınması Dursun Ağanın salt cimriliğinden değil, yoksulluğundan da... </st><st c="3689">Cimriliği de yoksulluğundan ya... </st><st c="3723">Halkın yoksulluktan kırıldığı o zorlu savaş yıllarında eli tutan köylüler ekmek parası için hep gurbete dökülmüşler. </st><st c="3840">İşte böyle bir zamanda, Dursun Ağanın kaybolan yada çalınan baltası herkesin başına dert oldu. </st><st c="3935">Çünkü Dursun Ağa radyodan haber dinlemek için kahveye gelince, hep bu balta işinden konuşuyor. </st><st c="4030">Baltayı kim çalmış olabilir? </st><st c="4059">Şu mu? </st><st c="4066">Bu mu? </st><st c="4073">O değilse öbürü mü? </st><st c="4093">Çayhanede konuşanlar, kimi zaman, baltayı çalmıştır diye herkesten kuşkulanıyorlar, kimi zaman da, bir baltaya kim tenezzül eder diyorlardı. </st><st c="4234">Yalnız Dursun Ağa değil, artık çayhanedeki herkes baltayla ilgileniyor, balta üstüne konuşuyordu. </st><st c="4332">Balta konusu çıktı çıkalı, radyo haberleri bile eski ilgiyle dinlenmiyordu. </st><st c="4408">Radyoda haberler veriledursun, onlar baltayı kimin çaldığı üzerinde tartışıyorlar.</st></p>
			<p><st c="4490">Dursun Ağanın baltasını çalanı bilen bir kişi var; Kambur Sabri. </st><st c="4556">Ama o da ağzını açıp kimseye hırsız şudur diye bişey çıtlatmıyor.</st></p>
			<p><st c="4621">Baltası çalınan Dursun Ağanın köylüsü bir Cimbali Memet vardır. </st><st c="4686">Bir zamanlar, daha kızlar yetişmemişler, bebeyken, Kambur Sabri’nin çayhanesinde çırak durmuştu. </st><st c="4783">Bunun gibi bir hırsız daha yeryüzüne gelmemiştir, ne gelmiş, ne de gelecektir. </st><st c="4862">Kaç kez Kambur Sabri gözetlemiş, gözleriyle görmüştür. </st><st c="4917">Bu Cimbali Memet olacak alçak, çayhanede hiç müşteri yokken ceketini çıkarır, çayhane duvarına bir çiviye asar. </st><st c="5029">Sonra ayaklarının ucuna basarak, kimse görüyor mu diye kapıdan bakar, gelir, duvarda asılı kendi ceketinden kendi parasını çalar. </st><st c="5159">Çalacak, çırpacak hiçkimseyi bulamazsa, el alışkanlığı gitmesin diye, kendi parasını bir cebinden çalar, öteki cebine aktarır.</st></p>
			<p><st c="5285">Cimbali Memet çok çalışkandı. </st><st c="5316">Ama Kambur Sabri onun hırsızlığına dayanamadı. </st><st c="5363">Sonunda bu Cimbali Memet’i çayhanesinden kovdu. </st><st c="5411">O da köyüne döndü. </st><st c="5430">İşte, Dursun Ağanın baltasını çalsa çalsa, ancak o çalar. </st><st c="5488">Bir yoksulun baltasına ancak onun gibi bir cibilliyetsiz tenezzül eder. </st><st c="5560">Evet Dursun Ağanın baltasını ondan başkası çalmamıştır. </st><st c="5616">Kambur Sabri biliyor ama kimseye de söylemiyor.</st></p>
			<p><st c="5663">Bir akşamüzeri, Kambur Sabri bir telaş içinde ilçenin ilkokul müdürünün evine vardı. </st><st c="5749">Müdürün evinde de radyo yoktu. </st><st c="5780">O da, radyodan haberleri dinlemek için Kambur Sabri’nin çayhanesine giderdi.</st></p>
			<p><st c="5856">Müdür,</st></p>
			<p><st c="5863">– Hoşgeldin Sabri Efendi, ne bu telaşın? </st><st c="5905">dedi.</st></p>
			<p><st c="5910">– Ben yandım müdürüm, ben yandım...</st></p>
			<p><st c="5946">– Ne oldu, anlat bakalım.</st></p>
			<p><st c="5972">– Bizim radyonun akümülatörü tükendi.</st></p>
			<p><st c="6010">– Şehre gönder, doldurt... </st><st c="6038">Yada başka bir akü getirtirsin şehirden.</st></p>
			<p><st c="6078">– Vakit var da mı hey müdür... </st><st c="6110">Nerdeyse radyo ajans haberlerini verecek, bizim radyo dilsiz. </st><st c="6172">Bu bizim müşteri milletinin hiç vefası yoktur. </st><st c="6219">Bir gececik bizim radyoyu dinlemese küser. </st><st c="6262">Biz bunca zamandır Kambur Sabri’nin çayhanesinde ajans dinledik demez. </st><st c="6333">Bu memlekete radyoyu ilk getiren Kambur Sabri’dir demez. </st><st c="6390">Hatır gönül dinlemez, hemen radyo haberleri dinlemeye koşar öteki kahvelere, çayhanelere. </st><st c="6480">Bikez de bizim çayhaneden ayağı kesildi mi, bir daha öldür Allah bizim çayhaneye adımını atmaz. </st><st c="6576">Yandım ben, yandım müdürüm.</st></p>
			<p><st c="6603">– Pekiy, ne olacak?</st></p>
			<p><st c="6623">– Olacağı senden müdürüm. </st><st c="6650">Şoför Veyis senin sözünden çıkmaz. </st><st c="6685">Senin bir dediğini ikiletmez. </st><st c="6715">Söyle ona, kamyonun aküsünü bu gecelik bize versin. </st><st c="6767">Yarın erkenden şehre koşar, benim aküyü doldurturum.</st></p>
			<p><st c="6819">Müdür durumu şoför Veyis’e anlattı. </st></p>
			<p><st c="6856">Şoför Veyis,</st></p>
			<p><st c="6868">– Ağabey kamyona mal yükledim. </st><st c="6900">Şimdi Giresun’a yola çıkıyorum, dedi, yola çıkmasaydım canım feda, n’olacak, verirdim.</st></p>
			<p><st c="6986">Müdür Kambur Sabri’ye şoför Veyis’ten umar olmadığını söyleyince,</st></p>
			<p><st c="7052">– Eyvah, ben yandım... </st><st c="7076">diye dizlerini dövmeye başladı Kambur Sabri.</st></p>
			<p><st c="7120">Bu iş Kambur Sabri için rekabetten de öte, bir meslek namusu işi olmuştu. </st><st c="7195">Kendi çayhanesindeki radyodan tıs çıkmazken, öbür çayhanelerden gümbür gümbür radyo çalınırsa, Kambur Sabri hırsından çatlayıp ölür.</st></p>
			<p><st c="7327">Akşam oldu. </st><st c="7340">Ortaokul müdürü evinden çıktı. </st><st c="7371">Az sonra, radyo haberleri verilecekti. </st><st c="7410">Kambur Sabri’nin kahvesine doğru yürürken, sonuna kadar açılmış radyodan haberlerin verildiğini duydu. </st><st c="7513">Hem de ajans haberi... </st><st c="7536">Nasıl olur, haber saati değil. </st><st c="7567">Saatine baktı, radyodan haberlerin verilmesine daha onbeş dakika var. </st><st c="7637">Saatinin geri kalmış olacağını düşündü.</st></p>
			<p><st c="7676">Kambur Sabri’nin çayhanesi, herzamankinden de kalabalıktı.</st></p>
			<p><st c="7735">Müdüre yol açtılar, yer verdiler. </st><st c="7770">Demek, Kambur Sabri birisinden akümülatör bulmuş ki, radyosunu çalıştırıyor. </st><st c="7847">O sırada radyodan spiker, Alman genel karargâhının bildirisini okuyordu:</st></p>
			<p><st c="7919">“Dünkü savaşlarda düşmandan 300 tank, 500 kamyon teslim alınmış, bir tümen mevcudu da esir edilmiştir ....... </st><st c="8030">Vaziyet vahimse de umutsuz değildir. </st><st c="8067">Allah bizimle beraberdir.” Falan filan...</st></p>
			<p><st c="8108">Spiker,</st></p>
			<p><st c="8116">– Burası Ankara radyosu. </st><st c="8142">Şimdi iç haberleri veriyoruz! </st><st c="8172">dedi. </st><st c="8178">Bikaç iç haber söyledikten sonra, şu şaşılası haberi vermeye başladı:</st></p>
			<p><st c="8247">“İpsile’nin Dayandı köyünden Dursun Yanaş’ın onbeş gün önce çalınan baltasını emniyet makamları uzun bir araştırma sonunda bulmuş, balta hırsızını da tespit etmiştir. </st><st c="8415">İzi üzerinde bulunulan hırsızın çok yakın zamanda emniyet makamları tarafından yakalanarak adalete teslim edileceğine muhakkak nazarı ile bakılmaktadır.”</st></p>
			<p><st c="8568">Çayhanede tıs yok. </st><st c="8588">Yalnız, tavanda asılı lüks lambasının biteviye fısıltısı duyuluyor.</st></p>
			<p><st c="8655">Balta haberini duyanlar baştan ayağa kulak kesildiler. </st><st c="8711">Spiker sözünü sürdürüyordu:</st></p>
			<p><st c="8738">“Polis marifeti ile, balta hırsızının Cimbali Memet namında biri olduğu tespit edilmiş bulunmaktadır. </st><st c="8841">Cimbali Memet yakalanarak savcılığa teslim edilecek ve hakkında kanuni takibata geçilecektir. </st><st c="8935">Üçüncü haber bültenimizi dinlediniz. </st><st c="8972">Sayın dinleyiciler, şimdi yaylı sazlar kuvartetinden...”</st></p>
			<p><st c="9028">Çayhanede Batı müziği hiç dinlenilmezdi. </st><st c="9070">Onun için Kambur Sabri radyonun düğmesini çevirip radyoyu susturdu.</st></p>
			<p><st c="9137">Kahvedekiler şaşırıp kalmışlardı. </st><st c="9172">O şaşkınlıkla bisüre konuşamadılar. </st><st c="9208">Sonra da hep birden konuşmaya başladılar:</st></p>
			<p><st c="9249">– Vay anasını...</st></p>
			<p><st c="9266">– Yahu, ne dersin, hükümetin kulağı amma delik be...</st></p>
			<p><st c="9319">– Hem kulağı delik, hem de kolu uzun... </st><st c="9360">Nerde olsa suçluyu enseler.</st></p>
			<p><st c="9387">– Demek zavallı Dursun Ağanın baltasını Cimbali Memet çalmış...</st></p>
			<p><st c="9451">– Bre namussuz...</st></p>
			<p><st c="9469">– Bu yoksul ilçede çalınan baltayı bile taaa Ankara’da oturan koca bir hükümet bilsin, aşkolsun vallaha...</st></p>
			<p><st c="9576">– Hemi de günü gününe...</st></p>
			<p><st c="9601">– Şimdi?</st></p>
			<p><st c="9610">– Şimdi Cimbali Memet’i yakalar candarmalar.</st></p>
			<p><st c="9655">Yavaş yavaş, birer ikişer çayhanedekiler dağıldılar. </st><st c="9709">Müdür gitmedi, oturdu kaldı. </st><st c="9738">Oysa başka akşamlar en erken o kalkar giderdi.</st></p>
			<p><st c="9784">Kambur Sabri,</st></p>
			<p><st c="9798">– Ne o müdürüm, bu gece geç kaldın... </st><st c="9837">dedi.</st></p>
			<p><st c="9842">– Erken mi gitsem Sabri Efendi?</st></p>
			<p><st c="9874">– Yoo... </st><st c="9884">Ne zaman istersen... </st><st c="9905">Paşa gönlün bilir. </st><st c="9924">Burası senin.</st></p>
			<p><st c="9937">– Erken gitsem de, sen de Gözüm kızı perdenin arkasından çıkarsan, değil mi? </st><st c="10015">Hele aç şu perdeyi, çıkar Gözüm kızı...</st></p>
			<p><st c="10054">Kambur Sabri,</st></p>
			<p><st c="10068">– Aman duyulmasın, dedi, ocağına düştüm müdürüm, aman duyulmasın... </st><st c="10137">Gözüm, bu gece ajans haberlerini söylemeseydi, ben yandıydım...</st></p>
			<p><st c="10200">Kambur Sabri rafı örten kırmızı bez perdeyi çekti. </st><st c="10252">Rafın üstünde radyo duruyordu. </st><st c="10283">Gözüm, radyonun arkasından ortaya çıkınca, Kambur Sabri kızına çıkışmaya başladı:</st></p>
			<p><st c="10364">– Ulan, ne ettin sen bire utanmaz! </st><st c="10400">Ulan, hükümetin koskoca bir ajans haberlerinde, hiç Dursun Ağanın baltasının çalındığı haberi verilir mi? </st><st c="10506">Ulan dillidüdük, evde konuşulan herşey, radyodan söylenir mi? </st><st c="10568">Biz sana radyodan Cimbali Memet’in hırsızlığını mı söyle dedik? </st><st c="10632">Bizim yaptığımız haber programında bu var mıydı domuuuz?</st></p>
			<p><st c="10688">Gözüm kız gözlerini cin cin açmış,</st></p>
			<p><st c="10723">– Ne yapayım, dedi, bende söyleyecek haberler bitti, sen hâlâ düğmeyi çevirip radyoyu susturmuyosun. </st><st c="10825">Ben de haber uydurmak zorunda kaldım. </st><st c="10863">Cimbali’nin hırsızlığı aklıma geldi, onu söyledim.</st></p>
			<p><st c="10913">Bu olaydan sonra, hemen o gece, Dursun Ağa evinin kapısı önünde çalınan baltasını buldu. </st><st c="11003">Cimbali Memet ortalardan yitti. </st><st c="11035">Ama bunlardan daha önemlisi, öbür çayhanelerin müşterileri büsbütün azaldı. </st><st c="11111">Herkes Kambur Sabri’nin kahvesine dolmaya başladı.</st></p>
			<p><st c="11161">Heryerde Kambur Sabri’nin radyosu üstüne konuşuluyor, şöyle sözler söyleniyordu:</st></p>
			<p><st c="11242">– Bu kambur Sabri’nin radyosunun üstüne radyo yok arkadaş. </st><st c="11302">Gayet geniş, hem de gayet doğru haberler veriyor. </st><st c="11352">Öteki radyolara hiç benzemez... </st><st c="11384">Kambur Sabri’nin radyosu başka canım... </st><st c="11424">Hem de sesi gayetle yüksek. </st><st c="11452">O, kahveden radyoyu açsın, sen evde yattığın yerden dinle...</st></p>
		</section>
  <div id="charCountTotal" value="11512"></div></body>
</html>
