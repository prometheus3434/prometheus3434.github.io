<?xml version="1.0" encoding="utf-8"?>
<html xmlns="http://www.w3.org/1999/xhtml" xmlns:epub="http://www.idpf.org/2007/ops">
  <head>
    <title>YEDEK PARÇA</title>
    <meta http-equiv="Content-Type" content="text/html; charset=utf-8" />
  

</head>
  <body epub:type="chapter" id="chapter-30">
    <section>
			<h1><st c="0">Metro Ne Piçuke</st></h1>
			<p><span><st c="16">Ş</st></span><st c="18">aki Hamido’yla Sado, aralarında dağları bölüşemiyorlardı. </st><st c="76">Buyüzden, başkanı oldukları iki çetenin arası çok gergindi. </st><st c="136">Çok engebeli olan yurdumuzda dağlar bol; şimdikinin yirmi katı eşkıya olsa yine de dağlarımız onları rahat rahat barındırır. </st><st c="261">Ama onların anlaşmazlığı, dağların yetersizliğinden, sayılarının azlığından değil, stratejik değeri olan dağları ele geçirmek yüzündendi. </st><st c="399">Eşkıya için elverişli olanı, hem candarmaların kolaylıkla gelip baskın yapamayacağı, hem de yol kesmeye uygun yerlerdi; korunacak mağaraları, sığınakları olan dağlardı. </st><st c="568">Bundan başka, kendi büyüyüp yetiştikleri bölgelerin dağları olmalıydı ki, yolunu, izini iyice bilsinler.</st></p>
			<p><st c="672">Bu nitelikleri olan dağları da, daha önce dağa çıkmış olan Sado çetesi kapmıştı. </st><st c="754">Sado, önce bibaşına dağa çıkmıştı. </st><st c="789">Sonra üç kişi daha kendisine katıldı. </st><st c="827">Ortam eşkıya yetişmesine çok elverişli, koşullar da uygun olduğundan, Sado çetesi kısa zamanda onbir kişi oldu. </st><st c="939">Çetenin işleri çok iyiydi. </st><st c="966">Bikez, onların sığınakları da, çok işlek olan anayola egemendi. </st><st c="1030">Candarmaların ulaşamayacağı, yerlerini bulamayacağı kadar da dikti, sarptı, bol mağaraları vardı. </st><st c="1128">Üstelik Sado’nun köyüne yakındı. </st><st c="1161">Dağın arka yamacı ormanlık olduğundan saklanıp gizlenmeye çok elverişliydi. </st><st c="1237">Kısacası bu dağ, eşkıya için özel olarak yapılmış gibiydi, öyle ki, eşkıya olmayı hiç düşünmeyen biri bile bu dağı gördükten sonra dayanamaz, eşkıya olma isteği duyardı.</st></p>
			<p><st c="1406">Sado’nun köyünden olan Hamido da sekiz arkadaşıyla birlikte aynı dağa çıkıp eşkıyalığa başlayınca, ordaki eşkıyalık işleri karıştı. </st><st c="1539">Koskoca bir dağdı ama, yine de iki çeteye tek dağ yetmez oldu. </st><st c="1602">Koca dağı bölüşememeleri yüzünden araları açılan Sado’yla Hamido’nun adamları, yol kesmeyi, otobüs yolcularını soymayı, baskınları bırakıp birbirlerine düştüler. </st><st c="1764">Nerdeyse iki çetenin adamları silahlı bir çatışmaya girip vuruşacaklardı ki, daha tecrübeli olan Sado, eski arkadaşı, köylüsü Mamido’yla, “Gelsin de anlaşalım, uzlaşalım,” diye haber gönderdi. </st><st c="1957">Sado’dan aşağı kalmak istemeyen Hamido da haberi getirene, “O bana gelsin. </st><st c="2032">Ben onun ayağına gitmem!” diye cevap verdi.</st></p>
			<p><st c="2075">Hangisinin hangisinin ayağına gideceği, iki çetebaşı arasında yeni bir anlaşmazlık konusu oldu. </st><st c="2172">Uzun çekişmelerden sonra, Sado şu haberi gönderdi Hamido’ya: “Değil mi ki anlaşamıyoruz, öyleyse Şıh Sülo’ya soralım; o ne derse öyle yapalım!”</st></p>
			<p><st c="2315">Şıh Sülo söz konusu olunca Hamido bu öneriye karşı koyamadı. </st><st c="2377">İki çetebaşı Sado ile Hamido, kendi köylerindeki Şıh Sülo’ya gidip hangisinin öbürünün ayağına gitmesinin daha doğru olacağını sordular.</st></p>
			<p><st c="2513">Şıh Sülo, sakalını avuçlayıp bisüre dalgın düşündükten sonra,</st></p>
			<p><st c="2575">– Yaşı küçük olan, yaşı büyük olana gitsin, doğrusu budur... </st><st c="2637">dedi.</st></p>
			<p><st c="2642">Yaşı küçük olan Sado,</st></p>
			<p><st c="2664">– Evet ama, dedi, benim çetemde onbir kişim var, onun sekiz kişisi... </st><st c="2735">Benim çetem daha büyük, onun ayağına gitmem uygun mu?</st></p>
			<p><st c="2788">Şıh Sülo,</st></p>
			<p><st c="2798">– Haaa, o zaman başka, dedi, adamı az olan, adamı çok olana gitsin...</st></p>
			<p><st c="2868">Uzlaşma yolu derken, büsbütün işler karışmıştı. </st></p>
			<p><st c="2917">O zaman Şıh Sülo,</st></p>
			<p><st c="2934">– Şöyle yapın, dedi, sen yolun bir başından yürürsün, sen de öteki başından, orta yerde buluşursunuz... </st><st c="3039">Böylece ikiniz de birbirinizin ayağına gitmemiş olursunuz.</st></p>
			<p><st c="3097">Şıh Sülo’nun dediğini yaptılar. </st><st c="3130">Yolun bir başından Sado, öbür başından Hamido yürüdü: İkisi de, hasmının kendi ayağına gelmesini istediğinden daha az yol almak için öyle ağır yürüdü ki, beşyüz metrelik bir yolun ortasına ancak onbeş dakikada gelebildiler. </st><st c="3354">Yolun ortasında karşılaşınca el sıkışıp oturdular. </st><st c="3405">Birbirlerine cıgara tuttular. </st><st c="3435">Bu konuşmada iki çetebaşının aldığı karar şuydu:</st></p>
			<p><st c="3483">“Sado ve Hamido çeteleri birlikte baskın yapacaklar, yol kesecekler. </st><st c="3553">Elde ettikleri malı, parayı iki çete eşit olarak bölüşecek.”</st></p>
			<p><st c="3613">Bu bir ortaklık anlaşmasıydı. </st><st c="3644">Yoksa çeteler yine ayrı ayrı yaşayacaklardı.</st></p>
			<p><st c="3688">Ertesi sabah iki çetenin adamları, vadi tabanından geçen yolun dönemeç yerini iyi gören yamaçta pusulandılar. </st><st c="3799">Az sonra yoldan bir toz bulutu kalktı. </st><st c="3838">Yaklaştıkça yoldan gelenin kamyon olduğu anlaşıldı. </st><st c="3890">Koca kamyonun tıklım tıklım mal dolu olduğu, yükleri örten branda bezinin yüksekliğinden belliydi.</st></p>
			<p><st c="3988">Lastiklerine ateş edip kamyonu durdurdular. </st><st c="4033">Kamyonu sardılar. </st><st c="4051">Şoförün yanında oturan adam, kamyona yüklü malların sahibiydi.</st></p>
			<p><st c="4113">– Para! </st><st c="4122">dediler.</st></p>
			<p><st c="4130">İkisinin de üstlerini aradılar. </st><st c="4163">Şoförün üstünden elli lira çıktı. </st><st c="4197">Malların sahibinin ceplerini aradılar, yalnız on lirayla bikaç kuruş bozuk para buldular.</st></p>
			<p><st c="4286">Adam,</st></p>
			<p><st c="4292">– Bütün malımı alın, tek canımı bağışlayın! </st><st c="4337">diye yalvardı.</st></p>
			<p><st c="4351">– Ulan hani para? </st><st c="4370">Çıkar paraları, nerde?</st></p>
			<p><st c="4392">– Bütün paramı mala yatırmıştım...</st></p>
			<p><st c="4427">Manifatura tüccarı olan adam, üçyüzbin liralık kumaş, bez almış, kamyona yüklemiş götürüyordu.</st></p>
			<p><st c="4522">Şoförü oturttular. </st><st c="4542">Manifatura tüccarını da sıkıca bir ağaca bağladılar. </st><st c="4595">Sonra kamyondan, denk denk malları, top top kumaşları indirdiler. </st><st c="4661">Bu top top kumaşları aralarında nasıl bölüşeceklerdi? </st><st c="4715">Para olsa bölüşmek kolaydı; on lira sana, on lira bana... </st><st c="4773">Yüz lira sana, yüz lira bana... </st><st c="4805">Ama kumaş öyle mi? </st><st c="4824">Bir top kumaşı biri, başka bir top kumaşı öbürü alsa haksızlık olurdu. </st><st c="4895">Çünkü toplardaki kumaşlar ayrı ayrıydı, pahalısı var, ucuzu var, basması var, don bezi var, ipeklisi var...</st></p>
			<p><st c="5002">Kamyonu dereye yuvarlayıp gizlediler. </st><st c="5041">Top top kumaşları da ormana taşıdılar.</st></p>
			<p><st c="5079">Hamido,</st></p>
			<p><st c="5087">– Kumaşları nasıl böleşeceğimizi Şıh Sülo’ya soralım, dedi.</st></p>
			<p><st c="5147">İki çeteden birer adam gönderip Şıh Sülo’dan sordular. </st><st c="5203">Şıh Sülo ağaçtan düzgün bir dal kesip adamlara verdi.</st></p>
			<p><st c="5256">– İste bununla kumaşları ölçer bölüşürsünüz... </st><st c="5304">dedi.</st></p>
			<p><st c="5309">İki adam düzgün çubuğu getirdiler. </st><st c="5345">İki çetenin adamları yan yana dizildi. </st><st c="5384">Sado’yla Hamido, bir kayanın gölgesine oturmuş cıgara içiyorlardı. </st><st c="5451">İki çetenin içinde ölçü işlerinden en iyi anlayan biri, Şıh Sülo’nun verdiği çubukla kumaşları ölçüp ölçüp yırtıyor, her yırttığı parçayı, önünde dizilmiş olanlara sırayla veriyordu:</st></p>
			<p><st c="5633">– Nah, sana bir metre... </st></p>
			<p><st c="5659">Yine ölçüp yırtıyor, carrt...</st></p>
			<p><st c="5688">– Al, sana da bir metre...</st></p>
			<p><st c="5715">Herbiri, kendisine verilen bez parçalarını üst üste yere koyuyordu, ağaca bağlı olan manifatura tüccarı da şaşkınlık içinde onları seyretmekteydi.</st></p>
			<p><st c="5862">Hamido, kendi çetesine bir haksızlık yapıldığını sezmişti ama, haksızlığın nasıl yapıldığını, nerde olduğunu bitürlü anlayamıyordu. </st><st c="5995">Baktı, baktı, dayanamadı, birden,</st></p>
			<p><st c="6028">– Bu işte haksızlık var! </st><st c="6054">diye bağırdı. </st></p>
			<p><st c="6068">Sado,</st></p>
			<p><st c="6073">– Haksızlık yok, dedi, sekiz kişi olduğunuzdan size sekiz pay düşüyor, biz onbir kişiyiz, bize de onbir pay... </st><st c="6185">Sana ondan az görünüyor.</st></p>
			<p><st c="6209">– Vaay, haksızlık!..</st></p>
			<p><st c="6230">Sado’nun davranmasına kalmadan Hamido silahını çekip onu cansız yere serdikten sonra, kumaşları ölçüp dağıtanlara,</st></p>
			<p><st c="6345">– Şimdi haklı dağıtın! </st><st c="6369">diye bağırdı.</st></p>
			<p><st c="6382">Yine çubukla ölçüp yırtarak kumaşları dağıttılar. </st><st c="6433">Beş top kumaş ölçülüp yırtılarak dağıtılmış, sıra altıncı kumaş topuna gelmişti ki, öldürülen Sado’nun adamlarından biri, kendilerine bir haksızlık yapıldığından işkillendi.</st></p>
			<p><st c="6606">– Bu metre küçük... </st><st c="6627">Bunda haksızlık var! </st><st c="6648">diye bağırdı. </st></p>
			<p><st c="6662">Hamido,</st></p>
			<p><st c="6669">– Küçük değil, tamam... </st><st c="6694">dedi.</st></p>
			<p><st c="6699">– Küçük...</st></p>
			<p><st c="6710">Hamido’nun bir daha, tamam demesine kalmadan, öbürü tabancasını çekip kurşunları alnına boşalttı. </st><st c="6809">Tabancayı her ilk çeken, karşısındakini vuruyordu. </st></p>
			<p><st c="6860">İçlerinden biri,</st></p>
			<p><st c="6876">– Yahu, birbirimize kıymayalım, bu gidişle adamımız kalmayacak, hep kırılacağız... </st><st c="6960">dedi.</st></p>
			<p><st c="6965">Sağ kalanlar, birbirlerine silah çekmemek için yemin ettiler. </st><st c="7028">Kumaşların yeniden ölçülüp dağıtılmasına başlandı. </st></p>
			<p><st c="7079">Hamido’nun adamlarından biri,</st></p>
			<p><st c="7108">– Haksızlık var! </st><st c="7126">diye bağırdı.</st></p>
			<p><st c="7139">– Nerde haksızlık var?</st></p>
			<p><st c="7162">– Metre büyük. </st><st c="7178">Size çok kumaş düşüyor.</st></p>
			<p><st c="7201">– Büyük değil, tam...</st></p>
			<p><st c="7223">– Büyük...</st></p>
			<p><st c="7234">Silah çekmemek için büyük yemin ettiklerinden, silah çekmediler ama, birbirlerine girdiler. </st><st c="7327">Sopa sopaya, taş taşa, yumruk yumruğa kavgaya giriştiler. </st><st c="7385">İki yandan da bikaç ölü daha verilmişti ki, içlerinden biri,</st></p>
			<p><st c="7445">– Durun yahu, dedi, kıra kıra birbirimizi, hep tükeneceğiz. </st><st c="7506">Bunun kolayı var.</st></p>
			<p><st c="7523">– Nedir?</st></p>
			<p><st c="7532">– Bu metre küçük mü, büyük mü, bu kumaşların sahibi olan tüccar bilir. </st><st c="7604">Ona soralım.</st></p>
			<p><st c="7616">Çubuğu, ağaçta bağlı duran tüccara götürüp sordular:</st></p>
			<p><st c="7669">– Bu metre küçük mü, büyük mü?</st></p>
			<p><st c="7700">Hiçbiri Türkçe bilmediğinden hepsi de Kürtçe konuşuyorlardı. </st><st c="7762">Manifatura tüccarı, sorularına şu cevabı verdi:</st></p>
			<p><st c="7809">“Suk ev suke, Metro ne piçuke!”</st></p>
			<p><st c="7841">Tüccar, “Çarşı bu çarşı olduktan sonra, metre de ne küçüktür, ne büyük, tam size göredir!” demişti.</st></p>
			<p><st c="7941">Tüccarın bu sözü üzerine, sağ kalanlar, yerdeki ölü arkadaşlarına bakıp üzüntüyle,</st></p>
			<p><st c="8024">– Vah vah, dediler, tam bizim çarşının metresiymiş, arkadaşlar boşu boşuna öldüler...</st></p>
		</section>
  <div id="charCountTotal" value="8110"></div></body>
</html>
