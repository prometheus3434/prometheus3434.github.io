<?xml version="1.0" encoding="utf-8"?>
<html xmlns="http://www.w3.org/1999/xhtml" xmlns:epub="http://www.idpf.org/2007/ops">
  <head>
    <title>YEDEK PARÇA</title>
    <meta http-equiv="Content-Type" content="text/html; charset=utf-8" />
  

</head>
  <body epub:type="chapter" id="chapter-17">
    <section>
			<h1><st c="0">Bir Gazete Okunuyor</st></h1>
			<p><span><st c="20">A</st></span><st c="22">rap Ali’nin kahvesi Mevlanakapı ile Silivrikapı arasında Abuker Hatun mescidinin bitişiğindedir. </st><st c="119">Severim Arap Ali’yi... </st><st c="142">Arap Ali diyorsam bakmayın siz, yüzüne karşı hepimiz Ali Abi aşağı, Ali Abi yukarı... </st><st c="228">Surlar var ya, Arap Ali benim çocukluğumda, işte oralarda esrar satardı. </st><st c="301">Daha o zamanlar eroinin adı yoktu. </st><st c="336">Biz sağdan soldan duyardık: “Arap Ali birini vurmuş da on yıl hapis yatmış.”</st></p>
			<p><st c="412">Katildi ama, kimse ondan korkmaz, herkes onu severdi.</st></p>
			<p><st c="466">Bu kadar ayrıntılı anlatmamın nedeni, “Sen şimdi Harbiye’de oturuyorsun, ne işin var surların dibindeki Arap Ali’nin kahvesinde?” diye sorarsınız da ondan...</st></p>
			<p><st c="624">Biz o mahalleden taşınalı onbeş yıl oldu, ama arada sırada giderim onun kahvesine...</st></p>
			<p><st c="709">Geçenlerde bir pazar, yine ordaydım. </st><st c="747">Kahvedekiler öylesine bir tartışmaya dalmışlardı ki, benim girdiğimin ilkin farkına varmadılar.</st></p>
			<p><st c="842">Bekçi tahsildarı Arif elindeki gazeteyi okuyordu:</st></p>
			<p><st c="892">“Kiraların indirilmesine mütedair bir konferans akdi mutasavver...”</st></p>
			<p><st c="960">Kundura tamircisi Tevfik,</st></p>
			<p><st c="986">– Yaşasın Demokratlar!.. </st><st c="1012">diye bağırdı.</st></p>
			<p><st c="1025">Anadan doğma ve sülaleden muhalif saka Recep,</st></p>
			<p><st c="1071">– Ne varmış da, n’olmuş da yaşayacakmış Demokratlar? </st><st c="1125">diye sordu.</st></p>
			<p><st c="1136">Tevfik,</st></p>
			<p><st c="1144">– Daha n’olsun, kiraları indiriyorlar, dedi. </st></p>
			<p><st c="1190">Saka Recep, karışını Tevfik’in alnına götürdü,</st></p>
			<p><st c="1236">– Nah sana!.. </st><st c="1251">dedi. </st></p>
			<p><st c="1257">Lafa karışan biri,</st></p>
			<p><st c="1275">– Gazete yazıyor be Recep!.. </st><st c="1305">dedi.</st></p>
			<p><st c="1310">– Gazata mı yazıyor? </st><st c="1332">Amma da anlıyorsunuz gazatanın dilinden... </st><st c="1375">Gazata indirilmeyecek diyor...</st></p>
			<p><st c="1405">Arap Ali kızdı:</st></p>
			<p><st c="1421">– Oku şunu bir daha be Arif!</st></p>
			<p><st c="1450">Bekçi tahsildarı Arif, birinci sayfadaki beş sütun başlığı bir daha okudu:</st></p>
			<p><st c="1525">“Kiraların indirilmesine mütedair bir konferans akdi mutasavver...”</st></p>
			<p><st c="1593">Recep de, Tevfik de, kendilerini haklı buldular. </st><st c="1643">Biri, “Nasııl?”, Öbürü, “Gördün müüü?” diye bağırdı.</st></p>
			<p><st c="1695">Arap Ali ensesini kaşıdı:</st></p>
			<p><st c="1721">– Şu “mütedayir” olmasa... </st><st c="1749">Laf anlaşılacak ama, dedi, işte o lügat mide bulandırıyor.</st></p>
			<p><st c="1807">Kahvedekilerin en okumuşu bekçi tahsildarı Arif, bu havadis hakkında hiçbişey söyleyemiyor, hiçbir tarafı tutamıyordu. </st><st c="1927">İcra memurluğundan emekli İhsan Bey lafa karıştı:</st></p>
			<p><st c="1976">– Mütedayir demek, kiralar artacak demektir. </st></p>
			<p><st c="2022">Tevfik kızdı:</st></p>
			<p><st c="2035">– Öyle olsa düpedüz artacak, diye yazardı gazete.</st></p>
			<p><st c="2085">– Düpedüz artmayacak ki oğlum. </st><st c="2117">Mütedayir olarak artacak... </st></p>
			<p><st c="2145">Recep, Tevfik’e,</st></p>
			<p><st c="2161">– Sen, dedi, İhsan Amcadan daha iyi mi bileceksin, mütedayirin ne olduğunu?</st></p>
			<p><st c="2237">İhsan Bey cesaret aldı:</st></p>
			<p><st c="2261">– Hey gidi günler. </st><st c="2281">Şimdi hiçkimse ne mütedayiri, ne devairi biliyor. </st><st c="2331">Memlekette ahlak kalmadı. </st><st c="2357">Büyüğe hürmet kalmadı.</st></p>
			<p><st c="2379">Ocakçı Halil ellerini peştamala kurulayıp lafa karıştı:</st></p>
			<p><st c="2435">– Affedersiniz İhsan Beyamca, biz cahiliz, müte... </st><st c="2487">nedir o işte... </st><st c="2503">Gazete bir kerem daha müteyir mi ne, öyle yazmıştı da taşkömürü fiyatları artmıştı.</st></p>
			<p><st c="2586">Arap Ali tersledi:</st></p>
			<p><st c="2605">– Sus Ulan!.. </st><st c="2620">Sen lügatçadan ne anlarsın aval? </st><st c="2653">–İhsan Beye döndü– Mütedayir’i anladık İhsan Bey, bi laf daha var... </st><st c="2722">Oku şunu bi daha be Arif!..</st></p>
			<p><st c="2749">Bekçi tahsildarı okudu:</st></p>
			<p><st c="2773">“Kiraların indirilmesine mütedair bir konferans akdi mutasavver...”</st></p>
			<p><st c="2841">Arap Mehmet,</st></p>
			<p><st c="2854">– O “akdi” ne demek? </st><st c="2876">diye sordu. </st></p>
			<p><st c="2888">İhsan Bey bir iki yutkundu:</st></p>
			<p><st c="2915">– Akdi demek... </st><st c="2932">Yani... </st><st c="2940">şey demek... </st><st c="2953">Altında “mutasavver” diyor ya... </st><st c="2986">Yani kiralar için...</st></p>
			<p><st c="3006">Arap Ali,</st></p>
			<p><st c="3016">– Çaktım, dedi, bu “akdi” diyor ki, kiralar inecek... </st></p>
			<p><st c="3071">İhsan Bey düzeltti:</st></p>
			<p><st c="3090">– Hey babana rahmet... </st><st c="3114">Kiralar evvela mütedayir olacak, sonra da akdini yapacaklar.</st></p>
			<p><st c="3174">– Haaa... </st><st c="3185">Ulan Arif, sen okula da gittin sözde...</st></p>
			<p><st c="3224">– Ben ortanın ikisinden ayrıldım, ağabey, bize ne “mutasevver”i, ne de “akdi” öğrettiler.</st></p>
			<p><st c="3314">Ocakçı Halil,</st></p>
			<p><st c="3328">– Anam avradım ossun, ben genem bişey anlamadım, dedi, kiralar inecek mi, inmeyecek mi?</st></p>
			<p><st c="3416">Kahvedekiler ikiye ayrılmıştı. </st><st c="3448">Herkes havadisi kendine göre yorumluyordu. </st><st c="3491">O sırada Arap Ali beni gördü:</st></p>
			<p><st c="3520">– Seni Allah gönderdi be!.. </st><st c="3549">Oku da anlat şunu bize... </st></p>
			<p><st c="3575">Sonra kahve halkına döndü:</st></p>
			<p><st c="3601">– Hasan Bey bize anlatsın da, bakın görün okumuşluğun faydasını...</st></p>
			<p><st c="3668">Gazeteyi elime aldım. </st><st c="3691">Başlığın altındaki havadisi yüksek sesle okudum:</st></p>
			<p><st c="3739">“48973 sayılı kanunun şümulüne giren mesken kiralarının tahdidi zımnında alınan son kararlardan sonra yapılan müracaatların tezayüdü calibi dikkat bir hal almıştır, Ezcümle...”</st></p>
			<p><st c="3916">İhsan Bey, Arap Ali’nin beni övmesinden alınmıştı:</st></p>
			<p><st c="3967">– Bak, “ezcümle” diyor işte... </st><st c="3999">Ben size demedim mi? </st></p>
			<p><st c="4020">Bütün kahvedekiler ağzımın içine bakıyorlardı. </st><st c="4067">Onlar benden “kiralar inecek” yada “inmeyecek” dememi istiyorlardı. </st><st c="4135">Oysa gazetede yazılanları okuduğum halde, ben de bişey anlamamıştım.</st></p>
			<p><st c="4203">Hayatımda bu kadar zor bir sınava çekildiğim olmadı. </st><st c="4257">“Anlamadım” desem olmaz, “anladım” desem, “anladınsa anlat” diyecekler. </st><st c="4329">Onun için ben de gazetelerimizin Türkçesiyle anlaşılmayacak bisürü laf ettim:</st></p>
			<p><st c="4406">– Efendim, gazete diyor ki, falan sayılı kanunun dairesi şümulüne giren mesken, hane, bina ve bilcümle mebani... </st><st c="4520">Anlaşıldı değil mi?.. </st><st c="4542">İşte bunlar ezcümle... </st><st c="4565">mutasavver bir halde olduğundan akdine lüzum hasıl olmuş...</st></p>
			<p><st c="4624">Bunları söyledikten sonra, ağzımın içine bakanları şöyle bir süzdüm:</st></p>
			<p><st c="4693">– Anlaşıldı değil mi? </st><st c="4716">dedim, artık bunu anlamamak için eşek olmak lazım... </st><st c="4769">Herşey apaçık...</st></p>
			<p><st c="4785">Arap Ali bozuldu:</st></p>
			<p><st c="4803">– Vay anasını, şimdi anlaşıldı...</st></p>
			<p><st c="4837">Bu kez ben meraklanmıştım. </st><st c="4865">Demek Arap Ali anlamıştı.</st></p>
			<p><st c="4890">– Ne anladın Ali Abi?</st></p>
			<p><st c="4912">– Rahmetli babanın hakkı varmış dedi, baban senin için, “Eğer benim oğlan adam olursa, bütün eşekler de adam olur,” derdi.</st></p>
		</section>
  <div id="charCountTotal" value="5035"></div></body>
</html>
