<?xml version="1.0" encoding="utf-8"?>
<html xmlns="http://www.w3.org/1999/xhtml" xmlns:epub="http://www.idpf.org/2007/ops">
  <head>
    <title>YEDEK PARÇA</title>
    <meta http-equiv="Content-Type" content="text/html; charset=utf-8" />
  

</head>
  <body epub:type="chapter" id="chapter-24">
    	<section>
			<h1><st c="0">Milletvekili Olacak Vali Nutkundan Bellidir</st></h1>
			<p><span><st c="44">Ü</st></span><span><st c="46">ç saattir dört cip yoldaydı. </st><st c="75">Köy kahvesinin önünde cipler durdu. </st><st c="111">Vali öndeki arabadan indi. </st><st c="138">İkinci arabadan mektupçu, defterdar, emniyet müdürü, candarma komutanı indiler. </st><st c="218">Tarım müdürü, sağlık müdürü, eğitim müdürü, lise müdürü, postane müdürü, tapu-kadastro müdürü ve öbür müdürler de arkadaki arabadaydılar.</st></span></p>
			<p><st c="355">Cipleri gören köylüler kahveden dışarı fırladılar. </st><st c="407">Kimi valinin elini öptü, kimi sıktı. </st><st c="444">Kimisi kucaklaştı. </st><st c="463">Vali de onları sevgiyle sardı, bağrına bastı.</st></p>
			<p><st c="508">Yıllardır özlemi çekilen demokrasinin bu sıcak gösterisi, insanın gözünü yaşartıyordu.</st></p>
			<p><st c="595">Hep birden kahveye doldular. </st><st c="625">Vali, kahve ocağının yanına, peykeye bağdaş kurdu. </st><st c="676">Ama, köyün en yaşlısı Mahmut Ağayı sağına aldı, o oturmadan oturmadı. </st><st c="746">Köylüler yaşlarına göre sırayla peykelere bağdaş kurdular, kimisi de hasır kahve iskemlelerine oturdu.</st></p>
			<p><st c="848">Vilayet maiyet erkânı, mevki ve kıdemlerine göre kapının sağında solunda, ayakta sıralanmışlardı.</st></p>
			<p><st c="946">– Hoşgeldin Bey...</st></p>
			<p><st c="965">– Hoşbulduk ağalar!..</st></p>
			<p><st c="987">– Hoşgeldin...</st></p>
			<p><st c="1002">Eller göğüslere kondu:</st></p>
			<p><st c="1025">– Merhaba!..</st></p>
			<p><st c="1038">– Merhaba!..</st></p>
			<p><st c="1051">Vali de tıpkı köylüler gibi, sağ elini kalbinin üstüne bastırıyor, her köylüye ayrı ayrı,</st></p>
			<p><st c="1141">– Merhaba, merhaba!.. </st><st c="1164">diyordu. </st></p>
			<p><st c="1173">Çaylar, kahveler geldi. </st><st c="1197">Kendilerine “otur” diye validen buyruk çıkmadığı için, memurlar çaylarını, kahvelerini, dudaklarını şapırdatmamaya dikkat ederek ayakta içiyorlardı. </st><st c="1346">Yalnız, içlerinde medeni cesaretiyle tanındığı için on yıldır terfi edemeyen orman müdürü, romatizmalı bacaklarının sızısına dayanamadı, kuyruksokumuyla duvara yaslanmak yürekliliğini gösterdi. </st><st c="1540">Vali, babacan bir davranışla köylülere sordu:</st></p>
			<p><st c="1585">– Nasılsınız bakalım hemşeriler? </st></p>
			<p><st c="1619">Kahveden yer yer sesler yükseldi:</st></p>
			<p><st c="1652">– Sağol beğem...</st></p>
			<p><st c="1669">– Allah eğsüklüğünü göstertmesün!..</st></p>
			<p><st c="1705">– Sayanda çok iyiyik...</st></p>
			<p><st c="1729">– Allah senü başumuzdan eğsük itmesün!..</st></p>
			<p><st c="1770">Vali, köylüleri aydınlatmak için konuşmasına başladı.</st></p>
			<p><st c="1824">Artık o denli onlardan, o denli halktan biri olmuştu ki, o da tıpkı onlar gibi, onların dili, onların ağzıyla konuşuyordu. </st><st c="1948">Hele “K” harflerini “G” sesiyle söylemeye büyük çaba gösteriyordu. </st><st c="2015">Okul sıralarındayken, müsamerelerde sahneye çıktığı için, köylü taklidinde başarı gösteriyordu:</st></p>
			<p><st c="2110">– Ağalar, sizi goresüm geldi... </st><st c="2143">Ben köyünüze gelmiyeli gaç gün oldu?</st></p>
			<p><st c="2179">İhtiyar bir köylü,</st></p>
			<p><st c="2198">– Dün değel, evvelki gün buradaydın... </st><st c="2238">dedi.</st></p>
			<p><st c="2243">– Amanıng... </st><st c="2257">Essah mı diyon İrecep Ağa... </st><st c="2286">Bağa yıl olmuş gibi geldi be!.. </st><st c="2318">Vallaha özlemişim sizi yahu...</st></p>
			<p><st c="2348">Köylülerle senli benli konuşan vali, hasır iskemlede oturan köylülerden birine sordu:</st></p>
			<p><st c="2434">– Sadık Ağa... </st><st c="2450">Senin işin oldu ya... </st><st c="2472">Pangadan grado aldın ğı?</st></p>
			<p><st c="2496">– Sağol beğeem... </st><st c="2515">Düneğin şehre vardım, Zirehet Pangasından ikibin gayme galdırdım...</st></p>
			<p><st c="2582">– Ni diyon Sadık Ağa?.. </st><st c="2607">Düneğin şehre vardın da, insan bi yol bağa uğramaz mı? </st><st c="2662">Bi acı gayfemi ossun içerdin...</st></p>
			<p><st c="2693">– İrehatsızlık virmiylim didim hani!..</st></p>
			<p><st c="2732">– Bah, bah, bah... </st><st c="2752">O nasın laf be Sadık Ağa?.. </st><st c="2780">O vilayet gonağı sizin evünüz...</st></p>
			<p><st c="2812">Sonra vali başka birine döndü:</st></p>
			<p><st c="2843">– İsmıyl Ağa, dün gece seni üryamda gördüm...</st></p>
			<p><st c="2889">– Hayırdır işşallah...</st></p>
			<p><st c="2912">– Ahlım fikrim hep sizde... </st><st c="2941">Acep arkadaşların bi eğsüğü neyi var mı diyerekten düşünüp yatıyom... </st><st c="3011">Gündüz hülyamda, gece üryamda siz...</st></p>
			<p><st c="3047">Konuşma arasında kahvenin kapısı açılıyor, içeri giren köylü, doğru valiye gidip, gençse elini öpüyor, yaşlıysa kucaklaştıktan sonra hal hatır soruyordu. </st><st c="3202">Vali çoğunun adını biliyordu. </st><st c="3232">Memmet, Ehmet, Hüsün...</st></p>
			<p><st c="3255">Adını bilmedikleri olursa,</st></p>
			<p><st c="3282">– Gusura galma, çıhmış ahlımdan, adın neydi? </st><st c="3328">diye soruyordu.</st></p>
			<p><st c="3343">– Satulmuş...</st></p>
			<p><st c="3357">– Hee ya!.. </st><st c="3370">Unutmuşum besbelli... </st><st c="3392">Otur Satulmuş... </st><st c="3409">Öyle ırağa değel... </st><st c="3429">Yamacuma gel!..</st></p>
			<p><st c="3444">Vali, karşısında ayakta duranları köylülere gösterdi:</st></p>
			<p><st c="3498">– Bunları tanımıyonuz mu ağalar?</st></p>
			<p><st c="3531">Vali her köye gidişinde böyle sorar, köylüler de,</st></p>
			<p><st c="3581">– Tanıyoz Beğeem!.. </st><st c="3602">derlerdi, ama vali yine de memurlarını köylülere teker teker tanıtırdı:</st></p>
			<p><st c="3673">– Şu beri başta diğelen, uzun zayıf?.. </st></p>
			<p><st c="3713">Köylüler,</st></p>
			<p><st c="3722">– Biliyoruz, Nektüpçü Bey... </st><st c="3752">derlerdi.</st></p>
			<p><st c="3761">– Onun yanında diğelen şişgo, vergi tahsil müdürü... </st><st c="3815">Bi işiniz düştü müydü, gapısın vurmadan gireceğiniz... </st><st c="3870">Oldu oldu, olmazsa dooğru benim gapımı çalın!.. </st><st c="3918">Şu gıravatı gaymış, gundurası patlah?..</st></p>
			<p><st c="3957">– Onu bilmiyk... </st><st c="3975">Zirehet mödürü mü yoğsam?</st></p>
			<p><st c="4000">Vali, hepsini teker teker köylülere tanıttıktan sonra, ayakta duran memurlarına,</st></p>
			<p><st c="4081">– Oturun!.. </st><st c="4094">diye emir verdi.</st></p>
			<p><st c="4110">– Esküden bunların suratlarını görmek için, yüz görümlüğü virmek ilazımdı. </st><st c="4186">Şincik hepsünü toparlayıp ayağınıza getürdüm. </st><st c="4232">Demokrasi diye, işte buğa dirler...</st></p>
			<p><st c="4267">– Allah eğsüklüğünü göstetmesün!..</st></p>
			<p><st c="4302">– Bi diyeceğiniz, bi şekâyetiniz var mı?..</st></p>
			<p><st c="4345">Köylüler isteklerini söyledikçe, vali hemen ilgili memuruna,</st></p>
			<p><st c="4406">– Not edin arkadaşın şikâyetini... </st><st c="4442">Hemen halledilecek, bana neticeyi bildireceksiniz!.. </st><st c="4495">diyordu.</st></p>
			<p><st c="4503">Vali, memurlarıyla Istanbul ağzıyla konuşuyordu. </st><st c="4553">Köylüler, “Bizim vali emme de dil biliyo...” diye valiyi değerlendiriyorlardı. </st><st c="4632">Dilekler dinlenirken kapı açıldı. </st><st c="4666">Zayıf, soluk renkli bir genç girdi. </st><st c="4702">Utangaç, sıkılgan bir halde valinin yanına gitti. </st><st c="4752">Vali hemen ayağa kalktı. </st><st c="4777">Bütün köylülere yaptığı gibi, onu da kollarının arasına aldı, bağrına bastı, alnından öptü.</st></p>
			<p><st c="4868">– Nasılsın bakalım?</st></p>
			<p><st c="4888">– Teşekkür ederim efendim... </st><st c="4918">Sağolun!..</st></p>
			<p><st c="4928">Hayret!.. </st><st c="4939">Bu delikanlının dili başkaydı, Istanbul ağzıyla konuşuyordu.</st></p>
			<p><st c="4999">– Adın Irıza mıydı senin? </st><st c="5026">Unutmuşum...</st></p>
			<p><st c="5038">– Hayır efendim, Muslih...</st></p>
			<p><st c="5065">Vali birden toparlandı. </st><st c="5090">Galiba bu ütülü pantolonlu delikanlı köylü değildi. </st><st c="5142">Yoksa bir yanlışlık mı yapmıştı? </st><st c="5175">Kaşları kuşkuyla yukarı kalktı:</st></p>
			<p><st c="5206">– Necisin sen?</st></p>
			<p><st c="5221">– Köyün öğretmeniyim efendim!..</st></p>
			<p><st c="5253">Vali kendine geldi. </st><st c="5274">Onu köylü sanarak kucaklamış, alnından öpmüştü. </st><st c="5322">Suratı birden ekşidi, öğretmeni, bir anlaşılmaz ses çıkararak,</st></p>
			<p><st c="5384">– Şşııı!.. </st><st c="5396">diye tersledi. </st></p>
			<p><st c="5411">Valinin dişleri arasından ıslık gibi çıkan bu tek heceden öğretmen bişey anlamadığı için ne yapacağını şaşırmıştı. </st></p>
			<p><st c="5526">Vali,</st></p>
			<p><st c="5531">– Geç şöyle!.. </st><st c="5547">Dur şurada!.. </st><st c="5561">diye bağırdı.</st></p>
			<p><st c="5574">Köy öğretmeni bir suç işlemiş gibi başı önünde, utangaç döndü, memurlar sırasının en sonuna geçti.</st></p>
			<p><st c="5673">Öğle olmuştu. </st><st c="5688">Köy odasına gittiler. </st><st c="5710">Vali, köylülerle birlikte, yer sofrasına çöktü. </st><st c="5758">Sarma yedi. </st><st c="5770">Bakır sahandaki bulgur pilavına köylülerle birlikte tahta kaşık salladı... </st><st c="5845">Çenesinden akıta akıta ayran içti. </st><st c="5880">Yemekten sonra valiyle memurları ciplere atladılar. </st><st c="5932">Köylülerin, “Gulegule!..”, “Gene gel!.. </st><st c="5972">Bekleriz Beğeem!..”, “Sağlıcakla!..” gibi içten uğurlamaları arasında arabalar yola çıkıp başka bir köyün yolunu tuttular.</st></p>
			<p><st c="6094">Seçim zamanı geldi. </st><st c="6115">O ilden beş milletvekili seçilecekti. </st><st c="6153">Seksendört aday vardı. </st><st c="6176">Vali de adaylar arasındaydı. </st><st c="6205">Onun seçileceği yüzde yüzdü. </st><st c="6234">Hangi köylü ona oy vermezdi? </st><st c="6263">İşte tam dört yılını, onlarla baş başa, yan yana geçirmişti. </st><st c="6324">Sayrılarına, sağlarına, dertlisine, borçlusuna koşmuştu. </st><st c="6381">Ne deseler, ne isteseler yapmıştı. </st><st c="6416">Vali, milletvekili seçileceğine güvenli, alanda toplanan halkın önünde kürsüye çıktı, töre yerini bulsun diye bir seçim nutku çekti. </st><st c="6549">Dinleyiciler arasındaki Mevlit Ağayı bir üzüntü almıştı. </st></p>
			<p><st c="6606">Valiye,</st></p>
			<p><st c="6613">– Misade it... </st><st c="6629">Şu yüksek yirden ben de biriki çift laf idiyim!.. </st><st c="6679">dedi.</st></p>
			<p><st c="6684">Vali, Mevlit Ağanın kendisini destekleyeceğini bildiği için, onu kolundan tuttu, kürsüye çıkardı. </st><st c="6783">Mevlit Ağa sakalını sıvazladıktan sonra, mikrofondan kalabalığa doğru konuşmaya başladı:</st></p>
			<p><st c="6871">– Hemşehrüler!.. </st><st c="6889">Valimiz adaylığını godu. </st><st c="6914">Biliyorum, ona oy vereceğiniz... </st><st c="6947">Emme bi yol düşündünüz mü? </st><st c="6974">Ben seksen iki yaşındayım. </st><st c="7001">Bu vilayete şinciye gader böyle bi vali gelmedi. </st><st c="7050">Yol didik yaptı. </st><st c="7067">Su didik getüdü. </st><st c="7084">Tohdur didik virdi. </st><st c="7104">Grado didik alın didi. </st><st c="7127">Okul didik, aha okul didi. </st><st c="7154">Melmekatı fır dolayı dönsen, bi eşüne daha ıraslanmaz. </st><st c="7209">Şincik onu da mebıs yapar ziyan idersek, halimiz nic’olur? </st><st c="7268">Mebıslık goley, kim ossa yapıyo... </st><st c="7303">Vilayetten uzahlaştıracak başka adam mı galmadı?.. </st><st c="7354">Düşünün daşının, ona göre bi garar virin!..</st></p>
			<p><st c="7397">Mevlit Ağa kürsüden indi. </st><st c="7424">Sapsarı olan vali, hiddetini belli etmemeye çalışarak, tekrar kürsüye çıktı. </st><st c="7501">Mevlit Ağanın kendisini övmesine teşekkür ettikten sonra eğer kendisini milletvekili seçerlerse, Meclis kürsüsünden bu halkın hakkını, hukukunu daha iyi koruyabileceğini yeminler ederek iki saat anlattı.</st></p>
			<p><st c="7704">Mevlit Ağanın dört beş cümlelik konuşması bütün köylere birden yayılmıştı. </st><st c="7780">Bir hafta sonra yapılan seçimlerde seçim sandıklarından valiye verilmiş yalnız ikiyüzondört oy pusulası çıktı.</st></p>
			<p><st c="7890">Bu pusulaları da, ondan kurtulmak isteyen ikiyüzon vilayet memuruyla, valinin dört kişilik kendi aile bireyleri vermişti.</st></p>
			<p><st c="8012">Seçimden önce milletvekili olabilmek için valilikten de istifa eden vali şimdi emeklidir. </st><st c="8103">İdarecelik zanaatındaki bilgisinden, tecrübelerinden başkalarının da yararlanması için bir kitap yazıyor.</st></p>
			<p><st c="8208">Ondört yıllık çalışmalarından yalnız dilinde bir anı kaldı, arasıra “k”ları “g” gibi söylüyor, yazmakta olduğu kitaptan başını kaldırıp karısına şöyle diyor:</st></p>
			<p><st c="8366">– Garıcığım, bağa bi gayfe bişir, gene gafam duttu!..</st></p>
		</section>	
  <div id="charCountTotal" value="8420"></div></body>
</html>
