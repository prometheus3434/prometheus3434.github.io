<?xml version="1.0" encoding="utf-8"?>
<html xmlns="http://www.w3.org/1999/xhtml" xmlns:epub="http://www.idpf.org/2007/ops">
  <head>
    <title>YEDEK PARÇA</title>
    <meta http-equiv="Content-Type" content="text/html; charset=utf-8" />
  

</head>
  <body epub:type="chapter" id="chapter-28">
    <section>
			<h1><st c="0">Kara Lahana</st></h1>
			<p><span><st c="12">K</st></span><st c="14">ara lahana, Karadenizli hemşerilerimizin özel yemeklerinin başında gelir. </st><st c="88">Bu olayı anlamanız için bişeyi daha bilmeniz gerekir; bir Karadenizlinin çok yüksek biyere geçmiş olması, kadınlı erkekli, küçüklü büyüklü bütün Karadenizlileri çok sevindirmiştir. </st><st c="269">O çok yüksek yere geçmiş Karadenizlinin adına sözgelişi Cevdet diyelim ve olayı anlatmaya başlayalım.</st></p>
			<p><st c="370">Karadenizli her gittiği yere, yanında kara lahana tohumu götürür, nerde olursa olsun, bir avuçluk toprak bile bulsa hemen kara lahanasını eker, böylece yurt özlemini giderir. </st><st c="546">Öğrenciliklerinde Paris’e gitmiş Karadenizlilerin kara lahana ekecek yer bulamayınca saksıda kara lahana yetiştirip yurt özlemini giderdikleri bile söylenir.</st></p>
			<p><st c="703">Istanbul’un Paşabahçe’sinde gecekondulara yerleşen her Karadenizli ille de evinin bahçesine kara lahana ekmiştir. </st><st c="818">Benim bir apartman komşum, Paşabahçe’de oturan Karadenizli bir arkadaşının bahçesinde gördüğü kara lahanaları çok sevmiş. </st><st c="940">Biraz tohum alıp apartmanın bahçesine serpmiş. </st><st c="987">Kara lahanadır bu, ne su ister, ne gübre, ne bakım... </st><st c="1041">Bizim apartmanın arka bahçesinde kara lahanalar fışkırdı, öyle de büyüdü, gürleşti ki, bahçenin heryanını kapladı.</st></p>
			<p><st c="1155">Apartmanda oturan komşularımızdan hiçbiri kara lahananın nasıl pişirildiğini bilmediği için onlardan yararlanamıyorduk. </st><st c="1276">Gittikçe yaprakları uzayan kara lahanalar nerdeyse tohuma kaçıp ziyan olacaktı.</st></p>
			<p><st c="1355">Günlerden bigün, bir sabah, yaşlıca bir kadın, apartmanımızın sokağından geçerken kara lahanaların yetiştiği bahçe önüne gelince birden durdu, kara lahanalara bakakaldı. </st><st c="1526">Bisüre kara lahanaları seyrettikten sonra yoluna gitti. </st><st c="1582">Ama giderken ikidebir dönüp dönüp kara lahanalara bakışından, ondan zor ayrıldığı, ayaklarının geri geri gittiği belliydi. </st><st c="1705">O gün akşama doğru o kadın yine geldi, bahçe önünde durup yine kara lahanaları seyretti.</st></p>
			<p><st c="1793">O günden sonra o yaşlıca kadını bizim apartman komşuları sık sık bahçenin parmaklıkları önünde durup kara lahanaları seyrederken gördüler. </st><st c="1933">Kimileyin bahçenin demir parmaklıklarına iki kolunu dayayıp kara lahanaları öyle seyrediyordu.</st></p>
			<p><st c="2027">Bigün, yaşlıca kadın yine kara lahanaları seyrederken lahanaları eken komşumuzun eşiyle bir arkadaşı da penceredeydiler. </st><st c="2149">Yaşlıca kadın penceredeki iki kadına Karadenizli ağzıyla,</st></p>
			<p><st c="2206">– Sormak ayıp olmasın, ha bu lahanalar sizin midir? </st><st c="2259">diye sordu.</st></p>
			<p><st c="2270">Penceredekilerden biri,</st></p>
			<p><st c="2294">– Bizim, dedi.</st></p>
			<p><st c="2309">– Siz bunları niye pişirmiyorsunuz?</st></p>
			<p><st c="2345">– Pişirmesini bilmiyoruz teyze...</st></p>
			<p><st c="2379">Yaşlıca kadın bu söze pek, ama pek şaştı:</st></p>
			<p><st c="2421">– Ne? </st><st c="2428">Karı kısmı olur da, lahana pişirmesini hiç bilmez mi? </st><st c="2482">Yazık, tohuma kaçıyor... </st><st c="2507">Ben biraz koparayım mı?</st></p>
			<p><st c="2530">– Aaa, elbette... </st><st c="2549">Gel, istediğin kadar al teyze... </st></p>
			<p><st c="2582">Yaşlıca kadın sevinmişti.</st></p>
			<p><st c="2607">– Öyleyse torba alıp da geleyim...</st></p>
			<p><st c="2642">Koşarak gitti, çabucak geldi. </st><st c="2673">Bir elinde çuval, öbür elinde tahta saplı, eğri, testere ağızlı bir bıçakla bahçeye daldı. </st><st c="2764">Dalmasıyla kara lahanaların yapraklarını kesip kesip çuvalına doldurmaya başladı.</st></p>
			<p><st c="2845">Apartmanın başka katlarında oturan kadınlar da pencerelere gelip yaşlı kadının nasıl coşkunlukla kara lahanaları kestiğine bakıyorlardı.</st></p>
			<p><st c="2982">Penceredeki kadınlardan biri,</st></p>
			<p><st c="3012">– Biz bunun yemeğini hiç yemedik teyze... </st><st c="3055">dedi.</st></p>
			<p><st c="3060">– Vay yazık... </st><st c="3076">E peki siz ne yersiniz?</st></p>
			<p><st c="3099">Penceredeki kadınların cevap vermesini beklemeden sözünü sürdürdü:</st></p>
			<p><st c="3166">– Çok has olur yemeği... </st><st c="3192">Cevdet var ya Cevdet... </st><st c="3216">Bildin mi Cevdet’i... </st><st c="3238">Bizim Cevdet canım... </st><st c="3260">O da çok sever kara lahanayı...</st></p>
			<p><st c="3291">– Nasıl pişirilir teyze?</st></p>
			<p><st c="3316">– Pişirmesi kolay canım... </st><st c="3344">Cevdet de bizim oralıdır... </st><st c="3372">Bana hısım düşer.</st></p>
			<p><st c="3389">– Yemeği mi olur, çorbası mı teyze?</st></p>
			<p><st c="3425">– İkisi de olur. </st><st c="3443">Kara lahanadır bu, ne yapsan olur... </st><st c="3480">Cevdet yakınımız olur. </st><st c="3503">Bizim köydendir. </st><st c="3520">Sizden iyi olmasın, çok iyi bir uşaktır...</st></p>
			<p><st c="3562">– Dolması da yapılır mı teyze?</st></p>
			<p><st c="3593">Bütün Karadenizlilerin övündükleri hemşerileri Cevdet’i anlatmak, övünmek için fırsat yakalamış olan yaşlıca kadın,</st></p>
			<p><st c="3709">– Cevdet’in anası çok iyi yapardı dolmasını, dedi. </st><st c="3761">Haçan köyde bizim evle Cevdet’in evi karşı karşıyadır. </st><st c="3816">Hısımız dedim ya... </st><st c="3836">Benim anamın halasıgiller, Cevdet’in amcaoğluna kız verdi. </st><st c="3895">Allah selamet versin, iyi uşaktır Cevdet... </st><st c="3939">Akıllıdır da haaa... </st><st c="3960">Kolay mı o yere geçmek... </st><st c="3986">Ne kadar it-köpek varsa hepsinin gözü var Cevdet’in yerinde... </st><st c="4049">Ama o kaptı yeri...</st></p>
			<p><st c="4068">– Teyze, haşlıyor musun?</st></p>
			<p><st c="4093">Yaşlıca kadın Cevdet’le o kadar doluydu ki,</st></p>
			<p><st c="4137">– Kimi? </st><st c="4146">Cevdet’i mi? </st><st c="4159">diye sordu.</st></p>
			<p><st c="4170">– Yok canım, lahananın yapraklarını...</st></p>
			<p><st c="4209">– Önce yıkarsın... </st><st c="4229">Çiğ de yenir. </st><st c="4243">Salatası da olur... </st><st c="4263">İstersen haşlarsın... </st><st c="4285">Cevdet’lerin tarlasıyla da bizimki böyle yan yana... </st><st c="4338">Onlarınki biraz daha yıldızpoyraza düşer...</st></p>
			<p><st c="4381">– Dokunmaz değil mi teyze?</st></p>
			<p><st c="4408">– Kim? </st><st c="4416">Cevdet mi? </st><st c="4427">Daha neler... </st><st c="4441">Yanından karı kız geçerken dönüp bakmaz bile...</st></p>
			<p><st c="4488">– İçine pirinç de konur mu?</st></p>
			<p><st c="4516">– Cevdet boğazlıdır, pirinç koysan da yer, koymasan da... </st><st c="4575">Bizim oralı. </st><st c="4588">Dedim ya, evlerimiz ha böyle karşı karşıyadır...</st></p>
			<p><st c="4636">– İçine başka ne konur teyze?</st></p>
			<p><st c="4666">– Kimiiin?</st></p>
			<p><st c="4677">– Lahana yaparken diyorum.</st></p>
			<p><st c="4704">– Haa... </st><st c="4714">Herşey konur... </st><st c="4730">Geçen bayram bizimki tebrik telgrafı çekmişti. </st><st c="4777">Cevdet hemen cevabını gönderdi. </st><st c="4809">Neme lazım, çok gönülsüzdür... </st><st c="4840">Çok iyidir, hastır...</st></p>
			<p><st c="4861">– Etli mi?</st></p>
			<p><st c="4872">– Eskiden inceydi, na böyle çubuk gibi... </st><st c="4915">Sonradan mevkii yükseldikçe etlendi, kanlandı, yağlandı...</st></p>
			<p><st c="4973">Konuşurken hiç boş durmuyor, biyandan boyuna kestiği kara lahanaların yapraklarını çuvalına dolduruyordu.</st></p>
			<p><st c="5079">– Asıl Cevdet’le biz ninem tarafından akrabayız... </st><st c="5131">Ninemin görümcesinin kocası bizimkinin babasının bacanağı olur. </st><st c="5195">Bildin mi?</st></p>
			<p><st c="5205">Kara lahana yapraklarıyla dolu koca çuvalı sırtladı, pencerelerdeki kadınlara,</st></p>
			<p><st c="5284">– Hadi kalın sağlıcakla... </st><st c="5312">dedi, bahçeden çıkıp gitti.</st></p>
			
		</section>

  <div id="charCountTotal" value="5339"></div></body>
</html>
