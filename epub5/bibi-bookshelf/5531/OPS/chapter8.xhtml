<?xml version="1.0" encoding="utf-8"?>
<html xmlns="http://www.w3.org/1999/xhtml" xmlns:epub="http://www.idpf.org/2007/ops">
  <head>
    <title>YEDEK PARÇA</title>
    <meta http-equiv="Content-Type" content="text/html; charset=utf-8" />
  

</head>
  <body epub:type="chapter" id="chapter-8">
    <section>
			<h1><st c="0">Tarih Boyunca Düello</st></h1>
			<p><span><st c="21">Ş</st></span><st c="23">imdi romanda yeni bir moda çıktı; roman kahramanını, İsa’dan beşbin yıl öncesinden zamanımıza dek doğurta öldürte bikaç kez yaşatıyorlar. </st><st c="161">Kalıp değiştiren bir ruh, ikibin yıl önceki maceralarını hatırlıyor.</st></p>
			<p><st c="229">Benim de başıma geldi. </st><st c="253">Esrar içmedim, rüya da görmedim. </st><st c="286">Herzamanki gibi, kâğıdın üstünde borçlarımı hesaplıyordum. </st><st c="345">Birden kapı açıldı. </st><st c="365">Tarihi filmlerdeki gibi baştan aşağıya zırhlar içinde, Haçlı ordusundan biri girdi içeri:</st></p>
			<p><st c="454">– Haşmetli Fransa Kralı Altıncı Louis’nin selamı var, “Zahmet olmazsa, bir dakika saraya kadar gelsin!..” diyorlar...</st></p>
			<p><st c="572">Anladım, herif sapıtmış:</st></p>
			<p><st c="597">– Çocuklar!.. </st><st c="612">diye içeriye seslendim.</st></p>
			<p><st c="635">Oğlumla kızım, bir madeni eşya fabrikasının canlı reklamı gibi zırhlar içindeki adamın önünde dizlerini büktüler, bellerini kırdılar, başlarını eğdiler.</st></p>
			<p><st c="788">– Hoşgeldiniz şövalye!.. </st></p>
			<p><st c="814">Hoppala!..</st></p>
			<p><st c="824">– Çocuklar, çıldırdınız mı? </st><st c="853">dedim, yirminci yüzyılda ne şövalyesi?</st></p>
			<p><st c="891">– Baba, rüya mı görüyorsun? </st><st c="920">Hangi yirminci yüzyıl?.. </st><st c="945">Onikinci yüzyıldayız...</st></p>
			<p><st c="968">Hesapta yanlışlık olur ama, sekiz yüzyıl birden yanlışlık olur mu? </st><st c="1036">Dışarda iki seyisle dört at bekliyordu. </st><st c="1076">İşin şakaya gelir yeri yok. </st><st c="1104">Atlara bindik. </st><st c="1119">Saraya gittik. </st><st c="1134">Sabahın erken saatiyle. </st></p>
			<p><st c="1158">Tahtında oturan Altıncı Louis,</st></p>
			<p><st c="1188">– Bana bak, dedi. </st><st c="1207">Şövalye dö Gargaren, papaya küfretmiş...</st></p>
			<p><st c="1247">– İyi etmiş!..</st></p>
			<p><st c="1262">– İyi, kötü, orası kutsal Papa Hazretlerinin bileceği iş. </st><st c="1321">Şimdi papa, şövalyeyi düelloya çağırdı. </st><st c="1361">Şövalye kendi yerine dövüşecek bir yoksul adam buldu. </st><st c="1415">Muhterem papa da sana acıdı. </st><st c="1444">Bitürlü şu ev kirasını veremiyormuşsun. </st><st c="1484">Muhterem peder, merhametinden, kendi yerine senin düello etmeni lütfen kabul etti...</st></p>
			<p><st c="1568">– Haşmetmeap!.. </st><st c="1585">Ne bu kilisenin papazını tanırım, ne şövalyenin suratını gördüm!.. </st><st c="1652">Hani bilgiçlik taslıyorum gibi olmasın ama, şövalye de, papa da, bizler de, düellosuz, kavgasız yaşayıp gitsek olmaz mı?</st></p>
			<p><st c="1772">– Kanun kanundur!.. </st><st c="1793">Haydi ormana!..</st></p>
			<p><st c="1808">Kapalı arabalarla, sabahın alacakaranlığında ormanda bir düzlüğe geldik. </st></p>
			<p><st c="1882">Papa,</st></p>
			<p><st c="1887">– Benim yerime düello ettiğiniz için size on lira vereceğim!.. </st><st c="1951">dedi.</st></p>
			<p><st c="1956">– Kabul etmem, dedim, madem bir iyilik edeceksin, şunu dolar olarak ver!..</st></p>
			<p><st c="2031">Papa,</st></p>
			<p><st c="2037">– Dalga geçme, dedi, daha Amerika bile keşfedilmedi, dolar nerede? </st><st c="2105">Eğer düelloda ölürsen on lira, ölmez de sağ kalırsan ikibuçuk papel...</st></p>
			<p><st c="2175">O zamanın on lirası da şimdinin onbini... </st><st c="2218">Vay anasını, on liradan mı geçersin, canından mı? </st><st c="2268">Mesele karışık... </st><st c="2286">Hamlet gibi elimi havaya kaldırdım:</st></p>
			<p><st c="2321">– Tu bi, or nat tu bi... </st><st c="2347">Yaşamak yada on lira!.. </st><st c="2371">İşte bütün dalga bu!..</st></p>
			<p><st c="2393">Dövüşeceğim herife baktım. </st><st c="2421">O da benim gibi zavallının, garibin biri... </st><st c="2465">Birbirlerine hakaret ettikleri için, </st><span><st c="2502">yerlerine bizim düello ettiğimiz papayla şövalye keyifli keyifli şakalaşıyorlardı:</st></span></p>
			<p><st c="2584">– Asil şövalye!.. </st><st c="2603">Bin lira bahse girerim ki, benimki sizin zibidiyi temizleyecek!..</st></p>
			<p><st c="2668">– Muhterem peder, benimki açlıktan kurumuş olduğundan, bir pire gibi zıp zıp zıplayacak... </st><st c="2760">Üstüne ikibin lira oynarım.</st></p>
			<p><st c="2787">Kanuna göre düelloda bulunmaları gereken iki tanıkla yargıç ve savcı da oradaydılar. </st><st c="2873">Yargıç bize şöyle dedi:</st></p>
			<p><st c="2896">– Yenen, yenileni istediği gibi öldürebilir. </st><st c="2942">Karısını alabilir. </st><st c="2961">Bütün malları onun olur. </st><st c="2986">Ona göre, göreyim aslanlarım, kahramanca dövüşün!.. </st><st c="3038">Bol şans!..</st></p>
			<p><st c="3049">Tanıklarımız ortaya geldiler, düelloyu yöneten başkan,</st></p>
			<p><st c="3104">– Hazır mısınız? </st><st c="3122">diye sordu. </st></p>
			<p><st c="3134">Pantolonumu yukarı çektim, burnumu sildim.</st></p>
			<p><st c="3176">– Hazırız! </st><st c="3188">diye bağırdım. </st></p>
			<p><st c="3203">Kılıç da öyle ağır ki...</st></p>
			<p><st c="3227">Çat çat... </st><st c="3239">Çat... </st><st c="3246">Çata çat... </st><st c="3258">Hasmıma yavaşça,</st></p>
			<p><st c="3274">– Enayiliği bırak ulan!.. </st><st c="3301">Ben şimdi ölmüş gibi numaradan yere uzanırım, olur biter... </st><st c="3361">diye fısıldadım.</st></p>
			<p><st c="3377">Meğer o daha dertliymiş.</st></p>
			<p><st c="3402">– Yağma yok, dedi, ölene daha çok para veriyorlar. </st><st c="3454">Görmüyor musun, beni öldürmen için sana boyuna açık veriyorum.</st></p>
			<p><st c="3516">Cızbız köfteye şiş geçirir gibi herifin karnına kılıcımı geçirdim. </st><st c="3584">Midesi bomboş olduğu için kılıç karnına saman çuvalına girer gibi cart diye giriverdi. </st><st c="3671">Ama o daha atik davranmış, hıyar böler gibi vücudumu ikiye biçmişti.</st></p>
			<p><st c="3739">Şimdi beni aldı bir düşünce; bu hikâyenin sonunu nereye bağlayayım diye...</st></p>
			<p><st c="3814">Bir de gözümü açtım, meğer rüya değil miymiş, diye klasik numarayı yapsam, olmaz. </st><st c="3897">Bikez baştan rüya değil dedik. </st><st c="3928">Kalabalıkta verilen sözden dönülmez.</st></p>
			<p><st c="3964">Şimdi tımarhanedeyim desem yutmazsınız. </st><st c="4005">En iyisi, doğrusunu yazayım... </st><st c="4036">Ruhumu teslim ettim. </st><st c="4057">O gün bugün ruhum durmadan kalıp değiştiriyor. </st><st c="4104">Ama öylesine şapşal bir ruhum var ki, bula bula hep züğürtlerin kalıbını buluyor. </st><st c="4186">Doğrusu böyle yoksulların kalıbına girip yaşam kavgası denilen bu dünya konukluğunda, üç beş kuruş uğruna, başkalarının yerine dövüşüp gebermekten bıktım. </st><st c="4341">Bitürlü şu ruhumu esaslı bir kalıba denk getiremiyorum. </st><st c="4397">Ama eğer bir punduna getirir de, ruhumu şöyle bir hurda demir kralının, bir pamuk yada şeker kralının kalıbına yerleştirirsem, o zaman görün... </st><st c="4541">Azrail canımı almaya gelse,</st></p>
			<p><st c="4568">– Arkadaş, diyeceğim, al sana onbin dolar, yüzbin dolar. </st><st c="4626">Bu dünyada, bu kadar para için benim yerime ölmeye razı bisürü budala var!..</st></p>
		</section>
  <div id="charCountTotal" value="4702"></div></body>
</html>
