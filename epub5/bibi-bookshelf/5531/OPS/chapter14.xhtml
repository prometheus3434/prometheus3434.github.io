<?xml version="1.0" encoding="utf-8"?>
<html xmlns="http://www.w3.org/1999/xhtml" xmlns:epub="http://www.idpf.org/2007/ops">
  <head>
    <title>YEDEK PARÇA</title>
    <meta http-equiv="Content-Type" content="text/html; charset=utf-8" />
  

</head>
  <body epub:type="chapter" id="chapter-14">
    <section>
			<h1><st c="0">Eşek Davası</st></h1>
			<p><span><st c="12">İ</st></span><st c="14">şsiz adam ne yapar? </st><st c="34">Sesi güzel değil, şarkıcı olsun... </st><st c="69">Bacağı da kuvvetli değil, futbolcu olamaz. </st><st c="112">Kala kala bir yazarlık kalıyor. </st><st c="144">Üç parmağının arasına kalemi aldın mı, yazar oldun demektir. </st><st c="205">İlkin onu denedim. </st><st c="224">Olmadı. </st><st c="232">Çünkü benden önce kalemi parmakları arasında tutamayanlar bütün çeşme başlarını tutmuşlardı.</st></p>
			<p><st c="324">Ben de gazetelere ilan verdim: “Bir matematik öğretmeni özel ders verir, öğrencileri imtihana hazırlar.”</st></p>
			<p><st c="429">Böyle bir ilan verişimden de, ne kadar zeki bir adam olduğumu, eğer zekâdan bir parçacık nasibiniz varsa, şıp diye anlamışsınızdır. </st><st c="562">Bilirsiniz ya, matematik, ingiliztuzu, hintyağı gibi yutulması zor bir nesnedir. </st><st c="643">Öğrenciliğimde her sınıfta bir yıl matematikten çakar, ikinci yıl bütünlemeye kaldıktan sonra geçerdim. </st><st c="747">Böyle bir geçmişim olduğu için matematik hocalığının geçer akçe olduğunu hesaplamıştım.</st></p>
			<p><st c="834">Tahminimde hiç aldanmadım. </st><st c="862">Müracaatlar başladı. </st><st c="883">İlk gelen, başa güreşen yağlı güreş pehlivanı kılıklı bir adamdı. </st><st c="949">Beni yukardan aşağı süzdü. </st><st c="976">Pabuçlarımın patlak, elbisemin de tornistan olduğunu fark edince, hesapsız bir adam olduğumu hemen anlamış olacak ki, beni hesap öğretmenine benzetemedi.</st></p>
			<p><st c="1129">– A be kimdir o esap dersi verir?</st></p>
			<p><st c="1163">– Bendenizim.</st></p>
			<p><st c="1177">– Kaç yaşindasın?</st></p>
			<p><st c="1195">– Otuz...</st></p>
			<p><st c="1205">– Evli misin? </st><st c="1220">Beçar misin? </st><st c="1233">Dul misin? </st></p>
			<p><st c="1244">Kafam kızdı:</st></p>
			<p><st c="1256">– Neden soruyorsunuz? </st><st c="1279">dedim, yaşımdan başımdan size ne? </st><st c="1313">Ders almak istiyorsanız alın...</st></p>
			<p><st c="1344">– A be ne kizarsın? </st><st c="1365">Dersi ben deyıl, bizim kiz alacak. </st><st c="1400">Şimdiye kadar dört hoca değiştirdim. </st><st c="1437">Episi da bizim kiza sulandı...</st></p>
			<p><st c="1467">– Bizde öyle iş yok Beyefendi...</st></p>
			<p><st c="1500">Celep Nasip Beyle ders başına elli liraya uyuştuk. </st><st c="1552">Ertesi günü apartmanlarına gittim. </st><st c="1587">Adam da, karısı da orada. </st></p>
			<p><st c="1613">Kadın,</st></p>
			<p><st c="1619">– Bizim kızın yaşı küçük ama, maşallahı var, görseniz yirmisinde sanırsınız, dedi, bu zamanda kız evladı yetiştirmek zor... </st><st c="1744">Biz onu çiçek gibi yetiştirdik.</st></p>
			<p><st c="1775">Nasip Bey,</st></p>
			<p><st c="1786">– Bu dünyada namus için yaşarım, dedi, kiz akilli, ama hocası garaz koymuş bir kerem. </st><st c="1873">Başim belaya girecek vellahi!.. </st><st c="1905">Üğret şuna bişeyler...</st></p>
			<p><st c="1927">– Başüstüne!..</st></p>
			<p><st c="1942">Adam, “Marş, marş!..” der gibi seslendi:</st></p>
			<p><st c="1983">– Piraaaayee!..</st></p>
			<p><st c="1999">İçeri bir kız girdi. </st><st c="2021">Allah Allah!.. </st><st c="2036">Saçlar boyalı, altı aylık ondüle... </st><st c="2072">Manikürlü uzun tırnaklarından şıp şıp oje damlayacak...</st></p>
			<p><st c="2127">– Hoşgeldiniz!..</st></p>
			<p><st c="2144">– Hoşbulduk!..</st></p>
			<p><st c="2159">Karşıma geçti. </st><st c="2175">Bir bacak bacak üstüne attı, utancımdan başımı yana çevirdim.</st></p>
			<p><st c="2236">– Kaçıncı sınıftasınız?</st></p>
			<p><st c="2260">– Ortanın ikisindeyim. </st><st c="2284">Matematikten takıntım var. </st></p>
			<p><st c="2311">Babası,</st></p>
			<p><st c="2318">– A be neydi o, üğretmenin surar surar sana da bilemezsin be Piraye, dedi.</st></p>
			<p><st c="2393">– Eşek davası... </st></p>
			<p><st c="2411">Piraye bana döndü:</st></p>
			<p><st c="2429">– Üç senedir imtihanlarda bana hep eşek davasını soruyor... </st><st c="2490">Öyle inatçı öğretmen ki...</st></p>
			<p><st c="2516">Artık bir insanın üç yılda bir eşek davasını öğrenememesi için eşek olması gerekir, düşünün. </st></p>
			<p><st c="2610">Nasip Bey,</st></p>
			<p><st c="2620">– Üğret suna eşek davasını be delikanlı, dedi.</st></p>
			<p><st c="2667">Kızın odasına girdik. </st><st c="2690">Anasının çiçek gibi yetiştirdim dediği Piraye,</st></p>
			<p><st c="2736">– Ben yıldız olacağım, dedi, matematiğe filan boş verin... </st><st c="2796">Yalnız şu eşek davasını bana öğretin de ortayı bitireyim, yeter. </st><st c="2861">Babam çok üstüme düşüyor.</st></p>
			<p><st c="2886">Eşek davasının gözü kör olsun. </st><st c="2918">Ben de o yüzden bir yıl sınıfta çakmıştım.</st></p>
			<p><st c="2960">– Kitabınızı getirir misiniz? </st></p>
			<p><st c="2991">Dudaklarını büktü:</st></p>
			<p><st c="3009">– Kitap mı?</st></p>
			<p><st c="3021">Bisürü plastik kaplı resimli romanlar, magazinler arasında arandı, durdu:</st></p>
			<p><st c="3095">– Öfff... </st><st c="3106">Aman, bulamadım, işte!..</st></p>
			<p><st c="3130">Öğrenir de bişeyler atarım diye kitabı istemiştim. </st><st c="3182">İyi ki Piraye imdadıma yetişti:</st></p>
			<p><st c="3213">– Ne dersiniz ben film yıldızı olabilir miyim?</st></p>
			<p><st c="3260">– Olursunuz, dedim.</st></p>
			<p><st c="3280">Birinci dersimiz sinema üzerine oldu. </st><st c="3319">İkinci derse hazırlıklı geldim. </st><st c="3351">Eşek davasını yutmuştum. </st><st c="3376">Piraye’nin odasına geçtik. </st><st c="3403">Kapının anahtar deliğini tıkadı.</st></p>
			<p><st c="3435">– Ne yapıyorsunuz? </st><st c="3455">dedim.</st></p>
			<p><st c="3461">– Babam gözetler, huyu çok kötüdür, dedi, sizden önce gelen öğretmenleri döve döve azkalsın öldürecekti. </st><st c="3567">Konu komşu zor elinden aldılar.</st></p>
			<p><st c="3598">Bacaklarım titremeye başladı. </st><st c="3629">Gayet ciddi bir pozla derse başladım:</st></p>
			<p><st c="3666">– Dersimiz eşek davası... </st><st c="3693">Bir dik üçgenin dik kenarları üzerine...</st></p>
			<p><st c="3733">Ya beşinci, ya altıncı dersimizdeydik. </st><st c="3773">Piraye geldi kucağıma oturdu.</st></p>
			<p><st c="3802">– Ya kapıyı açarsa baban!.. </st><st c="3831">diye fısıldadım.</st></p>
			<p><st c="3847">– Açmaz, dedi, yalnız kulağını kapıya kor, dinler. </st><st c="3899">Sen bana söyleyeceklerini yavaş söylersin, ama eşek davasını yüksek sesle anlatırsın. </st><st c="3985">Söyle, beni seviyor musun?</st></p>
			<p><st c="4011">Biz artık şöyle konuşmaya başladık</st></p>
			<p><st c="4046">Ben – (Fısıltı) Seviyorum. </st><st c="4074">(Yüksek) Bir dik üçgenin (daha yüksek) dik kenarlarına çizilen (bağırarak) karelerin alanlarının toplamı (fısıltı) ummmup!.. </st><st c="4199">(bu imlaya gelmeyen öpücüktür.) (Haykırarak) geniş kenarları üzerine çizilen karenin...</st></p>
			<p><st c="4286">Piraye – (Fısıltı) Sen beni sevmiyorsun. </st><st c="4328">(Hızlı) bir dik üçgenin... </st><st c="4355">(Fısıltı) Sevsen böyle soğuk öpmezsin...</st></p>
			<p><st c="4395">Ben – (Fısıltı) Vallahi... </st><st c="4423">Dik üçgen... </st><st c="4436">seviyorum. </st><st c="4447">Alanlarına eşittir. </st><st c="4467">Ummm-muuup!..</st></p>
			<p><st c="4480">Hiç böyle cins kız görmemiştim. </st><st c="4513">Eğer şu eşek davası bahanesi de olmasaymış, dünyaya eşek gelmişim, yine de eşek gidecekmişim.</st></p>
			<p><st c="4606">Dersler üç ay sürdü. </st><st c="4628">İlkin haftada üçken, dersleri hergüne bindirdik. </st><st c="4677">Evde kalabalık misafirlerin olduğu bir gündü. </st><st c="4723">Nasip Bey dayanamadı, misafirlerin yanında,</st></p>
			<p><st c="4766">– A be bu ne biçim yeşektir bitmez bitürlü davası?.. </st><st c="4820">diye sordu.</st></p>
			<p><st c="4831">Piraye,</st></p>
			<p><st c="4839">– Kolay mı baba, dedi. </st><st c="4863">Çok zor tabii...</st></p>
			<p><st c="4879">Piraye, kadın erkek ne kadar film yıldızı varsa, hepsinin hayatlarını, aşklarını en küçük ayrıntılarına kadar biliyor, ama eşek davasını bitürlü öğrenemiyordu.</st></p>
			<p><st c="5039">Nasip Bey,</st></p>
			<p><st c="5050">– Helbette kolaydır, ben bilem üğrenmişim, dedi... </st></p>
			<p><st c="5102">Anlaşılan Nasip Bey, bizi kapı arkasından aylarca, o kadar dikkatle dinlemiş ki, sonunda o da eşek davasını öğrenmişti. </st><st c="5222">Kapı arkasından nasıl duymuş, nasıl öğrenmişse, misafirlerin yanında öylece tekrarladı:</st></p>
			<p><st c="5309">– Er anci bir dik yuçgenin, seviyorum vallahi, dik çenarına, umm-muup, çizilen yavaş suyle duyar baban, karelerin tuplamı, em de çok seviyorum, çeniş çenarında çizilan, seçerim, karenin alanına yeşittir.</st></p>
			<p><st c="5513">Misafirler anlamışlar, kahkahayı basmışlardı. </st></p>
			<p><st c="5560">Nasip Bey bana döndü:</st></p>
			<p><st c="5581">– Nasıl üğrenmiş miyim yeşek davasını? </st><st c="5621">diye sordu.</st></p>
			<p><st c="5632">– Fazlası var, eksiği yok! </st><st c="5660">dedim.</st></p>
			<p><st c="5666">Eğer, o günden sonra da eşek davasına devam etseydim ya eşek sudan gelene kadar dayak yiyecek yada Piraye ile aramızda yeni bir sıpa davası başlayacaktı.</st></p>
		</section>
  <div id="charCountTotal" value="5820"></div></body>
</html>
