<?xml version="1.0" encoding="utf-8"?>
<html xmlns="http://www.w3.org/1999/xhtml" xmlns:epub="http://www.idpf.org/2007/ops">
  <head>
    <title>YEDEK PARÇA</title>
    <meta http-equiv="Content-Type" content="text/html; charset=utf-8" />
  

</head>
  <body epub:type="chapter" id="chapter-5">
    	<section>
			<h1><st c="0">Bir Okul Anısı</st></h1>
			<p><span><st c="15">Ş</st></span><st c="17">imdi asık suratlı, ciddi, tatsız bir adam oldum. </st><st c="66">Gençliğimde şakacı olduğumu, herkesi kahkahadan kırıp geçirdiğimi söyleyince, çocuklarım benimle alay ediyorlar.</st></p>
			<p><st c="178">Türkçeyi çeşitli, taklitli ağızla konuşan meddahların zanaatı bugün de geçerli olsaydı, ben mutlaka çok tanınmış bir meddah olurdum.</st></p>
			<p><st c="311">Yirmi yaşlarında kadardım. </st><st c="339">Çok ciddi, disiplinli, sıkı, böyle de olması gereken bir okuldaydım. </st><st c="408">Ama benim gözüm, ipe sapa gelmez şeylerde... </st><st c="453">İlle de ressam olacağım diye tutturmuşum. </st><st c="495">Sonunda ne o okulun adam ettiklerinden, ne de kendi istediğimi olabildim.</st></p>
			<p><st c="568">Bir kolayını buldum, Güzel Sanatlar Akademisine yazıldım. </st><st c="627">Hergün, bizim yatılı okuldan kaçıyorum. </st><st c="667">Akademiye gidiyorum. </st><st c="688">Okulumuzun bir de üniforması olduğu için sivil elbiseyle okuldan kaçıyorum.</st></p>
			<p><st c="763">Bizim sınıfın yönetmeni bir Mehmet Bey var, zehir mi zehir... </st><st c="826">Suratını gördün mü, bir yıl işin rast gitmez.</st></p>
			<p><st c="871">Bir sabah yine Akademiye giderken, tam bizim okulun dış kapısında Mehmet Beyle karşılaşmayayım mı! </st><st c="971">Dönsem dönülmez, kaçsam kaçılmaz. </st><st c="1005">Hiç istifimi bozmadım. </st><st c="1028">Karşı karşıya gelince Mehmet Bey,</st></p>
			<p><st c="1061">– Nereye?.. </st><st c="1074">diye gürledi. </st></p>
			<p><st c="1088">Hemen Azeri ağzıyla,</st></p>
			<p><st c="1108">– Özüme danışirseeen? </st><st c="1131">dedim.</st></p>
			<p><st c="1137">O suratı asık, kaşları çatık adam, birden şaşırdı. </st><st c="1189">Sesini bir perde aşağı indirdi:</st></p>
			<p><st c="1220">– Tabii sana soruyorum...</st></p>
			<p><st c="1246">– Çemmeraltına, gayfeye ciderem. </st><st c="1280">Neye sorupsun?..</st></p>
			<p><st c="1296">– Senin adın Hasan değil mi?</st></p>
			<p><st c="1325">– Yoh... </st><st c="1335">Menim ismime Alekber Gaffar diyerler.</st></p>
			<p><st c="1372">Tehlikeyi atlatmıştım. </st><st c="1396">Ama, bu tehlike benim için herzaman vardı. </st><st c="1439">Yine bigün sokakta Mehmet Beyle hapahap karşılaştık. </st><st c="1492">Bu kez elimden yakaladı. </st><st c="1517">Kurtuluş yoktu. </st><st c="1533">Ben de onun elini sıkar gibi tuttum. </st><st c="1570">Bu senli benli davranışıma şaştı.</st></p>
			<p><st c="1603">– Niye derse girmedin? </st></p>
			<p><st c="1627">Ermeni ağzıyla,</st></p>
			<p><st c="1642">– Hangi dersi sororsun? </st><st c="1667">dedim.</st></p>
			<p><st c="1673">– Sen Hasan değil misin?</st></p>
			<p><st c="1698">– Bir yağnışınız olacak!..</st></p>
			<p><st c="1725">– Ay, sen Gaffar da mı değilsin?..</st></p>
			<p><st c="1760">– Galiba birine benzetoorsunuz, malumuâliniz, insanlar çifttir... </st><st c="1827">Adam adama benzer helbet.</st></p>
			<p><st c="1852">– İnsanlar çift yaratılmış derler ama, şaşılacak şey, üç kişinin bu kadar birbirine benzediğini ne duydum, ne gördüm...</st></p>
			<p><st c="1972">Bu vartayı da atlatmıştım. </st><st c="2000">İyice kuşkulanan Mehmet Beyin okula gidince beni aratacağını bildiğim için ondan önce davranıp bir arabaya bindim, hemen okula döndüm. </st><st c="2135">Az sonra bir bahaneyle beni çağırttı. </st><st c="2173">Hem konuşuyor, hem dikkatle yüzüme, gözlerime bakıyordu. </st><st c="2230">Birara,</st></p>
			<p><st c="2237">– Sen nerelisin?.. </st><st c="2257">dedi.</st></p>
			<p><st c="2262">– Istanbulluyum, dedim.</st></p>
			<p><st c="2286">Sesini çıkarmadı. </st><st c="2305">Ama o günden sonra, beni gözünden ayırmıyor, vakitli vakitsiz çağırıyordu.</st></p>
			<p><st c="2379">Nasıl olsa bigün foyamın ortaya çıkacağını biliyordum. </st><st c="2435">Ama bunu ne kadar uzatırsam, o kadar kârdı. </st><st c="2479">Üçüncü karşılaşmamız okulun koridorunda oldu. </st><st c="2525">Mehmet Bey, beni sivil elbiseyle görünce, artık tongaya basmayacağına güvenli,</st></p>
			<p><st c="2603">– Ee... </st><st c="2612">Gaffar mısın, Kirkor musun, Hasan mısın?.. </st><st c="2655">Söyle bakalım, nesin! </st><st c="2677">dedi.</st></p>
			<p><st c="2682">Bir an, başımı önüme indirip, “Affedersiniz!..” demeyi düşündüm. </st><st c="2748">Ama o zaman Akademiye veda etmem gerekirdi. </st><st c="2792">Ne olursa olsun komediyi sürdürecektim. </st><st c="2832">Tam bir Yahudi ağzıyla,</st></p>
			<p><st c="2855">– Ağnamadiiim!.. </st><st c="2873">Beni ismisi Mordahay... </st><st c="2897">dedim. </st></p>
			<p><st c="2904">Ellerini kalçasına vurdu,</st></p>
			<p><st c="2929">– Ulan! </st><st c="2938">diye bağırdı, burda Yahudinin işi ne?</st></p>
			<p><st c="2975">Biz mağazalardan taksitle mal alırdık. </st><st c="3015">Taksit parası toplamaya gelenlerin çoğu Yahudiydi.</st></p>
			<p><st c="3065">– Eee, ne yaparsın?.. </st><st c="3088">Benim mağazadan mal almışlar. </st><st c="3118">Taksitleri almaya yeldim...</st></p>
			<p><st c="3145">– Defol!.. </st><st c="3157">diye bağırdı.</st></p>
			<p><st c="3170">– Allâ omurlar versin!.. </st><st c="3196">dedim, çıktım, arka kapıdan tekrar içeri girdim.</st></p>
			<p><st c="3244">O günden sonra Mehmet Bey adım adım beni kolladı. </st><st c="3295">Ben de bisüre Akademiye gitmedim.</st></p>
			<p><st c="3328">Bir gece derslikte müzakeredeydik. </st><st c="3364">Kulakları çınlasın, Şinasi, soyundu yatak çarşaflarına sarındı... </st><st c="3430">Romeo ile Jülyet’i oynuyoruz. </st><st c="3460">Ama opera gibi... </st><st c="3478">Şinasi kürsünün üstüne çıktı, elinde tavan süpürgesi. </st><st c="3532">Ben de sözde bir çiçek buketi gibi, kâğıt sepetini almışım. </st><st c="3592">Sözüm ona, operamsı ilanı aşk ediyoruz. </st><st c="3632">Şinasi ince sesiyle, ben de basbariton...</st></p>
			<p><st c="3673">– Ha-ha haha haaaa!..</st></p>
			<p><st c="3695">– Hihi... </st><st c="3706">hiiiii... </st><st c="3716">haaaaa...</st></p>
			<p><st c="3725">Arkadaşlar gülmeden kırılıyor, yerlere yatıyorlar. </st><st c="3777">Birara kahkahalar, gülüşmeler öyle bir hale geldi ki, bir acayiplik olduğunu sezinledim. </st><st c="3866">Çocuklara şöyle bir yan gözle baktım; gülmekten gözlerinden yaş geliyor. </st><st c="3939">Necdet’e baktım, hem gülüyor, hem de kapıyı işaret ediyor. </st><st c="3998">Bir de şöööyle, başımı kapıya çevireyim ki, ne göreyim! </st><st c="4054">Müdür, müdür muavini, Mehmet Bey... </st><st c="4090">Şinasi’nin bişeyden haberi yok. </st><st c="4122">O, arkadaşlar bize gülüyorlar diye coşmuş, incecik sesiyle hâlâ Jülyet rolünde:</st></p>
			<p><st c="4201">– Hiii... </st><st c="4212">hihi... </st><st c="4220">hiii...</st></p>
			<p><st c="4227">Kâğıt sepetini elimden bırakamıyorum. </st><st c="4266">Şinasi’ye haber veremiyorum. </st><st c="4295">Ayağa kalkamıyorum. </st><st c="4315">Ne yapacağımı şaşırdım. </st><st c="4339">Şinasi’ye durumu bildireyim diye gözümü kapıya çevirdim. </st><st c="4396">Yine o bizim opera ahengiyle,</st></p>
			<p><st c="4425">– Haaa... </st><st c="4436">kapuyaaaa... </st><st c="4449">baaaak!.. </st><st c="4459">Haha haha hıhhhiii... </st><st c="4481">diye bağırdım.</st></p>
			<p><st c="4495">Mehmet Beyin sesi cevap verdi:</st></p>
			<p><st c="4526">– Oha! </st><st c="4534">Oha Ohaaaaaa!..</st></p>
			<p><st c="4549">Şinasi de, ben de heykel gibi kalakaldık. </st></p>
			<p><st c="4592">Müdür, Şinasi’ye,</st></p>
			<p><st c="4609">– Ne yapıyorsun? </st><st c="4627">diye sordu. </st></p>
			<p><st c="4639">Şinasi, elinde sırık süpürgesi,</st></p>
			<p><st c="4670">– Tavandaki örümcekleri alıyorum efendim, dedi.</st></p>
			<p><st c="4718">– Üstündeki çarşaflar ne?</st></p>
			<p><st c="4744">– Toz gelmesin diye... </st></p>
			<p><st c="4768">Bana döndü:</st></p>
			<p><st c="4779">– Sen ne yapıyorsun?</st></p>
			<p><st c="4800">– Yerden kâğıtları topluyorum.</st></p>
			<p><st c="4831">Bişey söylemeden gittiler. </st><st c="4859">Şinasi’yi bilmem ama, ben bütün gece uyuyamadım. </st><st c="4908">Sabahleyin beni çağırdılar. </st><st c="4936">Öğretmenler odasına, müdür, muavini, Mehmet Bey, bütün öğretmenler -ki çoğu profesördü- toplanmışlar. </st></p>
			<p><st c="5038">Müdür,</st></p>
			<p><st c="5044">– Adın ne? </st><st c="5056">diye sordu.</st></p>
			<p><st c="5067">Oysa, kendisine yağlıboya bir tablo yaptığım için, beni çok iyi tanırdı.</st></p>
			<p><st c="5140">– Hasan, dedim. </st></p>
			<p><st c="5157">Mehmet Bey atıldı:</st></p>
			<p><st c="5175">– Hayır, senin adın Gaffar! </st><st c="5204">dedi. </st></p>
			<p><st c="5210">Müdür,</st></p>
			<p><st c="5216">– Bak, adın Gaffar’mış, hadi Gaffar gibi konuş bakalım, dedi. </st></p>
			<p><st c="5279">Suratlar kilise duvarı gibi asıktı. </st><st c="5315">Ben Azeri ağzıyla konuştum:</st></p>
			<p><st c="5342">– Eyle, özüme Gaffar da diyerler, Hasan da diyerler... </st></p>
			<p><st c="5398">Mehmet Bey,</st></p>
			<p><st c="5409">– Ama sana Kirkor da diyorlar! </st><st c="5441">Öyle konuş! </st><st c="5453">dedi. </st></p>
			<p><st c="5459">Emir emir, işin şakaya gelir yanı yok.</st></p>
			<p><st c="5497">– He, bazı keret Kirkor deorlarsa, benimlen şaka edoorlar... </st><st c="5559">Yoğisem ki bendeniz Hasan’ım.</st></p>
			<p><st c="5588">– Mordahay değil misin?..</st></p>
			<p><st c="5614">Boynumu büktüm. </st><st c="5631">Yüzlerde en küçük bir gülümseme işareti yoktu! </st></p>
			<p><st c="5678">Müdür,</st></p>
			<p><st c="5684">– Çık! </st><st c="5692">diye bağırdı.</st></p>
			<p><st c="5705">Beni de, Şinasi’yi de azkalsın okuldan kovacaklardı. </st><st c="5759">Bereket jeoloji profesörü olan bir hocamız araya girdi de, çalışkandır, falan fıstıktır diye, bizi kovulmaktan kurtardılar... </st><st c="5885">Kulakları çınlasın Şinasi, Kore’de bacağını verdi, gazi oldu. </st><st c="5947">Ben de birisine kalbimi verdim, yarı şehit sayılırım.</st></p>
			<p><st c="6000">Ya işte böyle çocuklar!.. </st><st c="6027">Şimdi siz babanızın asık suratına bakıp da onu çok ciddi biri sanmayın!</st></p>
			
		</section>

  <div id="charCountTotal" value="6098"></div></body>
</html>
