<?xml version="1.0" encoding="utf-8"?>
<html xmlns="http://www.w3.org/1999/xhtml" xmlns:epub="http://www.idpf.org/2007/ops">
  <head>
    <title>YEDEK PARÇA</title>
    <meta http-equiv="Content-Type" content="text/html; charset=utf-8" />
  

</head>
  <body epub:type="chapter" id="chapter-16">
    <section>
			<h1><st c="0">Kasabın Derdi</st></h1>
			<p><span><st c="14">C</st></span><st c="16">anı sıkıldı mı sokağa fırlar, alır başını giderdi, artık neresi olursa... </st><st c="90">O pazar bir keyif çatayım dedi, ama büsbütün keyfi kaçtı. </st><st c="148">Sabah kahvesi bile içememişti.</st></p>
			<p><st c="178">– Bir haftadır evde kahve yok diye davul çalıyoruz, almıyorsun!..</st></p>
			<p><st c="244">Böyle çıkışan karısına cevap vermedi.</st></p>
			<p><st c="282">– Pazardır, hiç olmazsa yıkanayım, dedi.</st></p>
			<p><st c="323">– Yıkanamazsın, havagazı kesileli hanidir...</st></p>
			<p><st c="368">Lahavle çekti. </st><st c="384">Tam eline gazeteyi almıştı, ev sahibi geldi. </st><st c="429">Kirayı istiyordu. </st><st c="447">Ay başı geçeli on gün olmuştu. </st><st c="478">Artık heyheyler bastı. </st><st c="501">Aldı başını sokağa fırladı. </st><st c="529">Kendi kendine söyleniyordu:</st></p>
			<p><st c="556">– Hey Allahım!.. </st><st c="574">Okullarda bunca yıl mürekkep yala, onaltı yıl dirsek çürüt, ha babam ha oku... </st><st c="653">Sokakta çalış, evde çalış... </st><st c="682">Sonra da haftada bir sinemadan, tiyatrodan, yılda bir elbiseden geçtik, bir de elektriği, havagazını kessinler, kirayı zamanında veremedin diye ev sahibi saatlerce ahlak, namus dersi versin, ha!..</st></p>
			<p><st c="878">Söylene söylene kasabın önüne gelmişti. </st></p>
			<p><st c="919">Kasap Selim,</st></p>
			<p><st c="931">– Merhaba Mümtaz Bey!.. </st><st c="956">dedi.</st></p>
			<p><st c="961">– Merhaba Selim Efendi. </st><st c="986">Nasılsın?</st></p>
			<p><st c="995">– Sorma Mümtaz Bey, çok fena!.. </st><st c="1028">Dert çok birader... </st></p>
			<p><st c="1048">İçinden, “Benden dertliler de varmış,” diye geçirdi.</st></p>
			<p><st c="1100">– Ev kirasını mı veremedin?</st></p>
			<p><st c="1128">– Yoo... </st><st c="1138">Çok şükür, kendi evimiz var.</st></p>
			<p><st c="1166">– Kışlık yakacağın mı yok?</st></p>
			<p><st c="1193">– Yok canım... </st><st c="1209">Hamdolsun öyle şey değil... </st><st c="1237">Bizim, Osmanbey’de bir apartman var... </st><st c="1276">Sanki kiracılardan çektiğimiz yetmiyormuş gibi şeytana uydum, bir apartman da Atatürk Bulvarında yaptırmaya kalktım. </st><st c="1393">Hay yaptıramaz olaydım. </st><st c="1417">Bu işçi milletine laf anlatılmıyor birader. </st><st c="1461">Çok şükür apartman bitti. </st><st c="1487">Ben kapıyı filizi yeşile boyayın dedim, siz tutun, türbe yeşiline boyayın... </st><st c="1564">Ölür müsün, öldürür müsün?</st></p>
			<p><st c="1590">– Canım bunda üzülecek bişey yok Selim Efendi...</st></p>
			<p><st c="1639">– Ah Mümtaz Bey, öyle söyleme... </st><st c="1673">Benim üç tane taksim var. </st><st c="1699">Dedim ki birinin şoförüne, “Oğlum, şu arabanın arka penceresine kuş koyma. </st><st c="1774">Uğursuzluktur.” Dinlemez... </st><st c="1802">Ölende mi kabahat, öldürende mi? </st><st c="1835">Di gel de söyleme!.. </st><st c="1856">Arka pencereye ille de yapma bir kuş asacak.</st></p>
			<p><st c="1900">– Fazla büyütüyorsun Selim Efendi...</st></p>
			<p><st c="1937">– Bilemezsin Mümtaz Bey... </st><st c="1965">Dert bir değil ki... </st><st c="1986">Benim Büyükada’da...</st></p>
			<p><st c="2006">Daha fazla dayanamadı:</st></p>
			<p><st c="2029">– Affedersiniz, benim birisine sözüm var da... </st><st c="2077">Allasmarladık... </st></p>
			<p><st c="2094">Yürürken kendi kendine söyleniyordu:</st></p>
			<p><st c="2130">– Sen onaltı yıl boyunca oku, oku!.. </st><st c="2168">Sonra...</st></p>
			<p><st c="2176">– Merhaba Mümtaz Bey!.. </st></p>
			<p><st c="2201">Bakkal Nuri selam veriyordu.</st></p>
			<p><st c="2229">– Merhaba Nuri Bey. </st><st c="2250">Nasılsın?</st></p>
			<p><st c="2259">– Ah, ah sorma... </st><st c="2278">Bu zamanda insan nasıl olur? </st><st c="2307">Ne sen sor, ne ben söyleyeyim. </st><st c="2338">Üç ay önce benim küçük kızı evlendirdim. </st><st c="2379">Birinciyi evlendirdiğim zaman, damada elli bin lira sermaye vermiştim. </st><st c="2450">İkinci damat doktordur. </st><st c="2474">Ona da doksan bin döktüm. </st><st c="2500">Beyoğlu’nun göbeğinde muayenehane açtım. </st><st c="2541">İyi mi? </st><st c="2549">Sıra geldi üçüncüye...</st></p>
			<p><st c="2571">– O da yüzbin mi istedi?</st></p>
			<p><st c="2596">– İstediği bişey değil... </st><st c="2623">Helal olsun, kızımın kocası... </st><st c="2654">Yüz değil, ikiyüz bin verdim. </st><st c="2684">Sen tut, yılbaşında bizim kıza bir mavi kumaş hediye et... </st><st c="2743">Yani rezalet bu kadar olur...</st></p>
			<p><st c="2772">– Rezalet bunun neresinde?</st></p>
			<p><st c="2799">– Yahu bu senenin moda rengi mormuş. </st><st c="2837">Kız, kalkar da mavi giyer mi? </st><st c="2867">İnan ki canımdan bezdim. </st><st c="2892">Dur daha bitmedi. </st><st c="2910">Bu bir, bir de ikincisi var... </st><st c="2941">Küçük kız dedi ki...</st></p>
			<p><st c="2961">– Affedersin Nuri Bey... </st><st c="2987">Bir arkadaş beni bekliyor da... </st><st c="3019">Allasmarladık.</st></p>
			<p><st c="3033">Hem yürüyor, hem kendi kendine söyleniyordu.</st></p>
			<p><st c="3078">– Hay Allah cezanı versin... </st><st c="3108">Onaltı yıl kafa patlat...</st></p>
			<p><st c="3133">– Ooo, Mümtaz Bey... </st><st c="3155">Nerelerdesin yahu?</st></p>
			<p><st c="3173">– Merhaba Misbah!.. </st><st c="3194">Sen ne âlemdesin?</st></p>
			<p><st c="3211">– Ah, sorup da derdimi deşme!.. </st><st c="3244">Hayatın tadı kalmadı. </st><st c="3266">Bizim kendi apartmanımız Beyazıt’ta... </st><st c="3305">Daireleri dörder odalı olduğu için dar geliyor bize... </st><st c="3360">Kız da Fransız mektebine gidiyor. </st><st c="3394">Hem kızın mektebine yakın olsun, hem de geniş olsun diye Harbiye’de kat tuttuk.</st></p>
			<p><st c="3473">– Kirası mı pahalı geliyor?</st></p>
			<p><st c="3501">– Neden pahalı gelsin canım. </st><st c="3531">Ben yorganımı ayağıma göre uzatırım. </st><st c="3568">Kira filan değil... </st><st c="3588">Birader, yüznumaranın cephesi kuzeye bakıyor. </st><st c="3634">Pencere muhkem ama, ne de olsa kış günü soğuk geliyor da insan rahat edemiyor. </st><st c="3713">Kaç kere dedim ki ev sahibine, birader...</st></p>
			<p><st c="3754">– Bana müsaade Misbah, acele bir işim var da... </st></p>
			<p><st c="3803">Hem yürüyor, hem söyleniyordu:</st></p>
			<p><st c="3833">– Bunca yıl göz nuru dök, oku...</st></p>
			<p><st c="3866">– Merhaba Mümtaz Bey!..</st></p>
			<p><st c="3890">“Merhaba,” deyip geçecekti. </st></p>
			<p><st c="3919">Sütçü Recep,</st></p>
			<p><st c="3931">– Vallahi, diye başladı, canım burnuma geldi. </st><st c="3978">Ölsem daha iyi. </st><st c="3994">Hayatın tadı...</st></p>
			<p><st c="4009">Demeye kalmadı Mümtaz Bey açtı ağzını, yumdu gözünü.</st></p>
			<p><st c="4062">– Ulan ben senin canına, ben o hayatın da içine!.. </st><st c="4114">Yetmiş bin lira verdiğin damadının da, mavi elbise giymeyen ta o kızının da...</st></p>
			<p><st c="4192">Yoldan geçenler durmuş, ona bakıyorlardı.</st></p>
			<p><st c="4234">– Hay senin üç taksinin de... </st><st c="4265">Yaptırdığın, yaptıracağın apartmanın da... </st><st c="4308">Frenk mektebine giden kızının da, senin de... </st><st c="4354">Penceresi kuzeye bakan helanın da...</st></p>
			<p><st c="4390">Mümtaz Bey açtı ağzını, yumdu gözünü. </st><st c="4429">Kalabalığın arasına polis girdi. </st><st c="4462">Süt güğümlerini omzundan indiren Recep,</st></p>
			<p><st c="4501">– Bay polis, bana bu kadar insanın huzurunda alenen hakaret etti, davacıyım!.. </st><st c="4581">dedi.</st></p>
			<p><st c="4586">Suçüstü mahkemesinde Recep hâkime,</st></p>
			<p><st c="4621">– Efendim, dedi, ben bu Mümtaz Beyi iyi bir insan sanırdım. </st><st c="4682">Kendisine akıl danışacaktım. </st><st c="4711">Kırkbin lira bir param var, acaba tahvil mi alayım, yoksa, fiyatlar gün günden yükseliyor, altın alıp bir kenara mı koyayım... </st><st c="4838">diye, sormaya kalmadan, bana şahitlerin huzurunda söylemediğini bırakmadı. </st><st c="4913">Halbuki ben onu okuryazar, aydın, aklı başında bir adam sanırdım.</st></p>
			<p><st c="4978">Mümtaz Bey daha hâkim sormadan başladı:</st></p>
			<p><st c="5018">– Aydın olanın da, okuryazarın da, aklı başında olanın da, adamın da...</st></p>
			<p><st c="5090">Şahitlerin hepsi de Mümtaz Beyi son derece kibar, nazik bir adam olarak tanıdıklarını, ama davacıya ağıza alınmayacak hakaretlerde bulunduğunu söylediler.</st></p>
			<p><st c="5245">Bu durum karşısında hâkim, Mümtaz Beyi, Adli Tıp’a muayeneye sevketti. </st><st c="5317">Şimdi on gündür Adli Tıp’ta müşahede altında... </st><st c="5365">Durmadan odada geziniyor ve söyleniyor:</st></p>
			<p><st c="5404">– Ulan, ben onaltı yıl mürekkep yalayım, göz nuru dökeyim, kafa patlatayım, dirsek çürüteyim... </st><st c="5501">Ha? </st><st c="5505">Sonra da... </st><st c="5517">Hay ben senin kuzeye bakan hela pencerenin de... </st><st c="5566">Hay...</st></p>
		</section>
  <div id="charCountTotal" value="5572"></div></body>
</html>
