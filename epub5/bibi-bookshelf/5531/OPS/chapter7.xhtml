<?xml version="1.0" encoding="utf-8"?>
<html xmlns="http://www.w3.org/1999/xhtml" xmlns:epub="http://www.idpf.org/2007/ops">
  <head>
    <title>YEDEK PARÇA</title>
    <meta http-equiv="Content-Type" content="text/html; charset=utf-8" />
  

</head>
  <body epub:type="chapter" id="chapter-7">
    <section>
			<h1><st c="0">Uzatmayalım Efendim</st></h1>
			<section>
				<span><st c="20">Denize indirme töreninde, Abidin</st></span><br />
				<span><st c="53">Daver gemisinin başında verilen nutuktur.</st></span>
			</section>
			<p><span><st c="95">–</st></span> <span><st c="97">M</st></span><st c="98">uhterem misafirler!.. </st><st c="120">Kıymetli büyüklerim. </st><st c="141">Değerli arkadaşlarım!.. </st><st c="165">Sayın bayanlar, baylar!.. </st><st c="191">Kısmet olursa, bugün yapılacak olan Abidin Daver şilebini denize indirme törenine verdiğiniz şereften dolayı, denizcilerimiz, gemicilerimiz, dolmuş motörcüleri, mavnacılar, kayıkçı ve sandalcılar adına teşekkürler eder, büyüklerimin ellerinden, küçüklerin gözlerinden öperim. </st><st c="467">Bendenize çok yüksek huzurlarınızda, bu vesileyle konuşmak fırsatını bahşeden, başta hükümetimiz ve büyüklerimiz olmak üzere, Ulaştırma Bakanı Beyefendi’ye, Denizcilik Bankası Müdürü Beyefendi’ye ve Müdür Muavini Beyefendi’ye ve bütün şube müdürlerine ve gerek bütün kaptan ve çarkçıbaşılarla, çımacılara ve tahmil ve tahliye işçilerine ve aynı zamanda uzun zamandanberi kıymetli eşimin çekmekte olduğu amansız hastalığı derhal teşhis ederek, zamanında tıbbi müdahalesiyle ameliyat etmek suretiyle sevgili eşimi hayata, bizlere ve yavrularına kavuşturan muhterem Dr. </st><st c="1034">Ord. </st><st c="1039">Prof. </st><st c="1045">Bay Hakkı’ya ve tedavide bulunan Doçent Dr. </st><st c="1089">Nebahat, Doç. </st><st c="1103">Dr. </st><st c="1107">Avram ve kıymetli yardımlarını esirgemeyen asistan Dr. </st><st c="1162">Hacer, yine asistan Dr. </st><st c="1186">İzzet ve Başhemşire Fatma, hastane hademesi Kadri, Ramazan, Şaban Efendilere, kapıcı Hasan’a ve karımın hastanede boş yatak bulabilmesi için tavsiye mektubu yazan partimizin Horhor Ocak Başkanı sayın Faruk’a bütün gayret, ihtimam ve tedaviye rağmen yanlış ameliyat neticesinde kıymetli eşim salihat-ı nisvandan, Yavuz Sultan Selim’in ve Turgut Reis’in ve Barbaros’un torunlarından ve Levazım Feriki Osman Paşa’nın kerimesi Cavidan’ın irtihali dâr-ı beka eylemesi sebebiyle, gerek çelenk gönderen ve gerekse göndermeyenler, telgraf, telefon ve mektupla acımı paylaşanlara, ayrı ayrı teşekküre teessürüm mani olduğundan kendilerini nerede görürseniz, alenen minnet ve şükran hislerimin tercümanı olmanızı rica ederim.</st></p>
			<p><st c="1901">Efendim!.. </st><st c="1913">Bugün denize indirme töreni yapılacak olan Abidin Daver şilebi münasebetiyle, sizlere kısaca gemi, gemicilik ve gemiciliğimiz hakkında haddim olmayarak bikaç söz söylemeye müsaadelerinizi rica ederim. </st><st c="2114">Antrparantez şunu da arz edeyim ki, ilerde sıkışık bir durum hasıl olmaması için, isteyenler şimdiden ş’apıp rahatlamak için gidebilirler.</st></p>
			<p><st c="2252">Efendim, dünya yüzünde, tarihin kaydettiği ilk gemi Nuh’un gemisi, son gemi de Abidin Daver gemisidir. </st><st c="2356">Yine dünyada ilk kaptan Nuh kaptan, son kaptan da Galatasaray futbol takımının kaptanıdır. </st><st c="2447">Neyse uzatmayalım efendim, gemiler çeşit çeşittir. </st><st c="2498">Gemi, vapur, istimbot, çatana, römorkör, bütün bunlar denizde giderler. </st><st c="2570">Fatih’in gemileriyle bir de kara pampuru denen tirenler karada gider. </st><st c="2640">Yalnız, bizim gemilerimizin bazıları denizde de gidemez. </st><st c="2697">Bazıları da, hem denizde, hem karada gittiklerinden, fok balığı gibi sık sık karaya vurur ve karaya otururlar. </st><st c="2808">Uzatmayalım efendim, ilk gemiler yelkenli ve tahtadandı. </st><st c="2865">Sonradan Von Papen, Papen buhar kazanını icat ederek, ilk buhar gemilerini yaptı. </st><st c="2947">Daha sonra mazotla işleyen gemiler yapılınca, biz de inat olsun diye azotlu gemiler yaptık. </st><st c="3039">Bizim gemiler yalnız parayla işler. </st><st c="3075">Bir de lafla giden peynir gemilerimiz vardır.</st></p>
			<p><st c="3120">Uzatmayalım efendim... </st><st c="3144">Gemi deyip geçmeyin, sizi sıkmamak maksadıyla sözlerime biraz neşe katmak için, müsaade ederseniz, gemiye dair bir hatıramı nakledeyim. </st><st c="3280">Bundan otuz sene kadar evvel, peder merhumla bir kere gemiye binmiştik de, kaçak olarak biletsiz bindik diye bize gemi ocağına kömür attırmışlar, sonra bir ıssız adaya çıkarmışlardı. </st><st c="3463">Hey gidi günler, hey!..</st></p>
			<p><st c="3486">Bayanlar, Baylar!.. </st><st c="3507">Sıkışanlar varsa, dışarı çıkabilirler. </st><st c="3546">Uzatmayalım efendim, gemi çok mühim şeydir, neden derseniz, mühim olduğu şuradan da belli ki gemisini kurtaran kaptandır.</st></p>
			<p><st c="3667">Gemi var, gemicik var. </st><st c="3691">Gemiden gemiye fark var. </st><st c="3716">Çünkü gemide direk vardır, baca vardır, kazan vardır, ambar vardır, tekne vardır, uskur vardır, efendime söyleyeyim halat vardır, kamara vardır, dümen vardır, kaptan köşkü vardır, ondan sonra, uzatmayalım, simit vardır, cankurtaran yeleği vardır, fare vardır, düdük vardır. </st><st c="3990">Daha sonracığıma, lafı uzatmayalım, kömür vardır, makine vardır, çıpa vardır, zincir vardır, lomboz deliği vardır. </st><st c="4105">Efendicağızıma söyleyeyim, vardır, çark vardır, pusula vardır, uzatmayalım, helası vardır, burnu vardır, kıçı vardır, telsizi vardır.</st></p>
			
			<section>
				<p><span><st c="4238">NOT</st></span><st c="4242">: Değerli hatip, “Yirmidört kısım tekmili birden” bu nutkun daha birinci bap, birinci fasıl, birinci kısmına hâlâ devam etmektedir.</st></p>
			</section>
			
		</section>

  <div id="charCountTotal" value="4374"></div></body>
</html>
