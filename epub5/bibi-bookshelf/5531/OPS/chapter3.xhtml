<?xml version="1.0" encoding="utf-8"?>
<html xmlns="http://www.w3.org/1999/xhtml" xmlns:epub="http://www.idpf.org/2007/ops">
  <head>
    <title>YEDEK PARÇA</title>
    <meta http-equiv="Content-Type" content="text/html; charset=utf-8" />
  

</head>
  <body epub:type="chapter" id="chapter-3">
    <section>
			<h1><st c="0">Çapkın Hikâye</st></h1>
			<p><span><st c="14">B</st></span><st c="16">en herşeyi biliyorum. </st><st c="38">Bu hikâyenin başlığını görür görmez, perdesi açık kalmış karşı evde çamaşır değiştiren komşu kadını nasıl gözetliyor idiyseniz, işte tıpkı öyle bir merak ve heyecanla bu hikâyeyi okumak için saldırdınız. </st><st c="242">Ama iş bildiğiniz gibi değil...</st></p>
			<p><st c="273">Mayıs ayı girince, çalıştığım derginin sekreteri,</st></p>
			<p><st c="323">– Artık yaz geldi, çapkın hikâye yaz!.. </st><st c="364">dedi. </st><st c="370">Hiç bozuntuya vermedim.</st></p>
			<p><st c="393">– Başüstüne! </st><st c="407">dedim.</st></p>
			<p><st c="413">Kendi kendime “çapkın hikâye” de nasıl olur diye düşündüm. </st><st c="473">Bir hafta sonra sekreter,</st></p>
			<p><st c="498">– Çapkın hikâye yazdın mı? </st><st c="526">dedi.</st></p>
			<p><st c="531">– Haaa. </st><st c="540">Unutmuşum, dedim, haftaya yazarım. </st></p>
			<p><st c="575">Unuta unuta mayısı atlattım. </st><st c="604">Haziran girince, sekreter asılmaya başladı:</st></p>
			<p><st c="647">– Yahu, hani çapkın hikâye yazacaktın...</st></p>
			<p><st c="688">– Kolay canım, yazarım.</st></p>
			<p><st c="712">“Çapkın hikâye”nin nasıl yazılacağını bilmediğimi anlamasınlar diye, kolay dedim ama, hiç de kolay değil... </st><st c="821">Haziranın ortalarına doğru sekreter adamakıllı kızdı:</st></p>
			<p><st c="874">– Yaz geçiyor, sen hâlâ çapkın hikâye yazacaksın!..</st></p>
			<p><st c="926">– Canım telaş etme, yazarım... </st><st c="958">Daha dört ay önümüz yaz... </st></p>
			<p><st c="985">Ben laf arasında çaktırmadan, çapkın hikâye denilen şey her nasılsa, işte onun aleyhinde bulunuyorum. </st><st c="1087">Örneğin şöyle laflar ediyorum:</st></p>
			<p><st c="1117">– Çapkın hikâye yazmak bir marifet değil... </st><st c="1162">İnsan istese günde on tane çapkın hikâye şişirir. </st><st c="1212">Çapkın hikâye de sanki mizah mı? </st><st c="1245">Mizah hikâyesi, efendime söyleyeyim, şöyle sosyal, sonracığıma...</st></p>
			<p><st c="1310">Bu bilgiççe sözlerimi dinleyenler, kendilerine cahil demeyeyim diye,</st></p>
			<p><st c="1379">– Doğru... </st><st c="1391">Doğru ama, diyorlar, sen yine de arasıra çapkın hikâyeler yaz...</st></p>
			<p><st c="1455">– Madem istiyorsunuz, bence hava hoş, peki, yazarım.</st></p>
			<p><st c="1508">Mizah hikâyelerinin nasıl olması gerektiği üzerine konferanslar vererek haziran ayını da atlattım. </st><st c="1608">Ama temmuzun yakıcı sıcakları başlayınca, sekreter küplere bindi:</st></p>
			<p><st c="1673">– Bana bak, çapkın hikâye yazacaksan yaz, yazmayacaksan söyle başkasına yazdırayım...</st></p>
			<p><st c="1759">Ne?.. </st><st c="1766">Başkasına mı yazdıracak? </st><st c="1791">Yağma yoook... </st><st c="1806">Alt yanı bir hikâye beş lira, bilemedin on lira... </st><st c="1857">Ama ben onun parasında değilim. </st><st c="1889">Bikez piyasada adın çıktı mı: “Canım o da mizah yazarı mı, bir çapkın hikâye bile yazamaz, boş ver!..” diyecekler. </st><st c="2004">Artık ondan sonra sen istediğin kadar, yok mizah şöyle olmalıdır, böyle olmalıdır diye işin yoksa öt dur... </st><st c="2112">Ağzınla kuş tutsan kimse yazı yazdırmaz. </st><st c="2153">Hem şerefimi kurtarmak, hem de geçim derdi uğruna bir çapkın hikâye yazmaya karar verdim. </st><st c="2243">Karar vermekle iş bitse kolay... </st><st c="2276">Gürültü de, patırtı da, kıyamet de kopsa, başımda top patlatsalar, yine yazı yazarım. </st><st c="2362">Ama çapkın hikâye öyle şişirme iş değil... </st><st c="2405">Onun için evdekilerin hepsini biyere gönderdim. </st><st c="2453">Tek başıma kaldım. </st><st c="2472">Başladım odalardan odalara, sofalardan helalara gezinmeye...</st></p>
			<p><st c="2532">– Çapkın hikâye, çapkın hikâye... </st><st c="2567">İlkin bir konu bulmalı. </st><st c="2591">Kadın olmalı içinde, kadın değil de karı olmalı... </st><st c="2642">Şöyle fıstık gibi bir karı... </st><st c="2672">Yada ilik gibi bir kız. </st><st c="2696">Efendim? </st><st c="2705">Plaja gitmeliyiz... </st><st c="2725">Değil mi ya...</st></p>
			<p><st c="2739">İki gün hikâyenin konusunu düşündüm. </st><st c="2777">Ne de zormuş cenabet şey!.. </st><st c="2805">Üçüncü gün, kolları sıvadım, yazdım, bozdum, çizdim, yine yazdım. </st><st c="2871">Ama sıkı bir çapkın hikâye şişirdim.</st></p>
			<p><st c="2907">Sekreter memnun,</st></p>
			<p><st c="2924">– Oku bakalım!.. </st><st c="2942">dedi. </st></p>
			<p><st c="2948">Başladım okumaya:</st></p>
			<p><st c="2965">–“Kadıköy vapurunun lüks mevkiindeyim. </st><st c="3005">Ben herzaman güvertede otururum. </st><st c="3038">O gün lüks salona geçişimin nedeni, iskelede gördüğüm yerli malı bir sarışın bombaydı.”</st></p>
			<p><st c="3125">– Güzel!..</st></p>
			<p><st c="3136">–“İskele kalabalıktı. </st><st c="3159">Kalabalıktan yararlanarak, sarışın bombanın arkasına geçtim. </st><st c="3220">İtin kopuğun sıkıştırmaması için kızı himayem altına aldım.”</st></p>
			<p><st c="3280">– Aferin... </st><st c="3293">Güzel yazmışsın!..</st></p>
			<p><st c="3311">–“İskele çok kalabalıktı. </st><st c="3338">Başladılar arkadan itmeye... </st><st c="3367">Aman ne güzel itiyorlardı.”</st></p>
			<p><st c="3394">– Çok güzel...</st></p>
			<p><st c="3409">–“Kapılar açıldı. </st><st c="3428">Sarışın bomba, lüks mevkiye girince, ben de arkasından gitmeye mecbur oldum. </st><st c="3505">Koltuğa bir oturdu, yani yattı... </st><st c="3539">İşte o zaman dayanamadım, bereket, dişlerimi dudaklarıma geçirdim, ellerimle vapurun demirlerine yapıştım da kendimi zor tuttum.”</st></p>
			<p><st c="3668">– Fevkalade...</st></p>
			<p><st c="3683">–“‘Benimle plaja gider misin?’ diye sordum. </st><st c="3728">‘Uyuşursak giderim,’ diye cilvelendi.”</st></p>
			<p><st c="3766">– Aman harika!..</st></p>
			<p><st c="3783">–“Sonra pazarlığa başladık. </st><st c="3812">Elli lira istedi. </st><st c="3830">‘Çok,’ dedim. </st><st c="3844">‘Neresi çok,’ dedi, ‘bu zamanda hayat pahalı... </st><st c="3892">Bir ruj onaltı lira... </st><st c="3915">Efendim, domates bile bulunmuyor... </st><st c="3951">Kahve yok... </st><st c="3964">Çay yok... </st><st c="3975">Şeker yok...’”</st></p>
			<p><st c="3989">Sekreter bomba gibi patladı:</st></p>
			<p><st c="4018">– Bu ne biçim çapkın hikâye yahu?.. </st><st c="4055">Birdenbire sapıtıverdin!.. </st><st c="4082">Olmamış...</st></p>
			<p><st c="4092">Bisüre bağırıp çağırdıktan sonra babacan bir sesle,</st></p>
			<p><st c="4144">– Böyle mizah olmaz dedi, halk zaten pahalılıktan, dertten, sıkıntıdan bıkmış!.. </st><st c="4226">Onu biraz eğlendirmek, güldürmek gerekirken, sen tutmuş, hikâyenin en tatlı yerinde domates filan diye zırvalamışsın.</st></p>
			<p><st c="4343">Canım sıkıldı. </st><st c="4359">Eve kapandım. </st><st c="4373">Bu kez hikâyeme öyle yoksun yoksul kızları almayacaktım. </st><st c="4430">Şöyle dört başı bayındır, zengin bir sosyete karısı... </st><st c="4485">Nasıl olsa hikâye değil mi? </st><st c="4513">İstediğim kadını seçerim. </st><st c="4539">Keyif benim!..</st></p>
			<p><st c="4553">Çok esaslı bir çapkın hikâye yazdım.</st></p>
			<p><st c="4590">Sekreter,</st></p>
			<p><st c="4600">– Oku... </st><st c="4610">dedi...</st></p>
			<p><st c="4617">Başladım okumaya:</st></p>
			<p><st c="4635">–“Salondan hafif bir müzik sesi geliyordu. </st><st c="4679">Biz Süheyla ile balkondaydık. </st><st c="4709">Başını omzuma yasladı. </st><st c="4732">Onu göğsüme çektim.”</st></p>
			<p><st c="4752">– Çok güzel!..</st></p>
			<p><st c="4767">–“Süheyla, ‘Kocam görür aman...’ dedi. </st><st c="4807">Ben, ‘Niçin bu kozalak herifle evlendin?’ diye sordum.”</st></p>
			<p><st c="4862">– Fevkalade!..</st></p>
			<p><st c="4877">–“Süheyla, ‘Ah sorma,’ dedi, ‘evlenmeyeydim de ne halt edeydim... </st><st c="4944">Bu zamanda kolay mı, şekerim... </st><st c="4976">İki odalı bir apartmana bin lira kira veriyordum. </st><st c="5026">Giyim kuşam ona göre... </st><st c="5050">Namuslu çalışsan, daktiloluk filan yapsan, bin liradan fazla vermiyorlar. </st><st c="5124">Başka türlü çalışsan...’</st></p>
			<p><st c="5148">Süheyla ağlamaya başladı. </st><st c="5175">‘Ben de mecbur oldum işte bu kozalakla evlenmeye...’ dedi.” </st></p>
			<p><st c="5235">Sekreter,</st></p>
			<p><st c="5244">– Olmamış!.. </st><st c="5258">dedi, sen laf anlamıyorsun... </st><st c="5288">Yahu, işi tatlı yerinden alsana...</st></p>
			<p><st c="5322">Çapkın hikâye uğruna ekmeğimden, mesleğimden olacağım. </st><st c="5378">Bir hafta evden çıkmadım. </st><st c="5404">İlle beğendirmek azmiyle bir çapkın hikâye daha yazdım. </st><st c="5460">Gidip sekretere okudum:</st></p>
			<p><st c="5483">–“Plajdaki kabinin budak deliğine gözümü uydurdum. </st><st c="5535">Genç kız çırılçıplaktı. </st><st c="5559">Erkek de soyundu. </st><st c="5577">Sonra erkek, benim gözetleme deliğime geldi. </st><st c="5622">‘Arkadaş,’ dedi, ‘vaktin doldu, ikibuçuk liraya beş dakika... </st><st c="5684">Bundan sonrasını seyredeceksen, beş lira daha alırım.’ ‘Aman, dedim, param yok... </st><st c="5766">Gel sen dışarıya, ben içeri gireyim... </st><st c="5805">Sen bizi seyret!..’ Bu kez adam ikibuçuğu bana verdi. </st><st c="5859">O gözetleme deliğine geçti. </st><st c="5887">Ben kabine girdim.”</st></p>
			<p><st c="5906">Sekreter,</st></p>
			<p><st c="5916">– Olağanüstü güzel!.. </st><st c="5939">dedi. </st><st c="5945">Sonra ne yaptınız?</st></p>
			<p><st c="5963">– Siz, dedim, bir hikâyeye elli lira vermiyor musunuz? </st><st c="6019">Bana yirmibeş lira verin, hikâyemin buraya kadar olan bölümünü koyun dergiye. </st><st c="6097">Çünkü bundan sonra, kız, “Bu kadar çalışıyorum yine de geçinemiyorum, hasta çocuğuma doktorun yazdığı ilacı eczanelerde bulamıyorum,” diye ağlamaya başladı. </st><st c="6254">Vallahi kabahat benim değil... </st><st c="6285">“Sus kız ağlama, hikâyeyi berbat ettin! </st><st c="6325">Bizim sekreter darılır,” dedim. </st><st c="6357">“Sen karışma, ben ağlayacağım!” dedi.</st></p>
			
		</section>

  <div id="charCountTotal" value="6394"></div></body>
</html>
