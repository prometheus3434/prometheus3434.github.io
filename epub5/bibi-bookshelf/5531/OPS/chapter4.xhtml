<?xml version="1.0" encoding="utf-8"?>
<html xmlns="http://www.w3.org/1999/xhtml" xmlns:epub="http://www.idpf.org/2007/ops">
  <head>
    <title>YEDEK PARÇA</title>
    <meta http-equiv="Content-Type" content="text/html; charset=utf-8" />
  

</head>
  <body epub:type="chapter" id="chapter-4">
    <section>
			<h1><st c="0">Zamane</st></h1>
			<p><span><st c="7">K</st></span><st c="9">ırkımı geçtim, evlenmedim, artık evleneceğim de yok. </st><st c="62">“Çocuksuz insan, meyvesiz ağaca benzer” derler. </st><st c="110">Ben pek de meyvesiz sayılmam. </st><st c="140">Yeğenlerim var. </st><st c="156">Bütün sevgimi kardeşlerimin çocuklarına verdim.</st></p>
			<p><st c="203">Büyük ağabeyim dar gelirli bir memurcuk, zavallının bütçesi eğlencelere, gezmelere, tozmalara uygun değildir. </st><st c="314">Sinemaya tiyatroya, plaja, hiçbir eğlenceye gidemezler. </st><st c="370">Eh ucuz eğlence olduğu için, can sıkıntısından, karıkoca her yıl bir çocuk yaparlar.</st></p>
			<p><st c="454">Küçük ağabeyimin kazancı oldukça yerindedir. </st><st c="500">Çünkü o ancak ortaokulun ikinci sınıfına kadar okuyabildi. </st><st c="559">Evleneli onbeş yıl oldu, iki çocuğu var.</st></p>
			<p><st c="599">Bir de benden küçük kardeşim var. </st><st c="634">Çok kalın kafalı olduğundan ilkokulu zor bitirebildi. </st><st c="688">Buyüzden de zengin oldu. </st><st c="713">Karıkoca hiçbir eğlenceden geri kalmazlar. </st><st c="756">Onca eğlenceden nasıl vakit bulup da bir çocuk yapmış olmalarına şaşarım.</st></p>
			<p><st c="829">Dört kardeş, dördümüz de birbirimize düşmanızdır. </st><st c="880">Büyük ağabeyimize öbür kardeşlerim, karısını çocuk fabrikasına çevirdiği için, Bektaşi’nin dediğini söylerler: “Rızkını vermedikten sonra yap yap koyuver!” O da: “Vatana evlat yetiştiriyorum!” der. </st><st c="1078">Kardeşlerimin dilinde benim adım “Meyvesiz ağaç”... </st><st c="1130">Onların meyvelerine bakıyorum, kimi kurtlu kiraz, kimi ahlat, kimi hastalıklı kayısı gibi... </st><st c="1223">Ama ben yeğenlerimi çok severim. </st><st c="1256">Onlar da beni severler. </st><st c="1280">Dün, bütün gün hepsi bende misafirdi, tam sekiz çocuk. </st><st c="1335">En büyüğü oniki, en küçüğü üç yaşında...</st></p>
			<p><st c="1375">Dokuz yaşındaki Altan bütün kitaplarımı karıştırdı.</st></p>
			<p><st c="1427">– Amca be, dedi, bisürü kitap doldurmuşsun raflara ama, içlerinde okunacak bişey yok...</st></p>
			<p><st c="1515">Onun yaşına uygun biriki kitap saydım...</st></p>
			<p><st c="1556">– Robenson Kruzo var, Jül Vern’in romanları var, Güliver’in Serüvenleri var...</st></p>
			<p><st c="1635">Hepsi birden kahkaha attılar. </st></p>
			<p><st c="1666">Altan,</st></p>
			<p><st c="1672">– Geç onları be amca, dedi. </st><st c="1701">Mayk Hammer var mı sende. </st><st c="1727">Pekosbil var mı? </st><st c="1744">Kanlı Pençe, Aşk Dersleri, Seksoloji Ansiklopedisi var mı?..</st></p>
			<p><st c="1804">Saydıklarının hiçbiri yoktu. </st><st c="1834">Onbir yaşındaki Fatoş cin gibi kız... </st><st c="1872">Durmadan bişeyler sorar insana... </st><st c="1906">Hep yeni yeni şeyler öğrenmek ister. </st><st c="1943">Baba olmadım ama, çocuk terbiyesinin ne olduğunu bilirim. </st><st c="2001">Çocuk terbiyesi üstüne okuduğum bütün kitaplarda şöyle laflar vardır: Çocuklar dış âlemle ilişkiye geçtikçe dünyalarını genişletmek için büyüklerine durmadan bişeyler sorarlar. </st><st c="2178">Çocukların bütün sorularını cevaplandırmak gerekir. </st><st c="2230">Sordukları herşeyi anlatıp açıklamalıdır.</st></p>
			<p><st c="2271">Yeğenlerim ne sorsalar ben de onlara, pedagoji yöntemlerine göre, tıpkı karşımda büyük adam varmış gibi anlatmaya çalışırım. </st><st c="2397">Cin gibi Fatoş gazetede biyeri gösterdi.</st></p>
			<p><st c="2437">– Amca suni ilkah diye yazıyor gazetede, ne demek bu? </st></p>
			<p><st c="2492">Oturduğum yerde sağa sola döndüm. </st><st c="2526">Terbiye kitaplarına göre suni ilkahın ne olduğunu çocuklara anlatmalıydım.</st></p>
			<p><st c="2600">– Şey, dedim, çocuk var ya çocuk...</st></p>
			<p><st c="2636">Hepsi yöreme toplandı. </st><st c="2660">Ağzımın içine bakıyorlardı.</st></p>
			<p><st c="2687">– Eeee?..</st></p>
			<p><st c="2697">– Eğer bir anne yalnız başına çocuk yapmak isterse... </st><st c="2752">Çocuk yapmak için baba bulamazsa, o zaman...</st></p>
			<p><st c="2796">Terlemiştim... </st><st c="2812">İyi ki küçük Erol lafa karıştı da kurtuldum... </st></p>
			<p><st c="2859">Erol konuyu değiştirdi:</st></p>
			<p><st c="2882">– Amca, gazetelerde sık sık “Uygunsuz vaziyette yakalandılar” diye yazıyor... </st><st c="2961">Ne demek o?</st></p>
			<p><st c="2972">Çocuk terbiyesi kitaplarını yazanların, bu soruya ne cevap vereceklerini bilmem. </st><st c="3054">Onlar, “çocuklara yaşlarına uygun biçimde herşeyin doğrusunu anlatmalı” derler.</st></p>
			<p><st c="3133">– Uygunsuz vaziyet demek... </st><st c="3162">Yani...</st></p>
			<p><st c="3169">Çocuklar kulak kesilmişlerdi. </st><st c="3200">Hayır... </st><st c="3209">Bu kadarı olmaz. </st><st c="3226">Terbiyeciler beni affetsinler. </st><st c="3257">Herşeyin sırası var. </st><st c="3278">Çocuklar, kendileri “uygunsuz vaziyet”in ne olduğunu keşfedecek yaşa gelinceye kadar, varsın ne olduğunu bilmesinler...</st></p>
			<p><st c="3397">– Çocuklar, dedim, uygunsuz vaziyet, etraftakileri rahatsız etmek, gürültü etmektir.</st></p>
			<p><st c="3482">Bu kez Yılmaz sordu:</st></p>
			<p><st c="3503">– Amca, bak gazeteye, burda “bir kızı iğfal etti” diye yazıyor. </st><st c="3568">Ne demek?..</st></p>
			<p><st c="3579">– Hadi, sizi gezdireyim! </st><st c="3605">dedim.</st></p>
			<p><st c="3611">– Anlat!.. </st><st c="3623">Anlat!.. </st><st c="3632">diye yöreme toplandılar.</st></p>
			<p><st c="3656">– Bir kızın çok değerli bişeyi çalınırsa... </st></p>
			<p><st c="3701">Yıldız,</st></p>
			<p><st c="3708">– Aaa!.. </st><st c="3718">diye bağırdı, dün benim... </st></p>
			<p><st c="3745">Sözün arkasını getirmesin diye,</st></p>
			<p><st c="3776">– Sus!.. </st><st c="3786">Terbiyesiz!.. </st><st c="3800">diye payladım. </st></p>
			<p><st c="3815">Aydın daha ileri gitti:</st></p>
			<p><st c="3838">– Amca, çocuk nasıl yapılır? </st></p>
			<p><st c="3868">Lafı çevirmek istedim. </st></p>
			<p><st c="3891">Altan,</st></p>
			<p><st c="3897">– Sokaktan alırlarmış, öyle mi amca? </st><st c="3935">dedi.</st></p>
			<p><st c="3940">– Kimi çocukları sokaktan da alırlar... </st><st c="3981">Ama hepsini değil... </st></p>
			<p><st c="4002">Yıldız,</st></p>
			<p><st c="4009">– Gökten melekler mi getirir? </st><st c="4040">diye sordu.</st></p>
			<p><st c="4051">Hepsi kahkahalarla güldüler. </st><st c="4081">Dokuz yaşındaki yeğenim,</st></p>
			<p><st c="4105">– Ulan be amca, dedi sen iyi ki evlenmemişsin... </st></p>
			<p><st c="4155">Kıpkırmızı oldum.</st></p>
			<p><st c="4172">– Neden? </st><st c="4182">diye sordum.</st></p>
			<p><st c="4194">– Neden olacak?.. </st><st c="4213">Sen daha çocuğun nasıl yapıldığını bile bilmiyorsun... </st><st c="4268">Uygunsuz vaziyeti bilmiyorsun... </st><st c="4301">Sen hiçbişey bilmiyorsun be amca... </st><st c="4337">Gazetelerde de mi okumuyorsun? </st><st c="4368">Bir de bu yaşa gelmişsin...</st></p>
			<p><st c="4395">Çocuklar kahkahadan yerlere yatmışlardı... </st><st c="4439">Başım önümde odadan çıktım...</st></p>
			
		</section>

  <div id="charCountTotal" value="4468"></div></body>
</html>
