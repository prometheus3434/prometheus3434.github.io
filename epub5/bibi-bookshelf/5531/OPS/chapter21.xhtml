<?xml version="1.0" encoding="utf-8"?>
<html xmlns="http://www.w3.org/1999/xhtml" xmlns:epub="http://www.idpf.org/2007/ops">
  <head>
    <title>YEDEK PARÇA</title>
    <meta http-equiv="Content-Type" content="text/html; charset=utf-8" />
  

</head>
  <body epub:type="chapter" id="chapter-21">
    <section>
			<h1><st c="0">Merhum Papel</st></h1>
			<p><span><st c="13">H</st></span><st c="15">erşey aklıma gelirdi, ama onun apansız intihar edeceği aklıma gelmezdi. </st><st c="87">Bütün ömrümüz birlikte geçti. </st><st c="117">Kim derdi ki, hayatımın en sıkışık, en zor bir sırasında o beni yüzüstü bırakıp, “Artık yaşamaya daha fazla dayanamayacağım; ben intihar edip kurtuluyorum. </st><st c="273">Sen de başının çaresine bak!..” diye mektup yazdıktan sonra canına kıyacak... </st><st c="351">Bu kalleşliği de yaptı en sonunda. </st><st c="386">Üzüntümün büyüklüğünü anlayamazsın. </st><st c="422">Onun ölümü başkasınınkine benzemiyor. </st><st c="460">Dostum, sevgilim, karım intihar etse, bu kadar yıkılmazdım.</st></p>
			<p><st c="519">Dün akşam eve gelince pantolonumun cebinde onun son mektubunu buldum. </st><st c="590">Bakın, ne acıklı bir mektup yazmış:</st></p>
			<p><st c="625">“Azizim!</st></p>
			<p><st c="634">Bu son mektubumu okuyunca, biliyorum, deliye döneceksin. </st><st c="692">Seni hayatta, iktidardan düşmüş gibi yapayalnız, dımdızlak bıraktım. </st><st c="761">Beni affedecek misin, bilmiyorum... </st><st c="797">Haysiyetsiz bir hayata daha fazla dayanamazdım. </st><st c="845">Ölümümden hiçkimse sorumlu değildir.</st></p>
			<p><st c="881">İntihar etmeden şu bikaç dakika önce (Bu laf intihar mektuplarının klasik deyimidir) bütün hayatım, bir sinema şeridi gibi gözümün önünden geçti. </st><st c="1028">Seninle birlikte çok iyi günler geçirdik. </st><st c="1070">Ben senin yanında olduğum zamanlar, muhaliflerinin çanına ot tıkamış iktidar gibi ağzın kulaklarına varırdı.</st></p>
			<p><st c="1178">Kırk yıl öncesini düşün... </st><st c="1206">Her sabah işine giderken, evine beni bıraktın mı, evdekiler sevinir, düğün bayram ederlerdi. </st><st c="1299">Benim sayemde sen, iyi bir aile başkanı, iyi baba, iyi arkadaş, iyi dost olurdun.</st></p>
			<p><st c="1380">Hem o kadar eskiye gitmenin ne gereği var. </st><st c="1424">Savaş yılları içinde bile, şehrin en lüks lokantasında yerdin, içerdin, sonra garsona beni verirdin. </st><st c="1525">Garson hesabı alır, bahşişi alır, daha da geriye artardım. </st><st c="1584">Gazete alırdın, sinemaya giderdin, tıraş olurdun, ayakkabı boyatırdın, otobüse biner evine dönerdin de, ben yine güreş tefrikaları gibi bitürlü bitip tükenmek bilmezdim.</st></p>
			<p><st c="1753">Hey gidi günler hey... </st><st c="1777">Cebinde benden iki üç tanesini birarada taşıyanları, ömründe karakolda dayak yememiş vatandaş gibi parmakla gösterirlerdi.</st></p>
			<p><st c="1899">Sen kendini bir düşünsene... </st><st c="1929">İki parmağının arasına beni alıp da, Beyoğlu caddesinde,</st></p>
			<p><st c="1985">– Geh bili bili, geh, geh!.. </st><st c="2015">dedin mi, esmeri, sarışını, beyazı, kadınlar arkana düşerdi. </st></p>
			<p><st c="2076">Beni daha uzaktan görüp de kanmayacak mı vardı? </st><st c="2124">Yani kısacası itibarım vardı, haysiyetim vardı.</st></p>
			<p><st c="2171">Gel zaman, git zaman, herşey değişti. </st><st c="2210">O zamanlar insanların kalbi,</st></p>
			<p><st c="2238">– Pa-pel! </st><st c="2249">Pa-pel! </st><st c="2257">Pa-pel! </st><st c="2265">diye atardı. </st></p>
			<p><st c="2278">Oysa şimdi, sarışın ve esmer bombaların burun kanatlarından tut da, vurguncu ve karaborsacıların nabızlarına kadar hepsi,</st></p>
			<p><st c="2399">– Mil-yon!.. </st><st c="2413">Mil-yon!.. </st><st c="2424">Mil-yon! </st><st c="2433">diye atıyor.</st></p>
			<p><st c="2445">Ben, kendi cinsimden pekçok intiharlar gördüm. </st><st c="2493">Vaktiyle bir nikel beş para vardı. </st><st c="2528">Zavallı yıllarca süründü, durdu. </st><st c="2561">Sonunda kahrından intihar etti. </st><st c="2593">Ondan önce de metelik intiharını kitaplarda okumuştum.</st></p>
			<p><st c="2647">Zavallı beş paranın arkasından on para uzun zaman yaşamadı. </st><st c="2708">İnsanların birbirlerini “ciğeri on para etmez!” diye kendi adına aşağılamalarına dayanamadı, o da intihar etti.</st></p>
			<p><st c="2819">Yüz paranın intiharı oldukça hazindir. </st><st c="2859">Bir adam kör bir dilencinin açık avucuna bir yüz para bırakmıştı. </st><st c="2925">Kör dilenci, yüz parayı kaldırdı, adamın kafasına attı. </st><st c="2981">Bu aşağılama, zavallı yüz paranın ağrına gitti, intihar etti.</st></p>
			<p><st c="3042">Beş kuruşun, hemen arkasından da on kuruşun hazin intiharlarının hikâyesini bilirsin. </st><st c="3129">Bir adam cebinden yere beş kuruş düşürdü. </st><st c="3171">Eğilip almak zahmetine bile katlanmadı. </st><st c="3211">Yine bigün Taksim alanında, yere düşen on kuruş bir hafta düştüğü yerde kaldı da, herkes onu gördüğü halde çiğneyip geçti. </st><st c="3334">Hiçbir vicdan sahibi, onu ayaklar altından kaldırmak zahmetine katlanmadı. </st><st c="3409">O da kahrından öldü.</st></p>
			<p><st c="3429">Hele bir zamanlar mandagözü denilen o kocaman yirmibeş kuruşun intiharı ne acıdır. </st><st c="3513">Mandagözü ki, o tarihte bir devlet dairesinde bir yurttaşın elinde parladı mı, işlemleri için bir haftadır sırada bekleyen yüz kişi olsa, onlar yine bekleşirler, elinde mandagözü parlayan yurttaşın işi şıp diye görülürdü. </st><st c="3735">Bir mandagözünün açmadığı hiçbir kapı yoktur. </st><st c="3781">Ama günün birinde bir gazino helasının kapısında müşterilerin eline kolonya serpen madam, o ünlü mandagözüne dudak büküp artık yirmibeş kuruşa hela kapısını bile açamaz hale gelince, o zavallı da intihar etti.</st></p>
			<p><st c="3990">Sen şimdi ne dersen de... </st><st c="4017">İntihar etmek de bana vız gelir. </st><st c="4050">Arkadaş, benim haysiyetim var. </st><st c="4081">Ben Çar ordularında komutanlık yada Çar’a yaverlik yapıp da, devrimden sonra yaban illerin meyhane köşelerinde sarhoşlara karanfil satmaya çalışan kör yada topal Beyaz Rus subayları gibi yaşayamam!</st></p>
			<p><st c="4278">Resmi raporlara, Ticaret Odasının hayat endeksine, valinin vaatlerine, propaganda nutuklarına güvenip daha bisüre sürünerek bu hayata katlanacaktım. </st><st c="4428">Ama dün gece gittiğim içkili, sazlı bir bahçede sarhoşun biri beni garsona bahşiş diye verip de, garsonun, beni adamın başına fırlatıp,</st></p>
			<p><st c="4563">– Al sen bunu da... </st><st c="4584">Falan filan demesi, sonra da bana bu adam hakaret ediyor, diye polise şikâyet etmesi çok gücüme gitti. </st></p>
			<p><st c="4687">Demek ben de, bir zamanların metelikleri, beş paraları, on paraları, kırk paraları, yüz paraları, beş kuruş, on kuruş, mandagözleri gibi, artık bayramlarda kendilerine bahşiş diye verilen çocukların, çöpçülerin, helacı kadınların, garson yamaklarının hatta dilencilerin bile beğenmedikleri, burun kıvırdıkları, dudak büktükleri zavallı bir hale düşmüşüm. </st><st c="5042">Daha fazla yaşayamam. </st><st c="5064">Hakkını helal et...</st></p>
			<p><st c="5083">Ben intihar ediyorum, sen kına yak!..</st></p>
			<p><st c="5121">Elveda ey gençliğimin tatlı rüyaları!.. </st><st c="5162">Elveda ucuzluk hülyaları!.. </st><st c="5190">Elveda!..</st></p>

			<section>
				<p><st c="5199">Kırk yıllık arkadaşın</st></p>
				<p><st c="5221">Papel</st></p>
				<p><st c="5227">Nam-ı diğer Teklik yada 1 lira</st></p>
			</section>
		</section>
  <div id="charCountTotal" value="5258"></div></body>
</html>
