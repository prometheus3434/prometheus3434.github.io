<?xml version="1.0" encoding="utf-8"?>
<html xmlns="http://www.w3.org/1999/xhtml" xmlns:epub="http://www.idpf.org/2007/ops">
  <head>
    <title>YEDEK PARÇA</title>
    <meta http-equiv="Content-Type" content="text/html; charset=utf-8" />
  

</head>
  <body epub:type="chapter" id="chapter-9">
    <section>
			<h1><st c="0">Suçlu Nasıl Bulunur?</st></h1>
			<p><span><st c="21">P</st></span><st c="23">anakorogia devleti polisleri, Amerikan Federal Bürosunun açtığı kursta staj görüyorlardı. </st><st c="113">Altı ay süren kursun son ayı, fennin kriminoloji alanında en son buluşu olan Yalan Okuyan Makinenin öğrenimine ayrılmıştı. </st><st c="236">Kurs öğretmeni Mr. </st><st c="255">Harry Wells kendisini dikkatle dinleyen Panakorogialı altı polise şunları anlatıyordu:</st></p>
			<p><st c="341">– Baylar, bugünkü dersimiz, araştırma ve soruşturmada, polislere pek büyük yardımı olan Yalan Okuyan Makinedir. </st><st c="454">Amerikan bilgin ve teknisyenleri tarafından yapılan bu makinenin yardımıyla işimiz çok kolaylaşmıştır. </st><st c="557">Bir suçtan sanık on kişi var diyelim. </st><st c="595">Bu makinenin kordonunu bu on kişiye ayrı ayrı bağlarız. </st><st c="651">Sonra soruşturmaya başlarız. </st><st c="680">Yalan söyleyen hemen anlaşılır, böylece suçlu da bulunur.</st></p>
			<p><st c="737">Mr. </st><st c="742">Harry Wells, salona Yalan Okuyan Makineyi getirtti. </st><st c="794">Dersine şöyle devam etti:</st></p>
			<p><st c="819">– Gördüğünüz gibi çok küçük dört parçalı bir makine. </st><st c="873">Şimdi bir suçlu üzerinde deneme yapacağız.</st></p>
			<p><st c="915">İçeriye 1,92 boyunda, çok şık giyinmiş bir adam getirdiler. </st><st c="976">Adam iskemleye oturdu. </st><st c="999">Öğretmen Harry Wells anlatmaya başladı:</st></p>
			<p><st c="1038">– Makinenin dört parçasından birini sanığın göbeğine bağlarız. </st><st c="1102">Birini kalbinin üstüne, birini başına, dördüncüsünü de kuyruksokumuna bağlarız. </st><st c="1182">Çünkü insanlar ençok bu dört noktadan heyecanlanırlar. </st><st c="1237">Sanığa bişey sorulunca yalan söylerse, heyecandan göbeği terler. </st><st c="1302">Bu aygıt gözle görünmeyen teri bile hemen yazar. </st><st c="1351">Kalbin üstündeki aygıtın ibresi oynar. </st><st c="1390">Baştaki aygıt grafik çizer. </st><st c="1418">Kuyruksokumundaki aygıt da, sanığın heyecanlı titreşimleriyle zil çalmaya başlar. </st><st c="1500">Böylece sanığın suçlu olup olmadığı ortaya çıkar. </st><st c="1550">Baylar!.. </st><st c="1560">Şimdi deneye başlıyoruz. </st><st c="1585">Üzerinde gözlem yapacağımız, kendisine yalan okuma makinesi bağlanmış sanık Ferra Punçiano’dur. </st><st c="1681">İtalyan asıllı bir Amerikan vatandaşıdır. </st><st c="1723">Dedesinin babasının babası, gemi soygunculuğu, korsanlık ve üç arkadaşını yağsız kazığa oturtmak suçlarından aranmakta olduğundan, Amerika’ya kaçarak burada adalet ve kanuna sığınmıştır. </st><st c="1910">Altın madeni ararken sekiz arkadaşını öldüren ve dokuzuncusu tarafından öldürülen bu dinamik adam, dünyaya, Amerikan polisini işsiz bırakmamak için Ferra Punçiano’nun dedesini miras bırakmıştır. </st><st c="2105">Amerikan cinayet ve polis tarihinde kendilerine çok geniş bir bölüm ayrılmış bulunan bu ailenin en son model yapısı karşımızdadır. </st><st c="2236">Ferra Punçiano ilk suçunu onüç yaşında, bir postaneyi soymakla işlemiştir. </st><st c="2311">İki yıl çocuk ıslah evinde eğitildikten sonra Alkapon, Dilinger çetelerinde çalışmış, kumarhane işletmiş, daha sonra başlıbaşına Şikago’da geniş bir soygun ağı kurarak çete başı olmuştur. </st><st c="2499">Şimdiye kadar 4 çocuk, 20 kadın kaçırmış, 100 banka soymuş, kaçakçılık yapmış, 2 adam öldürmüş ve beyaz kadın ticareti yapmıştır. </st><st c="2629">Artık yaşlandığı ve meslek hayatında yorulduğu için Sing-Sing Cezaevinde dört yıl dinlenen Ferra Punçiano, şimdi dürüst bir insan olmuş ve Amerika’nın sayılı işadamları arasına karışmıştır. </st><st c="2819">Wall Street’te yazıhanesi vardır. </st><st c="2853">Bir gazete ve üç derginin sermayedarıdır. </st><st c="2895">Tenekeden çelik yapma şirketinin yönetim kurulu başkanı, ayrıca dört şirketin ortağıdır. </st><st c="2984">Vaktiyle soyduğu bankanın şimdi ortakları arasındadır.</st></p>
			<p><st c="3038">Panakorogialı polislerden biri dayanamadı, kurs öğretmeni Mr. </st><st c="3101">Harry Wells’e sordu:</st></p>
			<p><st c="3121">– Şimdi Mr. </st><st c="3134">Ferra Punçiano hangi suçtan sanıktır? </st></p>
			<p><st c="3172">Öğretmen cevap verdi:</st></p>
			<p><st c="3193">– Otomobillerin 120 kilometreden fazla hızla gitmeleri yasak olan bir şosede 121 kilometre ile gitmek suçundan sanıktır.</st></p>
			<p><st c="3314">Panakorogialı polisler, müthiş, duyulmamış bir cinayet bekledikleri için, bu küçük suçu duyunca şaşkın şaşkın birbirlerine baktılar. </st><st c="3448">Mr. </st><st c="3452">Harry Wells devam etti:</st></p>
			<p><st c="3475">– Trafik polisi suçluyu tanıyamadı. </st><st c="3512">Biz de arşivimizde ne kadar sabıkalı varsa hepsini topladık. </st><st c="3573">Bu makine ile onların suçsuz oldukları anlaşıldı. </st><st c="3623">En son denemeyi Ferra Punçiano üzerinde yapıyoruz.</st></p>
			<p><st c="3673">Öğretmen makinenin kordon fişini prize soktu. </st><st c="3720">Şalter kolunu çekti. </st><st c="3741">Sonra sanığa sordu:</st></p>
			<p><st c="3760">– Mr. </st><st c="3767">Ferra Punçiano, 18 Mart Perşembe günü saat ondördü 31 dakika geçe, nefti renkli Rolls-Royce arabanızın direksiyonunda, yanınızda metreslerinizden Anna olduğu halde, üstünüzde mavi spor elbise, şimdi de boynunuzda olan beyaz benekli şu kırmızı kıravatla 159’ uncu sokaktan, yasak olan 121 kilometre hızla geçen siz miydiniz?</st></p>
			<p><st c="4090">– Hayır!..</st></p>
			<p><st c="4101">Ferra Punçiano, “Hayır!..” dedi ama, göbeğine bağlı aygıt yazdı, kalbindeki aygıtın ibresi oynadı, başındaki grafik çizdi, kuyruksokumundaki aygıtın da zili çaldı.</st></p>
			<p><st c="4265">Mr. </st><st c="4270">Harry Wells, Panakorogialı polislere döndü:</st></p>
			<p><st c="4313">– Görüyorsunuz Ferra Punçiano yalan söylüyor. </st><st c="4360">Bu makine ile onun yalanını çıkardık.</st></p>
			<p><st c="4397">Panakorogialı polisler hep birden,</st></p>
			<p><st c="4432">– Bu makine bizim memlekette sökmez! </st><st c="4470">diye bağırdılar. </st><st c="4487">Suçluyu bulmak için bizim yerli ve milli usullerimiz bu makineden daha iyi sonuç verir.</st></p>
			<p><st c="4574">Mr. </st><st c="4579">Harry Wells,</st></p>
			<p><st c="4591">– Nasıl olur? </st><st c="4606">dedi. </st><st c="4612">Bu makine dünyanın heryerinde aynı sonucu verir.</st></p>
			<p><st c="4660">– Bizde vermez.</st></p>
			<p><st c="4676">Bu iddia karşısında gerçek durumu öğrenmek isteyen Mr. </st><st c="4732">Harry Wells, Federal Bürodan izin aldı, inceleme için Panakorogia’ya gitti. </st><st c="4808">Panakorogia Emniyet Müdürlüğünde Mr. </st><st c="4845">Harry’nin karşısına bir sanık çıkardılar. </st><st c="4887">Panakorogialı polislerden biri, tıpkı Mr. </st><st c="4929">Harry’nin Ferra Punçiano’yu anlattığı gibi anlattı:</st></p>
			<p><st c="4980">– Bu adam Halkidikya canavarıdır. </st><st c="5015">Karısını, kaynanasını, baldızını, iki komşusunu öldürmüştür. </st><st c="5076">İşte itirafları...</st></p>
			<p><st c="5094">Mr. </st><st c="5099">Harry kendisine verilen, sanığın kendi diline çevrilmiş ifadesini okudu. </st><st c="5172">Gerçekten de adam beş cana kıydığını itiraf etmiş, ifade zaptının da altını imzalamıştı.</st></p>
			<p><st c="5260">– Bir de sizin yalan okuyan makinenizi takın bakalım, ne sonuç verecek? </st><st c="5333">dediler.</st></p>
			<p><st c="5341">Mr. </st><st c="5346">Harry makinesini suçluya bağladıktan sonra sordu:</st></p>
			<p><st c="5395">– Kaynanasını, karısını, baldızını, iki komşusunu pırasa doğrar gibi doğrayan Halkidikya canavarı sen misin?</st></p>
			<p><st c="5504">Adam,</st></p>
			<p><st c="5510">– Hayır!.. </st><st c="5522">dedi.</st></p>
			<p><st c="5527">Fakat, hayret!.. </st><st c="5545">Aygıtın ibreleri oynamamış, grafik çizilmemiş, zil çalmamıştı. </st></p>
			<p><st c="5608">Mr. </st><st c="5612">Harry,</st></p>
			<p><st c="5618">– Bu makine gerçekten sizin memlekette sökmüyor!.. </st><st c="5670">dedi. </st></p>
			<p><st c="5676">Sonra da,</st></p>
			<p><st c="5685">– Acaba neden? </st><st c="5701">diye sordu. </st></p>
			<p><st c="5713">Panakorogialı polisler şu cevabı verdiler:</st></p>
			<p><st c="5755">– Bizim memleketteki hayat pahalılığından, kemerlerini sıka sıka halkta terleyecek göbek kalmamıştır. </st><st c="5858">Onun için göbeklerimiz terlemez. </st><st c="5891">Kalbimizin heyecandan atışının hızlanmasına gelince, bu da olmaz. </st><st c="5957">Çünkü halk, dar, bozuk yollarımızda otomobil, otobüs, araba, dolmuş ve tramvayların hem içinde, hem dışında her Allahın günü ezilip can vermek tehlikesine o kadar alışmıştır ki, onlara sizin sorularınızın heyecanı vız gelir. </st><st c="6182">Başa konan aygıta gelince... </st><st c="6211">Kadınlar kocalarına, kocalar karılarına, esnaf müşteriye, müşteri esnafa, kiracı mal sahibine, mal sahibi kiracıya, yani herkes birbirine yalan söylemeye o kadar çok alışmıştır ki, bunların yanında bir makineye yalan söylemek solda sıfır kalır. </st><st c="6456">Hele kuyruksokumumuzun hiç lafını etmeyin. </st><st c="6499">Stadyum kapılarında, maçlarda tepişmekten, sinema, tiyatro gişelerinde birbirimizi tekmelemekten, dairelerde “Pazartesi git, perşembe gel!”, “Perşembe git, pazartesi gel!” diye kovulmaktan, artık kuyruksokumlarımız duyarlığını yitirmiştir. </st><st c="6739">Bizde öyle bir kuyruksokumu var ki, makineyle filan heyecanlanmaz.</st></p>
			<p><st c="6805">Bu açıklamayı dinleyen Mr. </st><st c="6833">Harry, Halkidikya canavarına sordu:</st></p>
			<p><st c="6868">– Burada, “Ben suçlu değilim, masumum!” diyorsun. </st><st c="6919">Oysa, “Beş cana kıyan canavar benim!..” diye ifade vermişsin, altını da imzalamışsın...</st></p>
			<p><st c="7006">Halkidikya canavarı,</st></p>
			<p><st c="7027">– Size de sorsunlar, bakalım ne cevap vereceksiniz? </st><st c="7080">dedi. </st></p>
			<p><st c="7086">Mr. </st><st c="7090">Harry, Panakorogialı polislere,</st></p>
			<p><st c="7121">– Bu canavarı nasıl yakaladığınızı merak ediyorum, dedi.</st></p>
			<p><st c="7178">– Gayet basit, dediler, bize bir evde bir hafta önce beş insanın öldürüldüğünü haber vermişlerdi. </st><st c="7277">Bu ihbarlardan onbeş gün sonra derhal harekete geçtik. </st><st c="7332">Kısa bir araştırmadan sonra parça parça olmuş, yerde yatan maktulleri derhal yakaladık. </st><st c="7420">Fakat katil ortada yoktu. </st><st c="7446">Beş insan öldürülmüş olduğuna göre, elbette bunları bir öldüren vardı. </st><st c="7517">“Gelsin, teslim olsun” diye ilan verdik, gelmedi. </st><st c="7567">Gazetelere “Katil aranıyor!..” diye ilan verdik, bulunmadı. </st><st c="7627">“Bulana mükâfat veriyoruz!” dedik, olmadı, artık bizden günah gitmişti. </st><st c="7699">Başladık şüphelendiklerimizi, katil olması ihtimali olanları, azbuçuk katile benzeyenleri yolda, gördüğümüz yerde çevirip yakalamaya. </st><st c="7833">Elbette bunlardan biri katildir. </st><st c="7866">Bu adam uçmadı ya... </st><st c="7887">Kendi usulümüze göre onları sorguya çektik. </st><st c="7931">Daha araştırma bitmedi. </st><st c="7955">Şimdiye kadar dokuz katil bulduk. </st><st c="7989">Bu işte onlardan biri...</st></p>
			<p><st c="8013">Mr. </st><st c="8018">Harry’nin gözleri fal taşı gibi açıldı.</st></p>
			<p><st c="8057">– Sizin usulünüzü benim üzerimde de dener misiniz? </st><st c="8109">diye sordu.</st></p>
			<p><st c="8120">– Tabii, hemen deneyelim. </st><st c="8147">Bunun için ayrı odalarımız vardır.</st></p>
			<p><st c="8181">Mr. </st><st c="8186">Harry gösterdikleri ilk odaya girdi. </st><st c="8223">On dakika sonra odadan yalvarma, ağlama, gürültü, patırtı duyuldu. </st></p>
			<p><st c="8290">Odadan fırlayan Mr. </st><st c="8310">Harry,</st></p>
			<p><st c="8316">– Öbür odalara lüzum yok! </st><st c="8343">diye bağırıyordu.</st></p>
			<p><st c="8360">Amerikalı Federal Büro uzmanlarından Mr. </st><st c="8402">Harry, Panakorogia’da beş cana kıyan Halkidikya canavarı olduğunu itiraf etmişti. </st><st c="8484">İfade tutanağının altını imzalayan Mr. </st><st c="8523">Harry’ye,</st></p>
			<p><st c="8532">– Siz henüz bu cinayetin onuncu katilisiniz!.. </st><st c="8580">dediler. </st></p>
			<p><st c="8589">Sonra Mr. </st><st c="8599">Harry’ye sordular.</st></p>
			<p><st c="8617">– Bizim usulümüzü nasıl buldunuz?</st></p>
			<p><st c="8651">– Olağanüstü... </st><st c="8668">Yalnız copları vidalı ve burgulu yapsanız kolaylık olur.</st></p>
			<p><st c="8724">Panakorogialı polis şefi,</st></p>
			<p><st c="8750">– Biz nasıl olsa kendi usullerimizle suçluları buluyoruz, siz bize cinayet bulacak bir makine icat edin. </st><st c="8856">Çünkü elimizdeki canilere cinayet bulmakta zorluk çekiyoruz... </st><st c="8919">dedi.</st></p>
		</section>

  <div id="charCountTotal" value="8924"></div></body>
</html>
