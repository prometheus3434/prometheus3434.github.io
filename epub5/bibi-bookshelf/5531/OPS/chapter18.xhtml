<?xml version="1.0" encoding="utf-8"?>
<html xmlns="http://www.w3.org/1999/xhtml" xmlns:epub="http://www.idpf.org/2007/ops">
  <head>
    <title>YEDEK PARÇA</title>
    <meta http-equiv="Content-Type" content="text/html; charset=utf-8" />
  

</head>
  <body epub:type="chapter" id="chapter-18">
    <section>
			<h1><st c="0">Hasan Baba Çeşmesi</st></h1>
			<p><span><st c="19">M</st></span><st c="21">asamın üstündeki davetiyeyi görünce, yine bir düğüne, nikâha çağırıyorlar, hediye için paradan çıkacağım diye canım sıkıldı. </st><st c="146">Açtığım davetiyede şunlar yazılıydı:</st></p>
			
			<blockquote>
				<p><st c="182">Sayın Bay...</st></p>
				<p><st c="195">Horhor’da, Selime Hatun Çıkmazındaki tarihi Hasan Baba Çeşmesinin tamir edilerek halk hizmetine girmesi münasebetiyle yapılacak açılış törenine şeref vermenizi rica ederiz.</st></p>
				<p><st c="368">Tarih...</st></p>			
			</blockquote>
			
			<p><st c="377">Hayatımda hiçbir çeşmenin açılış törenini görmediğim için çağrı günü adresi yazılı yere gittim. </st><st c="474">Sokak, Ankara’dan gelmiş önemli kişilerle ve bu önemli kişileri seyre gelen önemsiz kişilerle tıklım tıklım doluydu. </st><st c="591">Bütün tanınmış adamlar, tanınmış adamların otomobilleri, az tanınmış adamlar, sonra daha az tanınmışlar, yazarlar, gazeteciler, en sonra da tanınmamış, ama tanınmaya çalışan adamlar oradaydı.</st></p>
			<p><st c="782">Kalabalık arasından zorla çeşmenin yanına gelebildim. </st><st c="837">Dört köşe bir taş... </st><st c="858">Üstü çinko örtülü. </st><st c="877">Kefeki taşından bir yalak ve pirinçten burmalı bir musluk. </st><st c="936">Çeşmenin kitabesinde eski harflerle şunlar yazılı:</st></p>
			<section>
				<span><st c="986">Veccealnâ min-el mai külli şey’in hay</st></span><br />
				<span><st c="1024">Şaraben tahuraa...</st></span>
			</section>
			<p><st c="1043">Altında da Türkçe olarak şu dörtlük vardı:</st></p>
			
			<section>
				<span><st c="1086">Tutar derler iki su bir ekmeği</st></span><br />
				<span><st c="1117">Baba Hasan yaptırdı bu çeşmeyi</st></span><br />
				<span><st c="1148">Düşürdü şair Meddahi tarihin</st></span><br />
				<span><st c="1177">Unutursan ölürsün su içmeyi!</st></span>
			</section>
			
			<p><st c="1206">Mermer üzerine kazılmış bu yazının altında yeni harflerle kabartma ve üstü yaldızlı harflerle yazılmış şu yazı okunuyordu:</st></p>
			
			<blockquote>
				<p><st c="1329">“Meşhur Baba Hasan Çeşmesi. ..........</st><st c="1368">’nin  Başbakanlığı zamanında ve Sayın ..........’nın  Bayındırlık Bakanlığı zamanında, Sayın ..........’nın  valiliği zamanında tamir edilerek halka açılmıştır...”</st></p>			
			</blockquote>
			<p><st c="1529">Çeşmenin betonla sıvanmış yalağına çıkan tanınmış bir tarihçi bir saat bir çeyrek kadar kısa bir konuşma yaparak çeşmelerin tarihini, ilk çeşmeyi bizim keşif yada icat ettiğimize değgin kanıtları, bu çeşmeyi yaptıran Baba Hasan’ın kim olduğunu anlattı. </st><st c="1783">Sözü ünlü edebiyatçılarımızdan birine bıraktı. </st><st c="1830">O da, çeşmenin kitabesine tarih düşüren Şair Meddahi’nin iki saatlik zaman içinde kısaca hayatını özetledi. </st><st c="1938">Onlardan sonra politikacılarımızdan birisi taşın üstüne sıçrayıp nutka başladı. </st><st c="2018">Yazık, sözlerini tutmak için yanımda ses alma makinesi yoktu, hızlı konuştuğundan yazamadım da... </st><st c="2116">Ama onun nutkuymuş gibi sonradan yazdıklarımı aşağıda okuyacaksınız. </st><st c="2185">Politikacının nutkuyla, onun nutku diye benim sonradan yazdıklarım arasındaki ayrım, benim yazdıklarımın onun nutku yanında çok daha ciddi oluşudur. </st><st c="2334">Uğraştım ama, ondan ciddi olmamak elimden gelmedi.</st></p>
			<p><st c="2384">Dinlediğimiz nutuk aşağı yukarı şöyle bişeydi: </st></p>
			<p><st c="2432">– Vatandaşlar!.. </st><st c="2449">Lüzumsuz laf kalabalığıyla kıymetli zamanınızı almayacağım. </st><st c="2509">Biz müspet işler yapıyoruz. </st><st c="2537">Eserlerimiz meydanda. </st><st c="2559">Buradan ben konuşmuyorum, rakamlar konuşuyor. </st><st c="2605">Memleket idaresini ele aldığımız zaman, senede ancak 207 bin 310 teneke yağmur istihsalimiz vardı. </st><st c="2704">Biz senelik yağmur miktarını, poragramlı bir çalışma ile yüz misline çıkardık. </st><st c="2783">Geçen sene, 1 milyon 489 bin 113 kova olan yağmur istihsalimiz rasyonel bir çalışma ile yüz misline çıkarılmıştır. </st><st c="2898">Daha da artırılacaktır. </st><st c="2922">Gelecek senenin programında 2 milyon 491 bin 316 buçuk kovalık su yer almıştır. </st><st c="3002">Muhaliflerimiz kovalarımızın delik olduğunu söylüyorlar. </st><st c="3059">Hayır... </st><st c="3068">Onlardan idareyi devir aldığımız zaman mevcut 97 bin 198 tane dibi delik kovanın tamiri için, 418 ton lehim, 905 kalıp nışadır, 710 bin litre tuzruhu kullanılmıştır.</st></p>
			<p><st c="3233">Eski idare zamanında ancak 715 bin 108 çeşme vardı. </st><st c="3286">Bunların 119 bin 33’ü musluksuz, 94 bin 74’ünün kurşunları çalınmış, 205 bininin de suyu yoktu. </st><st c="3382">Bütün bu çeşmeleri tamir ettik. </st><st c="3414">Ayrıca 979 bin 266 çeşme yeniden, 296 bin 31 çeşme eskiden yaptık, 910 bin 66 çeşme de planımızda vardı. </st><st c="3519">Üç sene sonra 31 milyon çeşmemiz olacak.</st></p>
			<p><st c="3559">Vatandaşlar!</st></p>
			<p><st c="3572">Bugün açılışını yaptığımız bu çeşmenin tamiri için, 297 bin çuval çimento, 409 bin araba çakıl, 294 bin vagon kum kullanılmış, 477 bin personel 6 ay 3 hafta, 4 gün 3,5 saat geceli gündüzlü çalışmıştır. </st><st c="3775">Ben size rakamların itiraz kabul etmeyen kesin diliyle konuşuyorum. </st><st c="3843">Bu çeşmeden günde 756 bin teneke su alınacak, her sene randımanı yüzde beş artırılacaktır. </st><st c="3934">216 bin 174... </st><st c="3949">20 milyon 519 bin 384... </st><st c="3974">446 milyar 197 milyon 384 bin 535... </st><st c="4011">706 trilyon...</st></p>
			<p><st c="4025">Artık rakamları not edemiyordum. </st><st c="4059">Rakamlarla konuşan zat,</st></p>
			<p><st c="4082">– Sözü şimdi Sayın .......’ya bırakıyorum! </st><st c="4126">diye kürsüden indi. </st></p>
			<p><st c="4146">Dinleyenler, rakam kalabalığından aptallaştıklarından, aman kurtulduk diye coşkunca alkışladılar.</st></p>
			<p><st c="4243">Kürsüye yeni çıkan zat nutkuna başladı:</st></p>
			<p><st c="4283">– Vatandaşlar!.. </st><st c="4301">Bugün açılış töreni yapılan Baba Hasan Çeşmesi’nin mübarek sularından, vatandaşlarımız şakır şakır yıkanacaklar ve lıkır lıkır içtikleri kevser...</st></p>
			<p><st c="4447">Bu heyecanlı nutuktan sonra, mahallin en büyük mülkiye amiri, cebinden çıkardığı makasla kurdeleyi kesti. </st><st c="4554">Sonra, çeşmenin musluğunu açtı. </st><st c="4586">Musluktan gürül gürül,</st></p>
			<p><st c="4608">– Hıır... </st><st c="4619">Hırr... </st><st c="4627">Hır hırrrr! </st><st c="4639">diye hırlama sesi geliyordu. </st></p>
			<p><st c="4668">Boğulan insan hırıltılarıyla musluktan hava fışkırıyor, ama su akmıyordu. </st><st c="4742">İriyarı bir yetkili öyle bir kızgınlıkla ileri atıldı ki, sanki sıkıp suyunu çıkaracakmış gibi musluğu bütün gücüyle o yana bu yana çevirdi. </st><st c="4883">Adamın bu çabasına karşın, daha çok hırlamaktan başka bişey gelmedi zavallı musluğun elinden.</st></p>
			<p><st c="4976">Herkes birbirine baktı. </st><st c="5001">Bir kaynaşma, fısıldaşma oldu. </st><st c="5032">Telefonlar edildi. </st><st c="5051">Sonunda, ana borunun delik olduğu, yağan yağmurların yetmediği, barajdaki su düzeyinin düştüğü, ana dağıtım borusunun patlak olduğu ve su yollarının tıkandığı gibi, birbirine uymayan pekçok şeyler anlaşıldı. </st><st c="5259">Hemen itfaiyeye telefon edildi. </st><st c="5291">Yetişen arozözlerin hortumla denizden aldıkları sular, çeşmenin deposuna boşaltıldı. </st><st c="5376">Musluktan şakır şakır deniz suyu akmaya başladı.</st></p>
			
		</section>

  <div id="charCountTotal" value="5424"></div></body>
</html>
