<?xml version="1.0" encoding="utf-8"?>
<html xmlns="http://www.w3.org/1999/xhtml" xmlns:epub="http://www.idpf.org/2007/ops">
  <head>
    <title>YEDEK PARÇA</title>
    <meta http-equiv="Content-Type" content="text/html; charset=utf-8" />
  

</head>
  <body epub:type="chapter" id="chapter-6">
    	<section>
			<h1><st c="0">İş Hayatında Kadın</st></h1>
			<p><span><st c="19">A</st></span><st c="21">ile, sürekli zarar edecek olan ve hiçbir zaman birbirine uymayan bir cıvata ile bir somun arasında, aşkla başlayıp kavgayla süren bir ticaret ortaklığıdır. </st><st c="177">Bu ortaklığın kazanç hanesinde bikaç kalem çocuk da bulunursa, ortaklığı mızıldanmadan sürdürebilmek için cıvata ile somunun kesinlikle bir İngiliz anahtarına ihtiyaçları olduğu görülür. </st><st c="364">Bu durumda iki kişilik ortaklık, bir aile dostunun yardımıyla ölümsüz üçgen halinde üç kişilik anonim şirket olarak bisüre daha sürebilir. </st><st c="503">Özel sözleşme yada sözlü anlaşmayla ortaklığa katılan İngiliz anahtarının sık sık değiştiği olağan işlerdendir.</st></p>
			<p><st c="614">Kadının iş hayatında çalışmasının, aile mutluluğunu baltalayacağı kesinlikle doğru değildir. </st><st c="708">Bunu kendi mutlu aile hayatımla ispat edebilirim. </st><st c="758">Demokrasinin memleketimize ithali sebebiyle, bol miktarda çekilen nutuklar yüzünden, seçim kolaylaşıp geçim zorlaşınca, ben de çalışan bir kadınla evlenmek zorunda kaldım.</st></p>
			<p><st c="929">Sevgili karıcığım bir müessesede kendisine yün bluz ve kazak gibi şeyler örmekten artan zamanlarını da işyerindeki arkadaşlarıyla tartışarak geçiren çalışkan bir memurdur. </st><st c="1102">Ben de bir gazetede geceleri çalışırım.</st></p>
			<p><st c="1141">Evleneceğim gün, karım çalıştığı müesseseden izin aldı. </st><st c="1198">Ben zaten geceleri çalıştığım için o gün uyumadım. </st><st c="1249">Nikâh dairesine gidip evlendik. </st><st c="1281">O akşam sevgili karıcığımı mutlu aile yuvamıza bıraktıktan sonra gazeteye çalışmaya gittim. </st><st c="1373">Sabahleyin mutlu yuvamıza döndüğüm zaman, karımın yatak odamızın kapısına iğnelediği şu mektubu buldum:</st></p>
			
			<blockquote>
				<p><st c="1476">Sevgili kocacığım.</st></p>
				<p><st c="1495">Ben işe gidiyorum. </st><st c="1515">Gözlerinden öperim.</st></p>			
			</blockquote>
			
			<p><st c="1534">Karımın yazdığı mektubu sevinç gözyaşları içinde okudum. </st><st c="1592">Sonra yatağa uzandım. </st><st c="1614">Akşamüzeri uyandım. </st><st c="1634">Biricik karıcığım daha işten dönmemişti. </st><st c="1675">İşe geç kalmamak için karıma şu mektubu yazıp aynı yere iğneledim.</st></p>
			
			<blockquote>
				<p><st c="1741">Nonoşum!</st></p>
				<p><st c="1750">Ben işe geç kalmamak için hemen gidiyorum. </st><st c="1794">Yanaklarından öperim.</st></p>
			</blockquote>
			<p><st c="1815">Ertesi sabah yine buluşamadık. </st><st c="1847">Ama sadık karıcığım, sıcak bir üslup ve tatlı bir dille yazılmış, kahraman bir kumandanın taarruz emri kadar kısa, veciz mektuplarını eksik etmiyordu:</st></p>
			<blockquote>
				<p><st c="1997">Canikom, ben gidiyorum. </st><st c="2022">Binlerce kere seni öperim, öperim.</st></p>
			</blockquote>
			<p><st c="2056">Hemen cevap yazdım: </st></p>
			<blockquote>
				<p><st c="2077">Bir tanem,</st></p>
			<p><st c="2087">Mektubunu aldım. </st><st c="2105">Çok teşekkür ederim. </st><st c="2126">Sevgilerimle... </st><st c="2142">Dudaklarından öperim.</st></p>
			<p><st c="2163">Kocan Hasan</st></p>
			</blockquote>
		
			<p><st c="2175">Artık biz karımla mektupla öpüşüyor, mektupla sevişiyorduk. </st><st c="2236">Evlendiğimizden üç ay sonra, aynı yere karımın iğnelediği mektupta şunlar yazılıydı:</st></p>
		<blockquote>
				<p><st c="2320">Kapıya iğnelediğin mektuplara binlerce teşekkür. </st><st c="2370">Ben çok iyiyim, senin de sağlıklı kalmanı dilerim. </st><st c="2421">Sana büyük bir müjdem var. </st><st c="2448">Pek yakında bir yavrumuz dünyaya gelecek. </st><st c="2490">Ben biraz gebeyim galiba, ama merak edilecek kadar değil. </st><st c="2548">Muayene eden doktor sekiz aylık hamile olduğumu söyledi. </st><st c="2605">Dünyaya gelecek yavrumuzu, topluma yararlı bir insan olarak yetiştirebilmemiz için, el ele vererek daha fazla çalışmamız gerekiyor. </st><st c="2737">Sakın ihmal etme, sık sık mektuplarını beklerim.</st></p>
			<p><st c="2785">Yalnız senin Pakize’n</st></p>		
		</blockquote>
			<p><st c="2807">Kuşkusuz, her baba adayı gibi ben de bu müjdeye çok sevinmiştim. </st><st c="2873">Hemen yazdığım cevabı yatak odamızın kapısına iğneledim:</st></p>
			
			<blockquote>
				<p><st c="2929">Meleğim,</st></p>
				<p><st c="2938">Müjdene çok sevindim. </st><st c="2961">Sana hediye olarak aldığım broş, yastığımızın altında. </st><st c="3016">Seni öperim, öperim, öperim...</st></p>
			</blockquote>
			
			<p><st c="3046">Tabii zaman geçtikçe ne de olsa karıkoca birbirlerine alışıyor. </st><st c="3111">Birbirlerine karşı ilk gösterdikleri o ateşli sevgi yavaş yavaş sönüyor. </st><st c="3184">Biz de aile hayatına alışmıştık. </st><st c="3217">Birbirimizi ihmal ettiğimiz oluyordu. </st><st c="3255">Bazen mektup yazmayı, bazen yazdığımız mektubu, kapıya iğnelemeyi unutuyorduk.</st></p>
			<p><st c="3333">Yıllar geçtikçe karımla mektuplaşamaz olduk. </st><st c="3379">Ama karımın düzenli olarak yuvamıza gelip gittiğini, evi derleyip toplarken, yemek masasının üstünde yada radyonun önünde bulduğum çoraplarından, kirli kombinezonundan, cıgara tablalarındaki saç tokalarından anlıyordum.</st></p>
			<p><st c="3598">Pazar günleri buluşabilirdik ama o gün de karım akrabalarını ziyarete gidiyor, ben de daha çok kazanabilmek için çalışıyordum.</st></p>
			<p><st c="3725">Böylece mutlu evliliğimizin üzerinden yıllar geçti.</st></p>
			<p><st c="3777">İşten güçten bunaldığım bigün sinemaya gitmiştim. </st><st c="3828">Sinemanın holünde, hiç başıma gelmeyen bir olay oldu. </st><st c="3882">Alımlı, çalımlı bir kadın boynuma sarıldı:</st></p>
			<p><st c="3924">– Hayatım, canikom, şekerim!..</st></p>
			<p><st c="3955">– Hanımefendi, rica ederim, ben ev bark sahibi, ciddi bir aile reisiyim, kendinize gelin. </st><st c="4046">Sululuklardan hoşlanmam...</st></p>
			<p><st c="4072">Kadın,</st></p>
			<p><st c="4079">– Beni tanımadın mı? </st><st c="4101">Aşkolsun. </st><st c="4111">Ben senin karın Pakize değil miyim? </st><st c="4147">dedi.</st></p>
			<p><st c="4152">Çok utanmıştım.</st></p>
			<p><st c="4168">– Ya... </st><st c="4177">Demek sen benim sevgili karım Pakize’sin ha!.. </st><st c="4224">Affedersin, tanıyamadım birdenbire... </st><st c="4262">Maşallah ben görmeyeli amma da büyümüşsün...</st></p>
			<p><st c="4306">Sonra, boy boy dizilmiş biri kız, ikisi erkek üç çocuğu gösterdi:</st></p>
			<p><st c="4372">– Bunlar da yavrularımız... </st></p>
			<p><st c="4401">Çocuklarımın, baba şefkatiyle ellerini sıktım. </st><st c="4448">Sevgili kızımın, anasının kulağına,</st></p>
			<p><st c="4483">– Aman anne, çok zevksizmişsin... </st><st c="4518">Böyle baba olur mu? </st><st c="4538">dediğini duymazdan geldim.</st></p>
			<p><st c="4564">Karımın yanında kılkuyruk bir herif vardı. </st><st c="4608">O herifi bana,</st></p>
			<p><st c="4622">– Dayım! </st><st c="4632">diye tanıttı.</st></p>
			<p><st c="4645">Yıllar geçip gidiyor. </st><st c="4668">Biz evlilik hayatımızdan memnunuz. </st><st c="4703">Eğer, çalışan bir kadınla evlenmeseydim, karımla gece gündüz kavga etmek zorunda kalacaktım. </st><st c="4796">Bunca yıldır evliyiz, karımla aramızda aile mutluluğumuzu gölgeleyecek en küçük bir dırıltı bile olmadı.</st></p>
			<p><st c="4900">İşten güçten birbirimizin suratını göremediğimiz için kavga da edemiyoruz, hırıltısız, gürültüsüz yaşayıp gidiyoruz.</st></p>
			
			
		</section>

  <div id="charCountTotal" value="5017"></div></body>
</html>
