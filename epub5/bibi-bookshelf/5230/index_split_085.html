<?xml version='1.0' encoding='utf-8'?>
<html xmlns="http://www.w3.org/1999/xhtml">
  <head>
    <title>Bilinmeyen</title>
    <meta http-equiv="Content-Type" content="text/html; charset=utf-8"/>
  <link href="stylesheet.css" rel="stylesheet" type="text/css"/>
<link href="page_styles.css" rel="stylesheet" type="text/css"/>
</head>
  <body class="calibre">
<p class="block26" id="calibre_pb_85">güvercin gruplan ise insanlara saldırmaya başladı. Güvenlik güçlerinin güvercinleri vurmaya başladığı belirtiliyor.</p>
	<p class="block143">"Bu arada art arda patlayan bombalar borsayı da sarstı. Bileşik endeks ...puan düşerken, işadamları yaptıkları ortak açıklamada, hükümeti failleri ortaya çıkarmakta beceriksiz davranmakla suçladı. İşadamları demeği başkanı... sert bir çıkış yaparak, iktidarların demokratik reformlara direnmesinin sonunda toplumun bazı kesimlerini delirttiğine, bombalı saldırıların çapının ve hedefinin ancak böylesi bir çileden çıkma durumunun eseri olabileceğine dikkat çekti. Demek başkanı insan haklarına ve demokrasiye yönelik düzenlemelerin bir an önce.</p>
	<p class="block32">Bardağa rakı doldururken kıkır kıkır gülmekten kendimi alamıyordum.</p>
	<p class="block13">"Biz çekerken ülkede neler olmuş be Şair," dedim.</p>
	<p class="block35">Şair, "De de ce. Devrimci Deliler Cephesi. Adamın götünden kan alır," deyince ikimiz de koy verdik makaraları.</p>
	<p class="block10">Kadehimi masanın üzerindeki radyonun şerefine kaldırdım, Şair de aynısını yaptı. Çenemden süzülen rakı damlalarını silerken sordum: "Bundan sonraki istasyonda JB bulunur mu?"</p>
	<p class="block143">Şair keyiften pelteye dönmüştü. İyice kaykıldığı koltukta, karşısında senfoni orkestrası varmış da yönetiyormuş gibi sallıyordu kollarını. Bardaktan fırlayan rakı damlaları orasına burasına düşüyordu:</p>
	<p class="block13">"Bulunsa da koyayım, bulunmasa da," diye bağırdı, makamlı bir şekilde.</p>
	<p class="block12">Zevkle seğiriyordu yanaklarım. İyice bulmuştum kafayı. Yerelması gibi ruhuma dayanan cesaretin sertliğini yokladım. Sağlamdı. Fırsat bu fırsattı. Babamın defterini açtım.</p>
	<p class="block90"> </p>
	</body></html>
