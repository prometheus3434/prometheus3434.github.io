<?xml version='1.0' encoding='utf-8'?>
<html xmlns="http://www.w3.org/1999/xhtml">
  <head>
    <title>Bilinmeyen</title>
    <meta http-equiv="Content-Type" content="text/html; charset=utf-8"/>
  <link href="stylesheet.css" rel="stylesheet" type="text/css"/>
<link href="page_styles.css" rel="stylesheet" type="text/css"/>
</head>
  <body class="calibre">
<p class="block73" id="calibre_pb_17">Sağı solu hiç belli olmuyordu. Onca geyiğin ardından, bu ciddi sorunun böyle birdenbire gelmesine içerlemiştim.</p>
	<p class="block35">İçime buz gibi bir korku yayıldı, o korkunun gevşeten kollarına bırakmak istedim kendimi, yapamadım. Bir yandan, dikkat et, çok dikkat et, diyordum kendime.</p>
	<p class="block13">Cevap vermedim.</p>
	<p class="block32">Israr etti:</p>
	<p class="block74">"Kiminle görüşmeye gittin Diyarbakır'a?" "Görevli gittim," demekle yetindim. Vazgeçecek gibi değildi:</p>
	<p class="block61">"Baran'la görüşseydin bir şeyler değişir miydi sence?" Her şeyi biliyordu, yine de, nedense soruyordu.</p>
	<p class="block12">Sakin olmaya çalışarak, "Sanmıyorum," dedim. "Çok kararlıydılar. Daha önce ortaklığı reddetmişlerdi zaten."</p>
	<p class="block13">"Hah," dedi alaycı bir tavırla. Ardından gelen kelimeleri ben de içimden tekrarladım: "Sanki kabul etseler savaşacaktınız... "</p>
	<p class="block35">Birden çay bahçesine doluşan özel timlerin palaskaları, ellerinde sıkı sıkı tuttukları, kabzaları parlayan, kabzalarına gece, hilal ve kan işli silahları şimşek gibi çakıp söndü gözümün önünde. Randevuya iki dakika, sadece iki dakika kalmıştı. Komandolar bağıra çağıra çevremi sararken, az ötede yavaşça arkasını dönüp ağır ağır uzaklaşan, kısa boylu, esmer bir adam görmüştüm. Efsanevi Baran oydu belki de. Dört yıl önce, tek başına yedi eri öldürüp son kurşunu kafasına sıktığı söylenen Baran.</p>
	<p class="block24">Zorla bir soru çıktı ağzımdan:</p>
	<p class="block13">"Nereden biliyorsun Diyarbakır meselesini?"</p>
	<p class="block10">Cevap vermedi.</p>
	<p class="block75">"Beni niye Diyarbakır'a götürüyorsun?" Tınmadı.</p>
	<p class="block76">"Peki babamı nereden tanıyorsun?" Güldü. Şarabı dikti.</p>
	<p class="block13">"Siktir et," dedi sonra. "Öğrenirsin. Öğreneceksin."</p>
	<p class="block35">Bu kadarı da fazlaydı. Umursamazlığın, küstahlığın, adiliğin bu kadarı da fazlaydı. Kedinin fareyle oynadığı gibi oynuyordu benimle. Şöyle tesirli, kök gibi bir şeyler söylemek, motor gibi küfürler sıralamak istedim, ama tek kelime çıkmadı ağzımdan. Yorulmuştum, çok</p>
	<p class="block39"> </p>
	</body></html>
