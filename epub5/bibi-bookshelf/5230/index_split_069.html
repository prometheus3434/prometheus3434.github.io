<?xml version='1.0' encoding='utf-8'?>
<html xmlns="http://www.w3.org/1999/xhtml">
  <head>
    <title>Bilinmeyen</title>
    <meta http-equiv="Content-Type" content="text/html; charset=utf-8"/>
  <link href="stylesheet.css" rel="stylesheet" type="text/css"/>
<link href="page_styles.css" rel="stylesheet" type="text/css"/>
</head>
  <body class="calibre">
<p class="block214" id="calibre_pb_69">Bunu söylerken çok mahzun gözüktü gözüme. Dayanamadım:</p>
	<p class="block133">"Ama belki bundan sonrakidir, ha?" Uzattı parmağını. Parmağımı parmağına taktım.</p>
	<p class="block13">"Nesine?"</p>
	<p class="block215">"Kaybeden litrelik JB alır." "Tamam," dedim sevinçle.</p>
	<p class="block31">İddiayı kimin, hangi tarafından tuttuğu belli değildi, önemi de yoktu, bir şişe viski alınacaktı, o kadar.</p>
	<p class="block25">İçime dolan coşkuyu yıllardır unutmuştum.</p>
	<p class="block32">Biraz fazlaca bağırdım sanırım:</p>
	<p class="block13">"Hadi salona gidip dumanlara bakalım."</p>
	<p class="block31">İtiraz etmedi, ama tam salonun önündeyken kolumdan çekip beni büfelerin oraya doğru sürükledi.</p>
	<p class="block13">"Boş ver," dedi. "Çilingiri kuralım."</p>
	<p class="block8">Ben çocuk gibi ellerimi çırparken, o büfeciye sipariş yağdırmaya koyuldu. Büyükçe bir poşeti ağzına kadar doldurup kompartımana döndük. Plastik bardaklara rakıyı, rakının üzerine memba suyunu doldurduk. Bardağını bardağıma uzattı, kadeh tokuşturduk, "pıt" diye. "Devrime," dedi. "Devrime," dedim.</p>
	<p class="block9">Bu kelimeyi, böyle içki içerken, böyle doğallıkla, bombalarla yeniden dirilmiş, gelişip serpilmiş olduğunun farkındalığıyla söylemekten acayip duygulandım.</p>
	<p class="block140">Karışık çerez paketinden bir fındık seçip ağzıma atarken gözlerim yaşla doldu. Ağlamaya başladım.</p>
	<p class="block216">Bir rüyadaydım da, sanki az sonra, küçük dairemde, darmadağın yatağımda açacaktım gözlerimi. Ve çoktan yapmam gerekeni yapacaktım.</p>
	<p class="block49">Ama bunu düşünürken, içimde yıllardır ilk kez bir yerin, hep orada ve zaruri olduğunu düşündüğüm bir zamanı, o zamana uygun bir töreni değil, başka bir şeyi beklemekten dolayı kıpırdadığını, direndiğini fark ettim.</p>
	<p class="block50"> </p>
	</body></html>
