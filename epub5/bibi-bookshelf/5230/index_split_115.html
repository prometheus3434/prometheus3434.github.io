<?xml version='1.0' encoding='utf-8'?>
<html xmlns="http://www.w3.org/1999/xhtml">
  <head>
    <title>Bilinmeyen</title>
    <meta http-equiv="Content-Type" content="text/html; charset=utf-8"/>
  <link href="stylesheet.css" rel="stylesheet" type="text/css"/>
<link href="page_styles.css" rel="stylesheet" type="text/css"/>
</head>
  <body class="calibre">
<p class="block104" id="calibre_pb_115">Gecenin bir vakti evlerine doğru uzarken onlar, gitmeyin diyorum, <i class="calibre5">girmeyin o mezarlara...</i></p>
	<p class="block13">Gittikçe daha fazlasını ayartıyorum geceleri.</p>
	<p class="block11">Polis baskınına dek, her geçen gün, hafta, ay biraz daha şenlikli, ter içinde seher vakitleri. Kapıyı omuzladıklarında bin kişi kadar varız, ellerimizde kadehler, benim ricamla Neruda'nın şerefine kaldırıyoruz: Çın çın çın...</p>
	<p class="block284">Kimdir lan bu Nureda?</p>
	<p class="block290">Mabel aldı ya lan, delinin anlattığı o memleketten, hani şu Pişonik mi, puşt oğlu mudur nedir, onun dümdüz ettiği yerden...</p>
	<p class="block35">Polisler fena dağıtıyorlar ortalığı, üç kişi seçiyorlar dümdüz etmek için, biri elbette ki ben. İki hafta inim inim inliyorum bir hastane ranzasında. Taburcu sonra, meyhaneye dönüyorum.</p>
	<p class="block13">Aptallar, küsmüşler bana. Meyhanecinin kolu kırık, yüzüme yüzüme sallıyor alçısını: <i class="calibre5">Bak, ne yaptılar lan senin yüzünden bana!</i></p>
	<p class="block28">Ama gitmem için bir sebep yok meyhaneden, kimsenin gitmemi istediği yok, yokun bir parçası olmuşum artık ve zaten kafaya koymuşum, bir ömürlük içeceğim. Ve o şişko trenci çıkmasa ortaya, garanti iki domates kasasının arasında, ecele epey bir süre giydireceğim.</p>
	<p class="block10">Ama fokurdayan bir şeyler var, o nikâhın lanetli kaydı alnımızda...</p>
	<p class="block36">Formika masaya abanıp abanıp bir hikâye anlatıyor koca ağızlı, koca kıçlı, yeni tayin bir istasyon memuru: <i class="calibre5">Esmer bir kadın vardı. Çok da güzel bir esmer kadın vardı. Peronlar arasında, kalın, kısa bir kelimeyi mırıldanarak dolaşırdı. Bir simit uzatıp üzerine çıkanların kulaklarına fısıldardı onu hiç durmadan, korkunç bir tezahürat gibi: A-DA, A-DA, A-DA... Kimse korkudan iş tutamazdı...</i></p>
	<p class="block36">Bu pespaye hikâye ve o bir arada olur muydu, olurdu. Manzarada kirli çaputlarla kundaklanmış, sıkıca kucaklanmış bir piç eksik miydi, eksikti. Ada, kara bir pıhtı halinde berbat bir otel odasının tuvaletine düşüp gitmiş miydi, gitmişti...</p>
	<p class="block31">İlk kez kendimden geçip yürüdüm bir masanın yanına. Tuttum boğazından adamı. <i class="calibre5">Getir bana onu, </i>dedim. İşedi altına. Pençem nasıl pençeyse, cılız bir ses duyuldu: <i class="calibre5">Şırrr... </i>Elimi apışarasına uzattım. Dokundum. Sıcacık, yumuşacıktı. Elimi sıvısına buladım iyice. Parmaklarımı ağzına götürdüm. <i class="calibre5">Getir bana onu, </i>dedim. <i class="calibre5">Getir onu bana, </i>diye kükredim.</p>
	<p class="block25">Patron omzuma dokundu.</p>
	<p class="block284">Bırak. Herif ölecek...</p>
	<p class="block109"> </p>
	</body></html>
