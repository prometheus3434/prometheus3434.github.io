<?xml version='1.0' encoding='utf-8'?>
<html xmlns="http://www.w3.org/1999/xhtml">
  <head>
    <title>Bilinmeyen</title>
    <meta http-equiv="Content-Type" content="text/html; charset=utf-8"/>
  <link href="stylesheet.css" rel="stylesheet" type="text/css"/>
<link href="page_styles.css" rel="stylesheet" type="text/css"/>
</head>
  <body class="calibre">
<p class="block60" id="calibre_pb_30">Bina havaya karışmıştı. Bomba veya bombaların nereye yerleştirildiğine, ne tip olduğuna, patlamanın akıl almaz şiddetinin neden kaynaklandığına dair henüz hiçbir bilgi yoktu. Ama gerçek olan şuydu ki, benim yedinci ve son katını çok iyi bildiğim, bir kuru ekmek derdindeki kirli çocuklardan, daha rüyasına erkek girmemiş genç kızlara dek, binlerce insanın sağlam girip ölü, yarı ölü veya sakat çıktığı o bina dümdüz olmuş, artık tarihe gömülmüştü. Nasıl olmuştu? Nasıl olursa olsun, iyi olmuştu.</p>
	<p class="block13">Şair gözlerini aralarken, bir düşten arta kalan anlaşılmaz kelimeler mırıldandı.</p>
	<p class="block32">Uyanır uyanmaz da sordu:</p>
	<p class="block25">"Okudun mu?"</p>
	<p class="block25">"Evet," dedim. "Amma koymuşlar ortalığın."</p>
	<p class="block10">Cebinden bir paket napoliten çıkardı, bir tanesinin kâğıdını açıp ağzına attı. Yapış yapış çiğnerken konuştu: "Hikâyeyi, diyorum. Onu okudun mu?"</p>
	<p class="block108">İçimden suratına, bekleme salonunda yaptığının karşılığını verip okkalı bir yumruk oturtmak geldi, ama kendimi tuttum.</p>
	<p class="block112">"Asıl hikâye burada," dedim, gazetenin üzerine pat pat vurarak. Anlamasını bekledim, anlamadı. "Bırak şimdi onu," dedi.</p>
	<p class="block108">İnsan böyle bir şeyi nasıl bırakırdı? Umursamazlığın, itliğin bu kadarına da peşti doğrusu.</p>
	<p class="block25">"Okudum, fuzuli hikâye, ne var?"</p>
	<p class="block28">Yüzünden gölgeler gelip geçti. O gölgeleri sağa sola savurmak ister gibi üzgün bir el hareketi yaptı, bir sigara çıkarıp yaktı.</p>
	<p class="block113">Sonra öne doğru eğildi, sıkı sıkı iki parmağının arasına kıstırdığı sigarayı ileri geri sallayarak, "Bak," dedi.</p>
	<p class="block13">"Baktım," dedim.</p>
	<p class="block36">"Bak," dedi tekrar. "Sorun hikâyenin nasıl olduğu değil, adam gibi okudun mu, okumadın mı?"</p>
	<p class="block71">Tadında kesmem gerektiğini hissediyordum:</p>
	<p class="block13">"Evet. Tek kelimesini atlamadan okudum. Daha iyi yazılabilirmiş."</p>
	<p class="block56">"Ukalalığı bırak, sıkıysa otur kendin yaz," diye kaydı hemen azarı, ama rahatlamış görünüyordu.</p>
	<p class="block114"> </p>
	</body></html>
