<?xml version='1.0' encoding='utf-8'?>
<html xmlns="http://www.w3.org/1999/xhtml">
  <head>
    <title>Bilinmeyen</title>
    <meta http-equiv="Content-Type" content="text/html; charset=utf-8"/>
  <link href="stylesheet.css" rel="stylesheet" type="text/css"/>
<link href="page_styles.css" rel="stylesheet" type="text/css"/>
</head>
  <body class="calibre">
<p class="block398" id="calibre_pb_219">Ulan duvardan önce dünya neydi ki ne olsun, haksız mıyım? Tamam, itibar düştü, düşmanın eli güçlendi, duvar bizzat ona kazma vuranların üzerine yıkıldı, ama tarihin her döneminde böyle geri çekilmeler olmadı mı?</p>
	<p class="block13">Ne değişecek ki, yapılması gerekenler mevzu bahisken?</p>
	<p class="block24">Ayrıca işçi sınıfı yok olur mu be?</p>
	<p class="block71">Yine açlık, yine sefalet, yine savaş...</p>
	<p class="block10">Görsen, herkesin dilinde bu mesele.</p>
	<p class="block25">Duvarla başlıyorlar, duvarla bitiriyorlar.</p>
	<p class="block24">Artık yeni bir dünya varmış, dünyanın düzeni değişmiş.</p>
	<p class="block25">Bunu söyleyenler de eskiden mangalda kül bırakmayanlar.</p>
	<p class="block25">Duvarın yıkıldığına doğru düzgün sevinemedik bile.</p>
	<p class="block24">Acaba ben mi anlamıyorum?</p>
	<p class="block490">Bundan iyi yenilenme, dirilme, mücadele etme fırsatı mı olur? Söylesene, biraz fazla mı katı davranıyorum bu meselede?</p>
	<p class="block36">Bir de neye dikkat ettim biliyor musun? Kimse doğru düzgün küfretmiyor artık. İmam Hüseyin bunları görse, hepsini kılıçtan geçirirdi, mezarlarına doğru da keyifle dumanını üflerdi.</p>
	<p class="block25">Millet acayip kibar olmuş...</p>
	<p class="block14"> </p>
	<p class="block14"> </p>
	<p class="block15"><sub class="calibre2">*</sub></p>
	<p class="block189"> </p>
	<p class="block189"> </p>
	<p class="block491">Biraz zurnayım, o yüzden yazdıklarım için şimdiden kusura bakma.</p>
	<p class="block9">Düşündüm de, ne çok şey biliyorum ve ne çok şey hatırlıyorum. Toplantılar geliyor aklıma da, o gençler yığınla anlamadığım mevzudan bahseder, bense yarım yamalak hikâyeler anlatırken, itiraf ediyorum, onların benden daha devrimci olduğunu düşünürdüm.</p>
	<p class="block10">Öyle kötü bir duygu ki, geç kalmışlık, eksiklik...</p>
	<p class="block10">Onlar zaten kesin öyle düşünürlerdi, biliyorum.</p>
	<p class="block479">Ama ben anlarım bir yığın meseleden, biliyorsun değil mi, az mı konuşurduk seninle, az mı okudum, yalayıp yuttum kitapları?</p>
	<p class="block177">Ve ama bunlardan söz etmek aklıma gelmez ki... Neden gelsin ki, yeri ve zamanı değilken... Hem zaten çok şey bilmeye ne gerek var?</p>
	<p class="block492"> </p>
	</body></html>
