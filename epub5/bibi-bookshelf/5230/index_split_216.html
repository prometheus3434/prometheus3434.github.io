<?xml version='1.0' encoding='utf-8'?>
<html xmlns="http://www.w3.org/1999/xhtml">
  <head>
    <title>Bilinmeyen</title>
    <meta http-equiv="Content-Type" content="text/html; charset=utf-8"/>
  <link href="stylesheet.css" rel="stylesheet" type="text/css"/>
<link href="page_styles.css" rel="stylesheet" type="text/css"/>
</head>
  <body class="calibre">
<p class="block64" id="calibre_pb_216">Silmiyorum, bırakıyorum, sen bir şeyler çıkarırsın, bir tahlil yaparsın bu ifadeden.</p>
	<p class="block28">Yok, bu kadar da değil. Ben onlara ne yapmalıyım asıl. Ceset gibiler ceset. Tavırları o kadar değişmiş ki, anlatamam...</p>
	<p class="block24">Yalnız bazı durumlar var. Yani, bunu nasıl anlatayım bilmiyorum.</p>
	<p class="block31">Partide bir kızla tanıştım. Konuştuk, tartıştık, çok yakın davrandı bana. Görüşelim dedim, çok isterim dedi, efendim anlamadım dedim...</p>
	<p class="block25">Neyse boş ver bunları, sonra anlatırım.</p>
	<p class="block25">Ulan siz gelemiyorsunuz, bari ben sizin yanınıza geleyim.</p>
	<p class="block25">Bu arada, para durumların ne âlemde?</p>
	<p class="block484">Biliyorum, Frenklerin verdiği parayla geçiniyorsun, yine de şöyle iki üç... Biraz sıkıştım. İş de bulamadık.</p>
	<p class="block32">Şu tabak yaptığım meyhaneye mi gideyim diyorum. Ama hiç içimden gelmiyor. Biraz toparlanayım, asıl ben size para göndereceğim...</p>
	<p class="block14"> </p>
	<p class="block14"> </p>
	<p class="block15">*</p>
	<p class="block224"> </p>
	<p class="block224"> </p>
	<p class="block225">Geçenlerde oturdum düşündüm.</p>
	<p class="block25">Bir kadınla yatıp yatmadığımı hatırlamaya çalıştım.</p>
	<p class="block24">Yok, boş o taraf.</p>
	<p class="block28">Şimdi düşünsene, ben eğer önceki hayatımda da biriyle yatmamışsam, şu yaşa kadar hepten bakir kalmış oluyorum.</p>
	<p class="block24">Yani, merak etmiyorum değil.</p>
	<p class="block24">Tahmin etmişsindir işte. Şu partideki kız.</p>
	<p class="block24">Arayayım diyorum, sen ne dersin?</p>
	<p class="block13">Ama beni görsen, iyice marsık gibi oldum artık. O ise, genç, güzel, sağlıklı... İşte böyle böyle yamuluyor insan. Koyvereyim gitsin istiyorum, yapamıyorum. Sanırım ben âşık oldum.</p>
	<p class="block35">Vaat duygusunun içimde dallanıp budaklanmasına izin vermeli miyim? Vaat duygusu tehlikeli çünkü. Olmadık işlere kalkışabilir insan. Bir kez savruldun mu da bu dönemde, bir daha iflah olmazsın.</p>
	<p class="block24">Ya da çekeyim çekeyim gitsin, ha?</p>
	<p class="block37"> </p>
	</body></html>
