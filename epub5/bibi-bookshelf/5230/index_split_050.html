<?xml version='1.0' encoding='utf-8'?>
<html xmlns="http://www.w3.org/1999/xhtml">
  <head>
    <title>Bilinmeyen</title>
    <meta http-equiv="Content-Type" content="text/html; charset=utf-8"/>
  <link href="stylesheet.css" rel="stylesheet" type="text/css"/>
<link href="page_styles.css" rel="stylesheet" type="text/css"/>
</head>
  <body class="calibre">
<p class="block175" id="calibre_pb_50">Bir sigara çıkarıp yakıyor, bana da uzatıyor paketi, bir tane çekiyorum içinden. Altın olduğu kuşku götürmez bir çakmakla yakıyor sigaramı. İlk nefeste başım dönüyor, devrilecek gibi oluyorum koltukta.</p>
	<p class="block13">"Nasıl gitti bugünkü yürüyüş?" diye soruyor, şaşırtıyor beni.</p>
	<p class="block13">"İyi," diyorum.</p>
	<p class="block25">Devam ediyor:</p>
	<p class="block176">"Böyle böyle devireceksiniz valla Menderes'i." Merakla kıpırdanıyor içim, ama kendimi tutuyorum. ' Devirecek miyiz gerçekten Menderes'i? Ayağa kalkıyor, ileri geri yürüyor karşımda.</p>
	<p class="block36">"Yakışıyor sana liderlik. En önde gördüm seni. Ne yalan söyleyeyim, kardeşimle gurur duydum," diyor.</p>
	<p class="block31">Dik dik yüzüne bakıyorum, o da gözlerime dikiyor gözlerini, yüzündeki ifadenin tarif edilemez bir uçuculuğu olduğunu düşünüyorum, dudaklarının kenarına bulaşan ince sırıtış tüylerimi ürpertiyor.</p>
	<p class="block13">"Şimdi mi hatırladın kardeşini?" diyorum kısık sesle.</p>
	<p class="block25">Duymuyor sesimi, "Menderes'in ipini de sen çekersin artık," diyor.</p>
	<p class="block25">Kendimi tutamıyorum:</p>
	<p class="block13">"Defolup gitsinler de... "</p>
	<p class="block25">Ufak bir kahkaha fırlıyor ağzından, kahkahası da bir şeye benzemiyor, zımpara gibi:</p>
	<p class="block13">"Çok yakında hepsini içeri atacaklar, sonra da asacaklar, sen hiç merak etme."</p>
	<p class="block31">Neredeyse hepsini sömürdüğüm sigaranın kalan kırıntısını atacak bir tabla aranıyorum. Koltuğun yanındaki sehpadan ağır, cam bir tabla alıp uzatıyor, ezerek söndürüyorum sigarayı.</p>
	<p class="block36">"Benimle kal," diyor, sevecen olmaya çalışan, olamayan bir sesle. "Sana karışmam, istediğini yaparsın. Canının çektiği kadar iç, gez, toz, bağır çağır. Cebinde paran da olur, kime istersen verirsin, nereye istersen dağıtırsın. Ne zaman gönlün olursa iyi bir işe yerleştiririm seni... "</p>
	<p class="block10">Son kelimeleri söylerken biraz kırılıyor sesindeki buzsuluk.</p>
	<p class="block10">Söylediklerine cevap vermek yerine, "İzmir'de misin hâlâ?" diye soruyorum.</p>
	<p class="block32">Bozuluyor. Umutsuzlukla sallıyor başını.</p>
	<p class="block13">"Bazen İzmir'de, bazen burada, bazen Ankara'da... Her yerdeyim anlayacağın."</p>
	<p class="block41"> </p>
	</body></html>
