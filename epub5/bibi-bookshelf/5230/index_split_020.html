<?xml version='1.0' encoding='utf-8'?>
<html xmlns="http://www.w3.org/1999/xhtml">
  <head>
    <title>Bilinmeyen</title>
    <meta http-equiv="Content-Type" content="text/html; charset=utf-8"/>
  <link href="stylesheet.css" rel="stylesheet" type="text/css"/>
<link href="page_styles.css" rel="stylesheet" type="text/css"/>
</head>
  <body class="calibre">
<p class="block60" id="calibre_pb_20">Lokanta leş gibiydi, ama her nasılsa kürdanlar tek tek paketlenmişti. Bir tanesini açtım, dişimi karıştırmaya koyuldum. Benim için oyunun sonu gelmişti, kamım doyunca içimdeki merakın son kırıntıları da uçup gitmişti. Zaten çok şaşıyordum bu işe. Merak girdaplarından gamsızlık çöllerine savrulup duruyordum. Allah, yapmazdı ama, sonumu hayretsindi. Cebimden, sobanın üzerinde özenle kuruttuğum samsunlarımdan birini çıkardım, yaktım.</p>
	<p class="block8">"Ben onları yol boyunca tek tek okuyacağım. Ben okudukça da bir kitap yazılmış olacak, ha yanılıyor muyum?" diye açıkladım. Alıklaşmıştı.</p>
	<p class="block84">"Ben o kitaplardan yığınla düzelttim," dedim. Yakışıklı yakışıklı gülerken sordu: "Düzeldiler mi bari?"</p>
	<p class="block84">Meseleyi çaktığı anlamına mı geliyordu bu soru? Alıklık sırası şimdi bendeydi.</p>
	<p class="block25">Küstahlık savaşındaysa hiç şansım yoktu, noktayı koydu:</p>
	<p class="block85">"Senin acayip muhabbetlerinle uğraşamam. Öyle fi tarihini kurcalayan, antika hikâyeler değil bunlar. Kompartımana döndüğümüzde ilkini vereceğim sana. Önce oku, gerisini ne yaparsan yap. Beni alakadar etmez."</p>
	<p class="block32">Pes ettim:</p>
	<p class="block86">"Öyle olsun."</p>
	<p class="block36">Kalktık. Cebinden kendisi gibi perişan banknotlar çıkarıp hesabı ödedi. Lokanta sahibi, bizi kapıdan aynı filmlerdeki gibi, yan beline dek eğilerek uğurladı.</p>
	<p class="block65">Gün ağarmak üzereydi, istasyonun girişine bir gazete dağıtım kamyonunun yanaştığını gördüm.</p>
	<p class="block23">"Trenin ne zaman kalkacağını soracağım, bir de gazete alalım," diyerek, kapıya yöneldim.</p>
	<p class="block25">"Yarım saat sonra kalkacak, sadece gazete al gel," dedi.</p>
	<p class="block13">Sabah ayazı ipi koparmıştı, yüzüme yüzüme, çiğ bırakarak vuruyordu.</p>
	<p class="block25">"Peki," dedim. "Sonra salona gidip ısınalım, varsa çay kahve falan içelim."</p>
	<p class="block32">Başını salladı:</p>
	<p class="block25">"Ben burada bekliyorum."</p>
	<p class="block72"> </p>
	</body></html>
