<?xml version='1.0' encoding='utf-8'?>
<html xmlns="http://www.w3.org/1999/xhtml">
  <head>
    <title>Bilinmeyen</title>
    <meta http-equiv="Content-Type" content="text/html; charset=utf-8"/>
  <link href="stylesheet.css" rel="stylesheet" type="text/css"/>
<link href="page_styles.css" rel="stylesheet" type="text/css"/>
</head>
  <body class="calibre">
<p class="block217" id="calibre_pb_70">Çoktan yapmam gereken, törenle yapmam gereken, çentikli bir kabzayla yapmam gereken bir şey var mıydı artık?</p>
	<p class="block74">Bir sonraki bombayı beklerken, var mıydı? Ağlamamı izledi Şair, durulmamı bekledi.</p>
	<p class="block218">Sonra, "Bu hikâyeler," diye başladı, ama yine devam etmedi. Bir manyak adamdı ki yani, o kadar olurdu...</p>
	<p class="block25">Plastik çatalla kaşardan bir parça böldü. Ardından bir parça, bir parça daha...</p>
	<p class="block32">Böyle böyle kalın kaşar dilimini irili ufaklı parçalara ayırdı.</p>
	<p class="block13">"Bak, hikâyeler şu parçalar gibi işte."</p>
	<p class="block13">"Hangisi senin?" diye sordum, burnumu çekerken.</p>
	<p class="block8">Çatalıyla en iri parçalardan üç dördünü, masaya serdiğimiz gazete kâğıdının bir köşesine doğru itti, sonra da birini çatala takıp ağzına attı. "Hangisi benim?" Çatalı elinden bıraktı.</p>
	<p class="block25">"Seninki yok. Sen onları okuyup bitirdikten sonra olacak. Hem de en güzeli... "</p>
	<p class="block32">Rakılarımızı aynı anda yudumladık.</p>
	<p class="block24">Tren yine öttü.</p>
	<p class="block10">Yine sordum:</p>
	<p class="block25">"Peki hangisi babamın?"</p>
	<p class="block218">Bir an duraksadı, derin derin baktı yüzüme. Sonra dosyadan birkaç kâğıt ve parça parça, yeşil bir defter çıkardı.</p>
	<p class="block32">Ellerim titreyerek aldım kâğıtları ve defteri.</p>
	<p class="block219">"Bu mu?" "Bunlar."</p>
	<p class="block133">"Babam mı yazmış bunları?" "Elindeki bizzat onun defteri." Kafam uğuldamaya başlamıştı yine. Kalbim yerinden çıkacak gibi atıyordu. Babamla ilk tanışmamdı. Boğularak sordum: "Ne zaman yazmış?"</p>
	<p class="block32">Rakıyı dipledi, fındık külâhına uzandı: "Eylülden önce."</p>
	<p class="block33"> </p>
	</body></html>
