<?xml version='1.0' encoding='utf-8'?>
<html xmlns="http://www.w3.org/1999/xhtml">
  <head>
    <title>Bilinmeyen</title>
    <meta http-equiv="Content-Type" content="text/html; charset=utf-8"/>
  <link href="stylesheet.css" rel="stylesheet" type="text/css"/>
<link href="page_styles.css" rel="stylesheet" type="text/css"/>
</head>
  <body class="calibre">
<p class="block402" id="calibre_pb_160">Köpekler...</p>
	<p class="block167"> </p>
	<p class="block167"> </p>
	<p class="block167"> </p>
	<p class="block167"> </p>
	<p class="block403">Çıt çıkmıyor kimseden. Çıplak, sarı ampulün etrafından odanın köşelerine doğru genişliyor sıkıntı. Durmaksızın şişen, dev, yapışkan bir sinek gibi.</p>
	<p class="block22">Kendinden geçmiş Ahmet. Elleriyle, kollarıyla, saçlarıyla, bacaklarıyla konuşuyor. Taklitlerle, oturup kalkarak, gezinerek, aksaya terleye akıyor üzerimize.</p>
	<p class="block10">Ve önce Ali İhsan Hoca patlıyor:</p>
	<p class="block112">"Yeter be evlat, düzdün kafamızı, nedir bu anlattıkların böyle... " Ahmet şak diye susuyor.</p>
	<p class="block117">Eyvah, diyorum içimden, <i class="calibre5">eyvah bir daha konuşmaz artık garanti. </i>"Özür dilerim," diyor Ahmet, rahatlıyorum. Sonra hep bir ağızdan konuşmaya başlıyor herkes: "Çok şükür Allah'ım, kalp krizi geçirecektim sıkıntıdan." Bunu söyleyen, elindeki karton parçasıyla yelpazelenen Salih. "Delirmiş be bu, biz de fikri ağır geldiğinden susuyor diyorduk." Bu, elini gömleğinin içine daldırmış, kıllı göğsünü kaşıyan Vedat. Daha soğukkanlı olmayan bir yorum Veli'den geliyor: "Korku filmi gibi şerefsizim."</p>
	<p class="block31">Bense aşkla bakıyorum Ahmet'e. Burnum sızlıyor, alnımı geriye çeke çeke savaşıyorum ağlama isteğiyle. İşte diyorum içinden, işte sonunda teşrif etti peygamber.</p>
	<p class="block108">Derken, Ahmet fırtınasında iki cıgaralığı peş peşe sarıp yutan, kan çanağına dönmüş gözleriyle şehla şehla etrafı kesen İmam Hüseyin, "Heyyt!" diye bağırarak yırtıyor sesliliği. "Kesin be!"</p>
	<p class="block139">Kesiliyor.</p>
	<p class="block32">Ayağa kalkıp Ahmet'e doğru yürüyor İmam, kafasını yakalayıp alnından öpüyor: "Senin sorunun ne biliyor musun? Senin sorunun küfür etmemen. Küfrü unutmuşsun</p>
	<p class="block164">asıl sen. Her şeyi, cümle kitapları yaladın yuttun, ama ağzından tek bir küfür bile çıkmıyor</p>
	<p class="block8">hâlâ. Küfür çalıştıracağım sana."</p>
	<p class="block121"> </p>
	</body></html>
