<?xml version='1.0' encoding='utf-8'?>
<html xmlns="http://www.w3.org/1999/xhtml">
  <head>
    <title>Bilinmeyen</title>
    <meta http-equiv="Content-Type" content="text/html; charset=utf-8"/>
  <link href="stylesheet.css" rel="stylesheet" type="text/css"/>
<link href="page_styles.css" rel="stylesheet" type="text/css"/>
</head>
  <body class="calibre">
<p class="block26" id="calibre_pb_113">bir ceninin canıyla birlik, benimle birlik, yaşarlığımızla birlik madem, o vakit bize lanetli bir nikâh düştü düşecek.</p>
	<p class="block8">Dişetlerinin buruk kokusundan sarsıcı bir haz bitimiyle, pis pis haz ama nasıl bir haz bitimiyle ayrılırken boğazına doğru adını da üflüyorum piçin: <i class="calibre5">A-DA.</i></p>
	<p class="block287">Bir daha: <i class="calibre5">A-DA. </i>Bir daha: <i class="calibre5">A-DA</i>...</p>
	<p class="block31">Esmer bir şarkı söylüyor, güzel bir isim bu, şarkı isme yakışıyor, ben iyi üflemişim, o iyi söylemiş, daha ne...</p>
	<p class="block9">Parasını istiyor, hayali paraları tam tamına sayıyorum avucuna, Ankara'ya iner inmez yakamı sıyırıp bırakıp gidiyorum Esmer'i, uzun uzun peronlar, ray ray raylar arasında.</p>
	<p class="block36">Şaralop şaralop şaralop Ankara, ıvır zıvır, bok püsür, çerçöp, laga luga, tam böyle Ankara. Karayım kara, pisim pis, açım aç, püskül gibiyim ve mantar, yarasa, kurbağa...</p>
	<p class="block10">Zıp zıp zıp! <i class="calibre5">N'aber abla?Simidini versene bana...</i></p>
	<p class="block194">Bir dövüyorlar ki karakolda, "Siktimminin susamlı delisi," diye türkü çığıra çığıra. Tekme tokat, tokat tekme, sonra donumu indiriyorlar, copu yağlıyorlar ki, komiser iki parmağını kenetliyor burnuna... <i class="calibre5">Götürün, çabuk atın şu bokluyu dışarıya...</i></p>
	<p class="block12">Ağzım burnum dağılmış, çıkıyorum sokağa, alev alev bakıyorum binalara, camlara, arabalara. Elmas parçası gibi bir araba duruyor yanımda. Davranıyorum kapının kulpuna, basıyorum boğazına jantinin, çekiyorum cüzdanını cebinden. <i class="calibre5">Siktimminin susamlı jantisi seni, buralarda dolaşma demedim mi, demedim ki ben sana...</i></p>
	<p class="block35">Ve atlıyorum otobüse akşamına. Oh be İzmir, tiril tiril, yıllar sonra yine İzmir. Bu ne ferah bir memlekettir ki, tokluk görkemiyle geçiyor ilk günler.</p>
	<p class="block35">Çünkü yürüyorum gardan hatırladığım tek yere doğru. Varıyorum koruluklara. <i class="calibre5">Burası maarif değil mi? Öyle sayılır. Sen hademe Ali değil misin? Öyleyim. Ben de uzun eşeğim...</i></p>
	<p class="block35">Kırık sıraların, karası dökülmüş tahtaların, cana yakın farelerin arasında günler, haftalar. Ali'nin kucağında yemekhane artıkları. <i class="calibre5">Tanrımıza Hamdolsuuun!...</i></p>
	<p class="block35">Kuruluyor karşıma, derdi hayırsız damadı, güzel kızı. Vir vir vir... Vira bunlar yaşlı, pürtüklü, beyaz dilinde. <i class="calibre5">Vermeyecektik kızı o herife. Rahmetli babam çok söylemişti, âdetlere ters diye...</i></p>
	<p class="block39"> </p>
	</body></html>
