<?xml version='1.0' encoding='utf-8'?>
<html xmlns="http://www.w3.org/1999/xhtml">
  <head>
    <title>Bilinmeyen</title>
    <meta http-equiv="Content-Type" content="text/html; charset=utf-8"/>
  <link href="stylesheet.css" rel="stylesheet" type="text/css"/>
<link href="page_styles.css" rel="stylesheet" type="text/css"/>
</head>
  <body class="calibre">
<p class="block26" id="calibre_pb_14">doluştu gözümün önüne. Yakalanmıştım, yaşamayı denerken yakalanmıştım. Utançtan boğulacak gibiydim. Şair'inse acıması yoktu:</p>
	<p class="block48">"Biliyorum, dürüst bir adam değilsin, korkaksın, it gibi yaşayıp gidiyorsun. Yalnızlıkla, susarak, her gün iki kez attırarak bedel ödediğini sanıyorsun, ama kimin umurunda? Kendinden ne kadar iğrensen, şu geçirdiğin boktan yıllara ne kadar hayıflansan yeridir. Acınacak haldesin, bana kalırsa şöyle iyi bir pataklanman da lazım ya, neyse."</p>
	<p class="block31">Karşımda, böyle dehşetli bir kayıtsızlıkla konuşmasına sinirleniyor, ama söylediklerinden ince bir zevk duymaktan da kendimi alamıyordum.</p>
	<p class="block25">Direnmek istedim yine de:</p>
	<p class="block12">"Senin gibi hazzın, bokun, terin içinde yüzmekten iyidir. Bir anlık hatırlamaya fırsat bırakmayacak kadar çok konuşmaktan, cahillere palavra sıkmaktan iyidir. Midem bulanırdı sana bakarken. Geveze, siki kalkmaz, kart zamparanın tekiydin sen."</p>
	<p class="block21">Anlayamıyordum. Öfkeden kudururken ağzımdan yumuşacık kelimeler dökülüyor, fazla kızmamışken, hatta keyifle gülümsemek isterken esip gürlüyordum.</p>
	<p class="block10">Şair çılgın kahkahalarından birini savurdu:</p>
	<p class="block36">"Sen çok yaşayasın olur mu? Baban eşeğin tekiydi, anlaşılan sen ondan daha da eşeksin. Eşşoğlueşşek seni... "</p>
	<p class="block67">İşte bu insafsızlıktı. İşte şimdi gözlerim kararmış, başım pervane misali dönmeye başlamıştı. Benden ırak olduğunu sandığım merak duygusu, sıcak bir sel gibi bastırıp bütün vücudumu ele geçirdi, yanaklarım cayır cayır yanıyordu. Bu karşımdaki serseri babamı tanıyor olabilir miydi?</p>
	<p class="block10">Çaresizlikle başıma diktim rakıyı.</p>
	<p class="block35">Ölmüştüm herhalde, cehennemde rakı vardı, sağ olsunlardı, ama çektiğim onca fani azabın ardından öteki hayatın hikâyesine en azından böyle bir adam girmemeliydi, şeytan bir kez olsun benden uzak durmalıydı, bu kadarı da biraz yavşaklık oluyordu.</p>
	<p class="block39"> </p>
	</body></html>
