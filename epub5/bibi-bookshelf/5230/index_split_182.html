<?xml version='1.0' encoding='utf-8'?>
<html xmlns="http://www.w3.org/1999/xhtml">
  <head>
    <title>Bilinmeyen</title>
    <meta http-equiv="Content-Type" content="text/html; charset=utf-8"/>
  <link href="stylesheet.css" rel="stylesheet" type="text/css"/>
<link href="page_styles.css" rel="stylesheet" type="text/css"/>
</head>
  <body class="calibre">
<div class="calibre8">
	<div class="block436" id="calibre_pb_182"><span class="calibre7">* </span><span class="calibre7">Annem üzerine yemin ederim, annemin ölüsünü öpeyim, annemi kara topraklara gömülmüş göreyim ki yatmadım. Tamam mı, oldu mu, inandın mı bana?</span></div>
	<div class="block374"><span class="calibre7">* </span><span class="calibre7">Tamam tamam. Sen geç içeri, ben duşa gireceğim. Çocuğa da söyle, kusura bakmasın.</span></div>
</div>
	<p class="block170">Kadın afallıyor. Kan çıkacağını sandığı bir işten bu denli kolay, üstelik saçma sapan bir yemin silsilesiyle yakayı sıyırmış olmaktan dolayı şaşkın.</p>
	<p class="block32">Birden bir rahatlık, ama çok fazla bir rahatlık sarıyor içini, gevşeyiveriyor.</p>
	<p class="block31">Salona geçiyor, iktisat doktoruna neşeli bir muziplikle göz kırpıp fısıltılı iki-üç kelimeyle durumu anlatıyor.</p>
	<p class="block32">Doktorun içini Coşkun'a karşı şükranla karışık bir sıcaklık kaplamaya başladı bile. Rahatlıyor o da.</p>
	<p class="block22">Derken Coşkun banyodan çıkıyor, döküne saçıla yıkanmış, kaç günün kirini, gerginliğini, karmaşasını üzerinden atmış, o da bir rahatlamış, bir gevşemiş ki, tank seslerini bile duymaz olmuş.</p>
	<p class="block32">İşte darbe biraz budur.</p>
	<p class="block13">Aslında çoğunlukla budur.</p>
	<p class="block32">Darbe, insanlara hesap kitap öğretir.</p>
	<p class="block33"> </p>
	</body></html>
