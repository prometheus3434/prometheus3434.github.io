<?xml version='1.0' encoding='utf-8'?>
<html xmlns="http://www.w3.org/1999/xhtml">
  <head>
    <title>Bilinmeyen</title>
    <meta http-equiv="Content-Type" content="text/html; charset=utf-8"/>
  <link href="stylesheet.css" rel="stylesheet" type="text/css"/>
<link href="page_styles.css" rel="stylesheet" type="text/css"/>
</head>
  <body class="calibre">
<p class="block264" id="calibre_pb_98">Baktım, ihtiyar sadece birkaç dakikada tekrar uykuya dalmış. Cebimden para çıkardım, zile bastım, uyandı, tezgâha doğru yekindi, parayı uzattım, anahtarı uzattı, resepsiyonun yanındaki kapıyı gösterdi. Gir, dedi, bir hol göreceksin, holde beş oda var, seninki 12 numara. Başımı salladım. O tekrar sandalyesine, ben ağır aksak kapıya.</p>
	<p class="block35">Kapının koluna davranırken biri seslendi arkamdan: Holde ecza dolabı var. Döndüm, kambur, bir bardak çay var elinde, kaşıkla tıngır tıngır karıştırıyor çayı. Benim adım Mehmet, dedi. Bir şey demedim.</p>
	<p class="block31">Girdim kapıdan, ecza dolabı tam karşıda, baktım, boş. Odanın kapısını açtım, gövdemi yatağa uzattım, ayaklarımdan birisi yatağın ucundaki demire dayandı, demirin üzerinde bir havlu asılı.</p>
	<p class="block10">O zamandan beri Umut Oteli'ndeyim.</p>
	<p class="block25">Hayatımın geri kalanını burada geçirmeye karar verdim...</p>
	<p class="block78"> </p>
	<p class="block78"> </p>
	<p class="block78"> </p>
	<p class="block265">Mehmet geliyor, haydi diyor, piştiye gidelim aşağı kahveye, umursamıyorum. Nezahat Abla, gel diyor, çarşıya gidelim, yeni kokular gelmiş, erkeksin ne de olsa, hangisi deli eder daha iyi bilirsin, gülüyorum. Aslan Amca, hastaneye gideceğim, refakat et bana diyor, belli mi olur, yolda ayılıp bayılırım, cevap bile vermiyorum...</p>
	<p class="block31">Hep bir ağızdan soruyorlar: Niye hiç çıkmıyorsun Odandan? Soruyorum ben de, niye çıkayım odamdan?</p>
	<p class="block12">Ama ah işte dün sabah, hava öyle güzeldi ki, bir ay sonra, ilk kez çıkmak istedim. Dedim, bir meyhane, gönlüme de bir eğlence bulmalıyım. Bir kadın mesela, ha ha, ne komik, bir kadın mesela. Nezahat Abla mesela, kapımı hafifçe aralayıp, en cıvıltılı gülüşüyle göz kırparak, bir şey lazım mı diye soran, aklımı fikrimi karıştıran Nezahat Abla mesela. Ya da buralardan, şöyle ince, alımlı, benli, mesela, genç bir kadın, ne komik! Ne komik olmayabileceğine karar verdim bu sabah, hava güzel, iki bardak erken şaraptan sonra, bir buçuk bacaktan sonra, nasılsa. Aslan Amca'ya sordum, nerede bulunur şöyle şık bir meyhane, dedi Kızılay'da...</p>
	<p class="block36">Çıktım, bir müddet gözlerimi açamadım, bodoslama Kızılay'a vardım. Hakikaten dizi dizi meyhane. Birini kestirdim gözüme, daldım içeri. Rakı ve bir yığın meze. Çok yığın meze, kalmadı masada yer. Patlıcan ezme, kelek kavun, beyazpeynir, bol sarımsaklı yoğurt ve fava,</p>
	<p class="block63"> </p>
	</body></html>
