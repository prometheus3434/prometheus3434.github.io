<?xml version='1.0' encoding='utf-8'?>
<html xmlns="http://www.w3.org/1999/xhtml">
  <head>
    <title>Bilinmeyen</title>
    <meta http-equiv="Content-Type" content="text/html; charset=utf-8"/>
  <link href="stylesheet.css" rel="stylesheet" type="text/css"/>
<link href="page_styles.css" rel="stylesheet" type="text/css"/>
</head>
  <body class="calibre">
<p class="block64" id="calibre_pb_37">"Annem birkaç gün önce öldü."</p>
	<p class="block8">Sanki ölen kendi annesiymiş de, haberi o an almış gibi derin bir acı ifadesini, hayran olunacak bir beceriyle yüzüne kakarak konuştu: "Çok üzüldüm. Başın sağ olsun." "Sağ olun," dedim ve sordum: "Tiyatrocu musunuz?"</p>
	<p class="block24">Yüzünden acıyı derhal silip küçük bir kahkaha patlattı bu kez.</p>
	<p class="block36">"Yok canım, tuhafiyeciyim. Mal almaya gidiyorum İstanbul'a. Ama bunu ilk soran sen değilsin. Konuşmayı, sohbeti severim. Gençliğimde amatör çapta müsamerelerde... " derken kapı açıldı, hırpani kılıklı bir adam çıktı içeriden. Adamın ter kokusuyla beraber keskin bir sidik kokusu çarptı yüzümüze.</p>
	<p class="block13">"Siz buyurun," dedim.</p>
	<p class="block13">"Yok olmaz. Sen gir önce," diye itiraz etti.</p>
	<p class="block132">İşimi bitirip çıktım. Adam, sanki büyük bir şey başarmışım gibi kocaman eliyle sırtımı pışpışladı. Tüylerim diken diken, yüzüne baktım. Gözleri kıpkırmızıydı, nefesi ağır kokuyordu, o zaman anladım içkili olduğunu. Ben uyurken o çekmekle meşguldü demek.</p>
	<p class="block126">Kompartımana döndüğümde genç olanın boynu boğumlu bir şişeden küçük bir bardağa içki doldurduğunu gördüm. Belliydi, muhabbet daha da koy ulaşacaktı. Canım sıkılmıştı bu işe. İnhisarlar muavininin, annemi cumartesileri sektirmeden götürdüğü gazinolardan dönüp ortalığı çekilmez bir sarhoş neşesine boğduğu geceler geldi aklıma. Beni de iğrenç muhabbetine katmaya çalışır, bense kendimi odaya kapatıp, seslerin kesilmesini, uykuya dalmalarını beklerdim.</p>
	<p class="block28">Genç adam ilkin şişeyi ve bardağı saklamak ister gibi bir hareket yaptıysa da vazgeçti. Hatta normalde hoşa gidecek bir gülümsemeyle bardağı bana doğru kaldırıp, "Siz de içer misiniz bayım?" diye sordu.</p>
	<p class="block13">"Hayır. İçki içmem," dedim soğukça.</p>
	<p class="block10">Sağa sola sünen sesiyle devam etti:</p>
	<p class="block8">"İsteseniz de vermem zaten. Tahminimce yaşınız buna müsait değil." İçimden akan küfürler eşliğinde yerime oturdum. Kitabı açıp okumaya başladım. Genç olan susacağa benzemiyordu:</p>
	<p class="block133">"Ben de çok severim Oktay Rıfat'ı." Ben yokken kitabı karıştırmıştı demek.</p>
	<p class="block134"> </p>
	</body></html>
