<?xml version='1.0' encoding='utf-8'?>
<html xmlns="http://www.w3.org/1999/xhtml">
  <head>
    <title>Bilinmeyen</title>
    <meta http-equiv="Content-Type" content="text/html; charset=utf-8"/>
  <link href="stylesheet.css" rel="stylesheet" type="text/css"/>
<link href="page_styles.css" rel="stylesheet" type="text/css"/>
</head>
  <body class="calibre">
<p class="block34" id="calibre_pb_128">"Sonra hışır hışır bir şeyler duydum. Tam arkamda. Hissediyorum. Şöyle hızla dönüp makineyi doğrulttum. Kıpırdama yakarım diye bağırdım ki ne göreyim? İki saniye bakmaya yürek ister. Vallahi az kaldı dilim tutuluyordu. Ama Şair senin soyun sopun, hepsi böyle de olsa kabulümdür demiş Esmer'e, na bu da benim çocuğumdur demiş. Seviyoz lan, var mı ötesi demiş. Ada da öyle canavar gibi bi şeymiş, ama bir kafa varmış ki zehir gibi. Şair her şeyi öğretmiş buna... "</p>
	<p class="block24">Vedat tekrar alıyor sözü:</p>
	<p class="block295">"Önce Şair, sonra Ahmet... Kafa bunlarda. Ahmet'in öyle salak gibi durduğuna bakma, bu beş üniversite bitirmiş daha o yaşta. Öyle çok okumuş, öyle çok öğrenmiş, düşünmüş ki, fazla gelmiş, hepsini bir anda unutuvermiş. Bildiklerini hatırlasa, en güçlü atom bombasını yapıp şu devrim meselesini kökünden halledermiş. Ama birine âşıkmış bu Ahmet. Unutkanlık derdinin tek çaresi de oymuş. Onu bulup getirseler, bir öptürseler o saniye zihni açılırmış. Ama kim bilecek sevdiğinin kim olduğunu? Hatırlamıyor ki hergele... "</p>
	<p class="block36">Önce benim ayağım, sonra Ahmet'in ayağı alışıyor karargâha. Biz onlardan değiliz, bu yüzden daha da inanıyorlar bize, bizi seviyorlar, bize güveniyorlar. Onlar ve biz sarhoş, yitik bir aileyiz artık. Boşluk bulduğu an kafayı oturtuveren güçlü bir kavimiz. Çok keyifli, çok keyifli. Herkesin başına gelsin isterim.</p>
	<p class="block12">Ada ise kimseden değil. Elektrik kablolarını cızırdata cızırdata ısırıyor, şişe şişe şarapları fondipleyip saatlerce kusuyor, elli metrelik uçurumlardan atlayıp tam kafasının üzerinde direk gibi durabiliyor...</p>
	<p class="block14"> </p>
	<p class="block14"> </p>
	<p class="block296"><sub class="calibre2">*</sub></p>
	<p class="block304"> </p>
	<p class="block304"> </p>
	<p class="block305">"Halk Cephesinden tanımlı tanımsız, bağımlı bağımsız bütün devrimci komitelere çağrı...</p>
	<p class="block306"> </p>
	<p class="block306"> </p>
	<p class="block306"> </p>
	<p class="block306"> </p>
	<p class="block306"> </p>
	<p class="block307">Son tahlilde mücadelemizi daha güçlü kılmak birlikten geçiyor.  Bu nedenle temsilcilerinizi en kısa zamanda cephe merkezlerine göndermenizi istiyoruz.</p>
	<p class="block308"> </p>
	</body></html>
