<?xml version='1.0' encoding='utf-8'?>
<html xmlns="http://www.w3.org/1999/xhtml">
  <head>
    <title>Bilinmeyen</title>
    <meta http-equiv="Content-Type" content="text/html; charset=utf-8"/>
  <link href="stylesheet.css" rel="stylesheet" type="text/css"/>
<link href="page_styles.css" rel="stylesheet" type="text/css"/>
</head>
  <body class="calibre">
<p class="block104" id="calibre_pb_198">Sonra ne kadar saçma olduğunu fark ettim söylediğimin. Buna sevindim. Gömleğimi sıyırdım. Masanın üzerindeki plastik çatalı aldım. Kamıma saplarken, avazım çıktığı kadar bağırdım:</p>
	<p class="block13">"Şair, kalk, karnımdaki hikâyelere bak!"</p>
	<p class="block10">Çatal bıçak nevinden her şey plastikti.</p>
	<p class="block25">Buna güvendiğimi anladım.</p>
	<p class="block25">Bıçağı da boynuma bu güvenle çalmış olmalıydım.</p>
	<p class="block10">Yani şimdi ben samimi değil miydim?</p>
	<p class="block25">İçime doğru sarkan helezonlara kayıp gittim.</p>
	<p class="block25">Kayarken papatya falı bakar gibi sayıyordum bir yandan da:</p>
	<p class="block13">"Samimisin-değilsin, samimisin-değilsin, samimisin-değilsin..."</p>
	<p class="block25">Kamımdan samimiyetle kan fışkırıyordu.</p>
	<p class="block14"> </p>
	<p class="block14"> </p>
	<p class="block15">*</p>
	<p class="block230"> </p>
	<p class="block230"> </p>
	<p class="block231">Şair'in kolunda indim aşağı.</p>
	<p class="block8">Kendinden geçmekle geçmemek arasındaki o süngersi yerde salınıyordum. Her tarafımdan ter boşanıyordu. Üşüyordum, kamımdaki sızı hızla gövdeme yayılmış, canıma dayanmıştı, namuslu bir plastik fabrikasında yapılmıştı demek çatal... Şair sürükleyerek küçük istasyon binasına taşıdı beni. İçerisi tıklım tıklımdı, herkes maça kilitlenmişti, yaşlı kadınlar bile. Şair, "Buralarda ecza dolabı var mı?" diye bağırınca bütün başlar bize döndü. İki-üç kişi yanımıza seğirtti, diğerleri duvar kenarlarına sokulup bize yol açtı. İstasyon memurunun masasına havada götürüldüm. "Tahtırevan yok mu?" diye bağırdım, cevap veren olmadı.</p>
	<p class="block453">Masaya yatırıldım. Şair saçlarımı okşuyor, elindeki mendille alnımda biriken teri siliyordu.</p>
	<p class="block8">Şapkasını ters takmış, üniformasının düğmelerini yarıya dek çözmüş memur elinde pamuk paketleri, sargı bezleri, ilaç şişeleriyle geldi. Benimle konuşurken şefkatle gülüyordu: "Ulan tam çeyrek final maçını buldun ha!" Bayılmadan önce fısıldadım:</p>
	<p class="block121"> </p>
	</body></html>
