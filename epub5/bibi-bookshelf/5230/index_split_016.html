<?xml version='1.0' encoding='utf-8'?>
<html xmlns="http://www.w3.org/1999/xhtml">
  <head>
    <title>Bilinmeyen</title>
    <meta http-equiv="Content-Type" content="text/html; charset=utf-8"/>
  <link href="stylesheet.css" rel="stylesheet" type="text/css"/>
<link href="page_styles.css" rel="stylesheet" type="text/css"/>
</head>
  <body class="calibre">
<p class="block70" id="calibre_pb_16">Kurduğum cümleyi hızla aklımdan geçirdim. Haklıydı. Yıllardır düzenli olarak yaptığım ilk şey otuz birse, İkincisi de sinemaya gitmekti. Binlerce Amerikan filmi seyretmiştim ve yüzlercesinde bu cümleye rastlamak mümkündü.</p>
	<p class="block13">"Nasıl olduğunu bilirsin," dedim.</p>
	<p class="block25">Hafifçe gülümsedi:</p>
	<p class="block13">"Bilirim. Başka?"</p>
	<p class="block32">Rakı şişesini yere bıraktım.</p>
	<p class="block25">İki elimi, Japonlar gibi birleştirip ileri geri sallayarak gürledim:</p>
	<p class="block13">"Biri bana burada neler olduğunu açıklayabilir mi?"</p>
	<p class="block71">Tiz bir kahkaha attı bu kez.</p>
	<p class="block13">"Devam et, devam et," diyordu bir yandan da.</p>
	<p class="block25">Ben de salak gibi kıkırdamaya başlamıştım.</p>
	<p class="block24">Abartılı bir neşe takındım:</p>
	<p class="block13">"Hey ben Yusuf, sen de Şair olmalısın!" diye bağırdım.</p>
	<p class="block8">Kollarımı iki yana açıp omuzlarımı hafifçe kaldırarak, "Aslına bakarsanız, ne söylediğiniz konusunda en ufak bir fikrim yok," diye fısıldadım ardından. Gülmekten konuşmaya hali kalmamıştı.</p>
	<p class="block21">Aniden ciddileştim, bir süre sustum, tam kahkahaları hafiflerken, öne doğru eğildim ve kurtsu, kısık bir sesle, "Heey, sakın benimle oyun oynama," dedim.</p>
	<p class="block31">Hemen sonra cebimden buruş buruş bir şey, bir satış fişi çıkartıp açtım ve gözlerine doğru uzattım:</p>
	<p class="block13">"Bu adamı hiç buralarda gördün mü?"</p>
	<p class="block25">Kusar gibi bir kahkaha patlattı, kahkahalarına kesik kesik "cıyklamalar" eşik ediyordu</p>
	<p class="block8">şimdi.</p>
	<p class="block8">Onu öldürmeye karar verdim ve son darbeyi vurdum. Pantolon cebimden üç-beş bozukluk çıkarıp gizemli bir edayla kompartıman masasının üzerine koydum. Ne şans ki, biri vınlaya vınlaya dönüp düşerek sahneyi tamamladı: "Belki bu hatırlamana yardımcı olur... " Kahkahadan boğulacak hale geldi, ama ölmedi.</p>
	<p class="block28">Gözlerinden süzülen yaşları kirli mendiliyle sildi. İçinde kalan son kahkaha balonlarını birer birer patlatıp sakinleşti.</p>
	<p class="block25">Biraz öksürdü, sonra şaraptan çekip, "Diyarbakır'a neden gitmiştin?" diye sordu.</p>
	<p class="block72"> </p>
	</body></html>
