<?xml version='1.0' encoding='utf-8'?>
<html xmlns="http://www.w3.org/1999/xhtml">
  <head>
    <title>Bilinmeyen</title>
    <meta http-equiv="Content-Type" content="text/html; charset=utf-8"/>
  <link href="stylesheet.css" rel="stylesheet" type="text/css"/>
<link href="page_styles.css" rel="stylesheet" type="text/css"/>
</head>
  <body class="calibre">
<p class="block26" id="calibre_pb_43">gövdeme düştü. Bilincimi eski bir elbise gibi sıkıntıyla giydim tekrar. Ağzımın kenarından akan salyaları dilimle toparladım.</p>
	<p class="block9">Nihayet Şair saldırgan bir elden, kayıtsız bir hacme doğru tatlı tatlı şişti. Uzakları araştıran gözlerine feri, parmaklarının arasına sigarayı, minik masanın üzerine kanyağı ben yerleştirdim. Yatıştım.</p>
	<p class="block25">"Bundan sonraki istasyon neresi?" diye sordum hiçbir şey olmamış gibi.</p>
	<p class="block13">Söyledi.</p>
	<p class="block145">"Askerliğimi orada yaptım, havacı olarak," dedim. "İyi bok yaptın," dedi.</p>
	<p class="block35">Güldüm, gülerken hapşırdım, göbeğim kaşındı, gömleğimi sıyırıp göbeğimi kaşırken, "Durunca bir el radyosu alalım," dedim.</p>
	<p class="block13">"Alalım," dedi.</p>
	<p class="block36">O böyle deyince içim sevinçle doldu. Yerimden doğrulup Şair'e sarılmaya çalıştım, ama söylenerek itti beni:</p>
	<p class="block116">"Abartma, otur oturduğun yerde," diye azarladı. Hiç bozulmadım, oturdum oturduğum yere. Öylesine konuştum:</p>
	<p class="block146">"Senin adın çok afili, kulağa hoş geliyor." Cevap vermedi, çocuk gibi dudaklarını büzdü.</p>
	<p class="block35">Sesimi çıkarmadım, uzanıp masanın üzerindeki kanyak şişesini aldım, sıkı bir yudum çektim, midem kavruldu.</p>
	<p class="block25">Hep konuşmak, durmadan konuşmak istiyordum. Üzerime acayip bir hafiflik gelmişti.</p>
	<p class="block13">"Bir şiirini okusana," dedim.</p>
	<p class="block10">Sıkıntıyla yüzünü buruşturup şişeyi istedi. Verdim.</p>
	<p class="block13">"Ben sana bir şiirimi okuyayım mı?" diye sordum bu kez.</p>
	<p class="block13">"Okuma," dedi, buna da bozulmadım.</p>
	<p class="block10">Aniden gazeteyi kapıp gözüne dayadım:</p>
	<p class="block13">"Bunu sen mi yaptın?"</p>
	<p class="block10">Güldü.</p>
	<p class="block13">"Ne alakası var?"</p>
	<p class="block76">İçime yavaşça kupkuru bir keder sızdı. Öylece, yorgun, kalakaldım.</p>
	<p class="block147"> </p>
	</body></html>
