<?xml version='1.0' encoding='utf-8'?>
<html xmlns="http://www.w3.org/1999/xhtml">
  <head>
    <title>Bilinmeyen</title>
    <meta http-equiv="Content-Type" content="text/html; charset=utf-8"/>
  <link href="stylesheet.css" rel="stylesheet" type="text/css"/>
<link href="page_styles.css" rel="stylesheet" type="text/css"/>
</head>
  <body class="calibre">
<p class="block431" id="calibre_pb_201">Tabaklar...</p>
	<p class="block123"> </p>
	<p class="block123"> </p>
	<p class="block123"> </p>
	<p class="block123"> </p>
	<p class="block124">Kolormatik gözlüğünün bulanık camlarını beyaz mendiliyle sildi. Gözlüğü yüzüne yerleştirdi. Sağdaki sapın kulağını acıttığını fark etti. Çıkardı, metal sapın çengelini genişletti, tekrar taktı. Biraz rahatlamıştı. "Yılların gözlüğü, ayar tutmuyor artık," diye düşündü, önündeki kâğıtlara son kez göz atarken.</p>
	<p class="block139">Boğazını temizledi. Kameramana başıyla hazır olduğunu işaret etti.</p>
	<p class="block9">Kameraman düğmeye bastı. İki yanında kendisini götürmeyi bekleyen iki kişi vardı. Onlara gülümsedi. O iki kişi gülmedi.</p>
	<p class="block32">Kamera vınladı.</p>
	<p class="block9">Kâğıtlardan başını kaldırdı kolormatik gözlüklü, ülkenin gözlerinin içine baktı, hafifçe gülmesi lazımdı, gülemedi, korkuyordu çünkü, şimdi bütün ülke onundu, ama şu kapıya doğru uzaklaşan kameramandan bile korkuyordu.</p>
	<p class="block32">Kendini topladı, okumaya başladı.</p>
	<p class="block13">Okuması on yedi dakika sürdü.</p>
	<p class="block13">O on yedi dakikada binlerce insan öldürüldü, on binlerce insan tutuklandı.</p>
	<p class="block36">Yakınlarda bir binada hayaları patlayan bir adam haykırarak son nefesini verdi. Tekmelenen ufak tefek bir kadın bebeğini düşürdü. On altı yaşında bir genç bir kamyonun kasasında havasızlıktan boğuldu. Yankesici bir çingene, yine yakalanacağını sandı, kaçmaya kalktı, vuruldu, öldü. Yaşlı bir adam, cipe tıkılan kızının arkasından bakıp yere yığıldı. Kocası için on yıl ağlayacak bir kadın gözlerinden ilk damlaları döktü.</p>
	<p class="block13">Okumayı bitirdi.</p>
	<p class="block25">Susamıştı.</p>
	<p class="block461">Kana kana suyunu içti. Ağzını mendiliyle kuruladı. Mendil kırmızı kırmızı beneklendi. Mutlu ve huzurluydu artık.</p>
	<p class="block116">Haddini aşanlara haddini bildirmiş, dersini vermişti. Ağzı fazla açılmış ülke, ağzının payını almıştı.</p>
	<p class="block462"> </p>
	</body></html>
