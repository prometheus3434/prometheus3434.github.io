<?xml version='1.0' encoding='utf-8'?>
<html xmlns="http://www.w3.org/1999/xhtml">
  <head>
    <title>Bilinmeyen</title>
    <meta http-equiv="Content-Type" content="text/html; charset=utf-8"/>
  <link href="stylesheet.css" rel="stylesheet" type="text/css"/>
<link href="page_styles.css" rel="stylesheet" type="text/css"/>
</head>
  <body class="calibre">
<p class="block263" id="calibre_pb_230">mektup niyetine not defterine yazdı, hatta bir kısmını benim yanımda yazdı, aynı evdeydik, ama bana mektup yazmayı sürdürüyordu. Çünkü Ahmet beni tanımıyordu, tanımayı reddediyordu. Beni gördüğünde, her defasında yeni karşılaşıyormuş gibi soğuk soğuk bakıyor, sonra yüzünü çevirip gidiyordu. Ahmet takmıştı, beni, kafasındaki beni getirecekti. Sonra Paris'e gitmeyi aklına koydu. Atakan Koral konusunda o kadar ısrar etti ki, sonunda bir oyun uydurmak zorunda kaldık. Yüksel, Atakan'ı aradı, sahneyi hazırladık, ciddi ciddi görüşüyor, planı yürütüyor gibi yaptık. O arada iyice uçmuştu Ahmet. Beni göreceği güne kafayı takmıştı. Gidemedikçe öfkeleniyor, sağa sola saldırıyordu. Atakan Koral Ahmet'siz gitti tabii. Döndüğünde yakaladı Atakan Koral'ı meyhanede, bana yamuk yaptın diye dümdüz etti adamı. Zaten o olaydan sonra, baktık durum vahim, hastaneye yatırdık. Ama altı ay bile kalmadı orada."</p>
	<p class="block14"> </p>
	<p class="block14"> </p>
	<p class="block296"><sub class="calibre2">*</sub></p>
	<p class="block224"> </p>
	<p class="block224"> </p>
	<p class="block225">"Her şey tamam da, bu bombalar neyin nesi?"</p>
	<p class="block12">"Bilmiyorum diyorum inanmıyorsun be oğlum. Yemin ederim bilmiyorum. Ahmet'le bir alakası var mı, onu da bilmiyorum."</p>
	<p class="block10">"Ahmet'le bir alakası olabilir mi sence? Ahmet dediğini yapmış olabilir mi?" "Kim bilir? Şu trenin içindeyken öyle değişti ki hayat." "Belki biz de silahlan alıp Ahmet'e katılırız, ha?"</p>
	<p class="block8">"Belkisi fazla. Böyle zamanda oturup kalınır mı? Yüksel'le Salih çoktan çıkmışlardır dağın tepenin birine. Elbet biz de çıkacağız, kaçan yok." "Beğendin mi yazdığım hikâyeleri?"</p>
	<p class="block10">"Hiç fena değil. Ama ben bir anlattıysam, sen üzerine beş katmışsın."</p>
	<p class="block48">"Kitap yazmak o kadar kolay mı? Adamın çarkına sıçar. Görmedin mi, ölümlerden döndüm senin hikâyeleri adam edeceğim, birbirine bağlayacağım diye. Öyle gaza gelip iki mısra attırmaya benzemez bu işler... "</p>
	<p class="block13">"Amma uzattın be. Teşekkür ederim, eline sağlık, aslansın, koçsun. İyi mi, oldu mu?"</p>
	<p class="block13">"Bir şey değil."</p>
	<p class="block76">"Birisinin bunları yazması lazımdı." "Benden iyisini bulamazdın."</p>
	<p class="block147"> </p>
	</body></html>
