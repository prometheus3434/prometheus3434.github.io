<?xml version='1.0' encoding='utf-8'?>
<html xmlns="http://www.w3.org/1999/xhtml">
  <head>
    <title>Bilinmeyen</title>
    <meta http-equiv="Content-Type" content="text/html; charset=utf-8"/>
  <link href="stylesheet.css" rel="stylesheet" type="text/css"/>
<link href="page_styles.css" rel="stylesheet" type="text/css"/>
</head>
  <body class="calibre">
<p class="block73" id="calibre_pb_62">Asya'ya çok uzun bakmış olmalıyım ki çocuk, "Hadi Şair, devrim beklemez," dedi, neşeli bir sesle üstelik.</p>
	<p class="block31">"Sokayım devrimine," dedim içimden, yüzümü yıkamaya, banyoya seğirttim. Benim evimin yansı büyüklüğündeki banyoda, apak havlulara, her biri özenle raflara dizilmiş krem, şampuan ve koku şişelerine, ayna gibi lavaboya sinek pislikleri gibi yansıyan kirli sakallarıma öfkeyle baktım. Bir an bu çocukların nasıl bu kadar güzel, iyi, akıllı ve çalışkan olabildiklerini düşündüm. Az kıskançlık, çok kederden içim kalktı, lavaboya eğilip kuru öğürtülerle kusmaya çalıştım.</p>
	<p class="block202">Kirli sarı safralar çıktı içimden, boğazım zehre kesti, çalkaladım ağzımı, defalarca gargara yaptım. Tuvalete oturdum, külotuma bakmamaya çalıştım. Hiç temiz bir adam sayılmazdım, ama huylanırdım böyle şeylerden.</p>
	<p class="block25">Çıkmadan önce Asya'yı öptüm, nergis kokuyordu.</p>
	<p class="block25">"İnşallah dünkü gibi olaysız biter," dedi bizi uğurlarken.</p>
	<p class="block25">"İnşallah bol bol kan akar, ortalık birbirine girer, her yer yıkılır," dedim gülerek.</p>
	<p class="block10">Asya'nın gözleri büyüdü korkuyla, çocuk, "o kadar da değil" der gibi yüzüme baktı.</p>
	<p class="block25">Çocuğun gri fortuna atladık.</p>
	<p class="block25">"Ne olacak dersin?" diye sordu yolda.</p>
	<p class="block8">Her şeyi en ince ayrıntısına dek hesap ederdi, ama iş böyle yuvarlak, her şey gibi meselelere gelince bana sormadan edemezdi. Hoşuma giderdi bu da benim. "Bir bok olacağı yok," diye salladım günün ilk sigarasını yakarken. "Pek küçümsenecek gibi değil bu kez durum." "Herkes bıraksa, sendikacılar bırakmaz," diye kestirip attım yine. Ses etmedi.</p>
	<p class="block11">"Kadıköy'e Ruhiler gitse daha iyi olmaz mıydı? Bizim Levent'le daha sıkı temasımız vardı," dedi sonra.</p>
	<p class="block25">İkinci sigarayı yaktım:</p>
	<p class="block13">"Siktir et. İki tek atarız yürüyüşten sonra sahilde."</p>
	<p class="block28">Gülerek başını salladı. Bir süre düşünceli düşünceli sustuktan sonra, "Makine olacak mı?" diye sordu.</p>
	<p class="block58">Çok ciddiydi, hiç sevmiyordum onun bu hallerini, suni bir şeyler vardı halinde tavrında.</p>
	<p class="block25">"Hayır, işçi eylemi bu," dedim.</p>
	<p class="block72"> </p>
	</body></html>
