<?xml version='1.0' encoding='utf-8'?>
<html xmlns="http://www.w3.org/1999/xhtml">
  <head>
    <title>Bilinmeyen</title>
    <meta http-equiv="Content-Type" content="text/html; charset=utf-8"/>
  <link href="stylesheet.css" rel="stylesheet" type="text/css"/>
<link href="page_styles.css" rel="stylesheet" type="text/css"/>
</head>
  <body class="calibre">
<p class="block232" id="calibre_pb_78">Oğuz'un gözü mahalledeki genç kadınlara takılıyor mesela. Kendinden tiksiniyor sonra, kelimeler uzaklaşıyor ondan, devrim bir türlü hatırlayamadığı bir kelime.</p>
	<p class="block35">Canan buzdolabı diye bir eşyanın adını anmazdı hiç, artık anıyor. Nedense, cüzdanındaki paralan saymaya başladı. Tiksiniyor cüzdanından, kötü bir rüyada dolaşır gibi dolaşıyor pazaryerlerinde, domatesleri yokluyor, pazarlık yapıyor, korkunç, pazarlık, iki kuruş için... En kötüsü de, Oğuz adına düşünmezdi hiç, şimdi düşünüyor, onun hasta olduğunu, iyileşmesi gerektiğini... Oğuz'da eskiden onu büyüleyen ne varsa yok etmek istiyor. Oğuz'la sıkıntılı sevişmelerinin hepsi ıstırap... Birer tecavüz gibi geliyor sevişmeler ona. Dayanamıyor Oğuz'un sarhoşluğuna, sarhoş olup kavga çıkarmasına, üzerine abanmasına. Doğuma üç ay</p>
	<p class="block8">kaldı...</p>
	<p class="block8">"Oğuz, sana bir şey söyleyeceğim, ama kızmayacağına söz ver." Oğuz karşılık vermedi. Sigarasını tüttürdü. Canan ne söylerse söylesin kızacak, bunu Oğuz da, Canan da iyi biliyor.</p>
	<p class="block13">"Ben dün bir şey yaptım..."</p>
	<p class="block8">"Ne yaptın? Eve buzdolabı mı gelecek? Yoksa gene o zıbın denen şeylerden mi aldın?" Canan kendini tutuyor. Oğuz birden çarpık bir kahkaha savurdu. Kaç zamandır böyle gülüyor güldü mü...</p>
	<p class="block12">"Buzdolabı gelse fena da olmaz hani. Şu ağustos belasında sıcak şarap içmekten kusacağım geldi."</p>
	<p class="block10">Canan hafifçe doğruldu, yüzüne zoraki bir gülüş yakıştırdı:</p>
	<p class="block12">"Hani geçen gün Temiz Sayfa'yı okurken, dergide yayımlanan bütün şiirlere tek tek küfretmiştin ya... "</p>
	<p class="block13">"Eee, ne olmuş?"</p>
	<p class="block13">"Ben bunların hepsine şiir nedir göstereceğim demiştin... "</p>
	<p class="block8">Oğuz'un yüzündeki kayıtsız ifade, Canan konuştukça yerini korkutucu bir meraka bırakıyor. Canan fark etti bunu, pustu. "Sakın benim şiirlerimi... "</p>
	<p class="block35">Canan, Oğuz'un öfkeden kesik kesik çıkan sesinden ürküyor, dizlerinin üzerine doğruldu, ellerini yüzünü korumaya hazırlıyor, bunu yaptığını fark edince içi acıyor.</p>
	<p class="block12">"Dün sabah kalktığımda aklıma geldi, sana iyi geleceğini... Yani, o kadar yazdın, o kadar iyi şiirler... "</p>
	<p class="block13">"Sen nereden biliyorsun onların iyi olduklarını?"</p>
	<p class="block41"> </p>
	</body></html>
