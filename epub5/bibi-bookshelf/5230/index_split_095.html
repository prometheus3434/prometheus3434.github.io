<?xml version='1.0' encoding='utf-8'?>
<html xmlns="http://www.w3.org/1999/xhtml">
  <head>
    <title>Bilinmeyen</title>
    <meta http-equiv="Content-Type" content="text/html; charset=utf-8"/>
  <link href="stylesheet.css" rel="stylesheet" type="text/css"/>
<link href="page_styles.css" rel="stylesheet" type="text/css"/>
</head>
  <body class="calibre">
<p class="block26" id="calibre_pb_95">yüzüme, anlamamıştı. Bağırarak tekrar ettim: Beni vadiye gönder! Ne vadisi ulan deli, diyerek bir şamar çaktı yüzüme ve gitti.</p>
	<p class="block32">Evdeyim, şarap içiyorum, ne tuhaf, içtikçe ayılıyorum.</p>
	<p class="block35">Kısa peygamberlik hayatım sona erdi, insanlar anlamadıktan sonra bir peygamber neye yarar?</p>
	<p class="block25">Her anlaşılmamış peygamber gibi celladımı bekliyorum...</p>
	<p class="block259"> </p>
	<p class="block259"> </p>
	<p class="block259"> </p>
	<p class="block260">Trende karşımda oturan çocuk gözünü ayırmıyor yüzümden. Burnuma yapışık beyazlığın ne olduğunu merak ediyor. Arada sırada cesaretini toplayıp yanıma yaklaşıyor ve ne yazdığıma da bakıyor. Şunları yazıyorum:</p>
	<p class="block36">Sızmışım, sabaha karşı omzumu birinin dürtmesiyle uyandım. Baktım, Coşkun. Gülüyor. Mahvedici bir gülüş bu. Kalk diyor. Kalktım. Gözlerimi yumdum, kendimi hazırladım. Boğa gibi bir kafa yapıştırıyor yüzüme. Burnumun kırıldığını hemen anladım. Böğrüme bir diz, iki büklüm oldum, sırtıma bir dirsek, yere yapıştım. Siktir git, diye bağırıyor Coşkun. Harfi harfine şöyle devam ediyor: Şadi'nin arkadaşıymış, orospu çocuğuna bak. Defol, elimde kalacaksın şimdi, siktir git. Siktimminin sapık topalı seni! Doğruldum, küçük göze gittim, defterimi kalemimi çantama yerleştirdim, anahtarı aldığım yere bıraktım, başım eğik, çıktım dışarı. Burnuma bez yapıştıran eczacı adam, bir doktora görünmemi söylüyor: Burnunuz kırılmış sapık topal bey! Çıktım eczaneden, iki şişe şarap alıp attım çantaya, bir taksiye atladım, istasyona geldim, gelen ilk trene bineceğim, bir bankta, kim bilir kaç saat uyudum, bir köpeğin yüzümde dolaşan diliyle uyandım, bir tren var az ötede, aldım bileti, koltuğuma kuruldum.</p>
	<p class="block12">Çocuğun annesi bana, öyle çekingen ve öyle de içten bir dikkatle börekler, dolmalar, peynirler ikram ediyor ki. Börekleri ayrı, başını kaldırmayarak, dolmaları ayrı, yüzüme birazcık bakarak, peyniri ayrı, kara gözlerini yüzümden ayırmayarak sunuyor. Yedim hepsini, teşekkür ettim, ağır ağır başını sallıyor kadın, gülüyor.</p>
	<p class="block38">Yanımda şarap var, ama içemedim. Kadına âşığım, bu saçma, ama şimdi şu trende karşımda duran kadına âşığım. Şarap içersem korkar, ayıp olur ona. Çocuk da benim çocuğum. Çocuk törenle benim aksak uyruğuma geçsin. Şaşaalı bir tören olsun bu. Her şey tören olsun, her şey tören olmalı. Tören varsa, yaşıyorsa, Batı tehlikededir, taşlar yerine oturmamıştır, Batı'nın şehirleri her an kuşatılabilir. O taşlar Batı'nın nice soysuz imbiklerden</p>
	<p class="block223"> </p>
	</body></html>
