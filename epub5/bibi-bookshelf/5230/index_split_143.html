<?xml version='1.0' encoding='utf-8'?>
<html xmlns="http://www.w3.org/1999/xhtml">
  <head>
    <title>Bilinmeyen</title>
    <meta http-equiv="Content-Type" content="text/html; charset=utf-8"/>
  <link href="stylesheet.css" rel="stylesheet" type="text/css"/>
<link href="page_styles.css" rel="stylesheet" type="text/css"/>
</head>
  <body class="calibre">
<div class="calibre8">
	<div class="block376" id="calibre_pb_143"><span class="calibre7">* </span><span class="calibre7">Millet yok, kadın yok, işçinin palazlanmışı yok. Her şey yekpare sanki anasını satayım. Devrim gelecek, her bi numara bitecek...</span></div>
	<div class="block321"><span class="calibre7">* </span><span class="calibre7">Bir çeşit anarşist.</span></div>
	<div class="block377"><span class="calibre7">* </span><span class="calibre7">Değil bi tanem. Gül iktidar isterdi. Ben onda romantik bir şair ruhu vardı derim. Zaten anarşist diye bir şey yoktur. İflah olmaz, yiğit, yufka yürekli haydutlar vardır o kadar.</span></div>
	<div class="block321"><span class="calibre7">* </span><span class="calibre7">O dediğin bence safi Endülüslüdür.</span></div>
	<div class="block321"><span class="calibre7">* </span><span class="calibre7">Onlar da bokun büyüğünü yedilerdi iç savaşta. Cepheye dört bakan, az mı?</span></div>
	<div class="block321"><span class="calibre7">* </span><span class="calibre7">Ben severim yine de. Koşullar...</span></div>
	<div class="block322"><span class="calibre7">* </span><span class="calibre7">Yok abicim. Koşullar koşullar. Yemişim koşulunu. Baktın ki kaldın sap gibi ortada, durmayacaksın. En yakın neresi, süreceksin atını oraya. İhtilâlci dediğin istilacı olacak biraz, deli olacak. Gerekirse yenil, ama ne olur? Raconun baki kalır. Bak Yakışıklı'ya...</span></div>
	<div class="block321"><span class="calibre7">* </span><span class="calibre7">Sen onu bunu bırak da şimdi, ben şu Şaşı'ya ezelden gıcığımdır...</span></div>
	<div class="block321"><span class="calibre7">* </span><span class="calibre7">Ben çok etkilenmişimdir ondan.</span></div>
	<div class="block322"><span class="calibre7">* </span><span class="calibre7">O yüzden söyledim ya. Karısıyla uzun uzun konuşuyorlar ölmezden önce, bir nevi vasiyet gibi. Diyor ki, tek ülkede sosyalizm kurulabilir mi, şu sıralar onu düşünüyorum diyor.</span></div>
	<div class="block374"><span class="calibre7">* </span><span class="calibre7">E günaydın! Ama gene de iyidir o. Çinli'yle kafayı biraz fazla meşgul etmişliği var, ondan.</span></div>
	<div class="block378"><span class="calibre7">* </span><span class="calibre7">Olmaz ama. Dağ başında yaşamıyor ya bu adam, Avropa'nın te göbeğinde. Üstelik azma yıllarını da görmüş geçirmiş...</span></div>
	<div class="block378"><span class="calibre7">* </span><span class="calibre7">Birçoğundan daha iyidir yine de. Neydi en azından? Bir şeyler yapmak, yaparken kendi kişiliğini oluşturmak ve yaptığının dışında bir şey olmamak...</span></div>
	<div class="block321"><span class="calibre7">* </span><span class="calibre7">Dürüstçe.</span></div>
	<div class="block321"><span class="calibre7">* </span><span class="calibre7">Arkadan gelenin daha kalitesiz, daha bön olması kadar talihsiz bir durum</span></div>
</div>
	<p class="block8">yoktur.</p>
	<div class="calibre8">
	<div class="block378"><span class="calibre7">* </span><span class="calibre7">Katılıyorum. Zaten bakacaklar ki Sakallı'dan devam etmek zor, pabuç pahalı, zaman bok, bütün bütünlerin sonu deyiverecekler.</span></div>
	<div class="block322"><span class="calibre7">* </span><span class="calibre7">Ölmekten korka korka ölümü unutacaklar, senin dediğin biraz zayıf kaçıyor, bence asıl mevzu burada. Bütün bir ömrün heba olup gittiğini, hem de bunun ne kadar kolay oluverdiğini fark edememe korkusu. Yanlış kulvarda koşan maratoncunun diskalifiyesi, hem de varışın sonunda.</span></div>
	<div class="block379"><span class="calibre7">* </span><span class="calibre7"> </span></div>
	</div>
	</body></html>
