<?xml version='1.0' encoding='utf-8'?>
<html xmlns="http://www.w3.org/1999/xhtml">
  <head>
    <title>Bilinmeyen</title>
    <meta http-equiv="Content-Type" content="text/html; charset=utf-8"/>
  <link href="stylesheet.css" rel="stylesheet" type="text/css"/>
<link href="page_styles.css" rel="stylesheet" type="text/css"/>
</head>
  <body class="calibre">
<p class="block135" id="calibre_pb_38">"İyi yaparsın," diye mırıldandım. "Efendim?" diyerek öne eğildi.</p>
	<p class="block8">Kitaptan başımı kaldırmadan, "Ben Nâzım Hikmet'i daha çok severim," dedim. Bunu söyledikten sonra yüzüne diktim gözlerimi. Beklediğimden daha az şaşırmış, ama yine de tedirgin olmuştu. Kekeledi:</p>
	<p class="block31">"Evet, tabii, bazı şiirlerini benim de okumuşluğum var. Güzel, ama biraz değişik şiirler... "</p>
	<p class="block136">"Nasıl değişik?" diye sordum bekletmeden. Canı sıkılmıştı, bir şeyler aranır gibi sağına soluna bakındı: "Yani bazı şiirleri çok sert, bazıları da anlaşılması güç gibi sanki... " İçim gülme isteğiyle dolu, atıldım yeniden: "Mayakovski okudunuz mu hiç?" "Yok, hayır, duymadım adını hiç... "</p>
	<p class="block126">Ben, "Bodler, Rembo, Yesenin," diye sayarken, karşıdaki de her seferinde kıçına pandik atılıyormuş gibi yerinde sıçrarken, yaşlı adam kapıyı açıp kompartımana girdi. Genç olan rahatlayıverdi.</p>
	<p class="block30">"Üstadım, tuvalete düştüğünüzden endişelenmeye başlamıştık," diye işin içine beni de katıp yavşak bir kahkaha patlattı.</p>
	<p class="block117">Yaşlı adam da gülümsedi, ama şimdi bir durgunluk vardı gülüşünde. Beriki sordu:</p>
	<p class="block10">"Ne oldu üstat? Canınız sıkılmış gibi sanki."</p>
	<p class="block8">"Tuvaletin önünde ufak bir münakaşa oldu," diye cevap verdi yaşlı adam, sonra kendi kendine söylenir gibi devam etti: "Allah'ın belası gâvur piçi."</p>
	<p class="block13">Başımı nasıl aniden kitaptan kaldırıp baktıysam, "Kusura bakmayın," demek zorunda</p>
	<p class="block8">kaldı.</p>
	<p class="block13">Duramadı fakat, söylenmeyi sürdürdü:</p>
	<p class="block10">"Yanlışlıkla omzuna çarptıysak hemen ortalığı velveleye mi vermek lazım?"</p>
	<p class="block24">Genç adam onayı bastı hemen:</p>
	<p class="block10">"Özür dilenir, iş tatlıya bağlanır, öyle değil mi ya?"</p>
	<p class="block71">Yaşlı adamın yaşadıklarını kafasında gezdirdikçe kışkırdığı belliydi:</p>
	<p class="block137"> </p>
	</body></html>
