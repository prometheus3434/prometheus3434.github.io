<?xml version='1.0' encoding='utf-8'?>
<html xmlns="http://www.w3.org/1999/xhtml">
  <head>
    <title>Bilinmeyen</title>
    <meta http-equiv="Content-Type" content="text/html; charset=utf-8"/>
  <link href="stylesheet.css" rel="stylesheet" type="text/css"/>
<link href="page_styles.css" rel="stylesheet" type="text/css"/>
</head>
  <body class="calibre">
<p class="block104" id="calibre_pb_224">Meyhaneye gittim. Anlatmıştım sana, patron sever beni. İşe almadı, ama arada bir uğra sen buraya dedi. Yakınlarda izbe bir otel var, ucuza bir oda tuttum. Lafı uzatmayayım. Diyeceğim o ki, bir iş bulana dek en azından, bana biraz para gönderebilir misiniz? Zor bir geçiş dönemi bu, yani...</p>
	<p class="block85">Bir iş bulayım, biraz para biriktireyim, durmayacağım zaten buralarda. Çekip Diyarbakır'a gideceğim. Tek orası kaldı artık heyecan veren. Size katılmaya geldim, enternasyonalist dayanışma için geldim diyeceğim. En yakın gerilla birliğinin komutanına götürün beni. Üç günde kim olduğumu, nasıl savaştığımı görürler zaten.</p>
	<p class="block14"> </p>
	<p class="block14"> </p>
	<p class="block15"><sub class="calibre2">*</sub></p>
	<p class="block505"> </p>
	<p class="block505"> </p>
	<p class="block506">Geçen gün hastaneden çıktım. Ya öyle işte, hastaneden... Hastane köşelerine düştüm artık.</p>
	<p class="block8">Bağlantı kopuyor. Bir bakıyorum, bir hafta geçmiş, tek satır yok kafada. Üstüm başım yırtılmış, kaşım gözüm morarmış, alakasız bir yerlerde kendime gelmişim. Yaptıklarımı anlatıyorlar da, nasıl olur yahu? Benim gibi efendi bir adam... Biliyor musun, diş kalmadı ağzımda... Sonunda bir taksiye atmışlar, doğru Bakırköy'e. Ne kadar kaldım orada? Bir bilsem...</p>
	<p class="block8">Karar verdim. Önce sizi getireceğim buraya, sonra ver elini Diyarbakır... Bir kısmımız dağdakilere katılır, orayı çekip çevirir, bir kısmımız yine bir mahalleye yerleşip faaliyete girişir. Sana nasıl geliyor söylediklerim?</p>
	<p class="block14"> </p>
	<p class="block14"> </p>
	<p class="block15"><sub class="calibre2">*</sub></p>
	<p class="block507"> </p>
	<p class="block507"> </p>
	<p class="block508">Yahu ben şimdi neresinden başlayayım yazmaya? Ağlayayım mı, güleyim mi, iyice kafayı mı üşüteyim? Şimdi şu karşımda tavla oynayanlar Yüksel Abi'yle Salih mi?</p>
	<p class="block36">Esmer'in öldüğüne nasıl inanayım, sana ne diyeyim, ne yapayım, başın sağ olsun, başımız sağ olsun mu diyeyim?</p>
	<p class="block63"> </p>
	</body></html>
