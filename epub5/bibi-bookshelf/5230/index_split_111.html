<?xml version='1.0' encoding='utf-8'?>
<html xmlns="http://www.w3.org/1999/xhtml">
  <head>
    <title>Bilinmeyen</title>
    <meta http-equiv="Content-Type" content="text/html; charset=utf-8"/>
  <link href="stylesheet.css" rel="stylesheet" type="text/css"/>
<link href="page_styles.css" rel="stylesheet" type="text/css"/>
</head>
  <body class="calibre">
<p class="block281" id="calibre_pb_111">Çöpler...</p>
	<p class="block189"> </p>
	<p class="block189"> </p>
	<p class="block189"> </p>
	<p class="block189"> </p>
	<p class="block282">Bom bom bom bom bom bom borobom...</p>
	<p class="block283">Turuncu gömleğim var, yakaları meme uçlarıma değiyor. Sarı kırmızı çoraplarım var. Sokakta, orada burada gülüyorlar bana. Hey be, paça paça zuma pantolonlarım var.</p>
	<p class="block35">Paris'te, Senmişel'de bir çatı katında ördek. Vaklamıyor bu ördek, kokuyor, kötü kokuyor. Kadınımın sıvısı bembeyaz, süt gibi, katısı sapsarı, papatya göbeği gibi.</p>
	<p class="block12">Gözlerinden haberi yok benim kadınımın. Mum kadınım, esmer kadınım. Olsaydı oysa biraz gözleri, avunma alışverişlerine çıkabilseydi biraz.</p>
	<p class="block36">Pis bir acılar vadisi benim kadınım. Acıya dair ne varsa hatırlatan, gölgelere gömülmüş bir aciz. Rüzgârının hepsini kaybetmez ya insan, rüzgârının hepsini çalamaz ya kimse bir insanın. Ne zaman uğuldayacaksın sen?</p>
	<p class="block36">Ona bakıp ağlamak mümkün, onu öldürmek de... Ama ne zaman ağzına doğru eğilsem, öyle sert öpüşmesine şaşmamak mümkün değil. <i class="calibre5">Bak, benim karşındaki, bak, bunlar da dudaklarım, haydi başla!</i></p>
	<p class="block143">Öpüşlerinin ıssız mezarlıklarda gezinen iyi huylu hayaletlerden başka bir şey olmadığını kim söylesin ona, ellerim sapsan, çarşaflar dalga dalga lekeli, siz ne dersiniz, yine ben mi, yine bok mu, ter mi, çiş mi?</p>
	<p class="block25">Polisler basıyor evi.</p>
	<p class="block10">Şikâyet, çok Fransız bir şikâyet:</p>
	<p class="block284">Le dö kattan yukarı de la çıkılamıyor löpö möpö kokudan...</p>
	<p class="block126">Yıllar önce, eski fotoğraflarda nasırlı ellerini solgun yüzlerinin bir yanma bastıran yaşlı adamları gördüğünde gözlerinden süzülen gözyaşlarını, yumuşak bir ayin gibi dinlediği müzeyyen senar plaklarını, sanki her yanı çiçek çıkartmalarıyla bezenmiş, hep geç kalmış bir mezuniyet balosu modasıyla giyinme hevesini düşündükçe, üstelik şimdi bile ağzında kenar mahalle aşklarına dair tonla boğuk şarkı dolaşırken ve yüzü henüz ezilmiş, daha yeni terk edilmiş baskın yerlerinde tüten kıyım dumanlarının rengindeyken, artık bu öpüşler titizlikle korunmuş, nadide bir cenk resmi gibi duruyor onda.</p>
	<p class="block285"> </p>
	</body></html>
