<?xml version='1.0' encoding='utf-8'?>
<html xmlns="http://www.w3.org/1999/xhtml">
  <head>
    <title>Bilinmeyen</title>
    <meta http-equiv="Content-Type" content="text/html; charset=utf-8"/>
  <link href="stylesheet.css" rel="stylesheet" type="text/css"/>
<link href="page_styles.css" rel="stylesheet" type="text/css"/>
</head>
  <body class="calibre">
<p class="block45" id="calibre_pb_10">Sonra gözlerimi kibriti çakan canlıya diktim. Karşımda, siyah giysiler içinde, şekersi loşluğun en kararlı ve uzak parçasıymış gibi duran, irikıyım bir adam oturuyordu. Bir kez daha sağıma soluma bakındım, kompartımanda ikimizden başka kimse yoktu.</p>
	<p class="block35">Yaşlıydı. Elinde tahmin ettiğim şeyi tutuyordu: Heyecan verici, teskin edici, sisli bir şişe. Keyfe ve neşeye açılmış gibi afacan duran minik kompartıman masasının üzerinde de bir fındık kabuğu kümesi vardı.</p>
	<p class="block14"> </p>
	<p class="block14"> </p>
	<p class="block15">*</p>
	<p class="block46"> </p>
	<p class="block46"> </p>
	<p class="block47">Ve karşımda oturanı tanıyordum. Yıllardır benim takıldığım meyhaneye takılırdı o da. Her akşam kapıya en yakın masada, biri gelip biri giden yığınla konuğuyla ortalığı ayağa kaldıran, ara sıra garsonlarla masaların arasında güreş tutan ve deli kahkahalarıyla gülen, Şair dedikleri adamdı bu. Kim bilir kaç kez genç kadınlardan tokat yiyip, aynı kadınların omuzlarında, yarı baygın halde meyhaneden ayrıldığını görmüştüm. Velhasıl benim gibi bitik biriydi o da.</p>
	<p class="block9">Masada fındıktan başka şeyler de vardı. Son koca dilim kaşarı alıp olduğu gibi ağzıma attım. Ben kaşarı ağır ağır çiğnedikçe o da ağır ağır yayık bir gülüş takındı.</p>
	<p class="block48">Şefkatle, dostlukla, tatlı bir serserilikle gülüyordu. Gülerken gözlerinde her daim yanıp sönen pırıltı zeki olduğuna, gür bıyıklarının örtemediği etli dudaklarının kenarına ilişen ince, yakışıklı kıvrımlar bilumum hazlara hiç uzak olmadığına delaletti. En sevmediğim, en kıskandığım, en midemi bulandıran tiplerdendi.</p>
	<p class="block36">Meyhanede ona bakar bakar, bu denli kalabalık ve şenlikli bitebilmiş olmasından, kulağıma çalınan kocaman kahkahalarından, sivri kelimelerinin ardında apaçık sırıtan yüzsüzlükten tiksinirdim. Sigaradan iyice karıklaşmış, kalın sesiyle anlaşılmaz naralar atarak meyhaneden dışarı sürünürken aşkla bakardım arkasından.</p>
	<p class="block49">Yüzü biraz Antoni Kuin'in<span id="id_GoBack"> son demlerini, biraz da zayıfından bir Kadir Savun'u andırıyordu. Kederli bir ifadesi, ifadesine yorgunluk katan, uzamış kır sakalları, çürük rengi kuyulardan fırlamış gibi bakan irkiltici, büyük gözleri vardı. Saçları diplerden uçlara doğru, yağdan parlayan, yekpare bir düzlük halinde uzanıyor, uçlarda alnını ve kulaklarını örten sık kıvrımlara dönüşüyordu.</span></p>
	<p class="block50"> </p>
	</body></html>
