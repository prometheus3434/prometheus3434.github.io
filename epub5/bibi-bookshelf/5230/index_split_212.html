<?xml version='1.0' encoding='utf-8'?>
<html xmlns="http://www.w3.org/1999/xhtml">
  <head>
    <title>Bilinmeyen</title>
    <meta http-equiv="Content-Type" content="text/html; charset=utf-8"/>
  <link href="stylesheet.css" rel="stylesheet" type="text/css"/>
<link href="page_styles.css" rel="stylesheet" type="text/css"/>
</head>
  <body class="calibre">
<p class="block135" id="calibre_pb_212">Cumaları toplantı günü. Sekiz-on kişiden fazlası olmuyor.</p>
	<p class="block38">Vedat iyiden iyiye kesti ayağım bürodan. Akşamları evde sıçıyorum ağzına, topla kendini diyorum, devrimcisin sen. Önceleri alınıp üzülüyordu, ama iyice takmaz oldu artık.</p>
	<p class="block36">Gelenler çoğunluk gözlüklü, sakallı, kısık, mayhoş sesle konuşan, ağır ağır hareket eden üniversiteliler.</p>
	<p class="block38">Toplantının başlarında konuşmamaya çalışıyorum. Zaten üniversitelilerin dallı budaklı konuşmalarından buna fırsat da kalmıyor.</p>
	<p class="block9">Kitle çalışmasından, sivil kitle örgütlerinden, kitleselleşmekten söz ediyorlar. Adını sanını duymadığım adamlardan bitmek tükenmek bilmez alıntılar yapıyorlar, yeni mücadele biçimleri geliştirmekten dem vuruyorlar, da ortada ne kitle, ne de mücadele var.</p>
	<p class="block36">Kimse hedefe kitlenmekten, silahlardan, sokaklara çıkıp çatır çatır vuruşmaktan bahsetmiyor.</p>
	<p class="block202">Bir kulağım konuşmalarda, başımı pencereden yana çeviriyorum, eski günlere dalıp gidiyorum.</p>
	<p class="block13">Şair şimdi burada olsaydı bunların hepsine ağzının payını verirdi diye düşünüyorum.</p>
	<p class="block38">Toplantılarda her seferinde aynı sahne yaşanıyor. Ortalara doğru sözü alıyorum, heyecanla, verilen görevlerin ne kadarının yerine getirilip getirilmediğini herkese tek tek soruyorum.</p>
	<p class="block31">Ben ısrarla sordukça ortalığa soğuk, gergin bir hava yayılıyor, gençler huzursuz huzursuz kıpırdanmaya başlıyor. Alışmamış ki bunlar hesap vermeye de sormaya da.</p>
	<p class="block9">Ben öyle miyim ya? Gerilla disipliniyle yetiştim ben, komutanlık yaptım, hesap sormayı da vermeyi de bilirim.</p>
	<p class="block9">Hesap sorma faslından sonra, bütün konuşulanları yok sayarcasına, art arda eylem önerileri sıralamaya başlıyorum.</p>
	<p class="block10">Ağır geliyor tabii onlara:</p>
	<p class="block31">"Rica ederiz Ahmet, biraz daha ayakları yere basan şeylerden söz et," gibi şeyler saçmalıyorlar.</p>
	<p class="block10">Ayakları yere basmak neyse artık...</p>
	<p class="block32">İçimden, "Koyayım ayağına da, yerine de" demek geliyor.</p>
	<p class="block33"> </p>
	</body></html>
