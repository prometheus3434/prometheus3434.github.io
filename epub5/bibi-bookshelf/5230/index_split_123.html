<?xml version='1.0' encoding='utf-8'?>
<html xmlns="http://www.w3.org/1999/xhtml">
  <head>
    <title>Bilinmeyen</title>
    <meta http-equiv="Content-Type" content="text/html; charset=utf-8"/>
  <link href="stylesheet.css" rel="stylesheet" type="text/css"/>
<link href="page_styles.css" rel="stylesheet" type="text/css"/>
</head>
  <body class="calibre">
<p class="block20" id="calibre_pb_123">Ama pasaj çoktan silinmiş olacak ki denkleminden, oturduğum yerde oturtmuyor beni. Karışık meyve tabaklarına miskin miskin uzanamıyor, kaliteli beyaz şarapları bardağıma üç kereden fazla dolduramıyor, iki sokak aşağıdaki meyhanenin önünden bile geçemiyorum.</p>
	<p class="block28">Sinir bozucu bir neşeyle işten dönüp bana beyaz bir gömlek ve bordo bir kravat hediye ettiği gün, yıllar sonra çalışma hayatına da adımımı atıyorum: Ben onurlu biriyim, değil mi? O biliyor ki bir süre sonra kendimi bir sığıntı gibi hissedeceğimden ve kendimi bir sığıntı gibi hissetmek istemeyeceğimden çalışmalıyım. <i class="calibre5">Hem sonra çalışmak dinç, diri, dipçik yapar insanı. </i>Hak veriyorum ona, vermemeye halim yok. Bir yandan zeytinyağlı dolmaları gövdeye indiriyor, fıstık kâselerini boşaltıyor, öte yandan da çok haklı yahu diyorum. "Sığıntı</p>
	<p class="block8">gibi... "</p>
	<p class="block28">Artık günün sekiz saati, yayla gibi bir masada oturuyor, önüme konan mektupları bir başka dile çeviriyorum. Mistır'a diyor ki Sarışın, "O incirleri al, tıra yükle, götür, sat... " Ben diyorum ki, "O incirleri al, tıra yükle, götür, götüne sok... "</p>
	<p class="block36">Kara büyüye tutulmuş gibiyim. Şişmanlıyorum. Akşamları, başyapıtlar yazmam için kapatıldığım odadaki kanepede horul horul uyuyorum. Derimin altında kabaran bir şeyler gözbebeklerimi içlere doğru itiyor. Artık aynaların ortasında gittikçe kızarıp pişen bir surat, solup matlaşan bir çift göz buluyorum. Gece yarılan Sarışın'ın teninden hayli yorulmuş ve yontulmuş bir halde ayrılır ayrılmaz battaniyeyi tepeme çekiyor, yüzümü içine alıp kaybedecek kadar yumuşak yastığa neler olup bittiğini soruyorum.</p>
	<p class="block12">Oysa kuşlar yanıyor, biliyorum. Ülkenin fena halde delikanlılığı tutmuş. İşçiler, kıyı insanları, çatlak köylüler, öfkeli azınlıklar polisle çatışıyor. Tepeyi özlemişim, keçeyi özlemişim, izbemi özlemişim. Boğazımda esmer bir çığlık duruyor. Ve bir gün işte yine... bağırıyorum:</p>
	<p class="block297">"Hayat bana onurumu geri ver. Hayat bana erkekliğimi, kadınlığımı ve hayvanlığımı geri ver. Hayat bana Esmer'imi de, Ada'mı da, tepemi de geri ver. Hayat bana kurşunlarımı geri ver..."</p>
	<p class="block13">Geri dönüyorum.</p>
	<p class="block41"> </p>
	</body></html>
