<?xml version='1.0' encoding='utf-8'?>
<html xmlns="http://www.w3.org/1999/xhtml">
  <head>
    <title>Bilinmeyen</title>
    <meta http-equiv="Content-Type" content="text/html; charset=utf-8"/>
  <link href="stylesheet.css" rel="stylesheet" type="text/css"/>
<link href="page_styles.css" rel="stylesheet" type="text/css"/>
</head>
  <body class="calibre">
<p class="block77" id="calibre_pb_18">yorulmuştum. "Başlarım muhabbetine" der gibi bir el hareketi çekebildim ancak ve başımı arkaya yaslayıp sızdım.</p>
	<p class="block14"> </p>
	<p class="block14"> </p>
	<p class="block15">*</p>
	<p class="block78"> </p>
	<p class="block78"> </p>
	<p class="block79">Uyandığımda tren yavaşlıyordu. Nerede duracağımızı sordum. Anlamadığım bir yer ismi söyledi.</p>
	<p class="block80">Sonra ekledi: "Aç mısın?"</p>
	<p class="block10">Cevabını bildiğim tek soru buydu:</p>
	<p class="block13">"Hem de nasıl."</p>
	<p class="block13">"İyi," dedi. "Bildiğim bir çorbacı var. İşkembesi berbattır, ama mercimeği hastır."</p>
	<p class="block81">Tren durdu. İndik. Hava serindi. Şair sinirli bir yelpaze gibi sallanıyordu, benimse beynim kulaklarımdan akacak gibiydi, öyle pis ağrıyordu başım.</p>
	<p class="block31">Lokantaya girdik. Saate baktım. Hayırlı bir vakit değildi. Tezgâhın arkasındaki şişman adam, epey fazla tezahürat yaparak yanımıza koştu. Ne kadar dövülse o kadar övgü düzecekmiş gibi çaresiz bir hali vardı. Ben de lokantanın ortasına kusuverdim.</p>
	<p class="block35">Bu iyiydi işte, rahatlamıştım, başımın ağrısı kusmuklarla birlikte akıp gitmişti. Şair oralı bile olmadı. Çorbaya kilitlenmişti. Kolumdan daha sıska bir komi kusmukları, yansını sağda solda siyah izler halinde bırakıp, kıpır kıpır da küfrederek paspaslarken, Şair siparişimizi verdi:</p>
	<p class="block13">"Bize, bol sarımsaklı, sirkeli iki işkembe."</p>
	<p class="block8">Hikâyenin gidişatı düşünüldüğünde, neden mercimek değil de işkembe söylediğine kafayı takmam çok yersiz olacaktı. Sesimi çıkarmadım.</p>
	<p class="block81">Tadar tatmaz işkembenin bir, hatta on gece önceden kaldığını anladım. İşkembe parçaları gevşemiş, dağılayazmış, yoğun, gri sıvının üzerinde denizanaları misali yüzer olmuştu. Çiğnedikçe işkembe lifleri yumuşacık iplikler halinde dişlerimin arasına sıkışıyor, sonra haz veren dil darbeleriyle eriyip kayıp gidiyorlardı.</p>
	<p class="block82">Aynı dert Şair'in de başındaydı. Yalnız o dilini değil, parmaklarını kullanıyordu bu iş için. Tırnağının üzerine bulaştırdığı peltemsi lifleri önce biraz inceliyor, sonra peçetenin üzerine, özenle, yan yana diziyordu. Beyaz solucanların işgal ettiği peçetesi, her an insanın yüzüne atılacakmış gibi duran, minik bir uzay yaratığına benzemişti.</p>
	<p class="block83"> </p>
	</body></html>
