<?xml version='1.0' encoding='utf-8'?>
<html xmlns="http://www.w3.org/1999/xhtml">
  <head>
    <title>Bilinmeyen</title>
    <meta http-equiv="Content-Type" content="text/html; charset=utf-8"/>
  <link href="stylesheet.css" rel="stylesheet" type="text/css"/>
<link href="page_styles.css" rel="stylesheet" type="text/css"/>
</head>
  <body class="calibre">
<p class="block476" id="calibre_pb_213">Kalkıp ayaklarımı göstersem, "Bakın," desem, "benim bir ayağım hiç yere basmaz, basamaz, çünkü bağlı olduğu bacak yedi santim kısadır," desem...</p>
	<p class="block14"> </p>
	<p class="block14"> </p>
	<p class="block15">*</p>
	<p class="block230"> </p>
	<p class="block230"> </p>
	<p class="block231">Her sözüme "yoldaş" diye başlamam alay konusu oluyor, inanabiliyor musun? Ama hayati bir mevzii korur gibi koruyorum bu kelimeyi.</p>
	<p class="block9">Her "yoldaş" deyişimde, karşımdaki gençlerin yüzlerinden gelip geçen alay, sinir ve acıma karışımı ifadeyi gördükçe, kelimeyi olur olmaz her yerde kullanıyorum inadına.</p>
	<p class="block108">Bir gün, "Yoldaş, ülke dışındaki yoldaşlarla daha yoldaşça ilişkiler kurmak konusunda yaptığım uyarıyı es geçmen, yoldaşça ilişkinin önemini bir kez daha tüm yoldaşlara göstermiş olmalı," benzeri, yazarken bile insanın yüzünü utançla kızartan bir cümle kurdum.</p>
	<p class="block32">Ne oldu dersin? Kahkahalar patladı.</p>
	<p class="block13">O zaman işte içimde parlayan bir göz, bir ışık, ilk kez, bir daha açılmamak üzere söndü</p>
	<p class="block8">sanki.</p>
	<p class="block178">Siz burada olsaydınız, yıkardık ortalığı şerefsizim, kırardık kafalarını. Ama getireceğim sizi buraya.</p>
	<p class="block32">İlk uygun fırsatta, bazı planlarım var, ama ham henüz. Biraz olgunlaşsın, açacağım</p>
	<p class="block8">sana.</p>
	<p class="block25">Esmer'i defalarca öp benim için...</p>
	<p class="block14"> </p>
	<p class="block14"> </p>
	<p class="block296">*</p>
	<p class="block252"> </p>
	<p class="block252"> </p>
	<p class="block477">Ben de farkındayım aslında.</p>
	<p class="block36">Söylediklerimi desteklemek için bulduğum örnekler hemen her zaman hikâyeden öteye geçmiyor. Önerdiğim bir eylemin doğruluğunu, tepe mahallede geçen bir hikâyeyi anlatarak kanıtlamaya çalışıyorum ve bunun da çok geçmeden, ihtiyarların savaş hatıralarını anlatmasından farkı kalmıyor.</p>
	<p class="block36">Büroyu sıkıntılı öflemeler, pöflemeler kaplıyor. Ama anlatmaya o kadar kaptırıyorum ki kendimi, gençlerden birinin, tüylerimi diken diken eden bir kibarlıkla, sadede gelmemi istemesi üzerine susuyorum.</p>
	<p class="block63"> </p>
	</body></html>
