<?xml version='1.0' encoding='utf-8'?>
<html xmlns="http://www.w3.org/1999/xhtml">
  <head>
    <title>Bilinmeyen</title>
    <meta http-equiv="Content-Type" content="text/html; charset=utf-8"/>
  <link href="stylesheet.css" rel="stylesheet" type="text/css"/>
<link href="page_styles.css" rel="stylesheet" type="text/css"/>
</head>
  <body class="calibre">
<p class="block68" id="calibre_pb_211">Kardeş teşkilattan uyardılar.</p>
	<p class="block25">Biraz sakin ol, insanları küstürüyorsun falan filan.</p>
	<p class="block48">Geçen gün de büroda bira içerken yakaladılar. Kıyamet koptu tabii. Sikime bile takmadım. Ne yapayım yani içmeyip de?</p>
	<p class="block139">Bu herifler iyice canımı sıkmaya başladı.</p>
	<p class="block108">Bizim paramız yok, onların üç kuruşu var ya, istedikleri gibi at oynatacaklarını sanıyorlar puştlar.</p>
	<p class="block474">Bu arada para işini de çözemedik gitti. Çok mahcubum sana ve Esmer'e karşı.</p>
	<p class="block32">Bazen taşıyor sabrım, iki tabancaya bakar diyorum, dalalım iki-üç bankaya, ne var ne</p>
	<p class="block8">yok...</p>
	<p class="block35">Vedat engelliyor. Tutturuyor, zamanı değil de, siyasi ortam uygun değil de, taktik olarak doğru değil de...</p>
	<p class="block13">Sokayım siyasi ortamına. Ulan bırak teşkilat yürütmeyi, kendimiz açız be.</p>
	<p class="block12">Gerçi etraftaki çoluk çocuk da dağıldı, dağılmadı değil. Yeterli desteğimiz yok silahlı külahlı işler için. Belki de Vedat haklı...</p>
	<p class="block32">Fena dağıldık, fena.</p>
	<p class="block8">Ben şöyle yapıyoruz, böyle güçlüyüz dedikçe gülmeye başladılar artık. Büronun delisi gözüyle bakıyorlar bana, biliyorum. Ama umurumda değil. Bunlar bir şey yapamaz, ben yaparım. Biraz zaman, hepsi o. Elbet değişecek mevzular. Sizi de getireceğim buraya, biraz durulsun ortalık. Yüksel Abi ve Salih'le görüşüyor musunuz?</p>
	<p class="block35">Yüksel Abi yeni bir film işine girmiş. Bu kez o tür filmlerden değil, bir belgesel çekecekmiş. Darbeyle alakalı.</p>
	<p class="block57">Bıraktım ben o filmleri diyor, ama Yüksel bu, ne yapacağı belli olmaz. Neyse, uzatmayayım. Esmer'e çok selam...</p>
	<p class="block475"> </p>
	</body></html>
