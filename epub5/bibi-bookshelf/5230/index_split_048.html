<?xml version='1.0' encoding='utf-8'?>
<html xmlns="http://www.w3.org/1999/xhtml">
  <head>
    <title>Bilinmeyen</title>
    <meta http-equiv="Content-Type" content="text/html; charset=utf-8"/>
  <link href="stylesheet.css" rel="stylesheet" type="text/css"/>
<link href="page_styles.css" rel="stylesheet" type="text/css"/>
</head>
  <body class="calibre">
<p class="block166" id="calibre_pb_48">Şişeler...</p>
	<p class="block167"> </p>
	<p class="block167"> </p>
	<p class="block167"> </p>
	<p class="block167"> </p>
	<p class="block168">Masaların yanına istiflenen şişelere bakıyorum artık, Ata'nın evinin üzerinden geçmiş bir beş yıl, içiyorum içki, hiç hıçkırmıyorum, hiç kusmuyorum, iriyim, uzunum, tüyler, kalbim, kibirle bakıyorum, "Senin gibi içen görmedik," diyenlere.</p>
	<p class="block31">Pasajda şiirler patladıkça camlar zangırdıyor, kitap gibi adamlar, efsane gibi kadınlar, şiir söyleyen güzel ağızları onların. Yeşil gözlü, esmer bir kızın ağzına değiyorum birkaç aydır. Yürüyüşlerden, bağrış çağırışlardan sonra, dar sokaktaki evlerde, dar zamanlarda, "Delisin sen," diyor, "Evet, deliyim," diyorum, aslan gibi atılıyorum üstüne, kızartıyorum, kanatıyorum dudaklarını.</p>
	<p class="block35">Ben de yazıyorum şiir. Gizli gizli, sarhoş sarhoş ve ama hiç sektirmeden. Günün birinde açıyorum çantamı, çıkarıyorum kâğıtları, en sevdiğime, şiirleri en ipek gibi, en güneş gibi olana veriyorum yazdıklarımı. Üç gün sonra, bir telaş arayıp buluyor beni. Tutuyor omzumdan, okşuyor saçlarımı. Sonra sadece ikimiz için, en pahalı mekânlardan birinde teferruatlı bir sofra. "Bravo, bravo," nidalarıyla bitiyor gece.</p>
	<p class="block13">"Bu yaşta bu şiirler, ne diyeyim, Tanrı seni korusun... "</p>
	<p class="block81">Tanrı beni korumuyor, kudurtuyor ama, fazla yayılıyorum aklımın zehrinin sarısının üzerine. Sarı sarı evler, sarı sarı gündüzler, sarı sarı meydanlar... "Yavaş ol," diyor o en güneşli olan. "Toparla kendini. Böyle yazılır belki, ama zor yaşanır." Kendime geliyorum böylece biraz, şiire ara veriyorum biraz, ama beynimin en aleni yerinde kapkara bir leke, biraz. Beni korkunç baş ağrılarıyla duvarlara çarpan, elime bıçaklar, koluma jiletler iten o leke...</p>
	<p class="block10">Yeniden tepiniyorum kelimelerin üzerinde.</p>
	<p class="block56">İçiyoruz yine öpmeli itmeli, kavgalı dövüşlü, ağlamalı gülmeli bir gece. Pasajdan çıkıyorum ki ağır bir nisan yağmuru. Tam tamına bir büyük bir ufak var içimde, nefes alıp verdikçe ağzımın ötesine doğru alkol buharları tütüyor, kibrit çaksalar uçacağım, yürüyemiyorum, çöküyorum bir duvarın dibine.</p>
	<p class="block81">Takım elbiseli adamlar bitiyor başımda, kollarıma giriyorlar, "Bırakın," diye bağırıyorum. "Bırakın, bırakın, bırakın ulaan... "</p>
	<p class="block25">Bayılıyorum.</p>
	<p class="block72"> </p>
	</body></html>
