<?xml version='1.0' encoding='utf-8'?>
<html xmlns="http://www.w3.org/1999/xhtml">
  <head>
    <title>Bilinmeyen</title>
    <meta http-equiv="Content-Type" content="text/html; charset=utf-8"/>
  <link href="stylesheet.css" rel="stylesheet" type="text/css"/>
<link href="page_styles.css" rel="stylesheet" type="text/css"/>
</head>
  <body class="calibre">
<p class="block64" id="calibre_pb_170">Şair yaşını bulmuştu, dökülüyordu:</p>
	<p class="block35">"Oradan nasıl çıktık, o sahil kasabasına nasıl gittik bilmiyorum. Kendime geldiğimde bir teknedeydim. Esmer yanı başımda yatıyordu. Bir adam geldi, su verdi. Salih'i sordum. Kaldı o, dedi. Gelen askerleri oyalamak için... "</p>
	<p class="block25">Bir şeyler hatırladı, bir yerlere takılıp çözüldü, toparlandı, iç geçirdi.</p>
	<p class="block24">Yüzüme baktı, dili yetmemişti, parmağını sokmuş, karıştırıyordu şimdi.</p>
	<p class="block25">Parmağı çıkardı, üzerine bulaşan kırmızılıkları emdi.</p>
	<p class="block25">Ben ağlıyordum.</p>
	<p class="block407">"Az kaldı," dedi. "Dayan, az kaldı." "Dayanırım," dedim.</p>
	<p class="block28">Göğsünden yükselen mor damarları takip ettim, yanaklarına yayılan hastalıklı bir kızıllık halinde bitirip bıraktım.</p>
	<p class="block425">Çok içiyordu, çok yaşamazdı. Ben de öyle.</p>
	<p class="block13">Sigara istedim. Uzattı. Yaktım.</p>
	<p class="block35">Derin bir nefes çektim. Kulaklarımda baloncuklar patladı. Kulaklarımdan içeri serin hava doldu. Kafamın içi temizlendi. Yapışkan uğultu kesildi. Hayatın sesleri doldu kompartımana.</p>
	<p class="block38">Trenin ezici gürültüsünün arasında bile seslerindeki telaş anlaşılan insanlar konuşuyordu dışarıda.</p>
	<p class="block25">"Ne dediklerini duyuyor musun?" dedim usulca.</p>
	<p class="block25">Başını tazı gibi yukarı kaldırdı. Kaşlarını çatıp bir süre dinledi.</p>
	<p class="block24">Aniden atıldı sonra:</p>
	<p class="block13">"Radyoyu aç, radyoyu aç."</p>
	<p class="block25">Robot gibi uzandım, radyonun düğmesini çevirdim.</p>
	<p class="block25">Koma ve siren sesleri sesine karışan bir muhabir, yırtılırcasına anlatıyordu.</p>
	<p class="block10">Canlı bağlantıydı, zar zor seçebildik söylediklerini:</p>
	<p class="block31">"Kızılay ve civarında büyük panik yaşanıyor şu anda. Meydanda müthiş bir kalabalık toplanmış durumda. Çoğu memurlardan oluşan kitle, sendika, ücret artışı ve demokrasi talep eden sloganlar atıyor. Takviye polis birliklerine rağmen kalabalığın öfkesi yatıştırılamıyor. Yetkililerin durumun gerektirmesi halinde silahlı müdahalede bulunmayı düşündüğü söyleniyor. Bu arada şu an elime ulaşan bir bilgiye göre ... gazetesinin Ankara bürosunun</p>
	<p class="block44"> </p>
	</body></html>
