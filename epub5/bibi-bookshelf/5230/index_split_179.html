<?xml version='1.0' encoding='utf-8'?>
<html xmlns="http://www.w3.org/1999/xhtml">
  <head>
    <title>Bilinmeyen</title>
    <meta http-equiv="Content-Type" content="text/html; charset=utf-8"/>
  <link href="stylesheet.css" rel="stylesheet" type="text/css"/>
<link href="page_styles.css" rel="stylesheet" type="text/css"/>
</head>
  <body class="calibre">
<p class="block104" id="calibre_pb_179">Bir darbe devrimcileri sevmezdi, devrimci sevgilisi olanları da sevmezdi. Keşke sevgilisi iktisat doktoru olaydı. O vakit soğanların küfü belirli bir seviyede temizlenebilir ve nohutlar püsür bir tatil günü gevşekliğiyle tencerede pişmeye bırakılabilirdi. Bu kadarla kalırdı mesele.</p>
	<p class="block35">Coşkun'un ortalığı dağıtması beklenirdi böyle bir durumda. Kapıdan içeri tedirginliğini delikanlıca bastırmaya çalışan bir hışımla girmesi ve daha baştan göt oğlanı halli iktisat doktoruna bir kafa oturtması, kadına ise en azından aşağılayıcı bir bakış fırlatması beklenirdi.</p>
	<p class="block156">Öyle değil mi Coşkun? Sen öyle yapmaz mıydın? Sen ki...</p>
	<p class="block12">Coşkun, gözlerinin ta derininde, ayasını kaşıdığı ellerinde, kırış kırış pantolonunun içinde titreyen bacaklarında yenik bir komutan utancıyla ayaklarını paspasa sildi. Oysa ayaklarını paspasa silmesi daha iki gün öncesinde vaki miydi? Tak diye dalar, lak diye oturur, pat diye soyar, şak diye girmez miydi?</p>
	<p class="block58">Kapıyı bizzat kendisi, ki bunu da hiç yapmazdı, yavaşça kapadı. Bütün bu hareket silsilesinin peşi sıra yapması beklenir olan, ayaklarına şimdi başka ayaklarda duran ağırbaşlı terliklerini geçirip parmaklarının ucuna basa basa gidip dolabın birine gizlenmekti.</p>
	<p class="block30">O, kapı açılır açılmaz ve içeriye girip kilit dilinin yuvasına oturduğunu belirten yumuşak sesi duyar duymaz edindiği pelteleşme halini iktisat doktorunu görür görmez şöyle bir itebildi yine de. Şöyle de bir gerindi. Ama göğsüne sızan tonlarca korkunun ağırlığıyla kısa sürdü kasılması, gevşedi.</p>
	<p class="block28">Önce kadına, sonra boşalmış duvarlara, raflara, sonra tekrar kapıya ve en nihayetinde merakını dizginleyemeyip iktisat doktoruna baktı. Sıktı elbet, ama bir daha horoz gibi kabarmadan edemedi.</p>
	<p class="block35">Bu kabarma da uzun sürmedi neyse ki, bu kez gevşerken canına perişan bir sıkıntı hücum etti. Canının bir analizi çıkarılabilse görülürdü ki, cümle fikrine hâkim olan, orada o anda bir erkeğin sürpriz varlığının onda doğurduğu kıskançlıktan ziyade, kendisini, az önce sorunsuz açılan kapıdan edindiği rahatlık duygusundan düşmüş hissetmesiydi.</p>
	<p class="block12">Coşkun tek kelime etmeden, ama bir gün öncesinden kalma racon sosu gereğince iktisat doktoruna hafif bir klark çekmeyi de ihmal etmeden salona seğirtti.</p>
	<p class="block9">Koltuğa oturdu, genelde bu durumda geniş kulacını koltuğun ahşap oymalı arkalığına atması beklenirdi.</p>
	<p class="block35">Oysa şimdi kolları yanında. Sol kolunun bitimindeki başparmakla işaretparmağı arasında, pek bir eski olan koltuğun sık kadife dokumasından fırlamış, durmadan ezdiği bordo</p>
	<p class="block39"> </p>
	</body></html>
