<?xml version='1.0' encoding='utf-8'?>
<html xmlns="http://www.w3.org/1999/xhtml">
  <head>
    <title>Bilinmeyen</title>
    <meta http-equiv="Content-Type" content="text/html; charset=utf-8"/>
  <link href="stylesheet.css" rel="stylesheet" type="text/css"/>
<link href="page_styles.css" rel="stylesheet" type="text/css"/>
</head>
  <body class="calibre">
<p class="block186" id="calibre_pb_57">Haksızlığın bu kadarına da dayanamazdım. Bir yumrukta dağıttım minik kompartıman masasını, elim acıdı, masanın üzerindeki öteberi yere saçıldı.</p>
	<p class="block28">"Fareler yaşadı," diye düşünürken, "Benim içtiğim üç beş yudum mu yani derdin? Bütün içkiyi sen götürdün, deve gibi içip durdun yol boyunca be," diye giriştim.</p>
	<p class="block187">Sonunda Şair'i ferah feza güldürmeyi başarmıştım işte. Yüzüne ışık dolmuştu. Ağzını hiç çekinmeden açmış, rahat rahat gümbürdetiyordu.</p>
	<p class="block82">Gülerken yanaklarında kabaran yumrular alttan gözlerine bastırıyor, gözleri küçülüp neredeyse dümdüz birer çizgi haline geliyordu.</p>
	<p class="block161">Öyle karşılıklı hırıltılı hırıltılı güldük uzun süre.</p>
	<p class="block161">Gülme faslı bitince öne doğru eğildim, dikkatle Şair'in yüzüne baktım.</p>
	<p class="block71">"Senin İsmail'in kardeşi olduğuna inanmak zor," dedim.</p>
	<p class="block71">"Bence de Corç," dedi bininci sigarasını tüttürürken.</p>
	<p class="block71">"Gerçek adı İsmail miydi?" diye sordum.</p>
	<p class="block71">"Hayır. İsmail'di," dedi.</p>
	<p class="block10">Bekledim, başka şeyler de anlatır diye, konuşmadı.</p>
	<p class="block24">Üstelememeye karar verdim.</p>
	<p class="block161">Ama bir şey daha vardı öğrenmek istediğim:</p>
	<p class="block71">"Bak canını sıkmak istemem ama, şu en güneşli olan... " diye başlamıştım ki sözümü</p>
	<p class="block8">kesti:</p>
	<p class="block24">"Cemal'di," deyip bir sigara daha ezdi.</p>
	<p class="block37"> </p>
	</body></html>
