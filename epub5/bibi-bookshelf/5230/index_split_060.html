<?xml version='1.0' encoding='utf-8'?>
<html xmlns="http://www.w3.org/1999/xhtml">
  <head>
    <title>Bilinmeyen</title>
    <meta http-equiv="Content-Type" content="text/html; charset=utf-8"/>
  <link href="stylesheet.css" rel="stylesheet" type="text/css"/>
<link href="page_styles.css" rel="stylesheet" type="text/css"/>
</head>
  <body class="calibre">
<p class="block125" id="calibre_pb_60">Gerilip bir kafa çakmaya çalıştım, ayaklarım yine yerden kesildi. Yüzüme yapışan otlu toprağı temizlerken, "Yakışır mı lan devrimciye böyle lüks ev?" diye bağırdım, kalbime doğru oluk oluk lağımlar aktı.</p>
	<p class="block9">Başımı eğdim ve bekledim. Onu da yaptı, onu da yaptı, elini uzatıp saçlarımı okşadı. Öfke seline boğuldu içim.</p>
	<p class="block13">"Senin," dedim. "Senin," dedim...</p>
	<p class="block10">Gerisi gelmiyordu ve o, üzüntüyle yüzüme bakıyordu.</p>
	<p class="block25">Pençeleyip çıkardım küfrü içimden:</p>
	<p class="block13">"Senin ecdanını sikeyim!"</p>
	<p class="block31">Elimi tuttu. Hırsla çektim elimi, cebimde sigara arandım, buldum, çıkardım, yaktım. Sigarasız elimi tuttu bu kez.</p>
	<p class="block36">"Çok uzadı," dedi. "Hadi gel girelim içeri, Asya kahve yapsın sana. Hem bak yarın bir sürü işimiz var."</p>
	<p class="block10">Soluk alamıyordum. Soluk alamıyordum.</p>
	<p class="block24">Avazım çıktığı kadar bağırdım:</p>
	<p class="block13">"Dünyanın bütün âşıkları birleşin ulaan!"</p>
	<p class="block9">Bağırır bağırmaz utandım kendimden. Yavaşça koluma girdi. Önce biraz direndim, ama Asya'yı özlemiştim, eve doğru yürüdük.</p>
	<p class="block31">İçeri girer girmez, tüm güzellikleri ve gençlikleriyle bakıştılar. "Elbet biter bu gece, biz de yatağımıza döneriz, sızar elbet Şair, biz sevişiriz," diyorlardı. Ben orada ne arıyordum?</p>
	<p class="block12">Ağzımı araladım. Bir şiir vardı aklımda, henüz kimsenin bilmediği bir şiir. İlk kez Asya adının geçtiği bir şiir.</p>
	<p class="block13">"Son sözünü bana söylemek isteyen biri var mı?" diye başladım.</p>
	<p class="block24">Yüzlerinde gezdirdim gözlerimi. Bana öyle derin bir sıkıntıyla bakıyorlardı ki.</p>
	<p class="block24">Ama bir dize daha söylemeye cüret ettim:</p>
	<p class="block13">"Kalbinden yeşil bir kapı açıcam, tüylerinden dönücem... "</p>
	<p class="block10">Söylediğim anda tıkıştı ağzıma kelimeler, ama dayandım, devam ettim:</p>
	<p class="block13">"Çünkü benim aklım yol kuşlarının tüneyip sessiz sedasız terk ettikleri bir harabedir."</p>
	<p class="block197">Asya sağa sola bir-iki adım attıktan sonra çaprazımdaki koltuğa çöktü, kocaman bir nefes saldı dışarı, bezgin gözleri üzerimdeydi.</p>
	<p class="block25">Makatım acıyarak bir daha açtım ağzımı:</p>
	<p class="block13">"Güller, pembe güller, hafif güller, Asya'nın o vefasız görkem gülleri... "</p>
	<p class="block41"> </p>
	</body></html>
