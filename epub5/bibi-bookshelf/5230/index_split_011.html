<?xml version='1.0' encoding='utf-8'?>
<html xmlns="http://www.w3.org/1999/xhtml">
  <head>
    <title>Bilinmeyen</title>
    <meta http-equiv="Content-Type" content="text/html; charset=utf-8"/>
  <link href="stylesheet.css" rel="stylesheet" type="text/css"/>
<link href="page_styles.css" rel="stylesheet" type="text/css"/>
</head>
  <body class="calibre">
<p class="block51" id="calibre_pb_11">Tek kelime etsem kusacağımı hissediyordum. Önce o konuşsun, hatta sadece o konuşsun istiyordum. Ama ona kalsa, sonsuza dek öylece aptal aptal gülüp bana bakacak gibiydi.</p>
	<p class="block52">Ne olduğunu anlayamadan dile geldim. Trenin nereye gittiğini sordum.</p>
	<p class="block8">Cevap vermek yerine şişeyi dikti tepesine. Ağzının kenarından sızan damlaları elinin tersiyle silip boru gibi geğirdi. Dişleri sigaradan küfümsü yeşil bir renge dönmüştü. Ve gırtlağında sanki çakıl taşları çalkalandı: "Tahmin et."</p>
	<p class="block53">Benim için en olmayacak, olmaması gereken şehri söyledim: "Diyarbakır'a mı?" Rakı şişesini bana uzattı:</p>
	<p class="block54">"Bildin."</p>
	<p class="block14"> </p>
	<p class="block14"> </p>
	<p class="block55">*</p>
	<p class="block16"> </p>
	<p class="block16"> </p>
	<p class="block17">Rakıyı aldım. Okkalı bir yudum çektim. İçime akan ateşle, ânında, tekrar buldum kafayı. Perdeyi hafifçe aralayıp dışarıya baktım. Gelip geçen bezgin ahaliden, eski, frapan, tabelası kendinden büyük bir istasyon binasından ibaretti manzara.</p>
	<p class="block31">Başımı çevirdim, rakıyı geri verecektim ki, bir şişe şarap açtığını gördüm. Benim içtiklerime kıyasla epey kaliteli bir şaraptı.</p>
	<p class="block56">Şişenin ağzından kurtulan mantarın sesiyle, damağımda yine o belli belirsiz madeni tadı hissettim. Bir tat haline gelebilme becerisine sahip nadir seslerden biriydi mantarınki de. Yüksekten suya düşen damla, paslı, yalama olmuş bir vidanın nafile dönüşü, derisi fazla gerilmiş bir darbukanın kenarı, bağlamanın eşik üstü, yoğrula yoğrula katılaşınca üzerine su dökülen hamur kütlesine daldırılan ilk üç-beş yumruk, aniden sert bir tekme atılan kemiğin kırılışı...</p>
	<p class="block57">Sesleri sırasıyla hatırlamaya, zihnimde oluşturup duymaya çalıştım. Herhalde, şöyle olmaları gerekirdi:</p>
	<p class="block58">"Çşipiyhk, çşipiyhk, çşipiyhk"; "civyiyyk, civyiyyk, civyiyyk"; "tleklökke, tleklökke, tleklökke"; "tirriçlinçk, tirriçlinçk, tirriçlinçk"; "vıyçşilikki, vıyçşilikki, vıyçşilikki"; "kemikkk, kemikkk, kemikkk"...</p>
	<p class="block59"> </p>
	</body></html>
