<?xml version='1.0' encoding='utf-8'?>
<html xmlns="http://www.w3.org/1999/xhtml">
  <head>
    <title>Bilinmeyen</title>
    <meta http-equiv="Content-Type" content="text/html; charset=utf-8"/>
  <link href="stylesheet.css" rel="stylesheet" type="text/css"/>
<link href="page_styles.css" rel="stylesheet" type="text/css"/>
</head>
  <body class="calibre">
<p class="block26" id="calibre_pb_175">sessizce uyuyan adama bakıp onun kim olduğunu hatırlamaya çalışıyor, hatırlayamayınca daha beter sinirleniyor ve gidip adamı dürtüyor.</p>
	<p class="block35">Adam bir-iki mırıldanıp öbür tarafına dönüyor, kadın bu defa eğilip adamı omuzlarından sarsıyor, adam sıçrayıp uyanıyor ve ilk söylediği söz, "Özür dilerim," oluyor.</p>
	<p class="block108">Kim bunlar? İsimleri önemli değil. Belki de arkadaşınız, abiniz, ablanız, hatta anneniz ya da babanız. Biri çok dikişli bir güzel sanatlar öğrencisi, diğeri patates burunlu bir iktisat doktoru. Biri uçup gitmiş, diğeri durup kalmış. Biri sevgilisiyle şu son günlerde hiç durmadan kavga etmiş, diğerinin hayat boyu tek bir sevgilisi olmamış. Biri meyhanede dağıtıp kusa ağlaya taksi çağırmış, diğeri taksinin kapısını açıp yanma süzülmüş. Biri bu işlere daha alışık olduğundan elini yumuşak bir şeye atıvermiş, diğeri yumuşaklığı nefesi kesile kesile sert hale getirmiş.</p>
	<p class="block191">Erkek ayağa fırlıyor, buruşuk bamyası önünde sallanıyor, kadın ağzını açıp gözünü yumuyor, bunu neden yaptığını bilmiyor, ama canı bağırmak istiyor.</p>
	<p class="block35">Adamın bir an önce defolup gitmesini istiyor, başı ağrıyor, midesi yanıyor, adam sendeleye sendeleye salona koşuyor.</p>
	<p class="block11">Kadın estirdiği minik terörden memnun, mutfağa yöneliyor, içini açacak bir şeyler aranıyor, bulamıyor. Sokak kapısı açılıp yumuşak bir sesle kapatılırken tezgâhın üzerindeki buruş buruş bir hıyarı tutup bırakıyor. Buzdolabını açıp gördüğü ilk şişeyi kafasına dikiyor, gazoz, midesi daha da yanıyor, bir maden suyu çıkarıyor, sebzelikte yarı yarıya çürümüş limonlardan birini yoklarken kapının zili çalıyor, hiç istifini bozmuyor, en düzgün limonu alıp kesme tahtasının üzerine koyduğunda kapı zili daha da ısrarla çalınıyor, hatta bununla kalınmıyor, kapı yumruklanıyor.</p>
	<p class="block31">Kadın bağıra çağıra, en yakası açılmadık küfürleri art arda sıkarak kapıya yöneliyor, kapıyı açıyor, karşısında aynı adam duruyor.</p>
	<p class="block36">Kapıyı adamın suratına oturtmak için hamlede bulunuyor, ama adam gözlerini kadının hamle esnasında sallanan gevşek memelerine dikerek can havliyle atılıyor, kapıya dayanıyor, aralarında bir diyalog gerçekleşiyor:</p>
	<p class="block25">"Dışarısı bomboş... "</p>
	<p class="block25">"Ne yapayım?"</p>
	<p class="block25">"Tanklar var, askerler var... "</p>
	<p class="block25">"Demek ki boş değil. Hadi yaylan!"</p>
	<p class="block25">"Anlamıyorsun, sadece onlar var, her yerdeler, çoklar... "</p>
	<p class="block72"> </p>
	</body></html>
