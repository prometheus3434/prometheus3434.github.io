<?xml version='1.0' encoding='utf-8'?>
<html xmlns="http://www.w3.org/1999/xhtml">
  <head>
    <title>Bilinmeyen</title>
    <meta http-equiv="Content-Type" content="text/html; charset=utf-8"/>
  <link href="stylesheet.css" rel="stylesheet" type="text/css"/>
<link href="page_styles.css" rel="stylesheet" type="text/css"/>
</head>
  <body class="calibre">
<p class="block26" id="calibre_pb_193">tutmuşluğu, sanat çevrelerine aşinalığı ve o ünlü fotoğrafı çeken muhabir sıfatıyla hâlâ belleklerin bir köşesinde duran ismi söz konusu olduğunda, bu işe ondan daha uygun birini bulmak zordu.</p>
	<p class="block31">Hüsnü Bey, Atakan Koral'a karan bildirirken, bu avanağın nasıl olup da kendisininkine denk bir mevkie böyle kısa zamanda vasıl olabildiğine için için şaşıyor, zor bastırdığı gülme isteğinin yanı sıra, midesini buruşturan öfke ve kıskançlık hislerini şu sözlerle özetliyordu:</p>
	<p class="block12">"Kutlarım. Bu kadar zamanda kolay erişilemeyecek bir başarı doğrusu. Sizin gibi birine, Koral soyadını taşıyan bir errrkeğe de böylesi yakışırdı zaten."</p>
	<p class="block129">Atakan Koral ise sanat sayfasındaki köşesine yazdığı ilk yazıyı, her iyi yürekli, vefakâr insan gibi, doçente ithaf etti.</p>
	<p class="block9">Doçentin öldürülmesini izleyen yıllar boyunca, Atakan Koral yıldız falı yazarından iki gıdım fazla maaş alarak, bunu bilmesini sağlayacak soruyu sormayı bir kez olsun akıl edemeyerek, annesinin ısrarlarıyla iki kez evlenip terk edilerek, Agora Meyhanesi'ndeki ve sanat çevrelerindeki yerini sağlamlaştırarak, söz konusu meyhane dışında yaşadığı derin mutsuzluğun muhasebesini sadece bol miktarda içtikten sonra yaparak, gördüğü her güzel erkekle yüreğindeki dalganlara yenilerini ekleyerek sayfasını idare edip giderken, ülkesi kızıl bir balon gibi şiştikçe şişiyor, dürüst ve onurlu insanların kayıtsız kalamadığı, dağınık bir isyana doğru yol alıyordu.</p>
	<p class="block36">Ülkenin kalbi, eli ayağı ve hiç umulmadık yerleri ayağa kalkmıştı. Ülkenin coğrafi ve idari konumu gereği kalbi sayılan şehri, rengi binalarına benzeyen silahların kabzalarından tutmuş, köşeli yüzlü bir sürü duvar gibi adamı yumuşatmış, kendine düşürmüş, onlara hayatı öğretmişti. Ülkenin eli ayağı sayılan iki şehri, denizlerine bakıp düşlerini bilemiş, kanı tanımış, tüm kibarlığı ve limanlığına karşın kan dökmeyi bilmişti. Umulmadık yerlerde, en ortalık, en dağlık yerlerde, umulmadık bir sağalmanın yüzü görünmüştü. Sağalırken sağalırken en çok ölüyü onlar vermişti. Döne döne dans edenler, güle güle ölüme varmıştı.</p>
	<p class="block21">O onurlu ve dürüst insanlar, bir yandan tıpkı doçent gibi tek tek avlanıyor, avlandıkça da çoğalıyorlardı. Hemen hepsi ülkenin düzlüklerinden dört taraftaki tepelere çıkmışlar, tepelerdeki dal budak mimarinin koca bir giyotin gibi aşağıya, aşağıdaki düzen mimarisinin üzerine inip son darbeyi vuracağı günün şebekesini örmeye girişmişlerdi.</p>
	<p class="block28">Öyle çalışkan, öyle dirençli, öyle romantik, ama öyle de sabırsız, sarhoş ve alıngandılar ki, günün birinde apoletli bir kolun, "gar gar gar" sesleriyle dört yöndeki havadar</p>
	<p class="block144"> </p>
	</body></html>
