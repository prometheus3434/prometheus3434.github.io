<?xml version='1.0' encoding='utf-8'?>
<html xmlns="http://www.w3.org/1999/xhtml">
  <head>
    <title>Bilinmeyen</title>
    <meta http-equiv="Content-Type" content="text/html; charset=utf-8"/>
  <link href="stylesheet.css" rel="stylesheet" type="text/css"/>
<link href="page_styles.css" rel="stylesheet" type="text/css"/>
</head>
  <body class="calibre">
<p class="block42" id="calibre_pb_165">Gözüm kararıyor, öfkeyle fırlıyorum ayağa. İsmail'in yakasında İmi şey çarpıyor gözüme, yine bir rozet, ama zayıflamış gözlerim sekemiyor üzerinde ne olduğunu. Bağırıyorum:</p>
	<p class="block25">"Senin palavralarını dinleyecek halim yok. Siktir git buradan!"</p>
	<p class="block8">İsmail yerinden kıpırdamıyor, şefkati ateş gibi tüten, pis pis kokan bir sesle konuşuyor: "İnat etme. Yirmi yıl önce söylediklerim çıkmadı mı? Bu defa öyle böyle değil. O tepeye dokunmayın dedim, topal hepsini dağa götürdü, zaten kimse kalmadı, çoluk çocuk var orada dedim, tınmadılar bile. Ezip geçecekler sizi, bir tekinizi sağ bırakmayacaklar..." Konuştukça sertleşiyor, şefkatten tel tel arınıp camlaşıyor sesi:</p>
	<p class="block8">"Darbe diyorum sana, tank diyorum, tim, komando diyorum. Ne olduğunu bilmiyor musun bunların? Aklını mı kaçırdın? O avanak topal mı baş edecek lan bunlarla, ha?" Ayakta, iki yana sallanıyorum.</p>
	<p class="block35">Ve nasıl olduğunu anlamadan atılıyorum üzerine, yakasına sarılıyorum, o zaman görüyorum rozeti, bir eşekarısı var üzerinde, bir anlam veremiyorum buna, midem kalkıyor yine, İsmail'in yüzüne, ılık bir geğirti eşliğinde çarpıyor nefesim:</p>
	<p class="block13">"Bu arı da ne?"</p>
	<p class="block13">"Sen anlamazsın."</p>
	<p class="block13">"Bu arı ne?"</p>
	<p class="block298">II II</p>
	<p class="block413">Kendimi kaybediyorum artık:</p>
	<p class="block13">"Sen nesin? Sen nasıl bir şeysin? Nasıl oluyor da her yerden sen çıkıyorsun?"</p>
	<p class="block113">İsmail'in başı ileri geri sallanıyor, sallandıkça oyuncak bebek gibi kıkırdıyor, dudakları kıpırdamıyor, kamından çıkıyor sesi:</p>
	<p class="block23">"O topal herif ölecek. Bacağıma kaç kere vurduysa o kadar parçaya ayıracağım onu. Ada'yı da yakalayacağız. İkisinin de leşini sereceğiz, üzerlerinde tepineceğiz, onları köpeklere yedireceğiz. O yaratıkları yaşatmayacağız. Biz düşmanımızı iyi tanırız. Kimin başımıza bela olacağını iyi biliriz... "</p>
	<p class="block32">Bir kafa oturtuyorum İsmail'in suratına.</p>
	<p class="block8">Başım bir su kovasına dalıyor sanki, hafifçe geriye çekilip bakıyorum, vurduğum yüzde hiçbir değişiklik yok. Haykırıyorum: "Sus, sus, sus!"</p>
	<p class="block121"> </p>
	</body></html>
