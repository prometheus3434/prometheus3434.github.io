<?xml version='1.0' encoding='utf-8'?>
<html xmlns="http://www.w3.org/1999/xhtml">
  <head>
    <title>Bilinmeyen</title>
    <meta http-equiv="Content-Type" content="text/html; charset=utf-8"/>
  <link href="stylesheet.css" rel="stylesheet" type="text/css"/>
<link href="page_styles.css" rel="stylesheet" type="text/css"/>
</head>
  <body class="calibre">
<p class="block470" id="calibre_pb_208">Mektuplar...</p>
	<p class="block311"> </p>
	<p class="block311"> </p>
	<p class="block311"> </p>
	<p class="block311"> </p>
	<p class="block471">Seni bulduk nihayet. O Yüksel Abi var ya, mıymıntı pornocunun teki ama, çok becerikli, çok kral bir adam. Sen kalk git Paris'e... Üç günde buldu seni.</p>
	<p class="block58">Niye öyle yerlerde yaşıyorsun be Şair? Allahın koskoca Paris'inde bulamadın mı başka yer? Dur dur, şimdilik paramız yok fazla, ama ilk fırsatta seni ve Esmer'i iyi bir eve yerleştiririz. Hiç merak etme.</p>
	<p class="block35">Sen şimdi teşkilatı soracaksın. Valla ne yalan söyleyeyim, durumlar pek iyi değil. Sayımız on beş, hep mahalleden topladığımız adamlar. Adam dediğime bakma, çoluk çocuk hepsi. Kalmamış buralarda adam gibi adam. Kalanlar korkuyor, yanaşmıyor bir boka. Bırak her şeyi, ruhlarını yenmişler bunların. Ulan bizim mahalledekiler olacaktı şimdi...</p>
	<p class="block12">Vedat da tutturdu gazete dergi falan çıkaralım diye. Şu sıra yapılacak tek faaliyet bu diyor, başka bir şey demiyor. Koyucam kafayı, bir tek kıllı fikir çıkmıyor kimseden.</p>
	<p class="block38">Zaten dedim ya, geri kalanlar saf, süt gibi çocuklar. Sen olsaydın en azından. Hiç merak etme, o konuda da düşündüğüm bir şeyler var. Seni, Esmer'i getireceğim buraya. Salih'i ve Yüksel Abi'yi de... Sizsiz olmaz... Ama şimdilik bende kalsın, biraz etlensin butlansın, anlatırım...</p>
	<p class="block14"> </p>
	<p class="block14"> </p>
	<p class="block15">*</p>
	<p class="block189"> </p>
	<p class="block189"> </p>
	<p class="block472">Baktım işler istediğimiz gibi gitmiyor, dedim, bari birileriyle güç birliği yapalım.</p>
	<p class="block129">Görüştük bilmem ne teşkilatıyla, adımız biliniyor az buçuk, en büyük direnişlerden biri sizin mahallede oldu diyorlar, gurur duyuyor insan.</p>
	<p class="block38">Ve abarttım ben de biraz, çok adamımız, her yerde kolumuz bacağımız var dedim. Hemen de sorumluluk üstlendim.</p>
	<p class="block31">Her sabah büroyu ben açıyorum. Her gün hiç sektirmeden ortalığı temizliyorum, çayı ocağa koyuyorum, gelecekleri beklemeye başlıyorum.</p>
	<p class="block44"> </p>
	</body></html>
