<?xml version='1.0' encoding='utf-8'?>
<html xmlns="http://www.w3.org/1999/xhtml">
  <head>
    <title>Bilinmeyen</title>
    <meta http-equiv="Content-Type" content="text/html; charset=utf-8"/>
  <link href="stylesheet.css" rel="stylesheet" type="text/css"/>
<link href="page_styles.css" rel="stylesheet" type="text/css"/>
</head>
  <body class="calibre">
<p class="block115" id="calibre_pb_184">Sessizce cinden çektik.</p>
	<p class="block25">Bardak kullanmadık, elden ele yaptık.</p>
	<p class="block10">Çerez uzattı, istemedim.</p>
	<p class="block25">Uzun uzun dışarıyı seyrettim.</p>
	<p class="block25">Bizim küçük asker önüne geleni durdurup kimlik soruyordu.</p>
	<p class="block35">Bazıları öfkeleniyor, el kol sallıyor, "Bu kaçıncı, daha az önce sordun ya kardeşim," gibi laflar ediyordu.</p>
	<p class="block178">Asker de bu azarlan sessizce dinleyip ısrar etmeden kenara çekiliyordu. Alışılmadık bir durumdu.</p>
	<p class="block35">Askerlerin üzerindeki yılgınlık açıkça fark ediliyordu. Devriyeler uyuşuk uyuşuk dolaşıyorlardı peronlarda. Sık sık banklara, duvar kenarlarına ilişiyor, gelen geçene ilgisiz gözlerle bakıyorlardı.</p>
	<p class="block10">Gözlerimi dışarıdan ayırmadan sordum:</p>
	<p class="block13">"Bu defa olacak mı sence?"</p>
	<p class="block10">Cevap vermedi.</p>
	<p class="block10">Çok da önemli değildi.</p>
	<p class="block24">Yüzüne çevirdim gözlerimi:</p>
	<p class="block57">"Biz sanırım, aynı filmlerdeki gibi yeniden toplanan bir ekibiz, öyle mi?" Keyifli keyifli güldü.</p>
	<p class="block13">"Biz" demem hoşuna gitmişti, biliyordum.</p>
	<p class="block13">"Ekibin terkibi biraz muğlak, ama öyle oluyor herhalde."</p>
	<p class="block25">Rahatça sordum:</p>
	<p class="block442">"Nasıl yapıyorsunuz? Nasıl uçuruyorsunuz onca yeri?" Ciddi ciddi şaşırdı:</p>
	<p class="block178">"Bizim uçurduğumuzu da nereden çıkardın? Hem biz dediğin de kim?" Ben de şaşırmıştım: "Kim uçuruyor öyleyse?" Sinirlendi:</p>
	<p class="block12">"Biz diye bir şey varsa, o da üç tane kıçıkırık, ayyaş herif. Nereden bilelim kimin uçurduğunu?"</p>
	<p class="block229">Bir süre şaşkın şaşkın birbirimize baktık. Muhtemelen aynı şeyi düşünüyorduk:</p>
	<p class="block443"> </p>
	</body></html>
