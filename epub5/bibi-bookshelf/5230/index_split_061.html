<?xml version='1.0' encoding='utf-8'?>
<html xmlns="http://www.w3.org/1999/xhtml">
  <head>
    <title>Bilinmeyen</title>
    <meta http-equiv="Content-Type" content="text/html; charset=utf-8"/>
  <link href="stylesheet.css" rel="stylesheet" type="text/css"/>
<link href="page_styles.css" rel="stylesheet" type="text/css"/>
</head>
  <body class="calibre">
<p class="block181" id="calibre_pb_61">Ve osurarak kapattım ağzımı.</p>
	<p class="block36">Beynim bir demir külçesi gibiydi. Fazla içkiden ishal olmuştum. Gittikçe soğuyan bir ıslaklık duyuyordum en alengirli yerimde.</p>
	<p class="block10">"Seni seviyorum," dedim, gözlerim salonun en insansız, nesnesiz tarafına bakarken.</p>
	<p class="block24">Orada sadece bir resim vardı. Bir köpek resmi.</p>
	<p class="block10">"Boncuk," dedi Asya.</p>
	<p class="block71">Anlamayarak, umarak çevirdim başımı.</p>
	<p class="block24">Gözleri yüzünün yarısıydı ve içlerinde balıklar yüzüyordu.</p>
	<p class="block10">"Boncuk, benim çocukluk aşkım," diye açıkladı.</p>
	<p class="block24">Gözlerimi Asya'dan ayırmadan, en hafif sesimle konuştum:</p>
	<p class="block10">"Ben de sana âşığım!"</p>
	<p class="block24">Gözlerimi kapattım sonra, sızdım.</p>
	<p class="block14"> </p>
	<p class="block14"> </p>
	<p class="block15">*</p>
	<p class="block198"> </p>
	<p class="block198"> </p>
	<p class="block199">Sabah bir elin omzumu ısrarla dürtmesiyle uyandım.</p>
	<p class="block200">Elin sahibi sabırsız bir sesle, "Kalk Şair kalk, her taraftan yürüyorlar, devrim olacak," diyordu.</p>
	<p class="block201">"O zaman Asya çıkmasın evden," dedim yarı uyanık, yarı rüyada. Kalktım, odadan çıktım.</p>
	<p class="block10">Çocuk çoktan ayakkabılarını giymiş, kapının önünde Asya'nın saçlarını okşuyordu.</p>
	<p class="block13">"Asya!" diye bağırdım.</p>
	<p class="block24">Sakin bir güneş gibi baktı yüzüme.</p>
	<p class="block130">"Bu sabah daha da güzelsin," dedim. "Sabah ve devrim seninle güzel." Nezaketle gülümsedi, "Sağ ol," dedi incecik sesiyle.</p>
	<p class="block12">Gövdesi de, kolları da, parmakları da incecikti. Dalgalı, küt saçları küçücük kulaklarının üzerine düşüyor, her hareket edişinde bir buklesi, dünyanın en güzel fizik kuralları eşliğinde ileri geri sallanıyordu. İyi eğitilmiş, çok sevilmiş, sağlıklı yemekler yemiş, sevişmeyi erken öğrenmiş kolejli kızların akıl uçuran duruluğu vardı beyaz yüzünde. Geniş geniş güldüğünde dudaklarının kenarları sivri uçlu birer hançer gibi neredeyse kulaklarına dek uzanıyor, kibar bir eğimle iki yana dizili inci dişleri, insanda yalama isteği uyandırıyordu.</p>
	<p class="block90"> </p>
	</body></html>
