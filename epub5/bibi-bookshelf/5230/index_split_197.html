<?xml version='1.0' encoding='utf-8'?>
<html xmlns="http://www.w3.org/1999/xhtml">
  <head>
    <title>Bilinmeyen</title>
    <meta http-equiv="Content-Type" content="text/html; charset=utf-8"/>
  <link href="stylesheet.css" rel="stylesheet" type="text/css"/>
<link href="page_styles.css" rel="stylesheet" type="text/css"/>
</head>
  <body class="calibre">
<p class="block7" id="calibre_pb_197">Birden, "Goool" bağırtısı çalındı kulağımıza.</p>
	<p class="block10">Yine durduğumuzu o vakit anladık, öyle acayip sarhoştuk.</p>
	<p class="block140">Makinistler artık kafalarına göre devam ediyorlardı yola. Kocaman istasyonları es geçiyorlar, kuş uçmaz kervan geçmez yerlerde durup, istasyon niyetine yapılmış barakalardaki arkadaşlarıyla saatlerce hoşbeş ediyorlardı.</p>
	<p class="block32">Kimse de durumdan yakınmıyordu. İnsanlar her şeyi karnavala dönüştürür olmuştu.</p>
	<p class="block13">Çocuklar saklambaç oynamaya başlarsa, herkes başlıyordu.</p>
	<p class="block31">Birinin mırıldanmaya başladığı şarkı az sonra karmakarışık bir koronun diline dolanıyordu.</p>
	<p class="block35">İhtiyarın biri yanındakine bir hikâye anlatmaya koyuluyor, hikâyenin sonunu ayakta bastonunu sallayarak, alkışlar arasında getiriyordu.</p>
	<p class="block35">Ve en büyük şenlik vesilesi futbol maçlarıydı. Ne gariptir ki, ülke yıkılırken, hâlâ devam ediyordu maçlar.</p>
	<p class="block35">Viski bardağı elimden kayıp yere düştü. Neyse ki iki gıdım içki vardı içinde. Hafif bir alkol kokusu gezindi havada, yan açık pencereden süzüldü gitti. Daimi sarhoşluktan sesleri, kokuları görebiliyor, renkleri duyabiliyordum artık. Arada sırada boşluğa parmaklarımı uzatıyor, bir çocuk kahkahasını yakalayıp sağa sola savuruyor, bir kapı gıcırtısını pencereden dışarı fırlatıyor ya da şairin yumuşak hırıltılarını sakin sakin cebime dolduruyordum. Bir kulağıma kırmızılar, diğerine beyazlar zerk olmuştu. Arada bir duyulan silah seslerinden artırdığım barut kokusunu da gömlek cebime tıkmıştım.</p>
	<p class="block36">Şair sızmıştı yine. Göğsü hafif hafif inip kalkıyordu, ağzı ardına dek açıktı. Yanından hiç ayırmadığı yeşil dosya epey bir zayıflamıştı. Bense genişlemiş, kalınlaşmış, yayılmıştım. Abur cuburdan ve içkiden değil, o dosyadan bana geçen hikâyelerle şişmanlamıştım.</p>
	<p class="block25">Bunu düşününce heyecanlandım.</p>
	<p class="block28">Göbeğimi okşarken Şair'e, "Bak, hikâyeler beni nasıl semirtti," diye bağırdım. Uyanmadı.</p>
	<p class="block71">Tekrar bağırdım:</p>
	<p class="block13">"Hikâyeyle doldum Şair Baba!"</p>
	<p class="block41"> </p>
	</body></html>
