<?xml version='1.0' encoding='utf-8'?>
<html xmlns="http://www.w3.org/1999/xhtml">
  <head>
    <title>Bilinmeyen</title>
    <meta http-equiv="Content-Type" content="text/html; charset=utf-8"/>
  <link href="stylesheet.css" rel="stylesheet" type="text/css"/>
<link href="page_styles.css" rel="stylesheet" type="text/css"/>
</head>
  <body class="calibre">
<p class="block188" id="calibre_pb_58">10 Balıklar...</p>
	<p class="block189"> </p>
	<p class="block189"> </p>
	<p class="block189"> </p>
	<p class="block189"> </p>
	<p class="block190">Hafta başıydı, bir pazartesi akşamıydı.</p>
	<p class="block8">"Gelsene biraz dışarı," dedim çocuğa. Asya balıkları masaya taşıyordu. Karısına tedirgin bir bakış fırlattı. Genç kadın nefis bir gülüşle karşılık verdi kocasının bakışına.</p>
	<p class="block13">Çocuk bana doğru eğilip, "Ne yapacağız?" diye fısıldadı.</p>
	<p class="block22">Rakıdan bir yudum aldım, sandalyeden güçlükle kalkıp yalpalayarak bahçeye yöneldim.</p>
	<p class="block9">Bahçedeki demir sandalyelerden birine oturdum, haziranın mutlu kuşları cıvıldıyordu dört bir yanda. Başım dönüyordu, öğlenden beri içiyordum. Dışarıda kanyakla başlamış, şimdi rakıya dadanmıştım.</p>
	<p class="block191">İçeride sofra kuran kadına âşıktım, kötü âşıktım, körkütük âşıktım. Ona yazdığım, ona yazdığımı kimsenin bilmediği şiirler herkesin dilindeydi. Ünlüydüm ve perişan haldeydim.</p>
	<p class="block28">Geçen yıldı. Sabahın körüydü, kupkuru ayazdı, bahara fazla bir ayaz. Rüzgâr hayalarımıza bile kum doldurmuştu, afişlerden boşalan ellerimizle kaşınıyor, tedirgin tedirgin etrafımıza bakınıyorduk. Üç silahımız, üç yüz afişimiz vardı.</p>
	<p class="block13">"Öff be," dedi çocuk, "ne soğuk!"</p>
	<p class="block25">Issız bir köşe başında tutuşturdum eline kanyağı.</p>
	<p class="block10">Onu suç ortağım yaptım ve rahatladım.</p>
	<p class="block192">Teşkilata ben katmıştım çocuğu, "Bak koçum, önce milli demokratik, sonra sosyalist, tamam mı?" diye başına kaka kaka.</p>
	<p class="block143">Çok parlaktı, almıştım başıma belayı. Toplantıları bana zehir ediyordu. Kitapları yutar gibi okuyor, durmadan konuşuyor, her şeyi ciddiye alıyor, her çektiğim okkalı nutkun içini boşaltıp bok gibi bırakıyordu bir kenara. İyi yürekliydi, en azından öyle görünüyordu ve işin en kötü tarafı da buydu.</p>
	<p class="block132">"Otuz küsur yaşındasın ve şimdiden ihtiyar gibi görünüyorsun, içme bu kadar, çok dikkat çekiyor," demişti günün birinde.</p>
	<p class="block193"> </p>
	</body></html>
