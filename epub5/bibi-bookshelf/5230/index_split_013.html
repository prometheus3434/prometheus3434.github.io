<?xml version='1.0' encoding='utf-8'?>
<html xmlns="http://www.w3.org/1999/xhtml">
  <head>
    <title>Bilinmeyen</title>
    <meta http-equiv="Content-Type" content="text/html; charset=utf-8"/>
  <link href="stylesheet.css" rel="stylesheet" type="text/css"/>
<link href="page_styles.css" rel="stylesheet" type="text/css"/>
</head>
  <body class="calibre">
<p class="block64" id="calibre_pb_13">"Profesör epeyce yaşlanmış olmalı. İnsan bunayınca olmadık şeyleri de hatırlar,"</p>
	<p class="block8">dedim.</p>
	<p class="block24">Yüzünü buruşturdu, beğenmemişti söylediklerimi.</p>
	<p class="block35">Bir süre acır gibi baktı bana. Sakin olmaya çalışıyordu, ama engelleyemediği anlaşılan bir sertlikle girdi lafa:</p>
	<p class="block36">"Oturup senin üç kuruşluk filmlerden, geri zekâlıların kitaplarından öğrendiklerini dinleyecek halim yok. Ben adamın dediğini söylüyorum. Anlattığına göre, dört basamaklı iki sayıyı iki saniyede çarpabilirmişsin. Teorem mi, denklem mi ne boksa, bir şeyler bulmuşsun da doçentin biri senden yürütüp meşhur olmuş. Doğru değil mi bunlar?"</p>
	<p class="block21">On yedi yaşında, fakültenin sadece yarım dönem devam ettiğim birinci sınıfında çözdüğüm, hocaların çözmeme şaşırdığı, zor bir problemden söz ediyordu. Teorem falan yoktu ortada. Hikâyeler zamanla böyle yamuluyordu demek ki.</p>
	<p class="block31">Bozuntuya vermedim, uslu uslu başımı salladım. Diğer cebinden çikolatalı bir gofret çıkardı. Paketi açtı, gofreti ikiye bölüp yarısını bana uzattı. Her çocuğun tapacağı bir gülümsemeyle, vahşet halinde konuştu bu defa:</p>
	<p class="block65">"Çözüldün ve utancından ölecek haldesin. Adın, ancak dünyanın yarısı havaya uçarsa temizlenir diye düşünüyorsun. Zaten durmadan bunu planlıyorsun. Birbirinden nafile intikam planlarıyla oyalanıyorsun. Kafana kurşunu sıkana kadar da bundan başka bir şey yapacağın yok. Geçen sene aldığın o allahlık Kırıkkale tutukluk yapmazsa tabii."</p>
	<p class="block66">Bir günlük tatilimi temizliğine ayırdığım, üzerine konan tozdan kıskandığım tabancama laf edilmesine dayanamazdım. Kabzasında yedi çentiği vardı.</p>
	<p class="block36">"Ben silahımdan memnunum," dedim, bu kadar ezik büzük bir cevap vermeme şaşırarak.</p>
	<p class="block35">Umursamadı, herif resmen coşmuş, hayatımı iki dakikada "de"lerle "da'larla parçalamaya girişmişti:</p>
	<p class="block29">"Bir zamanlar sert şiirler yazdın. O boktan, özenti mahlasla, gizli gizli dergilere gönderdiğin hikâyelerin hepsi de reddedildi. Çünkü kimse onları yayımlayacak kadar cesur</p>
	<p class="block8">değildi."</p>
	<p class="block25">Mideme yumruk yemiş gibi oldum.</p>
	<p class="block9">Hikâyeler yazıp, üstelik bir de dergilere gönderdiğimi ilk kez duyuyordum. Başımı iki yana sallamaya başladım, salladıkça sarışın, sıska "ofisboy"a uzattığım orta boy zarflar</p>
	<p class="block19"> </p>
	</body></html>
