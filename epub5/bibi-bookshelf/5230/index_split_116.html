<?xml version='1.0' encoding='utf-8'?>
<html xmlns="http://www.w3.org/1999/xhtml">
  <head>
    <title>Bilinmeyen</title>
    <meta http-equiv="Content-Type" content="text/html; charset=utf-8"/>
  <link href="stylesheet.css" rel="stylesheet" type="text/css"/>
<link href="page_styles.css" rel="stylesheet" type="text/css"/>
</head>
  <body class="calibre">
<p class="block181" id="calibre_pb_116">Ve getirdi Esmer'i bana.</p>
	<p class="block31">Esmer meyhaneden içeri bir tufan gibi girdi. Taşaklarımı burup, bana sıkı bir kafa çıkarttığı, dudağımı patlattığı ve çağla badem yiyip bana Adanın akıbetini anlattığı o sabah ben bir deniz şehrinde yüzen yassı bir boktum. Öyle, fış plok fış plok fış plok... Evreşe yolları dardı, yâd eller almak istemiş ve almıştı Ada'yı, üstelik talihin elinde oyuncak olmaya devam edecektik. El mecbur, Agora Meyhanesi'ne veda edecektik...</p>
	<p class="block14"> </p>
	<p class="block14"> </p>
	<p class="block15">*</p>
	<p class="block198"> </p>
	<p class="block198"> </p>
	<p class="block199">Yoksulduk. Pasteldi. Aksi mümkün değildi.</p>
	<p class="block31">İlk evimizin, hayır, ilk izbemizin duvarlarını kiremit rengine boyamamın Esmer'de doğurduğu öfke, belki zor çocukluğunu geçirdiği, evlerinin her biri kiremit damlı, ak duvarlı Ege kasabasının ona erken bir fahişe umursamazlığı katamamasından kaynaklanmıştı, bilemiyorum, nereden bileyim, konuşmuyordu ki hiç.</p>
	<p class="block9">Belki ilk kez bir babaya, bir abiye, bir başka tanıdık pezevenge açılmış iki sıska bacağın defalarca tekmelediği oda duvarlarının kiremit rengi olup olmadığını da sormuyorum hiç. Böyle it gibi soru olur mu hiç?</p>
	<p class="block35">Neyse ki iki tek koltuk buluyorum, üzerine siyah kadifeler örtüyorum. Kısa ayağına elli bir iskambil kâğıdı kıstırdığım sekiz kişilik yemek masasını siyaha boyuyorum. Üç siyah sandalyeyi de dizince etrafına hafifliyor Esmer'in öfkesi, içi geçiyor, oh diyor, hayat ne hamur...</p>
	<p class="block143">Beni affediyor, Ada'yı unutuyor. Hatta, tam tam tam, arzuladığı gibisinden ufak çapta bir ev kadını bönlüğü ediniyor. Süpürrt, süpürrrt, süpürrrrt. Ah ah, ne kadar aptal benim daha eli kolu memeleri sallanabilen esmerim. Mutlu olmak, dahası mutlu kalmak nasıl da yakışmıyor ona...</p>
	<p class="block35">En ufak bir umudumuz yok. Çok gereksiz cümle, elbet en ufak bir umudumuz yok. Umursadığımız tek bir şey yok. Bir gıdım ilgi ifadesi bulunamaz gözlerimizde, yok. Ben neden bir kez olsun evden çıkmadığını, evin kuytu bir köşesinde hışırtılar içinde ne yaptığını sormuyorum ona, o yok. O asla onca aşman kurşunkalemin kâğıt tomarlarına neler kazıdığını sormuyor bana, ben yokum.</p>
	<p class="block9">Üşenmeyip ölçtüğüm otuz metrekarenin orasında burasında birbirimize girme ilgisine sahibiz bir tek. Bir ilgi bile değil bu çok zaman. Olsa olsa bir tür yaralılık bilgisi, iki yetişkin</p>
	<p class="block19"> </p>
	</body></html>
