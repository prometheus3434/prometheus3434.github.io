<?xml version='1.0' encoding='utf-8'?>
<html xmlns="http://www.w3.org/1999/xhtml">
  <head>
    <title>Bilinmeyen</title>
    <meta http-equiv="Content-Type" content="text/html; charset=utf-8"/>
  <link href="stylesheet.css" rel="stylesheet" type="text/css"/>
<link href="page_styles.css" rel="stylesheet" type="text/css"/>
</head>
  <body class="calibre">
<p class="block115" id="calibre_pb_31">"Neyse," dedi. "Al bu da ikincisi."</p>
	<p class="block56">Elinde, nereden çıkardığını görmediğim, kalın, yeşil bir dosya vardı. Dosyanın arasından, muntazam şekilde her biri zımbalanmış, bazısı gevşeyip kabarmış, bazısı sımsıkı birbirine yapışmış kâğıt tomarlarını görebiliyordum.</p>
	<p class="block10">"Tek tek vereceğine şunların hepsini versene bana," dedim arsızca.</p>
	<p class="block35">Sigarasız elini, ayası burnumu karşılayacak şekilde kaldırıp, tam Vahi Öz gibi gözlerini iri iri açarak, "Olmaaaz," diye höykürdü. "Hepsini bir anda okursan, kitap nasıl yazılacak?"</p>
	<p class="block35">Piçin tekiydi, her şeyin farkındaydı ve ben de gözlerimi kısıp hiç sakınmadan, aşkla baktım yüzüne.</p>
	<p class="block10">"Çok yoruldum," dedim. "Sonra okusam olmaz mı?"</p>
	<p class="block10">"Olur," dedi. "Oku da... "</p>
	<p class="block81">Tekrar kanyak şişesini çıkarıp içmeye koyuldu. Birkaç yudum aldıktan sonra şişeyi bana uzattı.</p>
	<p class="block116">"Mideme dokunuyor, gastrit," diyerek geri çevirdim. "Hep aynı dert. Bende de var," dedi.</p>
	<p class="block117">Sonra, "Bir sigara sarayım mı sana, yüklü cinsinden?" diye sordu. Heyecanla atıldım:</p>
	<p class="block10">"Var mı?"</p>
	<p class="block35">Ota bayılırdım. O kadar yalnız, korkak ve parasız olmasaydım, ottan başka bir şey içmezdim garanti.</p>
	<p class="block118">Sarma kâğıtlarını hazırlamıştı bile: "Hem de en âlâsından."</p>
	<p class="block113">Elini iç cebine attı, gazete kâğıdından küçük bir bohça çıkarttı. Dikkatle gazetenin katlarını açtı. Sonra yan ceplerinde bir şeyler arandı. Bulamayınca kalkıp başının üzerindeki rafta duran iki çantadan küçük olanını indirdi, içinden bir şey aldı: Bir paket uzun maltepe.</p>
	<p class="block10">O kadar uğraşmıştı, ama dayanamadım:</p>
	<p class="block10">"Dur, şu benim samsunlarla yapalım, daha iyi olur."</p>
	<p class="block85">İtiraz etmedi. Benden aldığı üç sigarayı seri dil darbeleriyle yalayarak patlattı. Malzemeyi özenle ince kâğıdın üzerine yaydı, maharetle sardı ve minik bir sahra topuna benzeyen sigaranın ucunu çakmakla demleyip önce kendisi bir nefes çekti. Başını hafifçe arkaya atıp dumanın keyfini ezerken sigarayı bana uzattı.</p>
	<p class="block119"> </p>
	</body></html>
