<?xml version='1.0' encoding='utf-8'?>
<html xmlns="http://www.w3.org/1999/xhtml">
  <head>
    <title>Bilinmeyen</title>
    <meta http-equiv="Content-Type" content="text/html; charset=utf-8"/>
  <link href="stylesheet.css" rel="stylesheet" type="text/css"/>
<link href="page_styles.css" rel="stylesheet" type="text/css"/>
</head>
  <body class="calibre">
<p class="block64" id="calibre_pb_125">"Abi?!... Ne olmuşsun Şair Abi sen böyle?... Afedersin, domuz gibi olmuşsun ya abi</p>
	<p class="block8">sen!?"</p>
	<p class="block301">"Tamam lan, kesin! Bulaşmayın bana. Benim ev yerinde mi?" "Evet abi. Yenge de geldi. İki de misafir var yanında." "İyi. Sigaranız var mı?"</p>
	<p class="block8">Sigara ikram ediyorlar. Saygıyla ellerimi öpüyorlar. Meczup gittim, heybet döndüm, bunu hemen biliyorum, zaman öyle bir zaman. İkinci pankartta şöyle yazıyor: "Tam bağımsız ülke istiyoz!"</p>
	<p class="block14"> </p>
	<p class="block14"> </p>
	<p class="block15"><sub class="calibre2">*</sub></p>
	<p class="block230"> </p>
	<p class="block230"> </p>
	<p class="block231">"Ho ho ho şi min, daha fazla Vietnam!"</p>
	<p class="block143">Ben oyun oynamayı sevdiğimden düştüm. Bazı zamanların içinde pürneşe, pürtelaş, pürdikkatsiz gezinen kelime ordularını nişanlayabilseydim kalıcı körlüklere sebep bir ilah ışımasına sahip olurdum. Ama zamansız, nefesi küf kokulu oyunlardan düştüm. Ben, ben olmamak çabasında yeterince ben olamadım. Ben oysa, bir zamanlar fazlasıyla gençtim.</p>
	<p class="block13">Evde üç kişi var: Bir Esmer, bir Ada ve bir topal.</p>
	<p class="block29">Hoş geldin sevgilim. Sen neden düşmüştün? Ben selleri ve depremleri ve yangınları, cümle afetleri hatırlar gibiyim, ama emin de değilim.</p>
	<p class="block126">Sen de hoş geldin evladım Ada, sen Ankara'da bir otel tuvaletine düşmüştün, öyle değil mi? Tuvalete düşüp annen Esmer'i üzmüştün değil mi? Gereksiz bir lakırdı olacak ama, ben senin kadarken beyaz havlularla kurulanıp, göğsümde kocaman bir kolej armasıyla, dayak yemeden sokaklardan geçer, frenk muallimelerden methiyeler işitirdim. Hoş geldin hilkat garibi. Bin türlü mahlukatın bokundan büyümüş yamuk dal, sefalar getirdin.</p>
	<p class="block12">Ve topal... Bir köşede öylece oturmuş, ürkek ürkek bakıyor yüzüme. Esmer'e dönüyorum. <i class="calibre5">Sevgilinse gideceğim, değilse kalacağım. </i>Zerre kızgınlık yok sesimde. Gerçekten de: <i class="calibre5">Ya gideceğim ya kalacağım.</i></p>
	<p class="block132">Bakıyorum tek tek yüzlerine, anlıyorum aylardır evden çıkmadıklarını, beni beklediklerini. Siyaha kesmiş her yanları, bir deri bir kemik kalmışlar, hafiften delirmişler, göz kenarları seğiriyor, dudakları sarkmış, elleri titriyor.</p>
	<p class="block35">Kalacağım, çünkü bizim topal, Ada'nın en iyi arkadaşı, Esmer'in bir nevi çocuğu. <i class="calibre5">Tanışalım. </i>Adı Ahmet, yerinden kalkıyor elimi sıkmak için. Adı Ahmet. Namı diğer, Topal</p>
	<p class="block39"> </p>
	</body></html>
