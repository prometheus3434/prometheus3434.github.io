<?xml version='1.0' encoding='utf-8'?>
<html xmlns="http://www.w3.org/1999/xhtml">
  <head>
    <title>Bilinmeyen</title>
    <meta http-equiv="Content-Type" content="text/html; charset=utf-8"/>
  <link href="stylesheet.css" rel="stylesheet" type="text/css"/>
<link href="page_styles.css" rel="stylesheet" type="text/css"/>
</head>
  <body class="calibre">
<p class="block68" id="calibre_pb_183">Durdu tren. İndik.</p>
	<p class="block32">İstasyonda yolcudan çok asker vardı, her tarafta silahlı devriyeler dolaşıyordu. Kimlik sordular.</p>
	<p class="block9">Kısa boylu bir askerdi soran, uzun uzun baktı bir yüzüme bir kimliğe, teşekkür edip çekildi önümden.</p>
	<p class="block437">Başım tutmuştu yine, büfeye yanaştım, aspirin istedim, yoktu. "O zaman bir küçük cin ver," dedim. Vişne suyu da aldım. Şair tuvalete gitmişti.</p>
	<p class="block35">Vişne suyunun yansını, ortasından sadece kupkuru bir dal yükselen büyük bir saksının dibine boşalttım. Cini vişneye karıştırdım, bir yudum çektim. Başım tatlı tatlı döndü, içime bir hoşluk yayıldı, büfenin kenarındaki tel raflara alt alta dizilmiş gazetelere göz attım.</p>
	<p class="block35">Hepsinde tek bir mevzu vardı. Elbet. Son hedeflerden biri Ankara'daki dev bir alışveriş merkeziydi. Vaktiyle pırıl pırıl parlayan, adeta bir uzay gemisine benzeyen beş katlı lüks bina, üzerine basılıp patlatılmış kesekâğıdına benziyordu şimdi.</p>
	<p class="block25">İlginç bir manzaraydı.</p>
	<p class="block250">Şair çıktı geldi tuvaletten. Yanımda durup gazetelere baktı. Elimdeki kutuyu istedi, verdim, kokladı.</p>
	<p class="block13">"Aferin, çok severim," dedi.</p>
	<p class="block53">"Senin sevmediğin içki var mı?" diye sordum gamsız gamsız. Duymadı bile.</p>
	<p class="block438">"Çerez bitti, alalım biraz," deyip büfeye yanaştı. Beş-on paket fındık fıstık alıp cebine tıktı.</p>
	<p class="block13">"Hadi, boş ver şu yavşak gazeteleri, gidelim," dedi ağzını cine dayarken.</p>
	<p class="block14"> </p>
	<p class="block14"> </p>
	<p class="block15">*</p>
	<p class="block439"> </p>
	<p class="block439"> </p>
	<p class="block440">Kompartımana dönünce huzurla doldu içim. Evimdi artık burası. Eski koltuklarını, rengi uçmuş perdelerini, soğuk hava kokan raf demirlerini seviyordum.</p>
	<p class="block441"> </p>
	</body></html>
