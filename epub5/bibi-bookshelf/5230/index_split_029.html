<?xml version='1.0' encoding='utf-8'?>
<html xmlns="http://www.w3.org/1999/xhtml">
  <head>
    <title>Bilinmeyen</title>
    <meta http-equiv="Content-Type" content="text/html; charset=utf-8"/>
  <link href="stylesheet.css" rel="stylesheet" type="text/css"/>
<link href="page_styles.css" rel="stylesheet" type="text/css"/>
</head>
  <body class="calibre">
<p class="block110" id="calibre_pb_29">Son sararmış kâğıdın kenarında bir şey ilişti gözüme. Ufacık bir kuştu bu. Kuşun neye benzediğini seçebilmek için gözlerimi iyice kısıp baktım. "Bir güvercin belki" dedim içimden ve gözlerime akan ağrıyla inleyerek kaldırdım başımı.</p>
	<p class="block12">Şair uyuyordu. Şarap şişesi ayağının dibine devrilmişti. Yere baktım, hepsini içememişti şarabın. Ayağımla, nedense gittiğimiz yönün tersine akan kırmızılığı dürttüm. İncecik bir dere halinde, benim oturduğum koltuğun altına, meçhul bir yerlere ilerleyen şarabı takip etmek istedim. Eğildim, başımı bacaklarımın arasına soktum, ama ne yaptıysam şarabın seyahatine gözlerimi yetiştiremedim.</p>
	<p class="block108">Doğruldum. Burnumun kenarından yanağıma sıcak bir sızı yayılıyordu. O zaman yediğim yumruğu ve sebebini hatırladım. Yanı başımda katlı duran gazetelere uzandım. İstasyonda baktığım gazeteden geçip diğerini açtım. Şimdiye dek gördüğüm en büyük manşetti. İki satıra, neredeyse karışım genişliğinde atılmıştı:</p>
	<p class="block13">"İNANILMAZ BOMBALAMA..."</p>
	<p class="block32">Manşetin altında da aynı fotoğraf vardı. Yansı yanan, yarısı yıkılmış o çok tanıdık bina.</p>
	<p class="block12">Alt başlık, "Ülke dün gece yarısı şok bir patlamayla uyandı..." diye başlıyordu. Haberi okumaya daldım. Binaya bomba konulduğunu, yaklaşık iki saat önce, pencereye konan bir güvercinin ayağına takılı bir not haber vermişti.</p>
	<p class="block35">Burada durdum. Okuduğum kısmı tekrar gözden geçirdim. Devam ettim. Seslere, küfürlere ve kışkışlara rağmen pencereden ayrılmayan güvercinin ayağındaki notta kargacık burgacık harflerle şunlar yazıyordu:</p>
	<p class="block13">"Havaya uçacaksınız. İki saat sonra... "</p>
	<p class="block10">Gazeteyi kaldırıp, altındaki kuşlu kâğıda baktım. "Evet bir güvercin," dedim içimden.</p>
	<p class="block87">Telaşlı telefonlaşmaların, fakslaşmaların, loş bürolarda kaynayan ateşli tartışmaların ardından bina boşaltılmıştı. Ama bomba uzmanları binayı baştan aşağı aramakla görevlendirilmişti. İki saatin dolmasına dakikalar kala, tek bir iz dahi bulunamamışken, uzmanlar da binadan çıkarılmış, ama görevine bağlı, kahraman olma arzusu belli ki depreşmiş, "Hayaburan Nazmi" lakabıyla meşhur biri içeride kalmış ve şehrin her yerinden duyulacak kadar kuvvetli patlama, bir tek onun canını almıştı.</p>
	<p class="block111"> </p>
	</body></html>
