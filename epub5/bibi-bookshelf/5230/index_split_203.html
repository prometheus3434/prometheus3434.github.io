<?xml version='1.0' encoding='utf-8'?>
<html xmlns="http://www.w3.org/1999/xhtml">
  <head>
    <title>Bilinmeyen</title>
    <meta http-equiv="Content-Type" content="text/html; charset=utf-8"/>
  <link href="stylesheet.css" rel="stylesheet" type="text/css"/>
<link href="page_styles.css" rel="stylesheet" type="text/css"/>
</head>
  <body class="calibre">
<p class="block68" id="calibre_pb_203">Küsüp kendini astı, onu da beceremedi.</p>
	<p class="block12">Sağ ayağı yüzünden sehpayı doğru dürüst tekmeleyemedi, dengesini kaybetti, ipi bağladığı çengel yuvasından kurtuldu. Ahmet çok kötü düştü, başını sehpanın kenarına çarptı, başı yarıldı, etraf kana bulandı...</p>
	<p class="block82">Ahmet'i birkaç gün sonra gözlerine kara gözlükler takıp evden çıkardılar. Eline şifreli bir mektup, sahte bir pasaport, daha da sahte bir kimlik, bir miktar para ve bir adres tutuşturup külüstür bir otobüse bindirdiler.</p>
	<p class="block9">Uzun bir yolculuk yaptı, sabaha karşı serin bir sahil kasabasına vardı. Kimseye bir şey sormadı, elindeki kâğıda baka baka dolaştı ve aradığını buldu.</p>
	<p class="block25">Elbette ki kır saçlı, kır sakallı, kır şapkalı, ihtiyar bir balıkçıydı.</p>
	<p class="block25">Balıkçı, Ahmet'e yola çıkmak için en uygun vaktin gece yansı olduğunu söyledi.</p>
	<p class="block32">Meyhanenin birine demir atıp vaktin gelmesini beklediler.</p>
	<p class="block10">Ahmet o kadar çok içki içti, öyle öfkelendi, o kadar çok ağladı ki, gitmekten vazgeçti. Gece yarısına az kala kalktı, ihtiyara veda etti ve otobüs garajına doğru yürüdü. Balıkçı ardı sıra seslendi: "İyi düşündün mü evlat?"</p>
	<p class="block138">Ahmet dönüp ihtiyara el salladı, ihtiyar da ona el salladı. Ertesi sabah otobüse bindirildiği yerde indi.</p>
	<p class="block36">Ortasında sıra sıra ağaçlar, iki yanında boy boy apartmanlar bulunan, güzel bir yokuştan çıktı.</p>
	<p class="block465">Yokuşun sonunda kendini büyük bir meydanda buldu. Meydan ona tanıdık geldi, yüreği titredi, aklı karıştı. Meydanı, beyninde uğultularla, topal adım geçti. Kendini dar bir sokağa güç bela attı.</p>
	<p class="block31">Sokağın iki yanında, rengârenk tabelaları, ahşap cepheleriyle dizi dizi meyhaneler vardı. Meyhanelerin her birinden şakır şakır kirli, köpüklü sular akıyor, dışarı çıkarılıp üst üste dizilmiş masaların, sandalyelerin gölgesinde uyuz köpekler uyuyor, üzerleri çıplak, sıska oğlanlar ellerinde kalın süpürgelerle sağa sola kaçışan fareleri kovalıyordu.</p>
	<p class="block12">Sokağın ortasına geldiğinde, ufak tefek bir adamın, kendisinin iki katı büyüklüğünde bir dolabı içeri sokmaya çalıştığını gördü. Onca ağırlığın altında dizleri titreyen, yüzü patlayacakmış gibi kızıla kesmiş adam, eşikten son bir selamet adımı atacaktı ki, dengesini</p>
	<p class="block90"> </p>
	</body></html>
