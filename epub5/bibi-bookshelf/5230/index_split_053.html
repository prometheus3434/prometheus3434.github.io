<?xml version='1.0' encoding='utf-8'?>
<html xmlns="http://www.w3.org/1999/xhtml">
  <head>
    <title>Bilinmeyen</title>
    <meta http-equiv="Content-Type" content="text/html; charset=utf-8"/>
  <link href="stylesheet.css" rel="stylesheet" type="text/css"/>
<link href="page_styles.css" rel="stylesheet" type="text/css"/>
</head>
  <body class="calibre">
<p class="block73" id="calibre_pb_53">O nefesin derinini sigaradan alıyor. Dumanı çekerken kabaran göğsünün üzerindeki rozeti ilk kez o zaman fark ediyorum. Altı tane ok var rozette.</p>
	<p class="block36">Sakinleştiğimi, kayıtsızlaştığımı seziyor, kendisi de saptığı yerde rahatlıyor, güç topluyor, tekrar başlıyor:</p>
	<p class="block31">"Sana burada bir ev tutayım, masraflarını karşılayayım. Amcama da bir ev alayım, artık çalışmasın o pastanede. Sonra Ayşe'yi iyi bir fakülteye yerleştirelim... "</p>
	<p class="block139">Başımı sallıyorum.</p>
	<p class="block25">"Onlar için ne yapacaksan yap, ben bir şey istemiyorum," diye kestirip atıyorum.</p>
	<p class="block10">Ayağa kalkıyor.</p>
	<p class="block13">Son derece sakin konuşuyor:</p>
	<p class="block10">"İyi, siktir git o zaman. O serkeş heriflerle, o izbe meyhanelerde ne halin varsa gör." Ayağa kalkıyorum ben de. Giysilerimi istiyorum.</p>
	<p class="block32">Kurumadıklarını söylüyor, "Bunlarla git, cüzdanın şu masanın üzerinde," diyor.</p>
	<p class="block25">"Hayır," diye ısrar ediyorum. "Ben kendi giysilerimi istiyorum."</p>
	<p class="block10">Az sonra nemli giysilerim getiriliyor.</p>
	<p class="block32">İsmail'in karşısında giyiniyorum.</p>
	<p class="block156">Şaşırıyorum bunu yaptığıma.</p>
	<p class="block13">Çıkarken, "Hoşça kal," diyorum.</p>
	<p class="block48">Oturduğu koltukta, darmadağın bir suratla bakıyor yüzüme. Susuyor. Sigarasının dumanını üflüyor bana doğru. Derken saçlarından, gözlerinden, kulaklarından, ellerinden, göğsünün ortasından dumanlar tütmeye başlıyor, yavaş yavaş buharlaşıyor, sigarasının dumanına karışıyor gövdesi, yok oluyor.</p>
	<p class="block13">Gözlerimi sımsıkı yumuyorum.</p>
	<p class="block58">"Hayır," diye haykırıyorum içimden, "hayır bu gerçek olamaz, bu gerçek olamaz, bu gerçek olamaz!"</p>
	<p class="block36">Gözlerimi tekrar açıyorum, koltuk boş. Koltuktan pencereye doğru duman kafileleri süzülüyor, derinlerden bir yerden çığlıklar geliyor, korkuyla açıyorum kapıyı.</p>
	<p class="block108">Merdivenlerden inerken buz gibi ter boşanıyor gövdemden, titremeye başlıyorum, dişlerim takır takır birbirine vururken fırlıyorum sokağa.</p>
	<p class="block128"> </p>
	</body></html>
