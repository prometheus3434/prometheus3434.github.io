<?xml version='1.0' encoding='utf-8'?>
<html xmlns="http://www.w3.org/1999/xhtml">
  <head>
    <title>Bilinmeyen</title>
    <meta http-equiv="Content-Type" content="text/html; charset=utf-8"/>
  <link href="stylesheet.css" rel="stylesheet" type="text/css"/>
<link href="page_styles.css" rel="stylesheet" type="text/css"/>
</head>
  <body class="calibre">
<p class="block115" id="calibre_pb_169">Şişeyi aldım, ılıktı, bardağa rakı doldurdum, sonra suyu, hepsi ılıktı.</p>
	<p class="block29">Diktim. Ağır yandı içim. Midem kalktı, biri midemi parmakladı, başım döndü, öfkelendim, hemen geçti.</p>
	<p class="block35">Parlak, sisli bir kâğıtta, bir türlü olamayan bir fotoğraf, durmaksızın belirip kayboluyordu:</p>
	<p class="block301">Yokuştan aşağı yürüyen Ahmet, Oğuz, babam, topal, aptal... Durdum, neden durdum, zaten duruyordum. Bir daha okumak, bir daha bir daha...</p>
	<p class="block35">Her şeyi anladım, hiçbir şeyi anlamadım. Son sayfa en üstteydi, gözümü çekip bıraktığım harfte, alıp en arkaya koydum onu.</p>
	<p class="block10">Şimdi ilk sayfa, tekrar, borobom, önümde.</p>
	<p class="block31">Paris'e takıldı gözlerim, vazgeçtim, yavaşça yanıma koydum kâğıtları. Derin bir nefes aldım, terlemişim, çenemden bir damla süzülüp bardağa düştü, damlanın serüvenine baktım, bakabildim, karışmadı ter rakıya.</p>
	<p class="block10">Şair'i fark ettim sonra.</p>
	<p class="block13">Bardağını bana doğru uzatmış, bekliyordu.</p>
	<p class="block13">Ne kadar zamandır böyle bekliyordu?</p>
	<p class="block24">Güldüm, acıydı, buruşuktu, dağınıktı, hiç bilmiyordum bu gülüşümü, adamın canını</p>
	<p class="block8">alırdı.</p>
	<p class="block74">Bardağımı bardağına değdirdim. "Tepenin şerefine. Ruhları şâd olsun," dedi. "Şâd olsun," dedim.</p>
	<p class="block8">Bir pastırma dilimini iki parmağının arasına kıstırıp kaldırdı, kafasını arkaya atıp ağzını açtı, pastırmayı yavaşça içeriye bıraktı, bir-iki çiğneyip "gluk" diye yuttu. Ben de aynısını yaptım. Güzeldi tadı pastırmanın. Diliyle damağına sıvanan çemeni temizledi. Ben de aynısını yaptım. Dilime pas oturdu.</p>
	<p class="block121"> </p>
	</body></html>
