<?xml version='1.0' encoding='utf-8'?>
<html xmlns="http://www.w3.org/1999/xhtml">
  <head>
    <title>Bilinmeyen</title>
    <meta http-equiv="Content-Type" content="text/html; charset=utf-8"/>
  <link href="stylesheet.css" rel="stylesheet" type="text/css"/>
<link href="page_styles.css" rel="stylesheet" type="text/css"/>
</head>
  <body class="calibre">
<p class="block40" id="calibre_pb_163">Kulak patlatan bir koma sesi aşağıdan. Zar zor doğruluyorum, pencereden kafamı uzatıyorum.</p>
	<p class="block9">Bir kolun penceresinden beyaz bayrak salladığı, simsiyah, gıcır gıcır, kocaman bir araba. Bir avuç oğlan var mahalleyi korumak için kalan, hepsi arabanımı etrafında, silahlarını doğrultmuşlar.</p>
	<p class="block12">Salih kafasını kaldırıp bakıyor bana. Bırakmasını işaret ediyorum elimle. Kim olduğunu biliyorum. Elimi sallarken başım dönüyor, pencereden düşecek gibi oluyorum, ağzımın kenarından akan salya arabanın üzerine damlıyor.</p>
	<p class="block200">Gençler birer adım geri çekiliyor. Arabanın arka kapısı açılıyor. İriyarı, simsiyah giysilere bürünmüş, gözlerini kara bir gözlükle örtmüş bir adam iniyor arabadan. Tek başına, hafifçe aksayarak giriyor karargâha.</p>
	<p class="block25">Kapıda karşılıyorum onu.</p>
	<p class="block13">"Gözlüklerini çıkar," diyorum.</p>
	<p class="block25">İsmail gözlüklerini çıkarıyor.</p>
	<p class="block10">Gözlerimi kısıp bakıyorum yüzüne.</p>
	<p class="block25">Nasıl böyle gençleşmiş olabilir?</p>
	<p class="block13">"Yirmi yıl önce daha yaşlıydın," diyorum.</p>
	<p class="block25">İsmail gülüyor:</p>
	<p class="block407">"Ben yaşadıkça gençleşiyorum." Soruyorum: "Neden aksıyorsun?" "Anlatsam inanmazsın." Boş veriyorum.</p>
	<p class="block8">Gıcır gıcır giysilerinin daha da parlattığı düzgün, tıraşlı yüzünün ortasında o aynı sinsi gülüş işte, aynı kıvrılan dudak kenarı, aşağılık insan suratı. Midem kalkıyor. Hafifçe yana çekiliyorum. İsmail içeri girerken kolu bana değiyor. Olmayan, kemiksiz, süngerden bir kol bu, yumuşacık.</p>
	<p class="block31">İsmail odadaki en iri koltuğa kuruluyor. Hemen yanındaki sehpanın üzerinde duran saksıdan bir menekşe koparıyor, kokluyor.</p>
	<p class="block44"> </p>
	</body></html>
