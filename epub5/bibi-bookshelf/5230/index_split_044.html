<?xml version='1.0' encoding='utf-8'?>
<html xmlns="http://www.w3.org/1999/xhtml">
  <head>
    <title>Bilinmeyen</title>
    <meta http-equiv="Content-Type" content="text/html; charset=utf-8"/>
  <link href="stylesheet.css" rel="stylesheet" type="text/css"/>
<link href="page_styles.css" rel="stylesheet" type="text/css"/>
</head>
  <body class="calibre">
<p class="block148" id="calibre_pb_44">"Alakası vardır, alakası vardır," diye söyleniyordum bir yandan Bacak bacak üstüne attı:</p>
	<p class="block13">"Benim bu yaştan sonra ne işim olur bombayla be?" Küsmüştüm. Sustum.</p>
	<p class="block65">Okul çantasından çıkardığı el bombasını, çapkın çapkın gülerek bana kırmızı bir elma gibi gösteren Hamit geldi gözümün önüne. Onu bir daha hiç görmedim. Gerillaya katılmıştı. Çatışmanın birinde yaralanıp Beyrut'a götürülmüş, iyileşip ülkeye dönmüş, izi bulununca Almanya'ya, annesinin yanına gitmek için bindiği tekne batırılmıştı. Sahil güvenliğe fırlattığı kırmızı elma, denize düşmüştü. Babasının bir eylül sabahı buharlaştığını anlatırlardı.</p>
	<p class="block13">"Sardığın her neyse, el bombası gibiymiş," dedim.</p>
	<p class="block13">"Kürt Hamit'ten sevgilerle," dedi.</p>
	<p class="block9">İsimlerdeki tesadüfe atlayacaktım ki durdum, kendimi tuttum. Yanlış duyduğumdan emin olana dek bekledim.</p>
	<p class="block9">Küçük bir paket tuzlu fıstık çıkarmıştı cebinden, bir fıstığı kabuğuyla birlikte ağzına atıp kıtırdattı.</p>
	<p class="block149"> </p>
	<p class="block149"> </p>
	<p class="block150">*</p>
	<p class="block78"> </p>
	<p class="block78"> </p>
	<p class="block79">"Sence şimdi neresi havaya uçacak?" diye sorduğumda, küçük bir not defterine bir şeyler çiziktiriyordu.</p>
	<p class="block145">Yüzüme bile bakmadı. İyice dalmıştı yazdıklarına. Bir daha sordum: "Sırada neresi var?"</p>
	<p class="block108">Kalemin kapağını takıp ceketinin iç cebine sokuşturdu. Cevap orada yazılıymış gibi, defteri inceledi bir süre.</p>
	<p class="block25">"Parlamentooo," diye bağırdı birden.</p>
	<p class="block35">"Çok sıradan bir tahmin," dedim hiç bekletmeden. "Ayrıca oraya kadar kimsenin kolu uzanmaz."</p>
	<p class="block13">Güldü.</p>
	<p class="block25">"Belli olmaz," dedi.</p>
	<p class="block25">"Var mısın iddiasına?"</p>
	<p class="block151">Bir süre düşündü, sonra serçeparmağını kıvırarak uzattı: "Nesine?" Parmağımın çengelini onunkine taktım:</p>
	<p class="block152"> </p>
	</body></html>
