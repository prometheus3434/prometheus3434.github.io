<?xml version='1.0' encoding='utf-8'?>
<html xmlns="http://www.w3.org/1999/xhtml">
  <head>
    <title>Bilinmeyen</title>
    <meta http-equiv="Content-Type" content="text/html; charset=utf-8"/>
  <link href="stylesheet.css" rel="stylesheet" type="text/css"/>
<link href="page_styles.css" rel="stylesheet" type="text/css"/>
</head>
  <body class="calibre">
<p class="block26" id="calibre_pb_92">aydınlık dökülüyor. Ben sokağın tam ortasında, haytaların tam yanında, saklambaç oynayan çocukların tam arasında, çay içip dedikodu yapan kadınların tam kucağındayım.</p>
	<p class="block9">Nasıl sonsuz bir mutluluk, hafif, serin bir rüzgârla demlenen hikâyeler, oyunlar, fısıltılar. Bir başka ülke orası. Milyonlarca kelimeyle dolu, kelimelerin sokaklarda gezindiği bir ülke. Kelimelerin insanı çaresiz bırakmadığı, tam tersine, harflerin insanın önüne elmaslar, altınlar, yakutlar gibi döküldüğü bir büyük ülke. Herkesin ayrı dilden konuşup anlaştığı bir ülke.</p>
	<p class="block32">Ben böyle bir ülkeye peygamber geldim Coşkun efendi, alacaksınız beni aranıza...</p>
	<p class="block93"> </p>
	<p class="block93"> </p>
	<p class="block93"> </p>
	<p class="block257">Bir peygamberlik böyle kısa sürer mi?</p>
	<p class="block32">Ben fena şeyler yaptım.</p>
	<p class="block25">Bir peygambere yakışmadı desem, hafif kalır.</p>
	<p class="block36">Böyle soğukkanlı bir cümle ile bu sayfanın boşluğuna hücum etmek bile başlı başına bir bozukluk emaresi.</p>
	<p class="block53">Nasıl oldu anlamadım, ben fena şeyler yaptım, ben kirlendim. Peygamberler kirlenir mi, peygamber elma mıdır ki çürüsün?</p>
	<p class="block28">Şimdi, gecenin bir vakti, korkuyla Coşkun'u beklerken, niye titriyorum? Üşüttüm mü? Üşüyor muyum? Cümlelerim niye böyle aciz? Ben haytayım, ben yanımda şarap getirdim, ben vadiye gideceğim. Baktım şimdi yazdıklarıma, yedi-sekiz sayfadan mı menkul benim peygamberliğim?</p>
	<p class="block32">Ben peygamber değilim, daimi bir ebeyim.</p>
	<p class="block13">Santimlerim nerede benim?</p>
	<p class="block258">Ben fena şeyler yaptım.</p>
	<p class="block12">Evde pineklemiştim bütün gün, şaraba erken başlamıştım. Akşamüstü kapı çalındı. Baktım, gri önlüklü, mor çıbanlı bir çocuk, dili döndüğünce şu saatte, bilmem ne lokalinde öğretmenler derneğinin yemeği var, Coşkun öğretmen bekliyor, diyor. Üç saat var daha. Çıktım dışarı, sarhoş olmuşum çoktan. Sokaklarda dolaşırken, her açıklığından dumanlar tüten bir yeraltı mekânına rastladım, merak ettim, fırın mıdır, yoksa insan var mıdır bunun içinde diyerek, indim aşağıya. Bir kahvehaneydi burası. İçeride hoş, buruk bir koku. Alçak taburelerden birine çöktüm. Bir kahve söyledim, biraz ayılayım diye. Kahveyle birlikte kalın bir sigara da geldi tepside. Kısa baframı çıkarıp, dedim, sağ olun, ben bundan içeyim. Kahveyi</p>
	<p class="block90"> </p>
	</body></html>
