<?xml version='1.0' encoding='utf-8'?>
<html xmlns="http://www.w3.org/1999/xhtml">
  <head>
    <title>Bilinmeyen</title>
    <meta http-equiv="Content-Type" content="text/html; charset=utf-8"/>
  <link href="stylesheet.css" rel="stylesheet" type="text/css"/>
<link href="page_styles.css" rel="stylesheet" type="text/css"/>
</head>
  <body class="calibre">
<p class="block203" id="calibre_pb_63">Yaşına yakışmayan, bilmiş bir edayla onayladı beni: "Bence de doğru değil."</p>
	<p class="block24">Ağzını açtı mı susmak bilmezdi, ama korkardı silahtan.</p>
	<p class="block10">Sonra sıkıntılı, ama şefkatli bir sesle, "Hakkında konuşulanlardan haberin var mı?"</p>
	<p class="block8">dedi.</p>
	<p class="block9">Ne söyleyecekse derhal o ruh haline bürünüyordu. Bunu o kadar sektirmeden ve samimi bir şekilde yapıyordu ki, insan sık sık numara çekip çekmediğinden şüpheye düşüyordu.</p>
	<p class="block13">"Var," dedim kısaca.</p>
	<p class="block8">İhracım konuşuluyordu en tepelerde, ne var ki cesaret edemiyorlardı. Kuyruklu belaydım, ama kuyruğum çok uzundu, çok insan takılıydı o kuyruğa. Devam etti:</p>
	<p class="block116">"Bu kadar içmemeni söylemiştim sana kaç kere." Bana üçüncü sigarayı da yaktırdı böylece: "Evet, bu yüzden bir kere daha söyleme." Vazgeçmedi:</p>
	<p class="block204">"Dün gece gene perişan ettin bizi." "Kusura bakma," dedim.</p>
	<p class="block108">Bunun son olacağını umuyordum, ama yanılmıştım. Daha önce hiç denemediği bir yoldan, dura dura ilerledi:</p>
	<p class="block31">"Bunu sorarken seni çok sevdiğimi, çok içten olduğumu bilmeni isterim... Derdin ne Şair? Ve... benim yapabileceğim bir şey var mı?"</p>
	<p class="block13">"Asya'ya âşığım," dedim hemen, söze tam gereken dozda şaka gazı katarak.</p>
	<p class="block13">"Onu biliyoruz, başka?"</p>
	<p class="block10">Susturucu, kısa, yuvarlak bir şeyler söylemeliydim:</p>
	<p class="block13">"İçim sıkılıyor."</p>
	<p class="block156">Sustuk.</p>
	<p class="block205">Sessizliği bozmak isteğiyle yine ben açtım ağzımı ve nasılsa dökülüverdim: "İçimden atamadığım bir yumru, bir ateş, bir lanet var sanki. Başım çok ağrıyor, kalbim çok ağrıyor, gözlerim çok ağrıyor... Bildiğim, öğrendiğim, yaşadığım her şey yavaş yavaş siliniyor aklımdan... Geceleri azap gibi... Kâbuslar yakamı bırakmıyor bir türlü... Kötü bir şeyler olacakmış duygusu var içimde, neyin ne olduğunu kavrayamıyorum çok zaman...</p>
	<p class="block206"> </p>
	</body></html>
