<?xml version='1.0' encoding='utf-8'?>
<html xmlns="http://www.w3.org/1999/xhtml">
  <head>
    <title>Bilinmeyen</title>
    <meta http-equiv="Content-Type" content="text/html; charset=utf-8"/>
  <link href="stylesheet.css" rel="stylesheet" type="text/css"/>
<link href="page_styles.css" rel="stylesheet" type="text/css"/>
</head>
  <body class="calibre">
<p class="block91" id="calibre_pb_23">4</p>
	<p class="block92">İnciler...</p>
	<p class="block93"> </p>
	<p class="block93"> </p>
	<p class="block93"> </p>
	<p class="block93"> </p>
	<p class="block94">İsmail iki kişiydi.</p>
	<p class="block35">Herkesin umumi bir çocukluk halinde yaşadığı o harp yıllarına göre fazla teferruatlı bir ruhu vardı.</p>
	<p class="block81">Tilkilik kahvehanelerinde sere serpe oturup afyonlu nargilelerini tüttüren sefil muhacirlere bakılırsa, İsmail'lerden biri, "muteber, lâkin mendebur" bir adam olarak anılan rahmetli babasına aitti. Bu İsmail, İnhisarlar İdaresi'nin en aydınlık odalarından birinde, koltuğuna vakarla kurulmuş, saçları briyantinli, tırnakları törpülü, gömlekleri ütülü, genç ve parlak bir cumhuriyet memuruydu.</p>
	<p class="block9">Dünyalar güzeli sözlüsü Leylâ'yı koluna takıp piyesler seyretmeye gider, memleket ve dünya ahvaline dair münakaşalarda faydalanmak üzere ciddiyetli mecmuaları her daim masasında bulundurur, şehrin mülki erkânıyla milli bayramlarda boynunu en hizmetkâr şekilde eğip el sıkışır, neticede bu İsmail'i tanıyanlar, onun istikbali ışıl ışıl bir hayata yazılı olduğundan zerre şüphe duymazdı.</p>
	<p class="block12">Tilkilik miskinleri, diğer İsmail'in annesinden menkul olduğunu söylerlerdi. İsmail'in annesi, orta halli bir musiki repertuvarını ut eşliğinde icra edebilen, dünyanın en leziz kapak böreklerini yapabilen, gerektiğinde konuşup gerektiğinde susabilen, hülasa, erkek tabiatına gayet aşina, şişman periler misali bir kadındı. Bitmek bilmez kıskançlık nöbetlerine kapılıp, olmadık meselelerden maraza çıkarıp hayatı ikisine de zehir eden kocası, eve alınan bir çuval fasulyenin fiyatına verip veriştirirken ani bir kalp sektesiyle ölünce, İsmail'in annesi genç dul sıfatıyla bir başına kalıvermişti.</p>
	<p class="block36">Fakat uslu uslu yerinde oturacak, kocasının yanma gömüleceği vakti bekleyecek bir kadın da değildi. Kanı kaynıyor, içi içine sığmıyor, bütün evi baştan aşağı temizleyip, dört başı mamur ziyafetler hazırlayıp, akşam, hacimleri masayı, kahkahaları mekânı, iltifatları da gönlünü doldurmayan iki oğlu ile oturduğu sofrada, kâh kederli düşüncelere, kâh tatlı hülyalara dalıp gidiyordu.</p>
	<p class="block9">İsmail'in yüzünde sivilceler bitip sesi harf harf çatlamaya başlarken, annesi de bazı erkeklere kapısını önce aralamaktan, sonra da ardına dek açmaktan çekinmedi. Tilkilik</p>
	<p class="block19"> </p>
	</body></html>
