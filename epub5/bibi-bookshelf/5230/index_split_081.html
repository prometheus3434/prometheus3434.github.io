<?xml version='1.0' encoding='utf-8'?>
<html xmlns="http://www.w3.org/1999/xhtml">
  <head>
    <title>Bilinmeyen</title>
    <meta http-equiv="Content-Type" content="text/html; charset=utf-8"/>
  <link href="stylesheet.css" rel="stylesheet" type="text/css"/>
<link href="page_styles.css" rel="stylesheet" type="text/css"/>
</head>
  <body class="calibre">
<p class="block236" id="calibre_pb_81">Demek babam yurtluydu, demek babam devrimciydi. Şiirler yazmıştı üstelik.</p>
	<p class="block32">Ve babam, hayatının en azından artık bildiğim kısmında, benim hayatımı yaşamıştı. Bunlar hızla aklımdan geçerken bayılacak gibi oldum.</p>
	<p class="block8">Şair'in kim bilir nereden çıkarıp uzattığı küçük kolonya şişesini avucuma boca ettim. Yüzüme, boynuma sürdüm, serinledim. "Yaşıyor mu?" dedim, darmadağın, yorgun. Şair endişeyle bakıyordu bana. "Yaşıyor mu?" diye sordum tekrar.</p>
	<p class="block25">"Evet."</p>
	<p class="block25">"Nerede şimdi?"</p>
	<p class="block25">"Bir dağın tepesinde."</p>
	<p class="block25">"Hangi dağın?"</p>
	<p class="block25">"Gabar'ın."</p>
	<p class="block24">Titremeye başladım.</p>
	<p class="block32">Küçük bir çocuğunki gibi çıktı sesim:</p>
	<p class="block25">"Ne yapıyor orada?"</p>
	<p class="block52">Şair ciddiydi, heyecanlıydı, duygulanmıştı. Tanrılar konuştu: "İntikam alıyor."</p>
	<p class="block14"> </p>
	<p class="block14"> </p>
	<p class="block15"><sub class="calibre2">*</sub></p>
	<p class="block105"> </p>
	<p class="block105"> </p>
	<p class="block237">Uyudum, uyandım. Oğuz'un defteri kucağımdaydı. Okumaya başlayamıyordum. Çok yorulmuştum, dayanabileceğimden emin değildim. Şöyle bir açıp baktım defterin içine. Basit, çizgili bir okul defteriydi. Bir günlüğe benziyordu daha çok. Bazısı çok uzun, bazısı üç-beş satırlık metin kütleleri, birbirlerinden düzensiz boşluklarla ayrılmıştı. Ama bu boşluklara ne tarih düşülmüş ne de başlık konmuştu. Her metin öbeğinin ilk iki-üç satın düzgün bir yazıyla gidiyor, sonra yavaş yavaş okunaksız hale gelen satırlar, adeta fırtına vurmuş çalılara</p>
	<p class="block238"> </p>
	</body></html>
