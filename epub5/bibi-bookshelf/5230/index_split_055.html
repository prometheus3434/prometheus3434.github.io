<?xml version='1.0' encoding='utf-8'?>
<html xmlns="http://www.w3.org/1999/xhtml">
  <head>
    <title>Bilinmeyen</title>
    <meta http-equiv="Content-Type" content="text/html; charset=utf-8"/>
  <link href="stylesheet.css" rel="stylesheet" type="text/css"/>
<link href="page_styles.css" rel="stylesheet" type="text/css"/>
</head>
  <body class="calibre">
<p class="block70" id="calibre_pb_55">"Tam yılbaşı gecesi kafasına tek kurşun sıktı. Mildiyumu göremedi yazık," diye fırlattım bıçağı.</p>
	<p class="block177">Başını kaldırdı, "Kalemin var mı?" diye sordu. Olmadığını söyleyince küfrü bastı:</p>
	<p class="block29">"Hay anasını satayım, ilk kez dişime göre bir bulmaca bulmuşken... Nasıl düzelticisin oğlum sen? Benim tanıdığım bir Orhan vardı, adam beş tane kalem taşırdı yanında. Okuduğu gazeteyi bile dayanamaz, düzeltirdi. Sahih Orhan derlerdi..."</p>
	<p class="block13">Son kelimeleri söylerken güldü.</p>
	<p class="block178">"Neyse, uyduruyorum," dedi. "İstasyonda hatırlat da kalem alalım." Atıldım:</p>
	<p class="block179">"Radyo da alacağız, unutma." Başını salladı.</p>
	<p class="block35">"İyice moruklamıştı zaten," diyerek bulmacanın olduğu gazeteyi özenle katlayıp koltuğun kenarına sıkıştırdı.</p>
	<p class="block133">"Kim moruklamıştı, Sahih Orhan mı?" "Yok, İsmail."</p>
	<p class="block180">"Sen de moruk sayılırsın. Kaç yaş vardı aranızda?" Bir sigara yaktı, bana da uzattı.</p>
	<p class="block8">İlk kez içtiği sigaranın markasına dikkat ediyordum. Kısa kamel içiyordu, hoşuma gitti bu yaşta kısa kamel içmesi, sert sigara severdim ben de. "Aşağı yukarı on beş. Cumhuriyetle yaşıttı," dedi.</p>
	<p class="block56">Ortalığı duman kaplamıştı, pencereyi aralamak için uzandım. Açmamamı istedi, yerime oturdum.</p>
	<p class="block10">"Bence öldürdüler. İç hesaplaşma hesabına," dedim, ortaya bir şey atmış olmak için. Karşılık vermedi, dışarısını seyretmeye koyuldu. Ve aniden konuştu. Alışmıştım, irkilmedim: "Hesaplaşma falan yok. Alenen intihar."</p>
	<p class="block9">Dişlerini sıktığından olsa gerek, dudakları incelmiş, jelatin gibi yapışmıştı yüzüne. Alt dudağında benek benek siyahlıklar belirmişti.</p>
	<p class="block31">"Çok sigara, çok içki, boynu da ciğer kırmızısı zaten," diye içimden geçirirken, az önce söylediğinden kayıp düşmeye çalıştığımı anladım.</p>
	<p class="block13">Soru ağzımdan döküldü:</p>
	<p class="block41"> </p>
	</body></html>
