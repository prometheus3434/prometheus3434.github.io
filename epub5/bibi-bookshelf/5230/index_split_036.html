<?xml version='1.0' encoding='utf-8'?>
<html xmlns="http://www.w3.org/1999/xhtml">
  <head>
    <title>Bilinmeyen</title>
    <meta http-equiv="Content-Type" content="text/html; charset=utf-8"/>
  <link href="stylesheet.css" rel="stylesheet" type="text/css"/>
<link href="page_styles.css" rel="stylesheet" type="text/css"/>
</head>
  <body class="calibre">
<p class="block125" id="calibre_pb_36">"Ama bu bağımsızlığın kaybıdır," diyordu. "Biz ki, Ata'mızın izinden gitmemiz gerekirken, o yolu terk ettik, milli değerlerimizi unutmaya, zenginliklerimizi eritmeye, başkalarına muhtaç olmaya başladık," diyordu.</p>
	<p class="block31">Kafasının pek çalışmadığı belliydi. Sürekli öğretmenliğinden dem vurup, "Ben öğrencilerime daima şunu söylerim ki," nakaratıyla başladığı iddialarından, bir an sonra rahatça vazgeçmeye hazır, şahsiyetsiz bir hal içindeydi.</p>
	<p class="block35">Yaşlı adam ise, "ama" ile başlayan karşı cümlelere bile büyük saygısızlıkmış muamelesi yapan bir kesinlikle konuşuyordu. Karşıdakinin her söylediğini, başını iki yana sallayarak, sinir bozucu bir küçümsemeyle ağzından çekip alıyor, ama her seferinde dünyanın değiştiğini, savaştan sonra yeni dengelerin ve dengesizliklerin oluştuğunu, ülkemizin bu değişime ve dengelere ayak uydurması, dış güçlerin tezgâhladığı oyunlara karşı da tetikte olması gerektiğini tekrarlamaktan başka bir şey söylemiyordu.</p>
	<p class="block28">Sonra sözünün bir yerinde beni gösterip, "Bu mücadelede en büyük ümidimiz de işte böyle gençlerdir," deyince sinirden buz kestim.</p>
	<p class="block10">Suskunluğumu o vakit bozdum ilk kez:</p>
	<p class="block25">"Hangi mücadelede?"</p>
	<p class="block127">Yaşlı adam bozuldu bu soruya, ama çabuk toparlandı: "Medeniyet ve demokrasi mücadelesi," dedi kısa kesip.</p>
	<p class="block10">Anlamış gibi başımı sallayıp kitabıma döndüm. Keyiflerini kaçırmıştım, sustu ikisi de. Çişim geldi. Tuvalete gitmek için ayağa kalktım.</p>
	<p class="block10">Yaşlı adam, beynime kan zıplatan bir samimiyetle, "Nereye bakalım delikanlı?" diye</p>
	<p class="block8">sordu.</p>
	<p class="block13">Hiç hoşlanmamıştım bu heriften, gözleri yuvalarında fıldır fıldır dönüyordu. "Tuvalete," dedim, içimden "ananın..." diye söylenirken.</p>
	<p class="block36">"Dur, birlikte gidelim," diye devam edince bir an tuvaletten vazgeçip yerime oturmayı düşündüm, ama bir şey demeden kompartımanın kapısını açıp çıktım. O da arkamdan geldi, dar koridordan tuvalete ilerlerken muhabbete başladı tekrar:</p>
	<p class="block25">"İstanbul'a tatile mi?"</p>
	<p class="block25">"Hayır."</p>
	<p class="block130">Tuvalet doluydu, kapının önünde dikilirken, beklediğim soruyu sordu: "Bir derdin mi var evladım? Çok üzgün ve asabi görüyorum seni." Hiç nazlanmadım:</p>
	<p class="block131"> </p>
	</body></html>
