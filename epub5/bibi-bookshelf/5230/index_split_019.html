<?xml version='1.0' encoding='utf-8'?>
<html xmlns="http://www.w3.org/1999/xhtml">
  <head>
    <title>Bilinmeyen</title>
    <meta http-equiv="Content-Type" content="text/html; charset=utf-8"/>
  <link href="stylesheet.css" rel="stylesheet" type="text/css"/>
<link href="page_styles.css" rel="stylesheet" type="text/css"/>
</head>
  <body class="calibre">
<p class="block73" id="calibre_pb_19">Çorbalarımız yarılanmışken masanın ortasında duran plastik bardaktaki ince pembe kâğıtlardan üç-beş tane çekip bıyığına bulaşan çorba damlalarımı sildi. Kâğıdı vıcırtılı seslerle buruşturup sertçe bir kenara itti. Bana merak, kaygı ve gurur karışımı bir bakış fırlattı.</p>
	<p class="block36">Masaya oturduğumuzdan beri kıpırdanıp durmasından, bir şeyler söylemeye hazırlandığını anlamıştım. Bir hazırlığa ihtiyacı vardı, ciddiye aldığı bir şeyler vardı, zekâsının da bir haddi vardı demek ki.</p>
	<p class="block24">Yeni bir pembe kâğıt tomarı kaptı, açtı, burnunu gömüp sümkürdü.</p>
	<p class="block25">Dayanamadım:</p>
	<p class="block13">"Ne söyleyeceksen söyle!"</p>
	<p class="block35">Aslında bu kadar üst perdeden konuşmak istememiştim, ama öyle olmuştu, ne yapaydım.</p>
	<p class="block13">"İyi," dedi biraz kırılmış gibi. "Okuman gereken bazı şeyler var."</p>
	<p class="block13">"Ne o," dedim. "Şiir miir olayları mı?"</p>
	<p class="block25">Kupkuru bir "hayır" çıktı ağzından.</p>
	<p class="block13">"Nedir bu okuyacağım şeyler?" diye sordum.</p>
	<p class="block8">Cevap vermedi, sakin sakin çorbasını içip dişinden lif ayıklamayı sürdürdü. Kâsesi boşalınca, aynı kâğıtlar gibi onu da masanın kenarına doğru itti. "Çeşitli zamanlarda yazılan bazı hikâyeler." Saniye sektirmedim: "Kim yazmış o hikâyeleri?" Dik dik baktı: "Ne önemi var?"</p>
	<p class="block76">"Kendiliğinden yazılmış olamazlar ya." Gereksiz bir ukalalıktı, farkındaydım. Uzatmadı.</p>
	<p class="block13">"Çeşitli insanlar," dedi kısaca.</p>
	<p class="block35">Kâsenin dibinde kalan azıcık işkembenin üzerine biraz pul biber, kimyon, biraz da karabiber serptim. Hepsini karıştırıp tek bir kaşığa sığdırarak içtim. Mideme doğru inen yangının yardımıyla yüzümü tam istediğim gibi buruştururken sordum:</p>
	<p class="block13">"Çeşitli insanlar, çeşitli hikâyeler ve biz beraber bir kitap yazıyoruz, ha?"</p>
	<p class="block24">Anlamadı:</p>
	<p class="block13">"Nasıl yani kitap yazıyoruz?"</p>
	<p class="block41"> </p>
	</body></html>
