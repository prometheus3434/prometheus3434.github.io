<?xml version='1.0' encoding='utf-8'?>
<html xmlns="http://www.w3.org/1999/xhtml">
  <head>
    <title>Bilinmeyen</title>
    <meta http-equiv="Content-Type" content="text/html; charset=utf-8"/>
  <link href="stylesheet.css" rel="stylesheet" type="text/css"/>
<link href="page_styles.css" rel="stylesheet" type="text/css"/>
</head>
  <body class="calibre">
<p class="block125" id="calibre_pb_34">Öfkemi güçlükle bastırarak kafamı salladım. Muavin hayretle bakıyordu bana. Derhal gözyaşlarına boğulmamama, yüksek perdeden bir azarı yassıltıp geçiştirmek istercesine takındığım gamsız suskunluğa bir mana verememişti. Belki de ilk ve son kez bir öğrencisinin, güzel bir öğrencisinin, ince bir öğrencisinin, en azından bel üstünü kollarının arasına alıp acısına ortak olma fırsatının elinden uçup gitmesinin telaşındaydı.</p>
	<p class="block12">"Teşekkür ederim," deyince ben, sanki herkesin ortasında hak ettiği bir tokat yemiş de bir an önce sahneden sıvışması gerekirmiş gibi sersem sersem sallanarak, sendeleyerek arkasını dönüp uzaklaştı.</p>
	<p class="block25">Dişlenen yerlerinden san sular sızan şeftali hâlâ elimdeydi, koridordaki çöpe fırlattım</p>
	<p class="block8">gitti.</p>
	<p class="block126">Acıdan ziyade bir sıkıntı nehrinin ensemden sırtıma doğru aktığını hissederek yatakhaneye girdim.</p>
	<p class="block127">Birkaç arkadaşım çevremi sarıp neler olduğunu sordu. "Mühim değil," dedim.</p>
	<p class="block12">Yatağa uzandım. Göğsüm sıkışıyor, saç diplerimden soğuk terler fışkırıyordu. Bundan sonra ne olacağını kestirmeyi denedim, ama iki basit düşünceyi birbirine bağlayamayacak kadar karışmıştı kafam. Derin bir uykuya daldım.</p>
	<p class="block65">Rüyamda İnhisarlar İdaresi müdür muavininin, yıllardır sadece hafta sonları gördüğüm evimizin geniş mutfağında, saflık abidesi sevgili annemin geniş kalçalarına dikilmiş gözlerini, yağlı ağız kenarına şaklattığı dilini gördüm...</p>
	<p class="block12">Ağabeyimi nasıl İnhisarlar'a soktuğunu dayanılmaz bir terbiyesizlikle uluorta anlatmaktan hiç vazgeçmeyen, pis, kaytan bıyıklı adam. Anneme, iç tarafına gıdıklayıcı sözler kazılı bilezikler, pahalı kürk mantolar, çekmecelerden taşan allı morlu kombinezonlar hediye eden adam. Bana hep yiyecekmiş gibi bir gülümsemeyle bakan adam. Cenazede elimi sıkıp yüzümü leş gibi bir üzüntüyle, uzun uzun didikleyen adam. Aradan bir yıl geçmeden milletvekili seçilip meclis koltuklarından birine kurulacak olan adam...</p>
	<p class="block108">Üç gün sonra, elimde koca bavulum, beni amcamın yanma, İstanbul'a götürecek trene yetişmek üzere, okulun iki yanı koruluklarla kaplı toprak yolundan geçip dış kapısından çıktım. İki hademenin, okulun eski tabelasını indirerek, yerine üzerinde bordo-gri renkte harflerle "Maarif Koleji" yazılı, gıcır gıcır bir tabela astıklarını gördüm en son. Arkadaşlarımdan ayrıldığım için, biraz da insani bir gerekliliktir diye kendimi zorlayarak dürttüğüm hüzün duygusu, bu manzarayı görünce sönüverdi. Çıkarken hademelere, "Gut</p>
	<p class="block128"> </p>
	</body></html>
