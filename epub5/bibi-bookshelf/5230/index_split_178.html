<?xml version='1.0' encoding='utf-8'?>
<html xmlns="http://www.w3.org/1999/xhtml">
  <head>
    <title>Bilinmeyen</title>
    <meta http-equiv="Content-Type" content="text/html; charset=utf-8"/>
  <link href="stylesheet.css" rel="stylesheet" type="text/css"/>
<link href="page_styles.css" rel="stylesheet" type="text/css"/>
</head>
  <body class="calibre">
<p class="block40" id="calibre_pb_178">Adam onu görüyor ve yüzünden anlık alaycı bir gülüş gelip geçiyor, sonra başını çevirip zor yollu yürütülüşüne devam ediyor.</p>
	<p class="block36">Ekmeklinin kalbi, kendisini de şaşırtan bir minnet ve saygı hissiyle dolarken, muhakemesi, bu hissiyatın bilinmesi halinde kendisine verilebilecek cezalan hesaplıyor.</p>
	<p class="block48">Adama yumrukları indirirken söylediklerini hatırlıyor: Pis revizyonist, adi reformist, yavşak oportünist...</p>
	<p class="block12">Apartmanın kapısına varıyor. Kapıdan içeri kedi gibi süzülürken içini bir ferahlık kaplıyor.</p>
	<p class="block140">Ekmeğin üzerine sürülen bu yağın çok zararlı olduğunu, eğer tüketimi devam ederse yirmi yıla kadar ülkede atmış yaşından fazla yaşayan insan kalmayacağını söyleyen bayan doktorun kızıla çalan saçlarının sarhoş eden büyük imgesi aklından fasılalarla geçen iktisat doktoru, bir yandan da vişne reçelinin nasıl bir hoşluk halinde uzayıp ekmek diliminin üzerine damladığını düşünürken, kadın drama bölümünün yaşlıca hocalarından birinin kendisine nasıl sarktığını biraz ayrıntılıca anlatıp gece sonunun nemli ihtimalini iktisat doktorunun gözünde biraz daha kuvvetli hale getirirken, kapı çalmıyor.</p>
	<p class="block435">Kapı güm güm vurulsa belki daha iyi, ikisinin de tuzu kuru çünkü, ama öyle sinsi ve tedirgin bir çalış ki bu, bir şeyler kestirebilmek mümkün değil. Ne de olsa en sıradan insanın bile artık bir vahşi batı dekorunda yaşanacağını hilafsız anladığı günler bu günler.</p>
	<p class="block139">Kapı açılıyor.</p>
	<p class="block10">Ve Coşkun kadını bağırtıyor.</p>
	<p class="block35">Coşkun'un kadını ilk bağırtması değil bu. Aylarca bir vajina duvarı mantarının ilişkilerini ne vahim raddelere kadar zedelediğini anlayamazlarken, Coşkun kadına umursamadan abanmış durmuş, kadın ise bu duruma kocaman bağırtılarla karşılık vermişti.</p>
	<p class="block12">Coşkun homurdana homurdana yan tarafa kaykılıyor, duvara yaslanıyor. Yatakta da böyle yapardı. Sırtını dönüp mantarın kendi sorunu ve zaten kendisinden sirayet olmadığını düşüne düşüne bir kat daha öfkelenirken, kadın ona sarılır ve kulağına ayan yerinde, teskin edici kelimeler fısıldardı.</p>
	<p class="block12">Şimdi ama, ya ama işte şimdi kadın Coşkun'a sarılamadı, zerre fısıldayamadı. Aklından ışık hızıyla iktisat doktorunun salondaki hacmi geçti, nedense soğanların küfü, limonların moru da. Ama esas düşünce, hepsine sisli bir örtü gibi egemen oldu. Öyle sıvı bir düşünceydi ki bu, iki yana sarkan kolları put oldu kaldı.</p>
	<p class="block90"> </p>
	</body></html>
