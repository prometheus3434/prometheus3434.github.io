<?xml version='1.0' encoding='utf-8'?>
<html xmlns="http://www.w3.org/1999/xhtml">
  <head>
    <title>Bilinmeyen</title>
    <meta http-equiv="Content-Type" content="text/html; charset=utf-8"/>
  <link href="stylesheet.css" rel="stylesheet" type="text/css"/>
<link href="page_styles.css" rel="stylesheet" type="text/css"/>
</head>
  <body class="calibre">
<p class="calibre1">RAY BRADBURY, 1920'de Waukegan, lllinois'de doğdu. 1934'te ailesiyle Los Angeles'a taşındı. 1947'de MargueriLe McClure'la evlendi. Şimdi yetişkin olan dört kızları var ve halen Los Angeles'ıa yasıyorlar.</p>
<p class="calibre1">Bugün Dünya'nın en büyük bilimkurgu ve fantezi yazarlarından biri olan Ray Bradbuıy, yirmi yaşındayken Weird Tales'de yayınlanan ilk öyküsünden bu yana, 500e yakın öykü, roman, oyun ve şiir kaleme aldı. John Huston'un 1956 yapımı Moby Dick'inin televizyon senaryosunu yazdı. Sonraları, Alfred Hitchcock Şov ve Rod Sterling'in Alacakaranlık Kuşağı için senaryolar yazdı.</p>
<p class="calibre1">Apollo astronot grubundan biri Ay'a indiğinde, Bradbury'nin romanı <span class="calibre2">Dandelion Wine</span> onuruna, bir kratere Dandelion Crater adını verdiler. Bradbury'den, Tokyo yakınlarında bir 21. yüzyıl kentinin tasarımı konusunda yardımcı olması istendi. <span class="calibre2">Fahrenheit 451</span> operası 1988 sonbaharında sergilendi. Film versiyonu da, 1966 yılında François Truffaut tarafından yönetilmişti.</p>
<p class="calibre1"><span class="calibre3">YAKMA ZEVKİ Fahrenheit 451 öyküleri</span></p>
<p class="calibre1">Ray Bradbury Orijinal Adı: A <span class="calibre2">Pleasure to Burn: Fahrenheit 431 Stories </span>İthaki Yayınları - 760</p>
<p class="calibre1">Yayına Hazırlayan: AsJı <span class="calibre2">Akhoç</span> Kapak T asarımı: <span class="calibre2">HINK</span> Sayfa Düzeni ve Baskıya Hazırlık: <span class="calibre2">Şükrü Karakoç</span> 1. Baskı, Şubat 2012, İstanbul</p>
<p class="calibre1">ISBN: 978-605-375-168-7</p>
<p class="calibre1">Sertifika No: 13901</p>
<p class="calibre1"><span class="calibre3">Türkçe çeviri © Murat Özbank, 2011 © İthaki, 2012 © Ray Bradbury, 2010</span></p>
<p class="calibre1">Bu eserin tüm haklan Don Congdon Associates, Inc. ve Anatolialit Telif Haklan Ajansı aracılığıyla satın alınmıştır. Yayıncının yazılı izni olmaksızın alıntı yapılamaz.</p>
<p class="calibre1"></p>
<p class="calibre1">İthaki<sup class="calibre4">1</sup>'<sup class="calibre4">1</sup> Penguen Kitap-Kaset Bas. Yay. Paz. Tic. Ltd. Şti. nin yan kurulusudur. Bahariye Cad. Dr. İhsan Ünlüer Sok. Ersoy Apı. A Blok No: 16/15 Kadıköy - İstanbul Tel: (0216) 330 93 08 -</p>
<p class="calibre1">Kapak, İç Baskı: Deniz Olset Matbaacılık Gümüşsüyü Cad. Topkapı Çenter, Odin İş Merkezi No: 403/2 Topkapı-lstanbul Tel. (0212) 613 30 06 - Faks: (0212) 613 51 97</p>
<p class="calibre1"><a id="bookmark0"></a><span class="calibre3">RAY BRADBURY</span></p>
<p class="calibre1"><a id="bookmark1"></a><span class="calibre3">YAKMA ZEVKİ</span></p>
<p class="calibre1"><span class="calibre3">Fahrenheit 451 öyküleri</span></p>
<p class="calibre1">Çeviren: Murat özbank</p>
<p class="calibre1"><a id="bookmark2"></a><span class="calibre3">Öldükten Sonra Doğmak</span></p>
<p class="calibre1">Bir süre sonra aşağılık kompleksinin üstesinden geleceksin. Belki. Bu konuda yapabileceğin bir şey yok. Geceleri dolaşmaya dikkat et sadece. Kızgın güneş seni zorlayacaktır muhakkak. Ve yaz geceleri de kolay geçmeyecektir. Dolayısıyla iyisi mi, serin havalan bekle, tik altı ay en iyi dönemin. Yedinci ayda suyun çekilmeye ve kurtçuklar oluşmaya başlayacak. Sekizinci ayın sonunda işlevselliğin azalacak. Onuncu ayda yorgunluktan tükenmiş bir halde uzanacak ve kederinden ağlayacaksın, ama gözlerinden bir damla bile yaş akmayacak; işte o zaman bir daha hiç hareket edemeyeceğini anlayacaksın.</p>
<p class="calibre1">Ama tüm bunlar yaşanmadan önce düşünmen gereken çok şey var ve bitirmen gereken çok sayıda iş. Şakaklarındaki etler düşmeden önce birçok düşünceyi yeniden gözden geçirecek, eskiden hoşlandığın ve hoşlanmadığın birçok şeyi zihninde çevireceksin.</p>
<p class="calibre1">Senin için yeni bir şey bu. Yeniden doğuyorsun. İçinde bulunduğun rahim ipek astarlı; mis gibi sümbül ve keten kokuyor. Sen doğmadan önce, topraktaki milyonlarca böceğin kalp atışları dışında tek bir ses duyulmuyor, tek bir çıt çıkmıyor, içinde bulunduğun rahim ahşap, metal ve kadife; toprak ananın bağrında bir cep, kasvetli ve amansız bir hava boşluğundan başka bir yaşam desteği sunmuyor sana. Artık tek bir şekilde yaşayabiliyorsun. Harekete geçmen için sırtına vuran duygusal bir el olmalı. Bir arzu, bir ihtiyaç, bir duygu.</p>
<p class="calibre1">Sonra bir bakmışsın ki silkmiyor, doğruluyor ve alnını ipek kaplı ahşaba çarpıyorsun. O duygu tüm bedenini sarıyor, seni çağırıyor. Yeterince güçlü değilse o duygu, bitkinlikle olduğun yere yığılacak ve bir daha uyanmayacaksın. Ama bir şekilde onunla büyürsen, yukarıya doğru tırmalarsan, uzun uzun, yavaş yavaş, bıkmadan usanmadan günler boyu çalışırsan, üzerindeki toprağı santim santim atmanın bir yolunu bulur ve nihayet bir gece, karanlığı yarıp dışarı çıkar ve yıldızlan görürsün.</p>
<p class="calibre1">Şimdi ayaktasın ve radyo dalgalarının yönlendirdiği ince bir antenin titreşimleri gibi, o duygu sana yön gösteriyor. Omuzlarını hizalıyor, yeni doğmuş bir bebek gibi sendeleyerek adım atarken tutunacak bir şeyler arıyor ve mermer bir levhaya yaslanıyorsun. Titreyen parmaklarının altında kazınmış bir yazı, kısaca, çok kısaca, yaşam öykünü anlatıyor: Doğdu-Öldü.</p>
<p class="calibre1">Bir sopa yutmuş gibisin. Gevşemen ve tekrar doğal bir şekilde yürümeyi öğrenmen kolay değil. Ama bunu dert etmiyorsun. İçindeki bu duygunun çekim gücü o kadar kuvvetli ki, tuğladan duvarların yanından yürüyerek, taşlı yollardan geçerek, anıtlar ülkesinden alacakaranlık caddelere, soluk kaldırımlara doğru ilerliyorsun.</p>
<p class="calibre1">Bir şeylerin eksik kaldığını hissediyorsun. Bir yerlerde, görmek istediğin ama henüz görülmemiş bir çiçek, içine atlamanı bekleyen bir havuz, avlanmayı bekleyen bir balık, öpülmemiş bir dudak, daha önce farkına varılmamış bir yıldız var. Bir yere geri dönüyorsun; her ne eksik kaldıysa, onu tamamlamaya...</p>
<p class="calibre1">Bütün caddeler bir garip olmuş. Daha önce hiç görmediğin bir kentte yürüyorsun; bir gölün kıyısındaki bir tür rüya kentinde... Artık yürüyüşünden biraz daha eminsin, hızlıca ilerleyebiliyorsun. Hafızan geri geliyor.</p>
<p class="calibre1">Bu caddenin her taşı bildik. Yazın fırın gibi sıcağında, asfaltın betondan fışkırdığı her köşe bildik. Yemyeşil baharda, demir direklere bağlanmış atların durduğu yer bildik; aradan o kadar uzun bir zaman geçmiş ki, beynindeki çelimsiz kurtçuklar gibi bu hatıralar. Üzerinde, bu ıssız noktaya ışıktan bir ağ ören parlak bir örümceği andıran bir lamba asılı bu kavşak... Çok geçmeden bu ağdan kurtulup bir çınar altının kasvetine sığınıyorsun. Dikenli bir çit, onu yoklayan parmaklarının altında ruhsuzca dans ediyor. Burada, çocukken elinde bir sopayla, makineli tüfek sesi çıkartarak koşar, güler, eğlenirdin.</p>
<p class="calibre1">Bu evler, içinde insanlar ve insanların hatıraları olan bu evler... Şurada oturan Bayan Hanlon'ın limon kokusunu hatırladın mı? Porselen dişleri, dolabın raflarına yansıyan kendi pırıltılarına sırıttıklarında dişetleri de solgunlaşan, solgun elli solgun bir kadındı Bayan Hanlon. Her gün petunyalarının arasından geçen kestirme yolu kullanmaman konusunda solgun bir nutuk çekerdi sana. Şimdiyse, yanmış bir antika kitabın sayfaları gibi, tam anlamıyla solmuş durumda. Yanan bir kitabın nasıl göründüğünü hatırlıyor musun? İşte artık o da mezarında aynen öyle görünüyor; katman katman kıvrılan, bükülen, siyah ve sessiz bir çürümüşlüğün ızdırabı içinde...</p>
<p class="calibre1">Cadde, üstünde yürüyen bir adamın adımları dışında sessiz. Adam köşeyi dönüyor ve hiç beklemediğiniz bir anda çarpışıyorsunuz.</p>
<p class="calibre1">İkiniz de geri çekiliyorsunuz. Bir an için birbirinizi inceliyor ve birbiriniz hakkında bir şeyi fark ediyorsunuz.</p>
<p class="calibre1">Yabancının gözleri, aşınmış bir duyun derinliklerinden fışkıran ateş toplan gibi. Uzun boylu, zayıf, koyu renk şık bir takım elbise içinde, sarışın ve çıkık elmacık kemikleriyle ateş gibi beyaz. Biraz sonra gülümseyerek hafifçe eğiliyor. "Sen yenisin," diyor, "seni daha önce görmedim."</p>
<p class="calibre1">Ve o an onun <span class="calibre2">ne</span> olduğunu anlıyorsun. O da ölü. O da yürüyor. O da tıpkı senin gibi 'farklı'. Farklılığını hissediyorsun.</p>
<p class="calibre1">"Böyle acele acele nereye gidiyorsun?" diye kibarca soruyor.</p>
<p class="calibre1">"Konuşacak vaktim yok," diyorsun; gırtlağın kuru ve büzüşmüş. "Gidiyorum işte bir yere. Lütfen yolumdan çekil."</p>
<p class="calibre1">Dirseğinden sıkıca kavrıyor seni. "Sen benim ne olduğumu biliyor musun?" Sana doğru biraz daha eğiliyor. "Aynı gruba ait olduğumuzun farkında değil misin? Yürüyen ölüleriz biz. Kardeş sayılırız." Sabırsızca kıpırdanıyorsun. "Benim... benim zamanım yok."</p>
<p class="calibre1">"Evet," diyerek onaylıyor seni, "benim de harcayacak zamanım yok."</p>
<p class="calibre1">Ondan sıyrılıp yoluna devam ediyorsun ama ondan kurtulamıyorsun, çünkü seninle birlikte yürüyor. "Nereye gittiğini biliyorum."</p>
<p class="calibre1">"Biliyor musun?"</p>
<p class="calibre1">"Evet," diyor gelişigüzel. "Çocukluğunda sıklıkla vakit geçirdiğin bir yere gidiyorsun. Bir nehre. Bir eve ya da bir hatıraya. Belki de bir kadına. Eski bir arkadaşının yazlığına. Ah, biliyorum işte! Senin gibiler hakkındaki her şeyi biliyorum," diyor aydınlıkla karanlık arasından salınan ışıkta kafasını sallayarak. "Biliyorsun, öyle mi?"</p>
<p class="calibre1">"Ölüler hep aynı nedenle yürürler. Bunu ben keşfettim. Ölüler, vampirler, yürüyen kadavralar hakkında yazılmış onca kitabı düşünürsen, bu çok değerli eserlerin yazarlarının hiçbirinin, ölülerin neden yürüdüğüne ilişkin gerçek sırrı bulamamış olması garip. Oysa neden hep aynıdır: bir hatıra, bir arkadaş, bir nehir, bir dilim pasta, bir ev, bir yudum şarap... Yaşamla ve YAŞAMAKLA ilgili her şey ve herhangi bir şey!" Sözcüklerini sıkıca kavramak istercesine yumruğunu sıkıyor: "Yaşamak. Gerçekten YAŞAMAK!"</p>
<p class="calibre1">Sen, tek kelime etmeksizin hızlanıyorsun, ama onun fısıltısı yine de yakalıyor seni:</p>
<p class="calibre1">"Bu gece bana katılmalısın arkadaşım. Bu gece diğerleriyle buluşacağız, bu gece, yarın gece, zaferimizi kazanana kadar her gece."</p>
<p class="calibre1">Telaşla, "Diğerleri de kim?" diye soruyorsun.</p>
<p class="calibre1">"Diğer ölüler." Sözlerinde şiddet var. "Hoşgörüsüzlüğe karşı örgütleniyoruz."</p>
<p class="calibre1">"Hoşgörüsüzlük mü?"</p>
<p class="calibre1">Hararetle açıklıyor: "Biz azınlığız. Biz yeni ölmüş, yeni yıkanmış ve yeni gömülmüşler, dünyada bir azınlığız; zulme uğrayan bir azınlık. Bize karşı yasalar çıkartıyorlar. Hiçbir hakkımız yok!"</p>
<p class="calibre1">Beton ayaklarının altında yavaşlıyor. "Azınlık mı?"</p>
<p class="calibre1">"Evet." Kolunu sana bir sır verircesine tutuyor ve her yeni açıklamada biraz daha sıkıyor. "İsteniyor muyuz? Hayır! Seviliyor muyuz? Hayır! Bizden korkuyorlar! Koyunlar gibi mermer ocağına sürülüyoruz, bize bağırıyorlar, taş atıyorlar ve Almanya'nın Yahudileri gibi zulme uğruyoruz. İnsanlar korkuları nedeniyle bizden nefret ediyorlar. Sana söylüyorum, haksızlık bu!" İnliyor. Ellerini öfkeyle kaldırıyor ve yumruklarını hızla indiriyor. Şimdi kıpırdamadan duruyorsun. Seni durduran şey onun çektiği acı ve acısını sana boca ediyor, tüm bedeniyle, etkili bir şekilde...</p>
<p class="calibre1">"Hak, hak, hak! Hakmiş! Hak bu mu, adalet bu mu? Hayır! Sorarım sana; biz, bir azınlık olarak mezarlarımızda çürürken, kıtanın geri kalanı gülüyor, dans ediyor, oynuyor, dönüyor, fırıldıyor, sarhoş oluyor. Adil mi bu? Onlar sevişirken bizim dudaklarımızın soğuktan titremesi, onlar birbirlerini okşarken bizim parmaklarımızın taşa dokunması, onlar birbirlerini gıdıklarken bizi kurtçukların eğlendirmesi; sorarım sana, hak bu mu, adalet bu mu?</p>
<p class="calibre1">"Hayır! Avazım çıktığınca söylüyorum: Haksızlığın daniskası bu! Kahrolsunlar! Bizim azınlığımıza işkence ettikleri için kahrolsunlar! Biz de aynı haklara layığız," diye bağırıyor. "Neden biz ölelim? Neden onlar</p>
<p class="calibre1">ölmesin?"</p>
<p class="calibre1">"Haklı olabilirsin."</p>
<p class="calibre1">"Bizi bir çukura atıp, beyaz yüzlerimizi toprakla kapatıyorlar ve ağırlık yapsın diye bağrımıza oymalı taşlar koyuyorlar; eski bir teneke kutuya çiçek sokuşturup, onu da senede bir defa toprağa gömüyorlar. Senede bir. defa mı? Bazen onu bile yapmıyorlar! Tanrım, nasıl da nefret ediyorum onlardan! Yaşayanlara karşı duyduğum bu nefret nasıl da yükseliyor, serpilip gelişiyor içimde anlatamam! Salaklar! Kahrolası salaklar. Biz yok olmaya yüz tutmuş ve çaresiz bir ihtirasla boylu boyunca yatarken, onlar tüm gece boyunca dans edip sevişiyorlar! Adil mi bu?"</p>
<p class="calibre1">"Böyle düşünmemiştim," diyorsun kararsızca.</p>
<p class="calibre1">"Ama bakacağız çaresine," diye homurdanıyor.</p>
<p class="calibre1">"Ne yapacaksın?"</p>
<p class="calibre1">"Bu gece binlercemiz Elysian Park'ta toplanacağız ve lider de benim! İnsanlığı yok edeceğiz!" diye bağırıyor, omuzlarını geri atıp başını meydan okurcasına kaldırarak. "Bizi çok uzun süredir ihmal ediyorlar ve biz de onları öldüreceğiz. Doğrusu bu! Biz yaşayamıyorsak, o zaman onların da yaşamaya hakkı yok! Sen de geleceksin, değil mi arkadaşım?<sup class="calibre4">1</sup>' diye soruyor umutla. "Çok kişiyi zorladım, bir sürüsüyle konuştum. Sen de gelecek ve yardım edeceksin. Zaten senin de kafan bozuk bu ölü yıkama ve zulme uğrama meselesine, öyle değil mi? Öyle olmasa bu gece dışarıda olmazdın. Katıl bize. Tüm kıtanın mezarlıkları aşın olgunlaşmış elmalar gibi patlayacak ve ölüler seller gibi akıp köyleri silip süpürecek! Gelecek misin?"</p>
<p class="calibre1">"Bilmiyorum. Evet. Belki gelirim," diyorsun. "Ama şimdi gitmem lazım. Daha bulmam gereken bir yer var. Tamam, gelirim."</p>
<p class="calibre1">"İyi," diyor, sen yürümeyi sürdürüp onu ardında gölgeler içinde bırakırken. "İyi, iyi, iyi."</p>
<p class="calibre1">Şimdi elinden geldiğince hızla tepeye tırmanıyorsun. Neyse ki, bu gece yerküre üzerine bir serinlik hakim. Sıcak bir gece olsaydı, senin durumundaki biri için yer üstünde olmak korkunç bir hal alırdı.</p>
<p class="calibre1">Mutlulukla nefesini tutuyorsun. Büyükannenin pansiyonerlerini ağırladığı ev, orada, bütün rokoko ihtişamıyla karşında duruyor. Çocukken, 4 Temmuzlarda, o evin balkonunda oturup, havai fişeklerin ateşten köpükler çıkartarak yükselmelerini izlerdin. Fırıldaklar kıvılcım saçar, gürültü çıkartmaya bayılan ve sırf elle sardığı sigaralarıyla patlatmak için 50 dolarlık maytap satın alan Bion Amca'nın metal topu kulaklarını tırmalardı.</p>
<p class="calibre1">Hatırlamanın verdiği bu duyguyla ürperiyor ve ölülerin neden yürüdüğünü artık anlıyorsun. Bu tür şeyleri tekrar görmek için. Burada, çiyin otları istila ettiği böyle akşamlarda, güreşen çocuk bedenleriniz, çiçekleri, otlan ve yapraklan ezerdi ve sen şimdinin, şimdinin, BU GECENİN! tadını çıkarırdın. Yarın kimin umurunda? Yarın hiçbir şey. Dün geçti ve bitti. Bu geceyi yaşa, bu geceyi!</p>
<p class="calibre1">O büyük, eski, uzun evde inanılmaz cumartesi akşamlan yaşanırdı; Boston usulü fırınlanıp koyu ve lezzetli bir sosa bulanmış ve domuz pastırmasıyla kaplanmış koca fasulye yığınları... Evet, tüm bunlar. Ve dişlerinin üzerinde müzikal bir diş hekimliği uygularcasına gezindiğinde ağlayan kocaman siyah piyano...</p>
<p class="calibre1">İşte burası, işte tam burası oğlum, hatırladın mı? Burası Kim'in evi. Arkadan gelen sarı ışık, onun odası, içeride, kitap okurkenki halini resmediyor olabilir şimdi, farkında mısın? Bir an için o eve bak, verandaya, Ağustos gecelerinde oturduğun kapının önündeki salıncağa. Bir düşün. Kim, karın. Biraz sonra onu yeniden göreceksin!</p>
<p class="calibre1">Bahçe kapısını çarparak açıyor ve hızla yürüyorsun. Seslenmek geliyor aklına, ama onun yerine sessizce evin yan tarafından dolanıyorsun. Annesiyle babası senin görürlerse çıldırırlar. Kim'in geçireceği şok zaten yeterince kötü.</p>
<p class="calibre1">Odası burası. Parlak, kare, yumuşak ve boş. Tadını çıkar. Onu yeniden görebilmek hoş, değil mi?</p>
<p class="calibre1">Nefesin camın üzerine kaygının bir işaretini çiziyor; soğuk cam buğuyla kaplanıyor ve onun oradaki tam ve mükemmel varlığının ayrıntılarını bulanıklaştırıyor.</p>
<p class="calibre1">Buğu dağıldıkça odasının şekli belirginleşiyor. Alçak ve yumuşak yatağa serili pembe örtü, kiraz ağacından pırıl pınl cilalı rabıtalarla kaplı zemin; ortaya serilmiş, parlak ve bol tüylü uyuklayan köpekleri andıran kilimler... Ayna. Sessiz bir pantomimle büyüsünü yaptığı küçük tuvalet masası. Bekliyorsun.</p>
<p class="calibre1">Odaya geliyor.</p>
<p class="calibre1">Saçlan yanan bir lamba gibi, kulaklarının arkasından tokayla tutturulmuş, hareketlerine bakılırsa yorgun gözüküyor, göz kapaklan yan açık ve gözleri bu belli belirsiz ışıkta bile mavi. Elbisesi kısa ve bedenini sarıyor.</p>
<p class="calibre1">Nefesini tutarak soğuk camın arkasını dinliyorsun ve denizin derinliklerinden gelen bir şarkı duyar gibi oluyorsun. O kadar yumuşak söylüyor ki, daha ağzından çıkmadan bir yankıya dönüşüyor sesi. Şarkı söylerken ve aynanın karşısında saçlarını tararken ne düşündüğünü merak ediyorsun. İçindeki soğuk okyanus çırpınıyor. Kalbinin soğuk gümbürtüsünü duyuyor olsa gerek!</p>
<p class="calibre1">Düşünmeden cama vuruyorsun.</p>
<p class="calibre1">Senin, camın dışındaki sonbahar rüzgârı olduğunu zannederek, saçlarını taramayı sürdürüyor.</p>
<p class="calibre1">Heyecanla, biraz da korkarak, bir kez daha vuruyorsun pencereye.</p>
<p class="calibre1">Bu kez tarağını ve fırçasını bırakıp, ne olduğuna bakmak için serinkanlı ve kendinden emin bir şekilde yerinden kalkıyor.</p>
<p class="calibre1">İlk başta hiçbir şey görmüyor. Gölgede kalıyorsun. Pencereye doğru yürürken, gözleri pencerenin parlak karelerine odaklanmış durumda. Derken, pencereden <span class="calibre2">dışarı</span> bakıyor. Işığın ötesinde karanlık bir şekil görüyor. Hâlâ tanımıyor.</p>
<p class="calibre1">"Kim!" Kendine hakim olamıyorsun. "Benim! Ben buradayım!"</p>
<p class="calibre1">Suya batmış bir bedenin kara bir akıntıya doğru hareketlenip, pırıldayan kapkara gözlerle ve muzaffer bir edayla ansızın yüzeye çıkması gibi, hevesli suratın da ışığa doğru hamle ediyor.</p>
<p class="calibre1">Bir anda Kim'in yüzünün rengi atıyor. Garip kanatlarla uçup giden akıl sağlığını serbest bırakmak istercesine ellerini açıyor. Kalan son sağlıklı düşüncesini yakalamak istercesine ellerini yeniden kapıyor. Bağırmıyor. Sadece gözlerini açıyor; aniden bastıran yaz yağmurunda düşen yıldırımın aydınlattığı, beyaz bir evin o korkunç gücü yansıtan boş ve gölgesiz camlar gibi bakıyor gözleri...</p>
<p class="calibre1">"Kim!" diye bağırıyorsun. "Benim!"</p>
<p class="calibre1">Adını söylüyor. Donakalmış ağzını kıpırdatıyor. Ama sesini ikiniz de duyamıyorsunuz. Kaçmak istiyor ama onun yerine, senin ısrarınla camı açıyor ve sen hıçkıra hıçkıra yukarı, ışığa doğru tırmanıyorsun. Camı çarparak kapıyor ve orada sallanarak duruyorsun. Kim odanın öteki köşesinde, korkudan çarmıha gerilmiş gibi duvara yaslanmış, öylece duruyor.</p>
<p class="calibre1">Düzensiz bir şekilde hıçkırıyorsun. Ellerin eskiden kalma bir açlığı ve ihtiyacı belirtecek şekilde ona doğru uzanıyor. "Kim. O kadar uzun zaman oldu ki..."</p>
<p class="calibre1">ZAMAN VARLIĞINI YİTlRMİŞ. Tam beş dakika boyunca hiçbir şey hatırlamıyorsun. Sonra bu durumdan çıkıyorsun. Kendini Kim'in yatağının kenarında oturmuş, yere bakarken buluyorsun.</p>
<p class="calibre1">Kulaklarında onun hıçkırıkları.</p>
<p class="calibre1">Aynanın önünde oturuyor. Ağlarken, omuzlan da ızdırap içinde, uçmak isteyen kanatlar gibi hareket ediyor.</p>
<p class="calibre1">"Biliyorum ölüyüm. Öyle olduğumu biliyorum. Ama bu soğuğa karşı ne yapabilirim? Senin sıcaklığının yakınında olmak istiyorum Kim, soğuk ve büyük bir ormanda, ateşin yanında olmayı istemek gibi... "</p>
<p class="calibre1">"Altı ay,” diyerek nefes alıyor, inanamayarak. "Altı ay önce terk ettin bu dünyayı. Tabutunun suratına kapandığını gördüm. Toprağın, davula vurur gibi tok seslerle tabutunun üstüne düştüğünü gördüm. Ağladım. İçimde boşluktan başka bir şey kal- mayıncaya dek ağladım. Şimdi burada olamazsın...”'</p>
<p class="calibre1"><span class="calibre2">"Buradayım</span> ama.<sup class="calibre4">1</sup>'</p>
<p class="calibre1">"Ne yapsak?” diye soruyor endişeyle, elleriyle vücudunu sararak.</p>
<p class="calibre1">"Bilmiyorum. Şimdi seni gördükten sonra, geriye dönüp yeniden o kutuya girmek istemiyorum. Tahtadan yapılmış berbat bir koza o, Kim. O türden bir dönüşüm istemiyonım...<sup class="calibre4">1</sup>'</p>
<p class="calibre1">"Neden, neden, neden geldin?”</p>
<p class="calibre1">"Karanlıkta kaybolmuştum Kim, ve toprağın derinliklerinde seninle ilgili bir düş gördüm. Ergen bir çekirge gibi kıvrandım rüyamda. Bir şekilde geri dönmeliydim.”</p>
<p class="calibre1">"Ama burada kalamazsın."</p>
<p class="calibre1">"Şafak vaktine kadar kalabilirim.”</p>
<p class="calibre1">"Paul, kanımı alma ne olur. Yaşamak istiyorum ben."</p>
<p class="calibre1">"Yanılıyorsun Kim, ben o türden değilim. Ben sadece benim.”</p>
<p class="calibre1">"Farklısın."</p>
<p class="calibre1">"Flâlâ aynıyım. Seni hâlâ seviyorum.”</p>
<p class="calibre1">"Beni kıskanıyorsun.”</p>
<p class="calibre1">"Hayır, Kim, kıskanmıyorum.”</p>
<p class="calibre1">"Biz artık düşmanız Paul. Artık birbirimizi se-vemeyiz. Ben canlıyım, sen ölü. Doğalarımız gereği birbirimizin zıddıyız. Doğal düşmanlarız biz. Ben senin en çok arzu ettiğin şeyim, sense benim en az arzu ettiğim şeyi, ölümü temsil ediyorsun. Sevginin tam zıddı bu.”</p>
<p class="calibre1">"Ama ben SENİ seviyorum, Kim!”</p>
<p class="calibre1">"Sen benim yaşamamı ve yaşamın geldiği anlamı seviyorsun, anlamıyor musun?”</p>
<p class="calibre1">"<span class="calibre2">Anlamıyorum</span>! Birbirimizi gördüğümüz için sevinip gülüşmek yerine, böyle filozofça, bilimsel konuşmalar yapmak yakışıyor mu bize?”</p>
<p class="calibre1">"Aramıza korku ve kıskançlık girmişken başka türlüsü mümkün değil! Seni sevdim Paul. Birlikte yaptığımız şeyleri sevdim, ilişkimizin süreçlerini, dinamiklerini... Söylediğin şeyleri, düşündüğün düşünceleri. Onları hâlâ seviyorum. Ama, ama... ”</p>
<p class="calibre1">"Hâlâ aynı düşünceleri düşünüyorum ve hep yeniden, yeniden düşünüyorum, Kim!"</p>
<p class="calibre1">"Ama biz ayrıyız."</p>
<p class="calibre1">"Bu kadar acımasız olma, Kim. Merhamet göster." Suratı yumuşuyor. Kasılan parmaklarıyla suratına bir kafes örüyor. Sözcükler, kafesten kaçıyor:</p>
<p class="calibre1">"Merhamet aşk mıdır Paul? Aşk mıdır?" Soluğunda acı bir yorgunluk var.</p>
<p class="calibre1">Ayağa kalkıyorsun. "Bu şekilde devam ederse aklımı kaçıracağım."</p>
<p class="calibre1">Yorgun bir sesle karşılık veriyor: "Ölüler delirebilir mi?"</p>
<p class="calibre1">Hızlıca ona gidiyor, ellerini tutuyor, yüzünü kaldırıyor ve toplayabildiğin tüm sahte neşenle, ona gülüyorsun.</p>
<p class="calibre1">"Kim, dinle beni! Dinle! Sevgilim, her gece gelebilirim! Eskiden konuştuğumuz gibi konuşuruz, eskiden yaptıklarımızı yaparız! Bir sene önceki gibi olur her şey. Oyunlar oynarız, eğleniriz! Ay ışığında uzun yürüyüşler yaparız, White City'de atlıkarıncaya bineriz, Mercan Plajı'nda sosisli sandviç yeriz, nehirde kayığa bineriz... Sen ne istersen, istediğin her şeyi yaparız sevgilim, yeter ki sen... "</p>
<p class="calibre1">Senin bu aceleci, acınası neşeni bölüyor Kim:</p>
<p class="calibre1">"Faydasız... "</p>
<p class="calibre1">"Kim! Her gece bir saat. Sadece bir. Ya da yarım saat. Ne zaman istersen. On beş dakika. Beş dakika. Seni görebileceğim bir dakika. Hepsi bu, hepsi." Başını onun zayıf, hareketsiz ellerine gömüyorsun ve ona temas etmenle birlikte vücudunu gayri- ihtiyari saran ürpertiyi seziyorsun. Bir dakika sonra hafifçe hareket edecek cesareti buluyor. Arkasına yaslanıyor, gözleri sıkıca kapalı ve sadece, "Korkuyorum," diyor.</p>
<p class="calibre1">"Neden?"</p>
<p class="calibre1">"Korkmayı öğrettiler bana, hepsi bu."</p>
<p class="calibre1">"Kahrolası insanlar, onların kahrolası gelenekleri ve kocakarı masalları!"</p>
<p class="calibre1">"Konuşmak korkuyu gidermez ama!"</p>
<p class="calibre1">Onu kavramak, sarmak, durdurmak, aklını başına getirmek, titremesini dindirmek ve parmaklarının arasından kaçmaya çabalayan vahşi bir kuş gibi onu rahatlatmak istiyorsun. "Kes şunu, kes şunu Kim!"</p>
<p class="calibre1">Havuzdaki çalkantılı suyun durulması, rahatlaması gibi, onun da titremesi yavaş yavaş yatışıyor. Yatağına çöküyor ve genç gırtlağından yaşlı bir ses çıkıyor: "Tamam, sevgilim." Duraksıyor. "Sen nasıl istersen." Yutkunuyor. "Ne istersen. Eğer... seni mutlu edecekse."</p>
<p class="calibre1">Mutlu olmaya çalışıyorsun. Sevinçten havalara uçmaya çalışıyorsun. Gülümsemeye çalışıyorsun. O kararsızlıkla konuşmaya çalışırken, ona bakıyorsun: "Sen nasıl istersen. Ne olursa, sevgilim." "Korkmayacaksın," demeye cesaret ediyorsun. "Hayır." Soluğu titriyor. "Korkmayacağım." Kendini açıklamaya çalışıyorsun. "Seni görmek zorundaydım, anlıyor musun? Bunu yapmak zorundaydım!"</p>
<p class="calibre1">Artık gözleri parlak ve sana odaklanmış durumda. "Biliyorum, Paul, nasıl hissettiğini anlayabiliyorum. Birkaç dakika sonra evin dışında buluşalım. Dışarı çıkmak için annemle babama bir bahane uydururum.<sup class="calibre4">1</sup>'</p>
<p class="calibre1">Camı kaldırıyor, bir bacağını dışarı atıyor ve karanlıkta kaybolmadan önce ona bir kez daha bakmak için dönüyorsun. "Seni seviyorum, Kim.<sup class="calibre4">-</sup>'</p>
<p class="calibre1">Hiçbir şey söylemeden, boş boş sana bakıyor ve sen dışarı çıktığında camı kapayıp ışıkları söndürerek gidiyor. Karanlıkta donakalmış bir şekilde, neşe mi hüzün mü olduğu belirsiz bir duyguyla ağlıyorsun. Köşeye gidip vaktin geçmesini bekliyorsun.</p>
<p class="calibre1">Bir adam caddenin karşısında, leylakların önünden hızlı hızlı yürüyor. Bildik bir şeyler var adamda. Hatırlıyorsun. Daha önce sana yanaşan adam bu. O da ölü ve yabancı bir dünyada, sadece ve sadece yaşadığı için kendisine yabancı bir dünyada dolaşıyor. Cadde boyunca, bir şeyi ararcasına yürüyor.</p>
<p class="calibre1">Kim artık yanında.</p>
<p class="calibre1">Dondurma dünyanın en mükemmel şeyi. Elinde bir</p>
<p class="calibre1">kaşıkla baktığın nesne, üzerinde bolca çikolata sosuyla, cam bir bardakta serin serin duruyor.</p>
<p class="calibre1">Ağzına bir parça dondurma koyuyor ve serinliği emiyorsun. Duruyorsun. Gözlerindeki ışık yavaşça sönüyor. Arkana yaslanarak uzaklaşıyorsun.</p>
<p class="calibre1">"Bir sorun mu var?'' Eski dondurma tezgahının ardındaki adam sana endişeyle bakıyor.</p>
<p class="calibre1">"Yok bir şey."</p>
<p class="calibre1">"Dondurmanın tadında bir gariplik mi var?"</p>
<p class="calibre1">"Hayır. Gayet iyi.”</p>
<p class="calibre1">"Sinek mi düşmüş yoksa içine?" Öne doğru eğiliyor.</p>
<p class="calibre1">"Hayır.”</p>
<p class="calibre1">"Niye yemiyorsun o zaman?" diyor.</p>
<p class="calibre1">"İstemiyorum." Dondurmayı iterek kendinden uzaklaştırıyorsun ve kalbin olacak yumru, ciğerlerinin kasvetli duvarlarının arasında tehlikeli bir şekilde büzüşüyor. "Hastayım. Aç değilim. Yiyemeyeceğim."</p>
<p class="calibre1">Kim senin solunda, yavaşça yiyor. Senin işaretin üzerine o da kaşığını bırakıyor ve yemeyi kesiyor.</p>
<p class="calibre1">Dimdik oturuyor, ileriye doğru, boş boş bakıyorsun. Boğazındaki kasların, artık yemeğin geçmesine izin verecek şekilde kasılamadığını nasıl anlatabilirsin onlara? Kim'in, narin çenesinin açılıp kapanmasını, dondurmanın serin beyazlığını ağzında eritmesini, tat almasını, aldığı tattan hoşlanmasını izlerken, senin içinde tatminsiz bir açlığın alev alev yandığını nasıl söyleyebilirsin?</p>
<p class="calibre1">Midenin kurutulmuş bir kayısı gibi buruşup karın zarına yapıştığını nasıl açıklayabilirsin? Artık kupkuru bir ip haline gelmiş bağırsaklarını nasıl tarif edebilirsin?</p>
<p class="calibre1">Sanki kendi ellerinle toplayıp, soğuk bir kuyunun dibine düzgünce yığmışsın gibi duran ipi?</p>
<p class="calibre1">Ayağa kalkarken, üzerinde para olmadığından, hesabı Kim ödüyor ve kapıyı açarak birlikte, yıldızların allına çıkıyorsunuz.</p>
<p class="calibre1">"<span class="calibre5">Kim</span>...<sup class="calibre4">1</sup>'</p>
<p class="calibre1">"Tamam, mesele değil. Anlıyorum.” Kolunu tutarak seni parka doğru götürüyor. Tek bir söz etmeksizin elinin çok hafif olduğunu fark ediyorsun. Elinin orada olduğunu biliyorsun, ama hissedemiyorsun. Ayaklarının altındaki kaldırım da sertliğini yitirmiş durumda. Artık hiçbir direnç göstermeden hareket ediyor, bir rüya gibi...</p>
<p class="calibre1">Kim, sırt konuşmuş olmak için, "Bu akşam havada harika bir koku yok mu? Açan leylakların kokusu... " diyor.</p>
<p class="calibre1">Havayı kokluyorsun. Hiçbir koku alamıyorsun. İçinde bir panik yükseliyor. Tekrar deniyorsun, ama faydası yok.</p>
<p class="calibre1">Karanlıkta yanınızdan iki adam geçiyor. Sana ve Kim'e selam vererek yanınızdan geçip giderlerken birinin gittikçe uzaklaşan sesini duyuyorsun: "... garip bir koku alıyor musun sen de... Bugün caddede bir köpek mi ölmüş acaba... "</p>
<p class="calibre1">"Ben öyle bir şey görmüyorum... "</p>
<p class="calibre1">"Ama, işte... "</p>
<p class="calibre1">"KİM! GERİ DÖN!"</p>
<p class="calibre1">Onun kaçmak isteyen elini tutuyorsun. Gergin, endişeli ve biraz da lütufkar bir sessizlik içinde, meğer tam da bu anı bekliyormuş. Onun adeta çığlık çığlığa senden uzaklaşmasına yol açan şey, yanınızdan</p>
<p class="calibre1">birilerinin geçmesi ve onların birkaç sözü.</p>
<p class="calibre1">Kolunu yakalıyorsun. Konuşmadan onunla mücadele ediyorsun. Sana vuruyor. Onu kavrayan parmaklarını büküyor, sıkıyor. Onu hissedemiyorsun. Onun tüm bu yaptıklarını hissedemiyorsun. "Kim! Yapma sevgilim. Kaçma. Korkma!"</p>
<p class="calibre1">Broşu bir böcek gibi betona düşüyor. Topukları sert taş zeminde sürünüyor. Hızlı hızlı soluyor. Gözleri faltaşı gibi açık. Bir eli kurtuluyor ve tüm ağırlığını kullanarak serbest kalmak için bedeniyle arkaya doğru eğilirken, eli de geriye doğru uzanıyor. Mücadelenizi gölgeler çevreliyor. Sadece senin nefesinin sesi duyuluyor. Suratı gergin bir şekilde parlıyor, artık yumuşak bir ifade taşımıyor ve ışıkta parça parça bölünüyor. Tek bir söz edilmiyor. Sen geriye, kendi yoluna çekiştiriyorsun onu; o da öteki tarafa, kendi yoluna. Yumuşakça, yatıştırıcı bir şekilde konuşmaya çalışıyorsun. "İnsanların seni korkutmalarına izin verme! Sakinleş... "</p>
<p class="calibre1">Kim'in sözcükleri fısıltılar şeklinde, kesik kesik çıkıyor.</p>
<p class="calibre1">"Bırak beni. Bırak. Bırak."</p>
<p class="calibre1">"Hayır, yapamam."</p>
<p class="calibre1">Bir kez daha, bedenlerinizin ve kollarınızın sessiz, karanlık hareketleri... Kim gücünü yitiriyor ve hıçkırarak, gevşekçe asılı kalıyor sana. Dokunduğunda, derinden titriyor. Dişleri birbirine çarparken, onu kendine yaklaştırıyorsun. "Seni istiyorum Kim, beni bırakma. Öyle planlarım vardı ki. Bir gece Chicago'ya gidebilirdik mesela. Trenle sadece bir saat sürüyor.</p>
<p class="calibre1">Dinle beni. Bir düşün. Bembeyaz örtülerde, gümüş çatallarla, birbirimize en güzel yemekleri yedirebilirdik. Şarap, neşemize neşe katardı. Kamımızı tıka basa doyururduk. Ama artık... " diyorsun acıyla, gözlerin karanlıkta parlıyor. "Artık..." Zayıflamış kamını tutuyor, ellerini orada sıkılmış ve buruşturulmuş bir diş macunu tüpü gibi duran o hainin üzerine bastırıyorsun. "Ama artık dondurmanın serinliğini tadamıyorum veya çileklerin olgunluğunu, ya da elmalı turtayı, ya da... ya da... "</p>
<p class="calibre1">Kim konuşuyor.</p>
<p class="calibre1">Başını ona doğru eğiyorsun. "Ne dedin?”</p>
<p class="calibre1">Bir daha konuşuyor.</p>
<p class="calibre1">"Daha yüksek sesle konuş lütfen," diyorsun ona yaklaşarak. "Seni duyamıyorum." O konuşuyor ve sen ona doğru eğilerek bağırıyorsun. İlk başta hiçbir şey duymuyorsun, ama sonra sesi kalın bir pamuk duvarının ardından geliyormuş gibi, belli belirsiz bir şekilde ulaşıyor sana.</p>
<p class="calibre1">"Paul, görüyorsun işte, faydası yok. Artık anlamalısın."</p>
<p class="calibre1">Onu bırakıyorsun. "Neon ışıklarını görmek istedim. Çiçekleri nasıllarsa öyle bulmak istedim. Eline, dudaklarına dokunmak istedim. Ama önce tat alma duyum gitti, sonra hiçbir şey yiyemez oldum, şimdi de tenim beton gibi. Artık sesini de duyamıyorum, Kim. Kayıp bir dünyadaki bir yankı gibi sesin." Kuvvetli bir fırtına dünyayı sarsıyor, ama sen hissetmiyorsun.</p>
<p class="calibre1">"Böyle olmaz Paul. Arzuladığın şeyleri böyle elde edemezsin. Bunları elde etmek için arzudan fazlasına</p>
<p class="calibre1">ihtiyacın var."</p>
<p class="calibre1">"Seni öpmek istiyorum."</p>
<p class="calibre1">"Dudakların hissediyor mu peki?"</p>
<p class="calibre1">"Hayır."</p>
<p class="calibre1">"Aşk için sadece düşünceler yetmez Paul, çünkü düşüncelerin temelinde duyular vardır. Birbirimizle konuşamazsak, birlikte duyamaz, geceyi birlikte hissedemez ve koklayamazsak, ya da yiyeceklerden birlikte tat alamazsak, bize, geriye ne kalır ki?"</p>
<p class="calibre1">Böyle olmadığını, olamayacağını sen de biliyorsun, ama yine de kırık bir sesle tartışmaya devam ediyorsun. "Seni hâlâ <span class="calibre2">görebiliyorum.</span> Ve tüm bunların neye benzediğini de hâlâ hatırlayabiliyorum."</p>
<p class="calibre1">"Yanılsama. Hafıza bir yanılsamadır, başka bir şey değil. Sürekli beslenmesi gereken bir ateş gibidir hafıza. Ve sen duyularını kullanamadığın için onu beslememiz de mümkün olmaz.”</p>
<p class="calibre1">"Haksızlık bu. Ben yaşamak istiyorum." "Yaşayacaksın Paul, sana söz veriyorum. Ama BU şekilde, bu imkânsız şekilde değil. Altı ayı aşkın bir zamandır ölüsün ve ben de bir aya kadar hastaneye gideceğim... "</p>
<p class="calibre1">Duruyorsun. Çok üşüyorsun. Omuzlarını tutarak, onun yumuşak, dokunaklı yüzüne bakıyorsun. "Ne?"</p>
<p class="calibre1">"Evet. Hastaneye. Çocuğumuz. Bizim çocuğumuz. Görüyor musun, geri gelmene gerek yoktu. Sen zaten hep benimlesin, Paul. Yaşıyorsun." Seni geri çeviriyor. "Şimdi, senden rica ediyorum. Geri dön. Her şey kendi dengesini bulur. Buna inan. Seninle ilgili hatıralarımın bundan daha iyi olmasına izin ver, ne olur. Her şey eninde sonunda yoluna girecek. Geldiğin yere geri dön, lütfen."</p>
<p class="calibre1">Ağlayamıyorsun bile. Göz pınarların kurumuş. Bebek fikri seni sarıyor ve neredeyse doğru bile geliyor. Ama içindeki isyan kolay kolay bastırılacak gibi değil. Kim'e yeniden bağırmak için ona doğru dönüyorsun. Kim'e doğru eğilirken, onun zayıf sözcüklerini duyuyorsun.</p>
<p class="calibre1">"Şok. Hastane. Çabuk. Şok.”</p>
<p class="calibre1">Caddenin aşağısına yürüyorsun, Kim kollarında yatıyor. Sol gözünü gri bir tabaka kaplıyor. "Göremiyorum. Açık hava bana bir şeyler yapıyor. Yakında iki gözüm de kör olacak. O kadar büyük bir haksızlık ki bu, Kim!”</p>
<p class="calibre1">"İnan," diye fısıldıyor, sesi yakın, ama sen güçlükle duyuyorsun.</p>
<p class="calibre1">Sendeleyerek koşmaya başlıyorsun. Bir araba geçiyor. Ona sesleniyorsun. Araba duruyor ve biraz sonra sen, Kim ve arabadaki adam hastaneye doğru sessizce, hızla yol alıyorsunuz.</p>
<p class="calibre1">Kim'in sesi fırtınayı bastırıyor. "İnanmalısın Paul. Ben geleceğe inanırım. Sen de inanırsın. Doğa o kadar da acımasız ve adaletsiz değil. Senin acın da bir şekilde telafi edilecek."</p>
<p class="calibre1">Artık sol gözün tümüyle kör. Sağ gözün de kaygı verici bir şekilde bulanıklaşıyor.</p>
<p class="calibre1">Kim artık yok!</p>
<p class="calibre1">Hastane çalışanları onu senden hızla uzaklaştırıyorlar. Ona veda bile edemedin, o da sana. Dışarıda, çaresizlik içinde duruyor ve geri dönerek binadan uzaklaşıyorsun. Dünyanın çizgileri bulanıklaşıyor. Hastaneden bir nabız atışı yayılıyor dünyaya ve düşüncelerini soluk bir kırmızıya dönüştürüyor. Adeta büyük, kırmızı bir davul, güçlü, yumuşak, sert ve sakin ritimlerle kafanın içinde vuruyor.</p>
<p class="calibre1">Caddelerde aptal aptal yürüyorsun. Arabalar, sana çarpmadan son anda yanından geçiyorlar. Parıldayan camların ardında yemek yiyen insanları izliyorsun. Bir Yunan lokantasında cızırdayan sosisleri izliyorsun. İnsanların çatallarını kaldırmalarını, bıçaklarını kullanmalarını izliyorsun. Sessizlikle yağlanmış gibi sakince kayıyor her şey. Yüzüyorsun. Kulakların kütük gibi sağır. Burnun tıkalı. Kırmızı davul daha güçlü, daha düzgün bir ritimle vuruyor. Leylakların kokusunu özlüyor,' domuz pastırmasının tadını veya gagalarını makas gibi açıp kapayarak gökyüzünden parçalar kopartan guguk kuşlarının çıkardıkları sesi anımsamak için çaba harcıyor, kendini zorluyorsun. Anımsamaya değer tüm bu güzel şeyleri yakalamaya çalışıyorsun.</p>
<p class="calibre1">Somurtkan ve hastalıklı bir şekilde, düşüncelerin ve kafa karışıklığından bir depremle sarsılırken, kendini Elysian Park'ta, bir patikada yürürken buluyorsun. Ölüler... Ölüler bu gece yürüyorlar. Bu gece toplanıyorlar. Seninle konuşan adamı hatırlıyor musun? Ne dediğini hatırlıyor musun? Ölüler bu gece birleşiyor ve yaşayan insanların sıcak evlerine doluşup onları öldürmek, imha etmek için bir birlik kuruyorlar.</p>
<p class="calibre1">Bu, Kim'i de öldürecekleri anlamına geliyor. Kim'i ve bebeği.</p>
<p class="calibre1">Kim ölecek ve sakar elleriyle sağa sola saldıracak, sendeleyecek, kokacak, etleri kemiklerinden ayrılacak, kulakları sağır, gözleri kör olacak, burun delikleri kuruyacak ve eriyecek. Tıpkı senin gibi.</p>
<p class="calibre1">"Hayır!"</p>
<p class="calibre1">Patika her iki yanında hızla hareket ediyor. Düşüyorsun. Ayağa kalkıyorsun. Yine düşüyorsun.</p>
<p class="calibre1">Sen sessiz bir vadide ellerini ona doğru uzatmış ilerlerken, Lider yalnız başına bekliyor. Bir at gibi soluyarak önünde duruyorsun; yumruklarını sıkıyor ve ölemeyen ölüler sürüsünün nerede olduğunu merak ediyorsun, onları görmüyorsun. Şimdi Lider seninle konuşuyor; öfkeyle, omuzlarını silkerek açıklıyor.</p>
<p class="calibre1">"Gelmediler. O soğuk ölülerin hiçbiri gelmedi. Sen benim tek askerimsin." Yorgunlukla, sarhoşmuşçasına ağaca    yaslanıyor.    "Korkaklar. Zulme    uğrayan</p>
<p class="calibre1">sürüngenler!"</p>
<p class="calibre1">"Güzel." Soluğun, ya da soluk sandığın şey yavaşlıyor. Liderin sözcükleri üzerine soğuk bir yağmur gibi yağıyor. "Seni dinlemediklerine memnun oldum. Sana itaat etmemelerinin bir nedeni olmalı. Belki de... " Mantıklı bir açıklama bulmaya çalışıyorsun.. "Belki de henüz anlayamadığımız, aklımızın ermediği bir şey oldu."</p>
<p class="calibre1">Lider dudaklarını acı acı kımıldatıyor, kafasını arkaya doğru sallıyor. "Delice planlarım vardı. Ama yalnızım. Artık beyhude olduğunu da görüyorum. Bütün ölüler ayaklansa bile yeterince güçlü değiller. Bir fiske vur, yanmış keresteler gibi birbirlerinin üzerine yıkılırlar. Çok çabuk yoruluyoruz. Toprağın üstünde farklılıklarımız daha da belirginleşiyor, tn- sanın kaşını kaldırması bile acı veren, ağır bir iş haline geliyor. Yoruldum."</p>
<p class="calibre1">Onu ardında bırakıyorsun. Homurdanmaları yavaş yavaş uzaklaşıyor. Kafandaki kırmızı davul, yumuşak kum üzerindeki at nallan gibi vuruyor. Sessiz bir kararlılıkla patikadan yürüyor, caddeyi geçiyor ve mezarlığa gidiyorsun.</p>
<p class="calibre1">Adın hâlâ mezar taşında. Topraktaki oyuk seni bekliyor. Dar tünelden, seni bekleyen ahşap oyuğa süzülüyorsun. Artık korkmuyor, kıskanmıyor, heyecanlanmıyorsun. Duyularını neredeyse tümüyle yitirmiş durumdasın, geriye sadece hafızan kalmış. O da, tıpkı üstündeki kadifenin erimesi, altındaki sert, dikdörtgen ahşabın gevşemesi gibi, yavaş yavaş çözülüyor. Ahşap yumuşuyor. Sıcak, yuvarlak bir karanlığın içinde asılı bir şekilde yatıyorsun. Ayaklarını oynatabiliyorsun. Rahatlıyorsun.</p>
<p class="calibre1">Sıcacık bir yaşam desteğinin lüksüne, derin pembe düşüncelere, huzurlu bir tembelliğe boğuluyorsun. Büyük, yıllanmış bir mayanın kasılması, yaşlı, kokuşmuş dış çeperinin ufalanması, fısıldayan bir akıntıda zarif, yumuşak, usulca hareketlerle ve bir kalp atışıyla yıkanması gibisin.</p>
<p class="calibre1">Tabutun artık dikdörtgen değil. Yuvarlak ve loş bir kabuk o şimdi. Yeteri kadar nefes alabiliyorsun. Artık aç ya da endişeli de değilsin ve seviliyorsun. Derin bir şekilde seviliyorsun. Güvendesin. Yer değiştirdiğini, kasıldığını, hareket ettiğini düşlediğin bir yerdesin...</p>
<p class="calibre1">Uykulusun. Kocaman bedenin aşama aşama küçülüyor, ufalıyor, sıkışıyor ve kendinden emin bir hal alıyor. Uykulusun. Şarkı söyleyen, uyuşuk bir akıntıda, uykulusun. Yavaş. Sessiz. Sessiz.</p>
<p class="calibre1">Birini hatırlamaya çalışıyorsun, ama kimi? Bir deniz kıyısında bir isim oynaşıyor. Yakalamak için koşuyorsun ama dalgalar onu uzaklaştırıyor. Güzel birini düşünmeye çalışıyorsun. Birini. Bir zamanı, bir yeri. Ah, o kadar uykun var ki. Seni sarmalayan o yuvarlak karanlık, sıcaklık, yorgunluk... Sessiz bir kabuk. Loş bir akıntı nabız gibi atıyor. Sessiz bir kasılma.</p>
<p class="calibre1">Karanlık bir nehir, çelimsiz bedenini kıvrıla kıvrıla, döne döne taşıyor. Hızlı, daha hızlı, daha da hızlı.</p>
<p class="calibre1">Bir açıklığa çıkıyorsun ve parlak, san bir ışıkta, baş aşağı asılı buluyorsun kendini.</p>
<p class="calibre1">Dünya yepyeni, beyaz bir dağ gibi kocaman. Güneş parlıyor ve büyük, kırmızı bir el iki ayağını sıkıca kavrıyor, bir başkası da seni bağırtmak için popona bir şaplak atıyor.</p>
<p class="calibre1">Aşağıda bir kadın yatıyor; yorgun, tatlı ter damlacıkları suratını süslüyor. Bu odada ve bu dünyada şarkı söyleyen, ferah ve keskin bir mucize var. Yeni bulduğun sesinle bu mucizeye bağırıyorsun. Bir an için baş aşağısın, ama sonra hemen doğru yöne döndürülüyor, kundaklanıyor, baharatlı ve tatlı bir memede emziriliyorsun.</p>
<p class="calibre1">Hoş bir açlık içinde, konuşmayı, endişelenmeyi ve her şeyi düşünmeyi unutuyorsun. Üstündeki ka- dinin sesi, sakin bir yorgunlukla, aynı şeyi defalarca fısıldıyor</p>
<p class="calibre1">sana.</p>
<p class="calibre1">"Benim küçük, yeni doğmuş bebeğim. Sana Paul adını vereceğim, onun anısına. Onun için..."</p>
<p class="calibre1">Bu sözleri anlamıyorsun. Bir zamanlar bir şeyden korkmuştun, dehşet verici ve siyah bir şeyden, ama ne olduğunu artık hatırlamıyorsun. Bu tenin sıcaklığı ve seni gıdıklayan dokunuşu unutturdu onu. Bir an için ufacık dilinin ucuna bir isim geliyor; ne olduğunu bilmeden söylemeye çalışıyorsun, telaffuz edemiyorsun. Sadece mutlu bir şekilde, nereden kaynaklandığı belirsiz bir coşkuyla, gırtlağından boğuk bir ses çıkıyor. Sözcük hemen yok oluyor; geriye, kafanın işleyen yuvarlağında, bir zaferin, bir kahkahanın hızla solan ve hemen silinen imgesi kalıyor: "Kim! Hey, Kim!"</p>
<p class="calibre1"><a id="bookmark3"></a><span class="calibre3">Ateş Sütunu</span></p>
<p class="calibre1">yarısına kadar yollayabildi. Ve bu azıcık havayla bağırıp bir çığlık attı. Gözyaşı da dökmek istedi ama yapamadı. Tek bildiği ayakta durduğu, ölü olduğu ve aslında yürümemesi gerekliğiydi. Nefes alamıyordu, ama yine de ayaktaydı.</p>
<p class="calibre1">[Dünyanın kokuları çevresini sarmıştı. Hüsran içinde, sonbaharın kokularını koklamaya çalıştı. Sonbahar araziyi yakıp kül ediyor, bir harabeye dönüştürüyordu. Tüm doğada yazın geride bıraktığı yıkıntı görülebiliyordu: aleş açan geniş ormanlar. üst üste yığılmış yapraksız boş kütükler... Yanık kokusu yoğun, mavi ve görünmezdi.</p>
<p class="calibre1">Mezarlıkta, nefret ederek ayağa dikildi. Dünyada yürüyordu, ama dünyanın tadını ya da kokusunu alamıyordu. Duyuyordu, evet. Rüzgar, yeni açılmış kulaklarında uğulduyordu. Ama ölüydü. Yürüyor olmasına rağmen ölü olduğunu biliyordu ve ne kendisinden ne de bu nefret edilesi yaşayan dünyadan pek fazla bir beklentisi yoktu.</p>
<p class="calibre1">Açık mezarının üstündeki taşa dokundu. Kendi ismini yeniden öğrendi. İyi bir taş işçiliğiydi.</p>
<p class="calibre1">W1LL1AM LANTRY</p>
<p class="calibre1">Mezar taşında yazan buydu.</p>
<p class="calibre1">Parmakları taşın soğuk yüzeyinde titrekçe gezindi.</p>
<p class="calibre1">DOĞUM: 1898-ÖLÜM: 1933</p>
<p class="calibre1">Ya <span class="calibre2">yeniden</span> doğum?..</p>
<p class="calibre1">Hangi yıldaydı? Gökyüzüne ve soluk bir ışıkla rüzgarlı karanlıkta yavaş yavaş hareket eden sonbahar</p>
<p class="calibre1">31</p>
<p class="calibre1">yıldızlarına baktı. O yıldızlardan yüzyılların devrini okudu: Orion şurada, Arabacı takımyıldızı burada! Peki, Boğa takımyıldızı nerede? Hah, işte orada!</p>
<p class="calibre1">Gözleri kısıldı. Dudaklarından içinde bulunduğu yıl döküldü:</p>
<p class="calibre1">"2349."</p>
<p class="calibre1">Tek bir sayı. Okuldaki toplamlar gibi. Eskiden insanın 100'ün üzerindeki sayılan kavrayamayacağı söylenirdi. 100'den sonrası o kadar soyuttu ki, saymaya devam etmenin manası yoktu. Bu ise 2349 yılıydı! Bir sayı, bir toplam. Ve o, burada, gömülmüş olmaktan nefret ederek, yukarıda yaşayıp, yaşayıp, yaşayıp duran insanlardan nefret ederek, nefret edilesi tabutunda, bugüne, şimdiye, nefretinden doğup, muhtemelen havayı saran çiğ toprak kokusu içinde, zira kokusunu alamıyordu, yeni kazılmış mezarının üzerinde doğrulana dek yüzyıllar boyu yatmış bir adamdı.</p>
<p class="calibre1">Rüzgardan eğilmiş bir selvi ağacına hitap ederek, "Ben," dedi, "bir kronolojik hatayım." Hafifçe gülümsedi.</p>
<p class="calibre1">Mezarlığa baktı. Soğuk ve boştu. Tüm taşlar yerlerinden sökülmüş ve oymalı demirden çitin uzak köşesinde, yassı tuğlalar gibi üst üste yığılmıştı. Bitmek bilmeyen iki haftadan beri süren bir şeydi bu. Adamların toprağa soğuk kürekler batırıp tabutları çıkartmalarını ve çürümüş eski cesetleri yakılmak üzere taşımalarını, bu kalpsiz, vahşi çalkantıyı derinlerdeki gizli tabutunda işitmişti. Tabutunda korkuyla kıvranarak sıranın kendisine gelmesini beklemişti.</p>
<p class="calibre1">Bugün onun tabutuna sıra gelmişti. Ama işte, geç</p>
<p class="calibre1">kalmışlardı. Tabutun kapağının üzerinde beş santim</p>
<p class="calibre1">32</p>
<p class="calibre1">toprak kalana kadar kazmışlardı. Saat beşte paydos zili çalmıştı. Eve, yemeğe gitme zamanı gelmişti. İşçiler çekilmişlerdi. Elbiselerini değiştirirken, işi yarın bitiririz artık demişlerdi.</p>
<p class="calibre1">Boş mezarlığa sessizlik çökmüştü.</p>
<p class="calibre1">Dikkatlice, sessizce, yumuşak bir tıkırdamayla, tabutun kapağı açılmıştı.</p>
<p class="calibre1">William Lantry şimdi, Dünya üzerindeki son mezarlıkta titreyerek ayakta duruyordu.</p>
<p class="calibre1">"Hatırladın mı?" diye sordu kendine, çiğ toprağa bakarak. "Dünya üzerindeki son adamla ilgili o öyküleri hatırladın mı? Yıkıntılar arasında tek başına gezinen son adamla ilgili o öyküleri? Eh, William Lantry, sen de o eski öykülerin biraz farklı bir çeşidisin. <span class="calibre2">Biliyor musun</span>? Sen tüm kahrolası dünyadaki son ölü adamsın."</p>
<p class="calibre1">Artık ölü insan yoktu. Hiçbir ülkenin hiçbir yerinde, artık ölü bir kişi bile yoktu. İmkânsız mı? Lantry buna gülmedi. Hayır, hayır, bu salak, hijyenik, düş gücünden yoksun, antiseptik, temizlik ve bilimsel yöntemler çağında hiç de imkânsız değildi bu. İnsanlar hâlâ ölüyordu, ah Tanrım, evet. Ama... <span class="calibre2">ölü</span> insanlar? Cesetler? İşte onlar yoktu!</p>
<p class="calibre1">Ölü insanlara <span class="calibre2">ne oldu</span> peki?</p>
<p class="calibre1">Mezarlık bir tepedeydi. William Lantry, karanlıkta yanan gecede, mezarlığın kıyısına ulaşana dek yürüdü ve aşağıdaki Salem adlı yeni kente baktı. Işıklar içindeydi, ışıklar ve renkler... Roketli gemiler kentin üzerinde ateş saçarak gökyüzünü yarıyor, dünyanın uzak limanlarına yol alıyorlardı.</p>
<p class="calibre1">Geleceğin dünyasının yeni vahşeti, William Lantry'nin mezarına da sızmış, ona kadar ulaşmıştı. Yıllar</p>
<p class="calibre1">33</p>
<p class="calibre1">boyu bu vahşetle yıkanmıştı. Bu vahşet hak- kındaki her şeyi, ölü bir adam ne kadar bilebilirse, o da o kadar biliyordu.</p>
<p class="calibre1">En önemlisi de, bu salakların ölü insanlara ne yaptıklarını biliyordu.</p>
<p class="calibre1">Gözlerini kaldırdı. Şehrin merkezinde, taştan yapılmış devasa bir parmak yıldızları gösteriyordu. Doksan metre yüksekliğinde ve on beş metre genişliğindeydi. Geniş bir giriş kapısı ve önünde bir araba yolu vardı.</p>
<p class="calibre1">Varsayalım ki, diye düşündü William Lantry, şehirde ölmek üzere olan bir adam var. Az sonra ölecek. Ne olur? Adamın nabzı durup, bir ölüm belgesi düzenlenir düzenlenmez, akrabaları onu bir böcek- arabaya koyup hızla...</p>
<p class="calibre1">Yakma Fırını'na götürürler!</p>
<p class="calibre1">O işlevsel parmak, yıldızlara uzanan o ateş sütunu. Yakma Fırını. işlevsel, korkunç bir isim. Öyle olmasına öyleydi de, geleceğin dünyasında hakikat de hakikatti.</p>
<p class="calibre1">Bir çıra çubuğu gibi, Bay Ölü Adam'ınız fırına atılıverir.</p>
<p class="calibre1"><span class="calibre2">Bacadan yukarı, yolla gitsin!</span></p>
<p class="calibre1">William Lantry yıldızlara doğrultulmuş dev namlunun tepesine baktı. Ağzından hafif bir duman yükseliyordu.</p>
<p class="calibre1">Ölü insanlarınızın gittiği yer burasıydı işte.</p>
<p class="calibre1">"Kendine dikkat el William Lantry,<sup class="calibre4">1</sup>' diye mırıldandı. "Sen en sonuncusun, nadide bir parçasın, son ölü adamsın. Dünyadaki diğer tüm mezarlıklar yok edildi. Bu, kalan son mezarlık ve sen de yüzyıllardan geriye kalan son ölü adamsın. Bu tipler, ölülerin de insan olduğuna inanmıyorlar, hele yürüyen ölü insanlar olabileceğine hiç mi hiç inanmıyorlar. Bir işe yaramayan ne varsa, bir kibrit gibi yok oluyor bu dünyada^O nlarla birlikte batıl inançlar da!" Şehre baktı. Tamam, diye düşündü sessizce. Senden nefret ediyorum. Sen de benden, ya da varlığımdan haberdar olsaydın nefret ederdin benden. Vampir, hayalet türü şeylere inanmıyorsun. Böyle kelimeleri, gerçeklikte hiçbir karşılığı olmayan boş laflar olarak gördüğünü haykırıyorsun! Tamam, çok umurumdaydı sanki! Açıkçası, ben de <span class="calibre2">sana</span> inanmıyorum. Senden <span class="calibre2">hoşlanmıyorum!</span> Senden ve senin Yakma Fırınlarından.</p>
<p class="calibre1">Ürperdi. Ramak kalmıştı. Günbegün diğer ölüleri toplayıp çıra gibi yakmışlardı. Tüm dünyada bir ferman yayınlanmıştı. Kazıcılar çalışırken onların konuşmalarını duymuştu!</p>
<p class="calibre1">"Mezarlıkların temizlenmesi iyi bir fikir bence," demişti adamlardan biri.</p>
<p class="calibre1">"Sanırım öyle," demişti diğeri. "Korkunç bir gelenek, düşünebiliyor musun?"</p>
<p class="calibre1">"Öldükten sonra gömülmek! Öğğ! Sağlıksız. Mikrop yuvası hepsi!"</p>
<p class="calibre1">"Utanç verici. Bir parça romantik. Yani tüm bu yüzyıllardan geriye sadece bu mezarlığın kalmış olmasını kastediyorum. Diğer mezarlıklar çoktan temizlendi. Hangi yıldı, hatırlıyor musun Jim?"</p>
<p class="calibre1">"2260 civarıydı galiba. Evet, evet, 2260'tı. Neredeyse yüz yıl olmuş! Ama Salem'deki bir komisyon işgüzarlık edip şöyle demiş: 'Bakın, hiç değilse BİR mezarlığa dokunmayalım, bize barbarların geleneklerini hatırlatır.' Hükümet de düşünüp taşınmış ve, 'Tamam,' demiş, 'Salem'deki kalsın. Ama diğer tüm mezarlıklar gidecek, anladınız mı, tüm mezarlıklar!'"</p>
<p class="calibre1">"Ve gittiler," dedi Jim.</p>
<p class="calibre1">"Tabii. Hepsini ateşle, vakumlu küreklerle, roketli</p>
<p class="calibre1">35</p>
<p class="calibre1">süpürgelerle boşalttılar. Çayırın birinde bir adamın gömülü olduğunu öğrendiklerinde, onu da hallettiler. Hepsini yok ettiler. Bana soracak olursan biraz acımasızdı."</p>
<p class="calibre1">"Eski kafalı gibi görünmek istemem ama, buraya her sene bir sürü turist gelirdi, sırf gerçek bir mezarlığın neye benzediğini görmek için."</p>
<p class="calibre1">"Evet. Son üç yılda, neredeyse bir milyon ziyaretçi geldi, tyi bir gelir kaynağı. Ama... devletin dediği olur. Devlet artık hastalık riski olmayacak diyorsa, bize de onları çıkartmak düşer. Hadi bakalım. Bana şu küreği uzatsana!"</p>
<p class="calibre1">William Lantry tepede, sonbahar rüzgarında ayakta duruyordu. Yeniden yürümek, rüzgârı hissetmek ve yaprakların yoldaki fareler gibi kaçışmasını duymak güzeldi. Acı ve soğuk yıldızların, rüzgârda savrulurcasına kırpışmalarını görmek güzeldi. Yeniden korkmak bile güzeldi.</p>
<p class="calibre1">Zira şimdi içinde bir korku yükseliyordu ve onu umursamadan edemiyordu. Sadece yürüyor olması bile onu bir düşman yapıyordu. Ve tüm dünyada, teselli veya yardım istemek için başvurabileceği tek bir dost, kendisinden başka tek bir ölü adam yoktu. Tüm bu melodramatik yaşayan dünyaya karşı bir William Lantry vardı. Vampirlere inanmayan, cesetleri yakan, mezarlıkları yok eden bu dünyanın tamamına karşı, karanlık bir sonbahar tepesinde, koyu renk takım elbisesiyle ayakta duran bu yalnız adam vardı. Solgun ve soğuk ellerini kentin ışıklarına doğru uzattı. Mezar taşlarını, mezarlıklardan diş söker gibi çekip çıkardınız, diye düşündü. Şimdi ben de sizin Yakma Fırınlarınızı</p>
<p class="calibre1">36</p>
<p class="calibre1">yerle bir etmenin bir yolunu bulacağım. Yeniden ölü insanlar yaratacağım ve böylece yeni arkadaşlar edineceğim. Ben tek başıma ve yalnız olamam. Bir an önce arkadaş üretmeye başlamam gerek. Hem de bu gece.</p>
<p class="calibre1">"Savaş ilan edilmiştir," dedi ve güldü. Tek bir adamın tüm dünyaya savaş ilan etmesi aptalcaydı aslında.</p>
<p class="calibre1">Dünya karşılık vermedi. Bir roket, kanatlı bir Yakma Fırını'ymışçasına, ateşten bir iz bırakarak geçti.</p>
<p class="calibre1">Ayak sesleri. Lantry hızla mezarlığın kıyısına kaçtı. Yarım bıraktıktan işi bitirmek için kazıcılar geri mi geliyorlardı? Hayır. Sadece biri, bir adam geçiyordu.</p>
<p class="calibre1">Adam mezarlığın kapısına yaklaştığında, Lantry hızla dışarı çıktı. Adam gülümseyerek, "İyi akşamlar," dedi.</p>
<p class="calibre1">Lantry adamın suratına vurdu. Adam düştü.</p>
<p class="calibre1">Lantry sessizce eğildi ve adamın boynuna, elinin kenarıyla ölümcül bir darbe indirdi.</p>
<p class="calibre1">Cesedi gölgeye sürükleyerek onu soydu ve kendi elbiselerini onunkilerle değiştirdi. Geleceğin dünyasında eski moda elbiselerle gezmek olmazdı. Adamın ceketinde küçük bir çakı buldu; aslında çakı bile denemezdi ama, nasıl kullanacağını bilirsen iş görürdü. O nasıl kullanacağını biliyordu.</p>
<p class="calibre1">Cesedi, çoktan açılmış ve boşatılmış mezarlardan birine yuvarladı. Hemen sonra da üstüne onu gizlemeye yetecek kadar toprak attı. Bulunması ihtimali pek yoktu. Aynı mezarı iki kez kazmazlardı nasıl olsa.</p>
<p class="calibre1">Yeni edindiği, üzerine bol gelen metalik elbisesinin içinde kendisini şöyle bir gözden geçirdi. Hoş, hoş.</p>
<p class="calibre1">William Lantry, dünyayla savaşmak için, nefretle şehre doğru yürüdü.</p>
<p class="calibre1">Yakma Fırını açıktı. Hiç kapanmazdı. Gizli ışıklarla aydınlatılmış geniş bir girişi, bir helikopter pisti ve bir böcek yolu vardı. Şehrin kendisi ise, dinamonun bir günlük mesaisinden sonra ölmek üzereydi. Işıklar yavaşça sönüyordu ve artık şehirdeki tek aydınlık yer Yakma Fırınıydı. Tanrım ne kadar pratik, romantik olmaktan uzak bir isim!</p>
<p class="calibre1">William Lantry iyi aydınlatılmış, geniş kapıdan girdi. Aslında bir kapı değil, bir girişti sadece; zira açılan ya da kapanan kapılar yoktu. İnsanlar istedikleri gibi girip çıkabiliyorlardı; yaz ya da kış, içerisi hep sıcaktı. Isının kaynağı, yüksek, yuvarlak bacadan fısıldayarak yükselen ateşti. Bacadaki döner kancalar, pervaneler, hava jetleri, gri külleri gökyüzünde on beş kilometre çapında bir alana savuruyordu.</p>
<p class="calibre1">Bir ekmek fırınının sıcaklığı vardı burada. Koridorlar plastik parkelerle döşenmişti. İstesen bile ses çıkartamazdın. Gizli bir hoparlörden müzik geliyordu; ama ölüm müziği değil, yaşamın ve Yakma Fırını'nın içinde yaşayan güneşin, ya da neyse işte, onun kardeşinin filan müziğiydi. Kalın tuğla duvarlar içinde ateşin yüzdüğünü duyabiliyordun.</p>
<p class="calibre1">William Lantry bir rampadan indi. Arkasından gelen bir fısıltı duydu ve döndüğünde, bir böceğin girişin önündeki yolda durduğunu gördü. Bir zil çaldı. Müziğin sesi, sanki işaret almış gibi coşkulu, sevinçli bir düzeye yükseldi. Müzikte neşe vardı.</p>
<p class="calibre1">Arkadan açılan böcekten altın bir kutu taşıyan görevliler indi. Kutu, bir metre seksen santim uzunluğundaydı ve üzerinde güneş sembolleri vardı. Başka bir</p>
<p class="calibre1">böcekten, kutudaki adamın akrabaları indiler ve görevliler altın kutuyu bir rampadan aşağıya, bir çeşit sunağa taşırken, onların peşinden yürüdüler. Sunağın kenarında "BİZ GÜNEŞTEN DOĞANLAR, GÜNEŞE GERİ DÖNÜYORUZ" yazıyordu. Altın kutu sunağın üzerine kondu, müziğin coşkusu arttı, bu yerin Koruyucusu birkaç söz söyledi, sonra görevliler altın kutuyu aldılar, şeffaf bir duvara doğru yürüdüler ve kendisi de şeffaf olan bir emniyet ka- pisini açtılar. Kutu cam aralığa sürüldü. Biraz sonra içeride bir kapı daha açıldı; kutu kanalın içine girdi ve anında, parlayan bir ateşle yok oldu.</p>
<p class="calibre1">Görevliler ayrıldılar. Akrabalar tek kelime etmeden dönerek çıkıp gittiler. Müzik çalmaya devam ediyordu.</p>
<p class="calibre1">William Lantry ateşin camdan kapısına yaklaştı. Duvardan, Yakma Fırın'ının akkor halindeki, hiç durmadan yanan kalbine baktı. İstikrarlı bir şekilde, titreşmeden, kırpışmadan, kendi kendine huzurlu bir şarkı söyleyerek yanıyordu ateş. O kadar katı görünüyordu ki, topraktan gökyüzüne doğru akan bir altın nehri gibiydi. Nehre attığın her şey, yukarıya, gökyüzüne doğru sürükleniyor ve yok oluyordu.</p>
<p class="calibre1">Lantry yine bu şeye, bu canavara, bu temizlik ateşine karşı duyduğu, akla, mantığa sığmayan nefreti hissetti.</p>
<p class="calibre1">Yanı başında bir adam durdu. "Size nasıl yardımcı olabilirim, efendim?"</p>
<p class="calibre1">"Ne?" Lantry aniden döndü. "Ne dedin?"</p>
<p class="calibre1">"Size yardımcı olabilir miyim?"</p>
<p class="calibre1">"Ben... şey... " Lantry hızla rampaya ve kapıya baktı. Elleri iki yanında titriyordu. "Daha önce hiç buraya gelmemiştim."</p>
<p class="calibre1">"Hiç mi?" Görevli şaşırmıştı.</p>
<p class="calibre1">Lantry yanlış bir şey söylediğini fark etti. Ama söylemişti işle, yapacak bir şey yoktu. "Demek istediğim, aslında, çocukken pek dikkat etmiyor insan. Bu gece birdenbire Yakma Fırın'ını aslında pek de bilmediğimin farkına vardım.<sup class="calibre4">1</sup>'</p>
<p class="calibre1">Görevli gülümsedi. "Aslında hiçbir şeyi tam anlamıyla bildiğimiz söylenemez, değil mi? Dilerseniz, sizi gezdirmekten mutluluk duyarım."</p>
<p class="calibre1">'Hayır, hayır, zahmet etmeyin. Burası... Burası harika bir yer."</p>
<p class="calibre1">'Evet, öyledir." Görevlinin gurur duyduğu belliydi. "Dünyanın en iyilerinden biri bence."</p>
<p class="calibre1">"Ben... " Lantry biraz daha açıklama yapmak ihtiyacını duydu. "Aslında çocukluğumdan beri çok fazla yakınım ölmedi. Aslında hiçbir yakınımı kaybetmedim. Bu nedenle uzun yıllardır buraya ilk gelişim bu."</p>
<p class="calibre1">"Anlıyorum." Görevlinin suratı bir parça gölgelenir gibi oldu.</p>
<p class="calibre1">Şimdi yanlış ne söyledim, diye düşündü Lantry. Tanrı aşkına yanlış olan ne? Ne yaptım? Dikkatli davranmazsam kendimi o lanet ateş kapanında bulacağım. Bu adamın suratının nesi var? Gereğinden fazla süzüyor beni.</p>
<p class="calibre1">'Sız, Mars'tan yeni dönenlerden olabilir misiniz acaba?"</p>
<p class="calibre1">"Hayır, neden sordunuz?"</p>
<p class="calibre1">'Önemli değil." Görevli uzaklaşmaya başladı. sormak istediğiniz bir şey olursa lütfen çekinme-</p>
<p class="calibre1">Sadece bir şey var," dedi Lantry. •Nedir?"    40</p>
<p class="calibre1">Bu</p>
<p class="calibre1">Lantry, adamın boynuna bayıltıcı bir darbe vur-</p>
<p class="calibre1">Ateş operatörünü bir uzman gözüyle izlemişti. Şimdi, adamın iki büklüm olmuş bedenini kollarında taşırken, sıcak dış kapıyı açan düğmeye dokundu, kollarında taşıdığı bedeni içeri soktu, müzik sesinin yükseldiğini duydu ve iç kapının da açıldığını gördü. Adamın bedeni, ateş nehrine kapıldı gitti. Müzik tekrar yumuşadı.</p>
<p class="calibre1">"Aferin, Lantry, aferin. Çok iyi bir iş çıkardın."</p>
<p class="calibre1">Bir dakika bile geçmeden, odaya başka bir görevli girdi. Lantry, suratında kendinden memnun bir heyecan ifadesiyle yakalanmıştı. Görevli, birini görmeyi umarmış gibi etrafına bakındı, ardından Lantry'ye doğru yürüdü. "Size yardımcı olabilir miyim?"</p>
<p class="calibre1">"Sadece bakıyorum," dedi Lantry.</p>
<p class="calibre1">"Gecenin epey geç bir saati," dedi Görevli.</p>
<p class="calibre1">"Uyuyamadım."</p>
<p class="calibre1">Bu da yanlış bir cevaptı. Bu dünyada herkes uyurdu. Kimse uykusuzluk çekmezdi. Velev ki çektiniz, hipno-ışınlarını açar ve altmış saniye sonra horlamaya başlardınız. Off, kafası yanlış cevaplarla <span class="calibre2">doluydu.</span> İlk olarak Yakma Fırını'na daha önce hiç gelmediğini söyleyerek ölümcül bir hata yapmıştı. Oysa ölümün ateşle arındırılması fikri ve Yakma Fırını zihinlerinde yer etsin diye, tüm çocukların dört yaşından itibaren her sene buraya ziyarete getirildiğini biliyordu. Ölüm parlak bir ateşti, ölüm sıcaklıktı ve güneşti. Karanlık, gölgeli bir şey değildi. Çocukların eğitiminde önemli bir unsurdu bu bilgi. Ve o solgun, düşüncesiz aptal, kendi cehaletini hemen ağzından kaçırıvermişti.</p>
<p class="calibre1">Başka bir şey daha vardı^şu solgunluğu. Ellerine baktı ve bu dünyada soluk tenli kimsenin var olmadığını fark ederken içindeki dehşet büyüdü Solgunluğundan şüphe duyacaklardı muhakkak. Nitekim ilk Görevli, "Mars'tan yeni dönen adamlardan mısınız?" diye sormuştu. Şimdi, bu yeni Görevli de, bakır bir madeni para kadar temiz ve parlaktı, yanaklarının kırmızılığından sağlık ve enerji fışkırıyordu. Lantry solgun ellerini cebine soktu. Ama Görevli'nin suratını dikkatle incelediğinin de farkındaydı.</p>
<p class="calibre1">"Yani aslında," dedi Lantry. "Uyumayı ben <span class="calibre2">istemedim. </span>Düşünmek istedim."</p>
<p class="calibre1">"Biraz önce burada bir tören mi yapıldı?" diye sordu Görevli çevresine bakınarak.</p>
<p class="calibre1">"Bilmem. Ben de şimdi geldim."</p>
<p class="calibre1">"Ateş kapısının açılıp kapandığını duyduğumu sandım."</p>
<p class="calibre1">"Bilmiyorum," dedi Lantry.</p>
<p class="calibre1">Adam duvardaki bir düğmeye bastı. "Anderson!" Bir</p>
<p class="calibre1">ses yanıt verdi. "Evet."</p>
<p class="calibre1">"Bana Saul'u bulsana."</p>
<p class="calibre1">"Koridorlara bir çağrı yapayım." Duraksadı. "Bulamıyorum."</p>
<p class="calibre1">"Teşekkürler." Görevlinin kafası karışmıştı. Burnunu bir koku almaya çalışır gibi kırıştırmaya başlamıştı. "Bir koku <span class="calibre2">alıyor</span> musunuz?"</p>
<p class="calibre1">Lantry de havayı kokladı. "Hayır, neden?"</p>
<p class="calibre1">"Bir <span class="calibre2">koku</span> var burada."</p>
<p class="calibre1">Lantry cebindeki çakıyı kavradı. Bekledi. "Çocukken bir defasında," dedi adam, "tarlada ölü bir inek bulmuştuk. Kızgın güneş altında, iki gün orada kalmış.</p>
<p class="calibre1">Bu koku da onu andırıyor. Acaba nereden geliyor?"</p>
<p class="calibre1">"Ah, ben nereden geldiğini biliyorum," dedi Lantry sakince. Elini uzattı. "İşte."</p>
<p class="calibre1">"Anlamadım."</p>
<p class="calibre1">"Benden geliyor tabii ki."</p>
<p class="calibre1">"Sizden mi?"</p>
<p class="calibre1">"Evet. Birkaç yüz yıldır ölüyüm ben."</p>
<p class="calibre1">"Garip bir espri anlayışınız var." Görevli şaşırmıştı.</p>
<p class="calibre1">"Hem de nasıl." Lantry bıçağı çıkardı. "Bunun ne olduğunu biliyor musun?"</p>
<p class="calibre1">"Bir bıçak."</p>
<p class="calibre1">"Siz hâlâ insanlar üzerinde bıçak kullanıyor musunuz?"</p>
<p class="calibre1">"Nasıl yani?"</p>
<p class="calibre1">"Yani... insanları öldürmek için bıçak, tabanca, zehir filan kullanıyor musunuz?"</p>
<p class="calibre1">"Gerçekten de garip bir espri anlayışınız var!" Adam ne yapacağını bilemeyerek kıkırdadı.</p>
<p class="calibre1">"Seni öldüreceğim," dedi Lantry.</p>
<p class="calibre1">"Hadi canım. İnsanlar birbirlerini öldürmez," dedi adam.</p>
<p class="calibre1">"Evet. Artık insanlar birbirlerini öldürmüyor. Ama eskiden öldürürlerdi."</p>
<p class="calibre1">"Bunu biliyorum."</p>
<p class="calibre1">"Bu, üç yüz yıldan beri işlenen ilk cinayet olacak. Biraz önce arkadaşını da öldürdüm. Onu doğrudan ateşe attım."</p>
<p class="calibre1">Bu sözler adamın üstünde istenen etkiyi yarattı. Adamın nutku öylesine tutuldu, bu sözlerin mantıksızlığı öylesine kilitledi ki adamı, Lantry ona doğru rahatça ilerleyebildi. Bıçağı adamın göğsüne dayadı. "Seni öldüreceğim."</p>
<p class="calibre1">"Bu çok aptalca," dedi adam uyuşmuş bir halde, "insanlar böyle şeyler yapmazlar."</p>
<p class="calibre1">"işte böyle," dedi Lantry. "Gördün mü?"</p>
<p class="calibre1">Bıçak adamın göğsüne girdi. Adam bıçağa bir süre baktı. Lantry adamın düşen bedenini tuttu.</p>
<p class="calibre1"><span class="calibre3">3</span></p>
<p class="calibre1">Salem'deki ateş borusu sabah altıda patladı. Büyük alev bacası on bin parçaya ayrıldı ve yeryüzüne, gökyüzüne, evlerin içine ve uyuyan insanların üzerine saçıldı. Sonbaharın tepeleri yaktığı ateşten daha fazla ateş ve ses çıktı.</p>
<p class="calibre1">William Lantry patlama sırasında sekiz kilometre uzaktaydı. Yakma Fırını'nın büyüyerek yayılan ateşinin şehri tutuşturmasını izledi. Kafasını salladı, azıcık güldü ve sevinçle alkışladı.</p>
<p class="calibre1">Oldukça basit bir işti. Cinayete inanmayan, cinayeti eski barbar ırkların çoktan ölmüş bir geleneği olarak, sadece dolaylı yoldan öğrenmiş insanların arasında dolaşıp onları öldürüyordunuz. Yakma Fınnı'nın kontrol odasına gidip, "Bu Yakma Fırını nasıl çalışıyor?" diye soruyordunuz ve Kumanda Görevlisi size anlatıyordu; çünkü geleceğin dünyasında herkes doğru söylüyordu, kimse yalan söylemiyordu, çünkü yalan söylemek için hiçbir neden, yalan söylemenizi <span class="calibre2">gerekli kılacak</span> hiçbir</p>
<p class="calibre1">tehlike yoktu. Dünyada sadece bir tek suçlu vardı ve</p>
<p class="calibre1">44</p>
<p class="calibre1">henüz kimse ONUN varlığından haberdar değildi.</p>
<p class="calibre1">Ah, nasıl da güzel bir plandı bu. Kumanda Görevlisi ona Yakma Fınnı'nın tam olarak nasıl çalıştığını, hangi basınç göstergelerinin kanaldan yükselen ateş gazlarının akışını kontrol ettiğini, hangi levyelerin ayarlandığını anlatmıştı. O ve Lantry epey bir sohbet etmişlerdi. Rahat, özgür bir dünyaydı bu. İnsanlar, insanlara güveniyordu. Bir an sonra Lantry adama bir bıçak sapladı ve basınç vanalarını fırının bir buçuk saat içinde aşırı yüklenmesine yol açacak şekilde ayarlayıp, koridorlardan ıslık çalarak çıktı.</p>
<p class="calibre1">Şimdi, gökyüzü bile patlamanın yarattığı büyük siyah bulutla bir kefene sarılmış gibiydi.</p>
<p class="calibre1">"Bu sadece bir ilk," dedi Lantry gökyüzüne bakarak. "Onlar, toplumlarında ahlaksız bir adamın serbestçe dolaştığından daha kuşkulanmaya bile başlamadan, ben diğerlerini de yok etmiş olacağım. Benim gibi bir değişkeni hesaba katmaları imkânsız. Ben onların kavrayışlarının dışındayım. Ben anlaşılmazım, imkânsızım, dolayısıyla da yokum. Tanrım, onlar cinayetin dünyaya geri döndüğünün farkına varamadan yüz binlercesini öldürebilirim. Her seferinde de bir kaza süsü veririm. Öyle müthiş bir fikir ki bu, inanılmaz!"</p>
<p class="calibre1">Ateş şehri yakıyordu. Sabaha dek, bir ağacın altında oturdu. Sonra dağlarda bir mağara buldu ve uyumak için, içine girdi.</p>
<p class="calibre1">Gün batınımda, aniden gördüğü bir ateş rüyasıyla uyandı. Ateş kanalına sokulduğunu, ateşin bedenini parçaladığını ve yakarak yok ettiğini görmüştü. Mağaranın zemininde oturup kendi kendine güldü. Aklına bir fikir gelmişti.</p>
<p class="calibre1">Aşağıya, şehre indi ve bir telefon kulübesine girdi. SANTRALİ aradı. "Bana polisi bağlayın," dedi.</p>
<p class="calibre1">"Pardon, anlamadım," dedi Santral Memuresi.</p>
<p class="calibre1">Bir kez daha denedi. "Emniyet Müdürlüğünü kastettim," dedi.</p>
<p class="calibre1">"Sizi Barış Kontrol'a bağlayacağım," dedi kadın sonunda.</p>
<p class="calibre1">İçinde küçük bir korku, ufacık bir saatin çalışması gibi tıklamaya başladı. Ya santral memuresi, polis kelimesinin eski bir deyim olduğunu fark edip, telefon kulübesinin numarasını tespit eder ve soruşturulsun diye oraya birini yollarsa? Hayır, öyle bir şey yapmazdı. Neden şüphe duyacaktı ki? Bu medeniyette paranoyak yoktu ki!</p>
<p class="calibre1">"Evet, Banş Kontrol," dedi.</p>
<p class="calibre1">Bir vızıldama. Bir erkek sesi yanıt verdi. "Banş Kontrol. Ben Stephen."</p>
<p class="calibre1">"Bana Cinayet Masasını bağlayın," dedi Lantry gülümseyerek.</p>
<p class="calibre1"><span class="calibre2">"Neyi?"</span></p>
<p class="calibre1">"Cinayetleri kim araştırıyorsa, onu."</p>
<p class="calibre1">"Affedersiniz ama, siz neden bahsediyorsunuz?"</p>
<p class="calibre1">"Yanlış numara." Lantry telefonu kıkırdayarak kapattı. Bakar mısınız şu işe, Cinayet Masası diye bir şey yoktu! Cinayet yoktu, dolayısıyla dedektife de ihtiyaç yoktu. Mükemmel, mükemmel!</p>
<p class="calibre1">Telefon çaldı. Lantry bir an duraksadıktan sonra telefonu açtı.</p>
<p class="calibre1">"Baksana," dedi telefondaki ses, "kimsin sen?"</p>
<p class="calibre1">"Telefon eden adam biraz önce gitti," dedi Lantry ve telefonu yine kapattı.</p>
<p class="calibre1">Koşarak uzaklaştı. Sesini tanıyacak ve büyük</p>
<p class="calibre1">46</p>
<p class="calibre1">olasılıkla araştırması için birini yollayacaklardı. Bu dünyada insanlar yalan söylemezdi. Ama o az önce söylemişti. Sesini tanıyorlardı. Yalan söylemişti. Yalan söyleyen birinin bir psikiyatra ihtiyacı var demekti. Gelip, neden yalan söylediğini öğrenmek için onu alacaklardı. Sadece bu nedenle, başka bir şey yüzünden değil. Ondan kuşkulanmaları için başka bir neden yoktu çünkü. Bu nedenle kaçması lazımdı.</p>
<p class="calibre1">Ah, bundan sonra çok dikkatli hareket etmesi gerekecekti. Bu ahlaklı, tuhaf bir şekilde doğru ve dürüst dünya hakkında hiçbir şey bilmiyordu. Sırf solgun göründüğün için şüpheleniyorlardı senden. Sırf geceleri uyumadığın için şüpheleniyorlardı. Sırf banyo yapmadığın ve sırf ölü bir inek gibi koktuğun için mesela, şüpheleniyorlardı. Herhangi bir şeyden dolayı şüpheleniyorlardı.</p>
<p class="calibre1">Bir kütüphaneye gitmeliydi. Ama o da çok tehlikeliydi. Bugün kütüphane denilen şey neye benziyordu acaba? Kitaplar hâlâ var mıydı, yoksa kitaplar film makaralarıyla ekranlara mı yansıtılıyordu? Ya da insanların evde kendi kütüphaneleri olduğu için, büyük halk kütüphaneleri tümüyle ortadan kalkmış olabilir miydi?</p>
<p class="calibre1">Şansını denemeye karar verdi. Eskimiş deyimler kullanması ondan yine şüphelenmelerine yol açabilirdi, ama yeniden döndüğü bu çürümüş dünya ile ilgili öğrenebileceği her şeyi öğrenmesi artık büyük bir önem taşıyordu. Sokaktaki bir adamı durdurdu. "Kütüphane ne tarafta?"</p>
<p class="calibre1">Adam şaşırmışa benzemiyordu. "Doğuya doğru iki blok gidin. Sonra kuzeye dönüp bir blok daha yürüyün.</p>
<p class="calibre1">47</p>
<p class="calibre1">Karşınızda göreceksiniz."</p>
<p class="calibre1">"Teşekkür ederim."</p>
<p class="calibre1">Bu kadar basitti.</p>
<p class="calibre1">Birkaç dakika sonra kütüphaneye giriyordu.</p>
<p class="calibre1">"Nasıl yardımcı olabilirim?"</p>
<p class="calibre1">Kütüphaneci kadına baktı. Nasıl yardımcı olabilirimmiş. Yardımcı olmaya hevesli ne çok insan var bu dünyada! "Edgar Allan Poe <span class="calibre2">almak</span> istiyorum." Kullandığı yüklemi özenle seçmişti. <span class="calibre2">Okumak</span> dememişti. Kitaplann artık modasının geçmiş, matbaacılığın da yok olmuş bir zanaat olmasından endişe ediyordu. Belki de bugün 'kitap' denilen şey artık tümüyle resimli, üç boyutlu sinema filmi gibi bir şeydi, kim bilir? Ama Sokrates, Schopenhauer Nietzsche ve Freud nasıl filme çekilebilirdi ki Tanrı aşkına?</p>
<p class="calibre1">"Kim demiştiniz?"</p>
<p class="calibre1">"Edgar Allan Poe."</p>
<p class="calibre1">"Dosyalarımızda bu isimde bir yazar yok."</p>
<p class="calibre1">"Bir kez daha bakar mısınız lütfen?"</p>
<p class="calibre1">Bir kez daha baktı. "Ah, evet. Endeks kartına kırmızı bir işaret konmuş. 2265 yılındaki Büyük Yakma'dan önceki yazarlardan biri olsa gerek." "Cehaletimi bağışlayın."</p>
<p class="calibre1">"Hiç önemli değil," dedi kadın. "Hakkında neler biliyorsunuz?"</p>
<p class="calibre1">"Ölüm hakkında bazı ilginç, barbarca fikirleri varmış," dedi Lantry.</p>
<p class="calibre1">"Korkunç şeyler!" dedi kadın burnunu kırıştırarak. "Berbat."</p>
<p class="calibre1">"Evet, berbat, iğrenç hatta. İyi ki yakılmış. Hiç temiz değil. Bu arada, hiç Lovecraft var mı elinizde?" "Seksle</p>
<p class="calibre1">48</p>
<p class="calibre1">ilgili bir kitap mı?"<a id="footnote1"></a><sup class="calibre4"><a href="#bookmark4">1</a></sup><sup class="calibre4"></sup> Lantry kahkahayı bastı. "Hayır, hayır. Adamın adı o!"</p>
<p class="calibre1">Kadın dosyaları karıştırdı. "O da yakılmış. Poe'yla birlikte."</p>
<p class="calibre1">"Herhalde aynı şey Machen için, Derleth adındaki bir adam ve Ambrose Bierce denilen biri için de geçerlidir, değil mi?"</p>
<p class="calibre1">"Evet." Kadın dosya dolabını kapattı. "Hepsi yakılmış. tyi de olmuş!" Lantry'ye garip, sıcak bir bakış attı.</p>
<p class="calibre1">"İddiaya varım, siz Mars'tan yeni döndünüz." "Neden öyle dediniz?"</p>
<p class="calibre1">"Dün buraya bir kaşif daha geldi. Mars'a gitmiş ve daha yeni geri dönmüş. O da doğaüstü olaylar hakkındaki kitaplarla ilgileniyordu. Anladığım kadarıyla Mars'ta hâlâ gerçek 'türbe'ler varmış."</p>
<p class="calibre1">"Türbe de ne?" Lantry çenesini kapalı tutmayı öğreniyordu artık.</p>
<p class="calibre1">"İşte, bir zamanlar insanları içine gömdükleri şu şeyler var ya... "</p>
<p class="calibre1">"Aman, şu barbar gelenekleri! Ne kadar iğrenç!" "Değil mi! Neyse, Mars'taki bu türbeleri görmek genç kaşifin merakını uyandırmış. Gelip sizin bahsettiğiniz yazarların bulunup bulunmadığını sordu. Tabii artık onların kitaplarından eser yok." Kadın, Lantry'nin solgun yüzüne baktı. "Doğru söyleyin, siz de o Marslı roketçilerdensiniz değil mi?"</p>
<p class="calibre1">"Evet," dedi Lantry. "Gemiden daha geçen gün indim.<sup class="calibre4">1</sup>'</p>
<p class="calibre1">"Öteki adamın ismi Burke'tü."</p>
<p class="calibre1">"Tabii, bizim Burke! iyi arkadaşımdır!"</p>
<p class="calibre1">"Özür dilerim, size yardımcı olamadım. Bana sorarsanız, sizin birkaç vitamin iğnesine ve solaryuma girmeye ihtiyacınız var. Çok kötü görünüyorsunuz Bay... Affedersiniz, adınız neydi?</p>
<p class="calibre1">"Lantry. Dediğinizi yapacağım. Çok teşekkür ederim. Bir dahaki Cadılar Bayramında görüşürüz." "Benimle dalga geçiyorsunuz!" Güldü. "Cadılar Bayramı diye bir şey olsaydı, çıkma teklifinizi kabul ederdim!"</p>
<p class="calibre1">"Yoksa onu <span class="calibre2">da</span> mı yaktılar?" dedi Lantry.</p>
<p class="calibre1">"Evet Her şeyi yaktılar,<sup class="calibre4">1</sup>' dedi kadın, "iyi geceler." "iyi</p>
<p class="calibre1">geceler." Ve Lantry dışarı çıktı.</p>
<p class="calibre1">Ah, bu dünyadaki dengesini nasıl da dikkatlice koruyordu. Karanlık bir topaç gibi, tek bir fısıltı bile çıkarmadan dönüp duran, sessiz bir adamdı o. Akşamın sekizinde caddede yürürken, etrafta olması gerekenden çok daha az ışık olduğunu fark etti. Her köşe başına bildiğiniz sokak lambalarından koymuşlardı ama, sokakların kendisi neredeyse hiç aydınlatılmamıştı. Bu garip insanlar <span class="calibre2">karanlıktan korkmuyor</span> olabilirler miydi acaba? Yok canım! Karanlıktan <span class="calibre2">herkes</span> korkardı. O bile çocukken korkardı karanlıktan. Yemek yemek kadar doğal bir şeydi bu.</p>
<p class="calibre1">Altı çocuk, küçük bir oğlanın peşine sicim gibi takılmış, koşuyorlardı. Serin ekim ayının çimlerinin üzerinde bağırıyor, çığlık atıyor, yapraklarda yuvarlanıyorlardı. Lantry soluklanmak için duran küçük oğlanlardan biriyle konuşmaya başlayana kadar, onları dakikalarca izledi. Oğlan soluk soluğa, küçük ciğerlerini delik bir kesekâğıdını şişirircesine havayla dolduruyordu.</p>
<p class="calibre1">50</p>
<p class="calibre1">"Dur, dinlen biraz," dedi Lantry. "Yorgunluktan yığılıp kalacaksın yoksa."</p>
<p class="calibre1">"Tabii," dedi oğlan.</p>
<p class="calibre1">"Bana," dedi adam, "sokaklarda neden lamba olmadığını söyleyebilir misin?"</p>
<p class="calibre1">"Neden ki?" diye sordu oğlan.</p>
<p class="calibre1">"Ben bir öğretmenim ve bilgini sınamak istedim," dedi Lantry.</p>
<p class="calibre1">"İşte," dedi oğlan, "sokakta lambaya ihtiyaç yok da ondan."</p>
<p class="calibre1">"Ama bayağı karanlık oluyor,” dedi Lantry.</p>
<p class="calibre1">"Yani?" dedi oğlan.</p>
<p class="calibre1">"Korkmuyor musun?" diye sordu Lantry.</p>
<p class="calibre1">"Neden korkacakmışım?" dedi oğlan.</p>
<p class="calibre1">"Karanlıktan," dedi Lantry.</p>
<p class="calibre1">"Ha, ha!" dedi oğlan "Karanlıktan neden korkacakmışım?"</p>
<p class="calibre1">"Şey," dedi Lantry, "Siyah, karanlık. Ne de olsa sokak lambaları Karanlığı yok etmek ve korkuyu gidermek için icat edildi."</p>
<p class="calibre1">"Bu çok aptalca. Sokak lambaları nereye gittiğinizi göresiniz diye yapılmıştır. Onun dışında da bir işe yaramazlar."</p>
<p class="calibre1">"Ama asıl meseleyi gözden kaçırıyorsun," dedi Lantry. "Yani bütün gece boş bir arsanın ortasında oturabileceğini ve korkmayacağını mı söylüyorsun?" "Neden korkayım ki?"</p>
<p class="calibre1">"Neden, neden, neden, seni küçük kaçık! Karanlıktan tabii!"</p>
<p class="calibre1">"Ha, ha."</p>
<p class="calibre1">"Dağlara çıkıp bütün gece karanlıkta kalabilir misin?"</p>
<p class="calibre1">51</p>
<p class="calibre1">"Tabii."</p>
<p class="calibre1">"Metruk bir evde bütün gece yalnız kalabilir misin?"</p>
<p class="calibre1">"Tabii."</p>
<p class="calibre1">"Ve korkmaz mısın?"</p>
<p class="calibre1">"Tabii."</p>
<p class="calibre1">"Yalan söylüyorsun."</p>
<p class="calibre1">"Bana pis sözler söylemeyin!" diye bağırdı oğlan. Yalancı, gerçekten de ayıp bir kelimeydi. Bir insana söyleyebileceğiniz en kötü şeydi sanki.</p>
<p class="calibre1">Küçük canavar Lantry'yi deli etmişti. "Bak," diye ısrar etti, "gözlerime bak... "</p>
<p class="calibre1">Oğlan baktı. Lantry hafifçe dişlerini gösterdi. Ellerini bir pençe gibi uzattı. Suratını ezip, büzüp, kırıştırıp, korkunç bir ifade takındı.</p>
<p class="calibre1">"Ha, ha!" dedi çocuk. "Çok komiksiniz."</p>
<p class="calibre1">"Ne dedin?"</p>
<p class="calibre1">"Çok komiksiniz. Bir daha yapsanıza. Hey çocuklar, buraya gelin. Bu adam komik şeyler yapıyor."</p>
<p class="calibre1">"Boşver."</p>
<p class="calibre1">"Ne olur bir daha yapın efendim."</p>
<p class="calibre1">"Boşver, boşver. İyi geceler!" Lantry koşarak uzaklaştı.</p>
<p class="calibre1">"İyi geceler efendim. Ve aman karanlığa dikkat edin," diye bağırdı çocuk arkasından.</p>
<p class="calibre1">Saçmalık! Geri zekâlı, kuş beyinli, aptal kere aptal saçmalık! Hayatında böyle şey görmemişti. Çocukları bir gram bile hayal gücü olmadan yetiştirmek! Hayal kuramıyorsanız çocuk olmanın neresi eğlenceliydi ki?</p>
<p class="calibre1">Koşmayı bıraktı. Yavaşladı ve ilk olarak kendisini şöyle bir gözden geçirdi. Eliyle yüzünü sıvazladı, parmağını ısırdı ve kendisinin de bir sokağın ortasında durduğunu ve bundan tedirginlik duyduğunu fark etti.</p>
<p class="calibre1">52</p>
<p class="calibre1">Pırıl pırıl bir sokak lambasının yandığı köşe başına yürüdü. Ellerini açıkta yanan ateşte ısıtan bir adam gibi uzatarak, "Oh, bu daha iyi," dedi.</p>
<p class="calibre1">Kulak kabarttı. Cırcır böceklerinin gece aldıkları soluklar dışında çıt çıkmıyordu. Gökyüzünden geçen bir roketten gelen hafif bir ateş hışırtısı vardı. Karanlık bir havada, yavaş yavaş sallanan bir meşalenin çıkarttığı sese benziyordu.    ,</p>
<p class="calibre1">Kendisine de kulak kabarttı ve kendindeki garipliğin ne olduğunu da o an fark etti. Kendisinden de çıt çıkmıyordu. Buran deliklerinden ve ciğerlerinden küçük sesler gelmiyordu. Ciğerleri ne oksijen alıyor, ne karbondioksit veriyor, ne de göğsü inip kalkıyordu. Burnundaki kıllar, aralarından geçen ılık havayla hafif hafif oynaşmıyordu. Burnunda nefes almanın neden olduğu çağıltılı fısıltı yoktu. Garip. Komik. Yaşarken asla duymadığın, umursamadığın bir sesin, bedenini besleyen nefesin sesinin yokluğunu, öldükten sonra nasıl da fark ediyordun!</p>
<p class="calibre1">O sesi sadece derin, uykusuz gecelerde duyardın. Uyanır ve önce burnunun havayı usulca alıp vermesini, sonra da şakaklarındaki, kulaklarındaki, boğazındaki, ağrıyan bileklerindeki, sıcacık sırtındaki, göğsündeki kanın monoton, kırmızı, loş uğuldamasını duyardın. Bedeninde yukarıdan aşağıya, aşağıdan yukarıya, önden arkaya, arkadan öne akıp duran kanın sesini. Artık bütün o küçük ritimler yoktu. Şimdi bir heykeli dinler gibiydi.</p>
<p class="calibre1">Ama yine de yaşıyordu. Daha doğrusu, hareket edebiliyordu. Peki, her türlü bilimsel teoriye, açıklamaya, kuşkuya rağmen, nasıl oluyordu bu?</p>
<p class="calibre1">Buna olanak sağlayan tek bir şey vardı, tek bir</p>
<p class="calibre1">53</p>
<p class="calibre1">şey.</p>
<p class="calibre1">Nefret.</p>
<p class="calibre1">Nefret damarlarındaki kandı, yukarıdan'aşağıya, aşağıdan yukarıya, önden arkaya, arkadan öne akıp duruyordu. Nefret kalpti, atmıyordu, evet, ama sıcaktı. Peki, <span class="calibre2">kendisi</span> neydi? Hınçtı o. Kıskançlıktı. Ona artık mezarlıktaki tabutunda yatamayacağını söylemişlerdi. O yatmak <span class="calibre2">istiyordu</span> ama. Ayağa dikilip, ortalıkta gezinmek konusunda özel bir arzu beslemiyordu. Bunca yüzyıldır, derinlerdeki kutusunda yatıp, yeraltındaki milyonlarca böcek saatinin tıkırtısını, kurtçukların hareketlerini, sanki tüm bunlar toprağın derin düşünceleriymiş gibi duyumsamak, ama aynı zamanda duyumsamamak ona yetmişti.</p>
<p class="calibre1">Ama gelmiş ve şöyle demişlerdi: "Hadi bakalım, çıkıp fırına gidiyorsun." Ve bu, bir insana söylenebilecek en kötü şeydi. Kimseye ne yapması gerektiğini söyleyemezdin. Sen ona ölüsün dersen, o da ölü olmamak isterdi. Sen ona vampir diye bir şey olmadığını söylersen, o da sırf gıcıklığına, gider vampir olurdu. Sen ona ölü bir adamın yürüyemeyeceğini söylersen, o da bakalım yürüyebiliyor muyum diye bacaklarını sınardı. Sen ona artık cinayet işlenmiyor dediysen, o da gider cinayet işlenmesini sağlardı. İmkânsız olan her ne varsa oydu o; o, bir bütün olarak imkânsızlıktı. Kahrolası uygulamaları ve cehaletleriyle onu <span class="calibre2">onlar</span> doğurmuştu. Ama nasıl da yanılıyorlardı. Onlara göstermek gerekiyordu. Onlara <span class="calibre2">gösterecekti.</span> Güneş iyidir, gece de öyle, gecenin kötü bir yanı yoktur, diyorlardı.</p>
<p class="calibre1">Küçük evlere yüzünü dönüp, karanlık korkudur, diye bağırdı alçak sesle. Amacı <span class="calibre2">kontrast</span> yaratmaktır. Korkmanız</p>
<p class="calibre1">54</p>
<p class="calibre1">lazım, duyuyor musunuz? Dünyada işler böyle yürümüştür. Edgar Allan Poe'yu, ağzı kalabalık Lovecraft'ı, Cadılar Bayramı maskelerini ve balkabağı fenerlerini yok eden sizler! Geceyi eskiden neyse yine o hale getireceğim; insanın aydınlık şehirler kurmasının ve çocuk yapmasının en temel nedeni olan geceyi...</p>
<p class="calibre1">Bir roket, sanki bu sözlere bir karşılık vermek istercesine, peşinde uzun, ateşten bir kuyrukla, alçaktan uçarak geçti. Lantry ürktü ve bir adım geri çekildi.</p>
<p class="calibre1">4</p>
<p class="calibre1">Science Port isimli küçük şehir sadece on beş kilometre ötedeydi. Oraya yürüyerek, şafak vakti ulaştı. Ama bu bile yeteri kadar iyi değildi. Saat dört civannda yanında gümüş rengi bir böcek durmuştu. "Merhaba," diye seslenmişti içindeki adam. "Merhaba," demişti Lantry yorgunlukla.</p>
<p class="calibre1">"Neden yürüyorsunuz?" diye sormuştu adam.</p>
<p class="calibre1">"Science Port'a gidiyorum."</p>
<p class="calibre1">"Neden böcekle gitmiyorsunuz?"</p>
<p class="calibre1">"Yürümek <span class="calibre2">hoşuma gidiyor.<sup class="calibre4">1</sup>'</span></p>
<p class="calibre1"><span class="calibre2">"Kimse</span> yürümekten hoşlanmaz. Yoksa hasta mısınız? Sizi gittiğiniz yere götüreyim mi?"</p>
<p class="calibre1">"Teşekkürler, ama yürümek hoşuma gidiyor." Adam bir an duraksamış, sonra da böceğin kapısını kapamıştı. "İyi geceler."</p>
<p class="calibre1">Böcek tepenin ardında kaybolduktan sonra,</p>
<p class="calibre1">Lantry yakınlardaki bir ormana girmişti. Yardım etmek isteyen salaklarla doluydu bu dünya! Tanrım, hasta olmakla suçlanmadan yürüyemiyordunuz bile! Bunun</p>
<p class="calibre1">ancak tek bir anlamı olabilirdi. Artık yürümemesi</p>
<p class="calibre1">55</p>
<p class="calibre1">gerekiyordu, bir böcekle gitmeliydi gideceği yere. O adamın teklifini kabul etmeliydi.</p>
<p class="calibre1">Gecenin geri kalanında otoyoldan uzakta, bir böcek sesi duyduğunda çalıların arasına rahatça gizlenebileceği güvenli bir mesafede yürümüştü. Şafak vakti boş bir atık su künkünün içine süründü ve gözlerini kapadı.</p>
<ul class="calibre6"><li class="calibre7"><a href="main-1.xhtml">**</a></li><li class="calibre7"><a href="main-2.xhtml">**</a></li><li class="calibre7"><a href="main-3.xhtml">Yaya</a></li><li class="calibre7"><a href="main-4.xhtml">İKİNCİ BÖLÜM</a></li><ul class="calibre8"><li class="calibre7"><a href="main-5.xhtml">**</a></li><li class="calibre7"><a href="main-6.xhtml">**</a></li><ul class="calibre9"><li class="calibre7"><a href="main-7.xhtml">**</a></li></ul></ul></ul>
<p class="calibre1"><a id="bookmark4"><sup class="calibre4"><a href="#footnote1">1</a></sup></a></p>
<p class="calibre1"> Ünlü korku yazarı Lovecraft'ın soyadı, Ingilizccde sevişme sanatı anlamına geliyor, <span class="calibre2">-yhn</span>    49</p>
</body>
</html>
