<?xml version='1.0' encoding='utf-8'?>
<html xmlns="http://www.w3.org/1999/xhtml">
  <head>
    <title>Bilinmeyen</title>
    <meta http-equiv="Content-Type" content="text/html; charset=utf-8"/>
  <link href="stylesheet.css" rel="stylesheet" type="text/css"/>
<link href="page_styles.css" rel="stylesheet" type="text/css"/>
</head>
  <body class="calibre">
<p class="calibre1"><a id="bookmark0"></a><span class="calibre3">İKİNCİ BÖLÜM</span></p>
<p class="calibre1">Elek ve Kum</p>
<p class="calibre1">Bütün öğleden sonrayı okuyarak geçirdiler. Şöminede ateş yanıyor, evin üzerine yağmur yağıyordu.</p>
<p class="calibre1">Bay Montag zaman zaman sessizce bir sigara yakıyor ve sigarasından derin nefesler çekinerek ya da gidip soğuk bir şişe bira alarak keyifle içiyor veya "O kısmı bir kez daha okur musun? Nasıl fikir ama?" diyordu. Ve Mildred'ın, içine son derece güzel bir şarap konmuş ancak bundan haberi olmayan bir bira şişesi kadar renksiz sesi, sözcükleri sıradan bir su bardağına boşaltıyor, gevşek ağzından güzellikler dökülüyor ve donuk gözleri kelimeden kelimeye gezinirken, sigara dumanı yavaş yavaş odayı kaplıyor, vakit ilerliyordu. Shakespeare adında bir adamı, Poe adında bir adamı, bir de Matthew adında bir adamın yazdığı kitabın bazı kısımlannı okudular. Mildred arada bir korkulu gözlerle pencereye bakıyordu. "Devam et," dedi Bay Montag.</p>
<p class="calibre1">"Biri bizi izliyor olabilir. Demin kapıyı çalan Bay Leahy olabilirdi."</p>
<p class="calibre1">"Her kimse gitti. Son kısmı bir kez daha oku. Üzerinde biraz düşünmek istiyorum."</p>
<p class="calibre1">Kadın, Jefferson ve Lincoln'un kitaplarından okumaya devam etti.</p>
<p class="calibre1">Saat beş olduğunda, kadının elleri yorgun bir şekilde iki yana düştü. "Yoruldum. Durabilir miyim artık?" Sesi kısık çıkıyordu.</p>
<p class="calibre1">"Ne kadar düşüncesizim," dedi adam, kitabı kadının elinden alarak. "Ama çok güzel, değil mi Millie? Kelimeler</p>
<p class="calibre1">ve düşünceler çok heyecan verici, değil mi?"</p>
<p class="calibre1">"Hiçbir şey anlamadım."</p>
<p class="calibre1">"Ama... "</p>
<p class="calibre1">"Birtakım kelimeler işte," dedi kadın.</p>
<p class="calibre1">"Ama okuduklarından bir şeyler hatırlıyorsun- dur, değil mi?"</p>
<p class="calibre1">"Hayır. Hiçbir şey hatırlamıyorum."</p>
<p class="calibre1">"Dene bir."</p>
<p class="calibre1">Kadın hatırlamaya ve-aklında kalanları söylemeye çalıştı. "Hayır, hatırlamıyorum."</p>
<p class="calibre1">"Zamanla öğrenirsin. Ama güzelliği sezmiyor musun sen de?"</p>
<p class="calibre1">"Kitaplan sevmiyorum, onları anlamıyorum. Benim boyumu aşıyorlar. Profesörler ve radikaller okusun kitaplan. Ben artık okumak istemiyorum. Ne olur, bana bir daha kitap okutmayacağına söz ver!"</p>
<p class="calibre1">"Mildred!"</p>
<p class="calibre1">Titreyen ellerini yüzüne kapayarak, "Korkuyorum," dedi kadın. "Bu fikirlerden, Bay Leahy'den ve tüm bu kitaplann evimizde olmasından öyle korkuyorum ki. Kitaplarımızı yakacak, bizi de öldürecekler. Bak şimdi de ben hasta oldum."</p>
<p class="calibre1">Sonunda derin derin iç çekerek, "Zavallı Millie," dedi adam. "Seni çok zorladım değil mi? Ben iyice ilerlemiş durumdayım ve seni de yanıma çekmeye çalıştım. Oysa yapmam gereken, seni çekiştirmek yerine, sana elimi bile sürmeden, seninle birlikte, senin yanında yürümekti. Zihnini bu kitaplardaki fikirlere açabilecek duruma gelmen için belki de aylara ihtiyacın var. Sana haksızlık ettim. Tamam, artık okumak zorunda değilsin."</p>
<p class="calibre1">"Teşekkürler."</p>
<p class="calibre1">"Ama <span class="calibre2">dinleyeceksin.</span> Sana anlatacağım. Ve bir gün, bu kitaplann neden bu kadar güzel olduğunu anlayacaksın."</p>
<p class="calibre1">"Öğrenemem ben."</p>
<p class="calibre1">"Öğrenmelisin. Özgür olmak istiyorsan öğrenmelisin."</p>
<p class="calibre1">"Ben zaten olabildiğince özgürüm.''</p>
<p class="calibre1">"Ama farkında mısın? Hayır. Gece yansı çanın içinde sıkışıp kalmış bir kelebek gibisin. Beyin sarsıntısına uğramış, sesle sarhoş olmuş haldesin. Otuz yıldır radyoyla beynin yıkanmış, tek bir fikre, tek bir güzelliğe maruz kalmamışsın. Gürültü olmuş hayatında hep, sırf gürültü. Çandaki bir kelebek gibi. Ve bizim de yapmamız gereken... "</p>
<p class="calibre1">"Bana radyomu da yasaklamayacaksın değil mi?" Kadının sesi yükselmişti.</p>
<p class="calibre1">"Belki başlangıçta... "</p>
<p class="calibre1">Ayağa fırlayıp, adama öfkeyle baktı kadın. "En azından bir süre, oturup seni dinleyeceğim," diye bağırdı. "Ama radyomu da dinleyeceğim. Onu benden alamazsın."</p>
<p class="calibre1">"Millie."</p>
<p class="calibre1">Telefon çaldı. İkisi de şaşırdılar. Kadın ahizeyi çabucak kaldırdı ve hemen gülmeye başladı. "Merhaba Ann, evet, evet! Tabii, bu gece. Evet. Sen gel buraya. Evet, bu gece Palyaçolar var, Dehşet de. Evet, çok güzel olacak."</p>
<p class="calibre1">Bay Montag ürperdi. Odadan çıktı. Evin içinde düşünerek gezindi. Bay Leahy'yi. İtfaiye istasyonunu. Kitaplan.</p>
<p class="calibre1">"Bu gece onu vuracağım," dedi yüksek sesle. "Leahy'yi öldüreceğim. Böylece bir sansürcüden kurtulmuş olacağız. Hayır." Buz gibi bir sesle güldü. "Çünkü aslında dünyadaki insanlann birçoğunu öldürmem lazım. Bir devrim başlatmak için ne yapması gerek insanın? Yalnız bir adam tek başına ne yapabilir?"</p>
<p class="calibre1">Mildred telefonda çene çalıyordu. Radyo yeniden gümbürdemeye başlamıştı.</p>
<p class="calibre1">Sonra, bir sene önce, parkta yalnız başına yürürken, siyah takım elbiseli bir adamla karşılaştığını anımsadı. Adam bir şey okuyordu. Bay Montag kitabı görmemişti, adamın bir şeyi hızla sakladığını, yüzünün kızardığını ve kaçmak istercesine ayağa fırladığını görmüştü. "Oturun," demişti adama.</p>
<p class="calibre1">"Ben bir şey yapmadım."</p>
<p class="calibre1">"Kimse bir şey yaptığınızı söylemedi zaten." Bütün öğleden sonra parkta oturmuşlardı. Bay Montag adamın kendisine açılmasını sağlamıştı. Emekli bir İngiliz edebiyatı profesörüydü. Kırk yıl önce, kalan son edebiyat fakültesi de kapandığında, o da işini kaybetmişti. Adı William Faber'di ve evet, utanarak, korkarak, okuduğu küçük Amerikan Şiiri Antolojisi'ni ona göstermişti. "Sırf yaşadığımı hissetmek için okuyorum," demişti Bay Faber. "Nerede olduğumu ve neler olduğunu bildiğimi hissetmek için. Farkında olmak için. Birçok arkadaşım farkında değil. Birçoğu konuşamıyor bile. Kekeliyor, duraksıyor, sözcük arıyorlar. Sadece satışlardan ve kârlardan ve bir saat önce televizyonda ne izlediklerinden bahsediyorlar."</p>
<p class="calibre1">Ne kadar hoş bir öğleden sonraydı o. Profesör Faber ona şiirlerin bazılarını okumuştu. Hiçbirini anlamamıştı ama tınılan iyi gelmiş, anlamlannı da, zaman içinde yavaş yavaş kavramıştı. Bittiğinde Bay Montag ona, "Ben bir itfaiyeciyim," demişti.</p>
<p class="calibre1">Profesör Faber'in kalbi az kalsın duruyordu. "Merak etmeyin, sizi ele vermeyeceğim," demişti Bay Montag. "Bu işten zalimce bir zevk almaktan yıllar önce vazgeçtim. Uzun yürüyüşler yapanm ben. Artık hiç kimse yürümüyor. Sizin de başınıza geldi mi aynı şey? Polis sırf yaya olduğunuz için, hırsız olduğunuzdan şüphelenip durdurdu mu sizi de?" Profesör Faber'le birlikte gülüşmüşler ve sözlü olarak birbirlerine adreslerini verip ayrılmışlardı. Adamla bir daha hiç görüşmemişti. Bir İngiliz edebiyatı profesörünü tanımak tehlikeli olabilirdi. Ama şimdi?</p>
<p class="calibre1">Telefonu çevirdi.</p>
<p class="calibre1">"Alo."</p>
<p class="calibre1">"Alo. Profesör Faber mi?"</p>
<p class="calibre1">"Evet. Kimsiniz?"</p>
<p class="calibre1">"Ben Leonard Montag. Hatırladınız mı, bir yıl önce parkta karşılaşmıştık."</p>
<p class="calibre1">"Aa, evet Bay Montag. Nasıl yardımcı olabilirim size?"</p>
<p class="calibre1">"Profesör... "</p>
<p class="calibre1">"Evet?"</p>
<p class="calibre1">"Dünyada Shakespeare'in kaç kopyası kaldı, biliyor musunuz?"</p>
<p class="calibre1">"Korkarım neden bahsettiğinizi anlamıyorum." Adamın sesi bir anda buz kesmişti.</p>
<p class="calibre1">"Hiç kopyası kalıp kalmadığını merak ediyorum." '</p>
<p class="calibre1">"Sizinle şimdi konuşamam, Bay Montag."</p>
<p class="calibre1">"Bu telefon hattı kapalı devre, dinleyen kimse yok, merak etmeyin."</p>
<p class="calibre1">"Bir tuzak mı bu? Telefonda her önüme gelenle konuşamam ben."</p>
<p class="calibre1">"Söyleyin, hiç kopyası kaldı mı Shakespeare'in?"</p>
<p class="calibre1">"Hayır, hiç kalmadı." Profesör Faber telefonu kapattı.</p>
<p class="calibre1">"Hiç." Bay Montag nefesini tutarak iskemlesinin arkasına yaslandı. Hiç. Tüm dünyada hiç Shakespe- are yok, bir tane bile kalmamış, hiçbir yerde. Hepsi yırtılmış, yakılmış, yok edilmiş! Titreyerek ayağa kalktı, odayı yürüyerek geçti ve kitaplann arasına çömeldi. Birini eline aldı ve havaya kaldırdı.</p>
<p class="calibre1">"Shakespeare'in oyunları, Millie! Dünyadaki'son kopya bu ve sahibi benim."</p>
<p class="calibre1">"İyi," dedi kadın.</p>
<p class="calibre1">"Bu kopyaya bir şey olursa, Shakespeare sonsuza dek kaybolmuş olacak. Bunun ne anlama geldiğinin farkında mısın? Evimizdeki bu son kopyanın önemini anlıyor musun?"</p>
<p class="calibre1">"Bu gece yakılsın diye Bay Leahy'ye teslim etmen gereken kitap da o, değil mi?" dedi kadın. Bunu zalimce söylememişti. Sadece kitabın nihayet hayatından çıkacak olmasından dolayı rahatlamış gibiydi.</p>
<p class="calibre1">"Evet."</p>
<p class="calibre1">Adam, Bay Leahy'nin kitabı elinde yavaşça, zevkini çıkararak çevirdiğini gözünün önüne getirebiliyordu. "Otur Montag, bunu izlemeni istiyorum. Yavaşça, patlıcan soyar gibi dikkatlice yapmak lazım bu işi. Bak, görüyor musun?" Bay Leahy kitabın sayfalarını teker teker yırtıyor. İlk sayfayı bir kibritle tutuşturuyor. Ve o sayfa siyah bir kelebeğe dönüştüğünde ikinci sayfayı tutuşturuyor, sonra üçüncüyü, dördüncüyü... Bütün kitabı, sayfa sayfa yakıyor. İşi bittiğinde Bay Montag orada terleyerek oturuyor, zeminse sanki fırtınaya kapılıp ölmüş küçük bir siyah kelebek sürüsüyle kaplı. Bay Leahy ise gülümseyerek</p>
<p class="calibre1">ellerini yıkıyor.</p>
<p class="calibre1">"Tanrım, Millie, bir şeyler yapmalıyız. Bunun bir kopyasını çıkarmalıyız. Bir eşinin olması lazım. Yok olmamalı bu kitap."</p>
<p class="calibre1">"Vaktin yok ama."</p>
<p class="calibre1">"Hayır, elle değil, fotoğrafını çektirmek lazım."</p>
<p class="calibre1">"Kimse senin için böyle bir şey yapmaz."</p>
<p class="calibre1">Adam durdu. Kadın haklıydı. Kimseye güvenemezdi. Belki Profesör Faber'e. Bay Montag kapıya doğru yürümeye başladı.</p>
<p class="calibre1">"Televizyon partisi için geri geleceksin değil mi?" diye bağırdı kadın arkasından. "Sensiz zevki çıkmaz."</p>
<p class="calibre1">"Yokluğumu fark etmezsin bile." Ama kadın televizyondaki bir gündüz programına bakıyordu ve onu duymamıştı.</p>
<p class="calibre1">Çocukken bir keresinde, mavi ve sıcak bir yaz günü, san kumların ortasına oturup, bir eleği doldurmaya çalışmıştı. Kumu eleğe ne kadar hızlı doldurursa, elek de o kadar hızlı boşalıyor, boşalırken de hışırtılı bir ses çıkartıyordu. Bütün bir gün bu işle uğraşmıştı, çünkü zalim bir kuzeni ona, "Bu eleği kumla doldur, sana bir teklik vereceğim," demişti.</p>
<p class="calibre1">Orada, Temmuz ayının ortasında oturup ağlamıştı. Elleri yorulmuştu, kum ateş gibiydi. Ve elek boştu.</p>
<p class="calibre1">Şimdi, yeraltındaki jet-metro onu şehrin mahzenlerine doğru taşırken, eleği anımsadı. Shakespeare'i elinde tutup, kelimeleri zihnine doldurmaya çalıştı. Ama o doldurdukça, kelimeler elekten akıp gidiyordu! Şöyle düşündü: Bu kitabı Leahy'ye bir iki saat içinde teslim etmem gerekiyor. Ama benim, hiçbirini akıtmadan, tüm sözcükleri</p>
<p class="calibre1">ezberlemem    lazım.    Teker teker bütün    satırları</p>
<p class="calibre1">ezberleyebilirim.    Ezberlemeliyim.    Ezberlemek</p>
<p class="calibre1">zorundayım.</p>
<p class="calibre1">"Ama ezberleyemiyorum." Kitabı kapattı ve satır- lan tekrarlamaya çalıştı.</p>
<p class="calibre1">"Bu akşam Denham Diş Macunu'nu deneyin," dedi, sallanan vagonunun parlak duvarlarındaki jet- radyosu. Trompetler çaldı.</p>
<p class="calibre1">Kapa çeneni, diye düşündü Bay Montag. "Olmak ya da olmamak... "</p>
<p class="calibre1">"Denham Diş Macunu'ndan daha iyisi, yine ancak Denham Diş Macunu'dur."</p>
<p class="calibre1">"... Bütün mesele bu. Kapa çeneni, kapa, kapa, rahat bırak da ezberleyeyim."</p>
<p class="calibre1">Adam kitabı hararetle açmış sayfalan çekiştiriyor, satırları gözleriyle yırtıyor, göz kapaklarını gözlerinden yaş gelene kadar açık tutarak onlara bakıyor, bakıyordu. Kalbi küt küt atıyordu.</p>
<p class="calibre1">"Denham Diş Macunu. Şöyle yazılıyor: D - E - <span class="calibre13">n-h.. ."</span></p>
<p class="calibre1">"Hayatın acılarına göğüs germek mi, yoksa... " Boş elekten akıp giden san kumun hışırtısı. "Denham, Denham, Denham. Denham'dır size lazım olan! Diş temizliği için daha iyisini aramayın." "Kapa çeneni!" O kadar yüksek sesle bağırmıştı ki radyo bile şaşırmıştı. Bay Montag ayağa fırladığını ve vagondaki yolcuların şaşkın şaşkın kendisine baktıklarını fark etti. Delirmiş bir yüz ifadesiyle, anlaşılmaz şeyler mırıldanan ve elinde feci bir kitap tutan bu garip adamdan ürkmüşlerdi. Bu tavşan kılıklı insancıklar, toplu taşıma araçlarına radyo konulmasını ve reklam dinlemeyi talep etmemişlerdi belki, ama yine de kovayla boca ediliyordu bu reklamlardan. Nereye giderseniz gidin, havada her an onu kirleten, dolduran, döven bir müzik, bir ses olurdu. Ve şimdi geri zekâlının biri -ki bu kendisi oluyordu- durup dururken vagonun duvarlarını tırmalamaya, huzurun düşmanı, Shakespeare'in katili hoparlörleri yumruklamaya başlamıştı.</p>
<p class="calibre1">"A-a! Deli mi ne?"</p>
<p class="calibre1">"Kondüktörü çağınn."</p>
<p class="calibre1">"Denham, Denham'ın hassas dişler için iki kat güçlü diş macunu."</p>
<p class="calibre1">"On dördüncü Cadde."</p>
<p class="calibre1">Onu kurtaran bu oldu. Tren durdu. Hareketin aniden kesilmesine şaşıran Bay Montag geri çekildi, solgun suratlı insanlann önünden koşarak geçti ve kendisini dışan attı. Gittikçe uzaklaşan bir ses, deniz kıyısındaki yalnız bir martı gibi arkasından bağırıyordu: Denham, Denham, Denham, Denham...</p>
<p class="calibre1">Profesör Faber kapıyı açtı ve kitabı görür görmez onu Bay Montag'ın elinden kaptı. "Tannm. Bir Sha- kespeare görmeyeli yıllar olmuştu."</p>
<p class="calibre1">"Dün akşam bir ev yaktık. Ben de bunu çaldım."</p>
<p class="calibre1">"Büyük risk almışsınız."</p>
<p class="calibre1">"Ne olduğunu merak ettim."</p>
<p class="calibre1">"Elbette edersiniz. Güzeldir Shakespeare. Eskiden bir sürü güzel kitap vardı. Biz onlardan vazgeçmeden önce yani." Adam sayfalan büyük bir iştahla çevirdi. Zayıf, kel bir adamdı, ince ve uzun elleri vardı. Oturdu ve bir elini gözlerinin üzerine koydu. "Bay Montag, karşınızdaki adam bir korkak. Kırk yıl önce, 'şeytani' diyerek son kitaplan da yaktıklarında, ben önce biraz homurdandım, ama sonra köşeme çekilip sesimi kestim. O gün bu gündür kendi kendime kahrolurum."</p>
<p class="calibre1">"Geç kalmış değilsiniz ama. Dünyada hâlâ kitaplar var."</p>
<p class="calibre1">"Ben de hâlâ yaşıyorum, ama ölmekten korkuyorum. Medeniyetler benim gibi adamlann ölüm korkusu yüzünden çöker zaten."</p>
<p class="calibre1">"Bir planım var. Bir şeyler yapabilecek konumdayım ben. İtfaiyeciyim. Dolayısıyla kitapları bulup, onları saklayabilirim."</p>
<p class="calibre1">"Doğru."</p>
<p class="calibre1">"Dün gece uyumadım, düşündüm. Elimizde kitapların baskıya temel teşkil edebilecek kopyaları olursa, özel olarak, gizlice, birçok kitap basıp yayınlayabiliriz."</p>
<p class="calibre1">"Bunu deneyen çok oldu. Binlerce iyi insan, sırf bunu denedikleri için elektrikli sandalyeyi boyladı. Hem baskı makinesini nereden bulacaksınız?"</p>
<p class="calibre1">"Biz bir tane yapamaz mıyız? Biraz param var benim."</p>
<p class="calibre1">"Bu meseleyi umursayan, yetenekli bir usta bulabilirsek olur."</p>
<p class="calibre1">"Ama planımın en güzel kısmı şu." Bay Montag neredeyse gülecekti. Öne doğru eğildi. "Her kitaptan fazladan birkaç kopya basacağız ve onları itfaiyecilerin evlerine gizleyeceğiz."</p>
<p class="calibre1">"Ne?"</p>
<p class="calibre1">"Evet! Her eve on, yirmi kopya yerleştireceğiz. Suç işleme kastını ispat etmek için yeter de artar bile bu kadar kitap. Felsefe kitapları, siyaset kitaplan, din kitaplan, fantezi kitaplan... "</p>
<p class="calibre1">"Tannm!" dedi Profesör Faber. Yerinden fırladı ve odayı adımlamaya başladı. Ara ara Bay Montag'a bakıyor, gülümsüyordu. "İnanılmaz."</p>
<p class="calibre1">"Beğendiniz mi planımı?"</p>
<p class="calibre1">"Sinsi bir plan."</p>
<p class="calibre1">"İşler mi sizce?"</p>
<p class="calibre1">"Eğlenceli olacağı kesin."</p>
<p class="calibre1">"Evet, doğru sözcük bu. Tanrım, kitaplan evlere gizleyip sonra ihbar etmek, motorların gürültüsü, evlerin açılması, kapıların kırılması... ve bir bakmışsınız, suçlu itfaiyeciden başkası değil! Evi yanıyor, kendisi de doğru hapse... "</p>
<p class="calibre1">"Kesinlikle sinsice bir plan bu." Profesör neredeyse dans etmeye başlayacaktı. "Ejder kendi kuyruğunu yiyecek, desenize!"</p>
<p class="calibre1">"Elimde tüm kıtadaki itfaiyecilerin ev adreslerinin bir listesi var.. İyi bir yeraltı örgütlenmesiyle, sektördeki bütün orospu çocuklarının evine kitap tohumu ekip, ateş hasadı biçmek işten bile değil." "iyi ama nasıl başlayacaksınız işe?"</p>
<p class="calibre1">"Orada bir kitap, burada bir kitap, örgütü yavaş yavaş kuracağım."</p>
<p class="calibre1">"Kime güvenebilirsiniz ki?"</p>
<p class="calibre1">"Sizin gibi eski profesörlere, eski aktörlere, yönetmenlere, yazarlara, tarihçilere, dilbilimcilere... Böyle için için kaynayan, öfkesinden patlamak üzere olan bir sürü insan olmalı."</p>
<p class="calibre1">"Çoğu yaşlı, içi geçmiş dinozorlardır ama. Son yıllarda yeni mahsul almak pek mümkün olmadı." "Daha iyi ya işte. Kamuoyu unutmuştur çoğunu, kimsenin dikkatini</p>
<p class="calibre1">çekmezler."</p>
<p class="calibre1">"Ben öyle birkaç kişi tanıyorum."</p>
<p class="calibre1">"Onlarla başlayıp, ağı yavaş yavaş genişletiriz. Hiç Shakespeare, Pirandello veya Shaw oynama fırsatı bulamamış aktörleri bir düşünsenize! Tanrım, onların öfkesini iyi bir amaç için kullanabiliriz. Kırk yıldır bir satır bile tarih yazamamış tarihçiyi düşünün. Ve neredeyse yarım yüzyıldır sabun köpüğü dışında bir şey yazamayan, akşamlan eve gittiklerinde unutmak için kusan yazarları. Böyle milyonlarca insan olmalı!"</p>
<p class="calibre1">"En azından."</p>
<p class="calibre1">"Hattâ küçük okuma seminerleri düzenleyip, insanlann ilgisini yeniden uyandırmamız bile mümkün olur, bakarsınız."</p>
<p class="calibre1">"Bu imkânsız işte."</p>
<p class="calibre1">"Ama denememiz şart."</p>
<p class="calibre1">"Hayır. Bütün yapı, bir bütün olarak çökmezse olmaz. Sadece dış görünüşü değiştirerek yapılabilecek bir iş değil bu. İskeleti yıkmamız lazım. Vasatlık her yere, her şeye öylesine sinmiş durumda ki! Bilmiyorum farkında mısınız Bay Montag, ama kırk yıl önce yakma operasyonları gerekli bile değildi aslında."</p>
<p class="calibre1">"Nasıl yani?"</p>
<p class="calibre1">"O noktada çizgi romanlar, özetin özeti özetler büyük kitleyi o derece parçalamıştı ki, halk kütüphaneleri zaten Büyük Sahra gibi boş, ıssız ve sessizdi, artık kimse kütüphanelere uğramaz olmuştu. Bilim ve teknoloji kitaplarının durduğu bölümler hariç tabii... "</p>
<p class="calibre1">"Ama biz kütüphaneleri yeniden canlandırabiliriz."</p>
<p class="calibre1">"Radyodan daha yüksek sesle bağırabilir, hilkat garibesi dansçılardan daha hızlı dans edebilir misiniz? Zira doğduklan andan bunadıklan ana kadar, tüm'ömürleri boyunca ana kucağında emzirilen bu muhallebi çocuklannın ilgisini çekmek ancak öyle mümkün olur. Dergi raflanna bir bakın. Hepsinin kapağında yan çıplak kadın resimleri var. Reklam panolarına, filmlere bakın. Seks. Amerikan erkeğini spor salonundan, Amerikan kadınını güzellik salonundan, ikisini birden ortak dostlan televizyondan ayırabilir misiniz?"</p>
<p class="calibre1">"Deneyebiliriz en azından."</p>
<p class="calibre1">"Aptalsınız. İnsanlar düşünmek istemiyorlar artık. Hayatlanndan memnunlar, eğleniyor, hoşça vakit geçiriyorlar."</p>
<p class="calibre1">"Hayır. Eğlendiklerini düşünüyorlar sadece. Kanının her şeyi var mesela. Ama o da, milyonlarca başka insan gibi intihar teşebbüsünde bulundu." "Tamam, kendilerini kandınyorlar, ama bunu onlara göstermeyi denediğinizde, sizi böcek gibi ezerler."</p>
<p class="calibre1">Batıya doğru giden bir savaş uçağı filosu evi titretti.</p>
<p class="calibre1">"Bakın, bizim umudumuz bu işte," dedi Profesör Faber havayı göstererek. "Umalım ki uzun ve kötü bir savaş olsun, Bay Montag. Bırakalım televizyonla- n, radyolan, çizgi romanları ve gerçek itiraflan savaş yok etsin. Bu medeniyet kendi kendisini yok ediyor. Bırakın, tekerleği merkezkaç kuvveti kırsın."</p>
<p class="calibre1">"Ben o kadar bekleyemem. Bu yapı çöktüğünde onun yerine geçmeye aday başka bir yapının hazırda bekliyor olması lazım. O da biziz işte."</p>
<p class="calibre1">"Shakespeare'den alıntılar yapan ya da Sofokles'i hatırladığını söyleyen birkaç yaşlı adam mı? Bu kadar</p>
<p class="calibre1">trajik olmasa, komik derdim."</p>
<p class="calibre1">"İnsanın makineden daha fazlası olduğunu, mutluluğu yanlış bir tembellik türünün değil, doğru bir iş türünün getireceğini anımsatmak lazım ama insanlara. İnsanın yapacak bir işi olmalı. Aksi takdirde kendini faydasız hisseder. Ona dürüstlük, güzellik, şiir ve sanat gibi, kaybettiği şeyleri anlatmamız lazım."</p>
<p class="calibre1">Profesör Faber iç çekip, "Tamam, Bay Montag," dedi. "Doğru düşünüyorsunuz ama yanılıyorsunuz. Nasılsa bir şeyler yapacağız. Bana bugün ne kadar para getirebilirsiniz?"</p>
<p class="calibre1">"Beş bin dolar."</p>
<p class="calibre1">"Getirin o zaman. Yıllar önce üniversite gazetesini basan bir adam tanırdım. O seneyi çok iyi hatırlıyorum. Bir gün sınıfa girdim ve bir baktım, Antik Yunan Draması dersime sadece tek bir öğrenci kayıt yaptırmış. Anlıyor musunuz, işte böyle yavaş yavaş oldu her şey. Ağustos ayında, öğlen sıcağında eriyen bir buz kütlesi gibi. Kimse yasa çıkarmadı. Öylece, kendiliğinden oluverdi. İnsanlar, kendi kendilerini salaklığa mahkum edip, kendi kendilerini sansürle- diklerinde, devlet kamuoyunun sadece sabun köpüğü okumasının kendi avantajına olduğunu fark etti ve bu durumu kalıcı kılmak için işe girişti. Gazeteler zaten daha 1950'lerde can çekişmeye başlamıştı. 2000'lere gelindiğinde tam anlamıyla öldüler. Dolayısıyla, hükümet gazeteleri yasakladığında kimsenin umurunda olmadı. Zaten kimse gazete okumak istemiyordu. Dünya yarım insanlarla dolu, Bay Montag. Nasıl mutlu olacaklannı bilmiyorlar, çünkü ne nasıl çalışacaklarını ne de nasıl dinleneceklerini biliyorlar.</p>
<p class="calibre1">Neyse, bu kadar yeter. Ben matbaacıyı ararım. Kitaplan basmaya başlayalım. İşin o kısmı eğlenceli olacak. Gerçekten zevk alacağım."</p>
<p class="calibre1">"Ve okuma seminerlerini de planlayalım."</p>
<p class="calibre1">"Evet. Savaşı da bekleyelim," dedi Profesör Faber. "Savaşın tek iyi yanı bu zaten. Makineleri mükemmelen yok ediyor." Bay Montag ayağa kalktı. "Size parayı bugün bir ara ya da en geç yarın getiririm. Ama bana o Shakespeare'i geri verin. Bugün yakılması gerekiyor maalesef."</p>
<p class="calibre1">"Hayır!" Profesör Faber kitabı elinde sıkı sıkı tutup, sayfalarını çevirmeye başladı.</p>
<p class="calibre1">"Ezberlemeye çalıştım ama olmadı. Unuttum. Hatırlamaya çalışırken kafayı yedim."</p>
<p class="calibre1">"Hay aksi. Keşke daha çok vaktimiz olsaydı." "Ben de aynı şeyi söyleyip duruyorum kendime. Üzgünüm gerçekten." Bay Montag kitabı adamın elinden alıp kapıya doğru yürüdü. "İyi geceler." Kapı kapandı. Tekrar sokaktaydı. Gerçek dünyaya bakıyordu. O gece savaşın hazırlık yaptığını gökyüzünde hissetmek mümkündü. Bulutların yavaş yavaş kenara çekilmeleri, sonra tekrar geri gelmeleri ve yıldızların milyonlarcasının düşman uçaklan gibi bulutlann arasından bir görünüp bir kaybolması ve gökkubbenin şehrin üzerine çöküp evleri harabeye çevirmek üzere olduğu hissi ve ayın bir ateş topuna dönüşmesi; gecenin onda uyandırdığı his işte böyle bir şeydi. Bay Montag, cebinde parayla, otobüs durağından eve doğru yürüyor, dalgın bir şekilde, sol kulağına bir tıkaç gibi taktığı deniz minaresi şeklindeki radyoyu dinliyordu. "Deniz Minaresi Kulak Radyosunu satın alın ve okyanusun sesi hep kulağınızda olsun." Eve adım atarken bir ses onunla, sadece onunla konuşuyordu: "Bugün işler aniden kötüye gitmeye başladı. Artık savaşın çıkması an meselesi." Jet motorlu bir bombardıman uçağı filosu, başaklar üzerinde savrulan bir tırpan gibi tıslayarak, gökyüzünden hızla geçti. Bir radyo dalgası kadar bile sürmemişti geçişleri. Bay Montag bir cebindeki parayı, ardından diğer cebindeki Shakespeare'i yokladı. Artık ezberlemekten vazgeçmişti. Artık sırf zevk için, güzel kelimelerin dilinde ve zihninde bıraktığı hoş lezzet için okuyordu. Deniz Minaresi Kulak Radyosunu kulağından çıkarttı ve ay ışığında Lear'dan bir sayfa daha okudu.</p>
<p class="calibre1">Saat sekizde ön kapıdaki tarayıcı üç kadını tanıdı ve kapıyı açtı. Kadınlar yüksek sesli kahkahalar ve boş konuşmalar eşliğinde içeri girdiler. Bayan Masterson, Bayan Phelps ve Bayan Bowles, Mildred'ın kendilerine sunduğu martinileri içiyor, yanlışlıkla çarpılan bir avizenin çınlayan kristalleri gibi kahkahalar atıyor, birbirlerine aynı bembeyaz dişlerle gülüyor, şen şakrak sesleri boş koridorlarda yankılanıyordu. Bay Montag kendisini, ana konusu herkesin ne kadar hoş göründüğü olan bir konuşmanın ortasında buldu.</p>
<p class="calibre1">"Herkes ne kadar hoş değil mi?"</p>
<p class="calibre1">"Çok hoş."</p>
<p class="calibre1">"Çok hoş görünüyorsun, Alma."</p>
<p class="calibre1">"Sen de çok hoşsun, Mildred."</p>
<p class="calibre1">"Herkes çok hoş ve iyi," dedi Bay Montag. Kitabı bırakmıştı. Tek kelimesi aklında kalmayacaktı nasıl olsa.</p>
<p class="calibre1"><span class="calibre2">Hamlet'i</span> ezberlemek için ne kadar çok uğraşırsa, Hamlet o kadar hızlı buharlaşıyordu zihninden. Canı yürümek istiyordu ama artık yürüyüşe çıkmıyordu. Yürürken bir şekilde Clarisse'le karşılaşmaktan ya da karşılaşmamaktan korkuyordu. Bu gece bu sarışın kuklalar arasında kalmasının asıl nedeni buydu. Onlara boş boş bakıyor, incir çekirdeğini doldurmayan şeyler söylüyordu. Henüz herkes birbirine ne kadar hoş göründüğünü söylemeyi bitirmemişken, bir şekilde televizyon açıldı. Adamın biri meyveli gazoz satıyor, kadının biri de sırıtarak gazozu içiyordu. Bir insan aynı anda hem sırıtıp hem de içmeyi nasıl becerebilirdi, tanrı aşkına? Tam bir reklam hilesi! Bunun ardından yeni bir pasta çeşidini yapmanın püf noktalan, sonra da çılgın bir aile komedisi ve son haberleri yorumlamayan bir yorum. "Önümüzdeki yirmi dört saat içerisinde savaş çıkabilir de, çıkmayabilir de. Kesin bir şey söylemek mümkün değil." Ve eyaletlerin başkentlerini konu alan tahammül edilemez bir yarışma programı.</p>
<p class="calibre1">Bay Montag aniden kalkıp televizyonu kapattı.</p>
<p class="calibre1">"Hey!" dedi herkes, bu bir şakaymış gibi.</p>
<p class="calibre1">Mildred ise tedirginlikle, "Leonard," dedi.</p>
<p class="calibre1">"Bir parça sessizlik hepimize iyi gelir diye düşündüm."</p>
<p class="calibre1">Bunu biraz düşünüp gözlerini kırpıştırdılar.</p>
<p class="calibre1">"Değişiklik olsun diye biraz sohbet etmeyi denesek... "</p>
<p class="calibre1">Sohbet!</p>
<p class="calibre1">Doğuya doğru giden bir uçak filosu evi titretti. Titreşim kadınların bedenlerinden akıp, ellerindeki içkileri salladı. Bay Montag uçaklann sesini gözleriyle takip etti.</p>
<p class="calibre1">"işte gidiyorlar," dedi.</p>
<p class="calibre1">Herkes ona baktı.</p>
<p class="calibre1">"Sizce savaş ne zaman çıkar?"</p>
<p class="calibre1">Sessizlik.</p>
<p class="calibre1">En sonunda: "Ne savaşı?"</p>
<p class="calibre1">"Savaş olmayacak ki."</p>
<p class="calibre1">"Kocalarınız nasıllar? Bakıyorum da bu gece burada değiller."</p>
<p class="calibre1">Bayan Masterson yan gözle boş televizyon ekranına baktı. "Kocam bir iki haftaya kalmaz geri döner. Askere çağırdılar ama zırt pırt çağırırlar zaten." Güldü.</p>
<p class="calibre1">"Endişelenmiyor musunuz? Savaştan filan dolayı yani?"</p>
<p class="calibre1">"Aman, boşverin. Savaş çıkacaksa çıksın da, bir an önce olsun bitsin. Savaş çıkacak diye boş boş oturacak değiliz ya."</p>
<p class="calibre1">"Hayır, ama en azından düşünebiliriz."</p>
<p class="calibre1">Kadın sevimli bir şekilde içkisini yudumladı. "Bana ne canım savaştan? Bob düşünsün."</p>
<p class="calibre1">"Ve ölsün."</p>
<p class="calibre1">"Ölen hep başkasının kocası olur. Nasıl espri ama?" Kadınlar kıkırdadılar. "Bob başının çaresine bakabilir.”</p>
<p class="calibre1">Evet, diye düşündü Bay Montag, bakamasa da ne önemi var? Nasılsa fabrikalar bize yedek parça denilen şeyin sırrını öğretti. Elini sallasan erkeğe çarpıyor. Bugünlerde biri diğerinin kopyası. Kadınlar da öyle. Kanm, ötekiler... Hepsinin cayır cayır parıldayan yüzleri, neon renkli rujlan, oyuncak bebek gibi uzun kaşlan var. Bob olmuş, Mary olmuş, Tom olmuş ne fark eder? Onlar olmazsa, en az onlar kadar boş bir Joe, bir Helen, bir Roger bulunur yedekte. Televizyon karşısında solmuş tenlerin doldurduğu bu dünyada, ara da yanık bir ten bul bakalım.</p>
<p class="calibre1">Pelte gibi kasların doldurduğu bu dünyada, sıkı bir pazu bul bulabilirsen. Muhallebi ve keşkül dünyasında, ara da çemenli pastırma ve tuzlu peynir bul. Kör makaslara dönüşmüş bunca zihin arasında, meselelerin kalbini deşecek neşter nerede? Hadi canım. Bu kadınlar portakal soymaya kalksalar, kollannı dirsekten budarlar. Odaya sessizlik hakim olmuştu.</p>
<p class="calibre1">"Dün akşam Clarence Dove'un filmini izlediniz mi? Ne komikti değil mi?"</p>
<p class="calibre1">"Evet, çok komik bir adam o."</p>
<p class="calibre1">"Peki ya Bob ölürse? Veya sizin kocanız ölürse, Bayan Phelps?"</p>
<p class="calibre1">"Öldü zaten," dedi Bayan Phelps. "Bir hafta önce öldü. Duymadınız mı? Damın birinden kendini attı." "Bilmiyordum." Sustu. Utanmıştı.</p>
<p class="calibre1">"Clarence Dove konusuna geri dönecek olursak, gerçekten de çok komik," dedi Mildred.</p>
<p class="calibre1">"Bay Phelps'le neden evlenmiştiniz?" diye sordu Montag.</p>
<p class="calibre1">"Neden mi?"</p>
<p class="calibre1">"Evet neden, ortak yanlanmz neydi yani?"</p>
<p class="calibre1">Zavallı kadın ellerini çaresizce salladı. "Ee, şey, çünkü hoş bir espri anlayışı vardı ve aynı televizyon programlarından hoşlanıyorduk, öyle şeyler işte. İyi dans ediyordu bir de."</p>
<p class="calibre1">Cenazelerde tıpkı bu kadın gibi, gözleri kuru başka dullar da görmüştü. Gözleri kuruydu, çünkü ölen adam fabrikadan çıkmış bir robottan başka bir şey değildi; neşeli, uyumlu, ama aynı ölçüde neşeli ve uyumlu başka bir modelle kolayca değiştirilebilecek, poligonda vurulan hedefler gibi, pat diye yeniden ayağa dikilebilecek bir robot.</p>
<p class="calibre1">"Peki ya siz Bayan Masterson? Sizin çocuğunuz var mı?"</p>
<p class="calibre1">"Komik olmayın."</p>
<p class="calibre1">"Aslında düşünüyorum da, buradaki hiç kimsenin çocuğu yok," dedi Bay Montag. "Bir tek Bayan Bowles'un çocuğu var."</p>
<p class="calibre1">"Evet, hem de dört tane. Hepsini sezaryenle doğurdum. O kadar kolay ki."</p>
<p class="calibre1">"Tıbbi zorunluluk nedeniyle mi sezaryenle doğurdunuz?"</p>
<p class="calibre1">"Hayır canım. Sırf bir bebek doğuracağım diye o kadar acı çekecek halim yok ya! Dördünü de sezaryenle doğurdum." Kadın sayıyı parmaklarıyla gösterdi.</p>
<p class="calibre1">Evet, her şey kolaydı. Kolay yolu doğru yolla karıştırmak. Ne kadar da baştan çıkartıcıydı. Ama yaşamak bu değildi. Bebek doğurmayan bir kadın ya da çalışmayan bir adam, bir şeye ait sayılmazdı. Gelip geçerdi onlar, tüketilip atılırlardı. Hiçbir şeye ait olmazlar, hiçbir şey yapmazlardı.</p>
<p class="calibre1">Adam kadınlardan her geçen dakika biraz daha iğreniyordu. "İçinde yaşadığımız bu dünyanın, olası en iyi dünya olmayabileceği hiç geldi mi aklınıza hanımlar?" dedi. "Zenciler, Yahudiler, insan haklan ve diğer her şey, yüz yıl önce neredelerse hâlâ orada olabilirler mi mesela?"</p>
<p class="calibre1">"Yok canım, olur mu öyle şey," dedi Bayan Phelps. "Öyle olsa duyardık."</p>
<p class="calibre1">"Nereden duyardınız? Bu sabun köpüğü püskürtücüsünden mi?" dedi Bay Montag, başparmağıyla televizyonu göstererek. "Bu sansür makinesinden mi duyardınız?"</p>
<p class="calibre1">"Yalan söylüyorsunuz," dedi Bayan Phelps.</p>
<p class="calibre1">Adam cebinden bir kâğıt çıkarttı ve kâğıdı sinirli bir şekilde salladı.</p>
<p class="calibre1">"O ne?" diye sordu Bayan Masterson gözlerini kısarak.</p>
<p class="calibre1">"Kitabın birinden bir şiir. Dinlemenizi istiyorum."</p>
<p class="calibre1">"Ben şiir sevmem ki."</p>
<p class="calibre1">"Hiç okudunuz mu, dinlediniz mi peki?"</p>
<p class="calibre1">"İğrenirim şiirden ben."</p>
<p class="calibre1">Mildred ayağa fırladı, ama Bay Montag ona oturmasını söyledi. Kadınların tümü, sinirli bir şekilde birer sigara yaktılar. Dudaklannı büzüştürüp, nikotin kokulu ellerini dumanlı havada salladılar. "İyi hadi, okuyun öyleyse," dedi Bayan Masterson. "Okuyun da bir an önce kurtulalım şu pislikten." Bayan Phelps cırlak sesiyle söylendi: "Yasaya aykırı değildir inşallah. Bak korktum şimdi. En iyisi evime gideyim ben."</p>
<p class="calibre1">"Oturun oturduğunuz yerde. Bu konuyu sonra konuşuruz." Adam boğazını temizledi. Oda sessizliğe büründü. Gözlerini kaldırdı. Kadınların hepsi umutla televizyona    bakıyorlardı.    Sanki bakarak    onu</p>
<p class="calibre1">açabileceklerini düşünüyorlardı.</p>
<p class="calibre1">"Dinleyin," dedi adam. "Okuyacağım, Mathew Amold adında bir adamın, 'Dover Sahili' isimli şiiri." Bekledi. Şiiri düzgün okumak istiyordu, hata yapmak istemiyordu. Okudu:</p>
<p class="calibre1">"Deniz durgun bu gece Sular yükselmiş, mehtap</p>
<p class="calibre1">vurmuş Boğazın üzerine; Fransa kıyısında bir ışık</p>
<p class="calibre1">Yanıp sönüyor; İngiltere'nin sarp kayalıktan Körfezin sükûnetinde hafifçe ışıldıyor.</p>
<p class="calibre1">Gel pencereye, gece havası çok güzel!</p>
<p class="calibre1">Dalgalann havaya karıştığı Denizin Ay'la aklanan karayla buluştuğu yerde Dinle! Dalgalann çekilirken sahilden emdiği Kabarırken sahile geri fırlattığı Çakıltaşlarının kükreyişini duyarsın Başlayan, biten ve sonra yeniden Ürkek, aheste bir makamda başlayan Bitmeyen hüzünlü bir nağme.</p>
<p class="calibre1">"Sofokles uzun zaman önce işitmişti bu nağmeyi Ege sahillerinde Ve insan acılarının bulanık gelgitini Anımsatmıştı bu ona.</p>
<p class="calibre1">Bize de bu uzak kuzey denizinde Bir şeyler anlatabilir elbette.</p>
<p class="calibre1">İnanç Denizi de bir zamanlar Böyle kabarmıştı ve sarmalamıştı Dünyanın tüm kıyılannı Parlak, fırfırlı bir kuşak gibi.</p>
<p class="calibre1">Fakat şimdi sadece ağır ağır çekilen dalgaların Hüzünlü gürültüsü geliyor kulağıma.</p>
<p class="calibre1">Gece rüzgârının nefesine katıyorlar</p>
<p class="calibre1">Geniş, kasvetli kıyılardan topladıkları çıplak</p>
<p class="calibre1">çakıltaşlannı.</p>
<p class="calibre1">"Ah, sevgilim, dürüst olalım birbirimize karşı! Çünkü önümüzde bir düşler diyarı gibi uzanan Bu hengameli, bu güzel, bu yeni dünyada Aslında ne sevinç, ne aşk, ne ışık Ne güven, ne huzur; ne de acının çaresi var Karanlığa gömülen bir ovadayız sanki Vurdumduymaz ordular geceleri vuruşurken</p>
<p class="calibre1">Aklımızda mücadele ve kaçış fikirleri."</p>
<p class="calibre1">Okumayı bitirdi.</p>
<p class="calibre1">Mildred ayağa kalktı. "Artık televizyonu açabilir miyim?"</p>
<p class="calibre1">"Hayır, kahretsin, hayır."</p>
<p class="calibre1">Mildred oturdu.</p>
<p class="calibre1">Bayan Masterson, "Ben hiçbir şey anlamadım," dedi.</p>
<p class="calibre1">"Ne hakkındaydı bu şiir?" diye sordu Bayan Phelps, gözlerinde korku okunuyordu.</p>
<p class="calibre1">"Güzelliğini fark etmiyor musunuz?" diye sordu Montag, sesi epey yüksek çıkmıştı.</p>
<p class="calibre1">"Bu kadar heyecanlanacak ne var?" diye sordu Bayan Masterson.</p>
<p class="calibre1">"Şiirin kendisi. O kadar küçük ki, çok büyük. Artık şiir okumaya hiç vakit ayırmıyoruz. Yağmuru sevmiyoruz. Yağacaksa bizim şehrimizden uzağa yağsın diye, yağmur bulutlarını tohumluyoruz. Noel'de karları    denize</p>
<p class="calibre1">süpürüyoruz. Ağaçlar görüntümüzü mü kapıyor, onları kesiyoruz. Çimleri biçmek gerekir, çok iş, en iyisi üzerine beton dökmek. Artık yaşamaya zahmet etmiyoruz."</p>
<p class="calibre1">"Bay Montag," dedi Bayan Masterson. "Bu gece bize okuduğunuz bu şiir nedeniyle sizi ihbar etmiyorsak, sırf bir itfaiyeci olduğunuz için. Yoksa yaptığınız şey yasadışı. Ama aptalca. Şiir yani, gerçekten aptalca bir şey."</p>
<p class="calibre1">"Aptalca dersiniz tabii. Çünkü fişe takabileceğiniz, pratik bir şey değil."</p>
<p class="calibre1">"Hadi hanımlar, gidelim artık buradan."</p>
<p class="calibre1">"Burada onunla ve onun şiirleriyle yakalanmadan gitsek iyi ederiz," dedi Bayan Phelps aceleyle ayağa</p>
<p class="calibre1">kalkarken.</p>
<p class="calibre1">"Durun, gitmeyin," dedi Mildred.</p>
<p class="calibre1">Kadınlar konuşmadan çıktılar. Kapı çarparak kapandı.</p>
<p class="calibre1">"Evinize gidin, battaniyelerinizi fişe takın ve kızarın, e mi!" diye bağırdı Bay Montag. "Eve gidip tımarhanedeki ilk kocanızı düşünün Bayan Masterson ve siz, Bayan Phelps, damdan atlayan kocanızı düşünün!"</p>
<p class="calibre1">Ev sessizliğe gömüldü.</p>
<p class="calibre1">Adam yatak odasına gitti. Mildred kendisini banyoya kilitlemişti. Suyun aktığını duydu. Uyku haplarının şişeden kadının eline döküldüğünü duydu.</p>
<p class="calibre1">Kapıyı çarparak evden dışarı çıktı.</p>
<p class="calibre1">**</p>
<p class="calibre1">"Teşekkürler Montag." Bay Leahy, Shakespeare'i alıp, ona göz ucuyla bile bakmadan yavaş yavaş yırttı ve duvardaki bir yarıktan içeri attı. "Hadi gel, şimdi yirmi bir oynayıp, bütün bu olup biteni unutalım. Geri döndüğüne sevindim." Birlikte itfaiye binasının üst katına çıktılar.</p>
<p class="calibre1">Oturup iskambil oynamaya başladılar.</p>
<p class="calibre1">Bay Montag, Bay Leahy'nin bakışlarında, ellerinin suçunu görebiliyordu. Adam ellerine, elleri kötü bir şey yapmış köstebeklermiş gibi bakıyordu. Kıpır kıpırdı elleri, bir şeyler kopartarak, bir şeyleri karıştırarak, ceplerine gizlenerek, bir şekilde Bay Leahy'nin alkol alevini andıran bakışlarından kaçmaya çalışıyorlardı. Ellerinin üzerine Bay Leahy'nin soluğu bile değse, ters dönüp kıvrılarak öleceklermiş, onları bir daha canlandırmak mümkün olmayacakmış, buz kesip sonsuza dek kolunun yenine gömülecek ve unutulacaklarmış gibi hissediyordu. Zira bunlar kendi kendilerine hareket eden, onun parçası olmayan, kitaplan çalan, sayfaları yırtan, paragraftan ve cümleleri sonradan evde, kibrit ışığı altında açılıp, okunup, yakılacak küçük tomarlar halinde saklayan ellerdi. Bunlar Shakespeare'le, Eyüp Kitabıyla ve Ruth'la kaçan, onları küt küt çarpan kalbinin, zonklayan kaburgalarının, hızla akan kanının üstünde saklayan ellerdi. Bunlar, bir yandan hırsızlığına heyecanlanan, diğer yandan cüretinden dehşete kapılan, arada bir havaya kaldınp sanki üzerlerinde taze kan varmış gibi hayretle baktığı on parmağının ihanetine uğramış bir adamın elleriydi. Ellerini sürekli yıkıyordu Bay Montag. Sigara içemiyordu; sadece Bay Leahy'nin ellerini görmesini istemediğinden değil, sigara dumanı ona yaşlı adamı, yaşlı kadını ve bir önceki gece bronz makinelerini kullanarak başlattıkları yangını anımsattığı için de içemiyordu.</p>
<p class="calibre1">"Bugün sigara içmiyorsun, Montag."</p>
<p class="calibre1">"Evet. Öksürük yapıyor. Bırakmam lazım artık." Aynca iskambil oynarken ellerini masanın altına gizliyordu ki, Bay Leahy titrediklerini görmesin. "Ellerimiz masanın üstünde olsun lütfen," dedi Bay Leahy. "Hayır, sana güvenmediğimizden değil, ama masanın altında fazladan birkaç kâğıt var sanki." Hep birlikte gülüştüler. Bay Montag suçlu ellerini, titreyen hırsız ve yankesici ellerini çıkartıp kâğıtlarını masaya koydu.</p>
<p class="calibre1">Telefon çaldı.</p>
<p class="calibre1">Bay Leahy, elinde kâğıtlarla sakince telefona yürüdü, telefonun yanında durdu, bir kez daha çalmasını bekledi, sonra da ahizeyi kaldırdı.</p>
<p class="calibre1">"Buyrun."</p>
<p class="calibre1">Bay Montag kulak kabarttı.</p>
<p class="calibre1">"Evet?"</p>
<p class="calibre1">Odada saatin tıkırtısı duyuluyordu.</p>
<p class="calibre1">"Anlıyorum,” dedi Bay Leahy. Bay Montag'a bakarak gülümsedi ve göz kırptı. Bay Montag gözlerini kaçırdı. "Adresi alayım ben yine de."</p>
<p class="calibre1">Bay Montag kalktı ve elleri cebinde odada dolanmaya başladı. Diğer iki adam da ayağa kalkmış, hazırda bekliyordu. Bay Leahy, çabuk olmalarını söylercesine, başıyla kabanları ve şapkalarını işaret etti. Şakalaşarak kollarını kabanlarına soktular, kasklarını taktılar.</p>
<p class="calibre1">Bay Montag bekledi.</p>
<p class="calibre1">"Kesinlikle anlıyorum," dedi Bay Leahy. "Evet, evet, kesinlikle. Hayır, bir sorun olmaz. Endişelenmeyin siz. Hemen çıkıyoruz."</p>
<p class="calibre1">Bay Leahy telefonu kapattı. "Bak sen şu işe!" dedi.</p>
<p class="calibre1">"Bir ihbar mı geldi?"</p>
<p class="calibre1">"Evet."</p>
<p class="calibre1">"Yakılacak kitaplar mı var?"</p>
<p class="calibre1">"Öyle görünüyor."</p>
<p class="calibre1">Bay Montag oturdu. "Kendimi iyi hissetmiyorum."</p>
<p class="calibre1">"Ne yazık! Hem de tam bu çok özel vakada," dedi Bay Leahy, yavaşça yaklaşıp yağmurluğunu giyerken.</p>
<p class="calibre1">"Sanırım istifa edeceğim ben."</p>
<p class="calibre1">"Lütfen, biraz daha bekle. Son bir yangın daha Montag, ha, ne dersin? Sonra senin istifanı alacağım, söz ve hepimiz mutlu olacağız."</p>
<p class="calibre1">"Doğru mu söylüyorsun!"</p>
<p class="calibre1">"Sana hiç yalan söyledim mi ben?"</p>
<p class="calibre1">Bay Leahy, Bay Montag'a kaskını verdi. "Al, tak şunu. Bir saate kadar her şey bitmiş olur. Seni anlıyorum,</p>
<p class="calibre1">Montag. Gerçekten de anlıyorum. Yakında her şey harika olacak."</p>
<p class="calibre1">"Tamam," diyerek ayağa kalktı Bay Montag. Pirinç çubuktan aşağıya kaydı. "Yangın nerede?"</p>
<p class="calibre1">"Yolu ben sana tarif ederim, Bay Brown,<sup class="calibre4">-</sup>' diye seslendi Bay Leahy itfaiye arabasındaki adama.</p>
<p class="calibre1">Motor öksürerek canlandı ve gök gürültüsünü andıran sesler eşliğinde ekip arabaya tırmandı.</p>
<p class="calibre1">Köşeyi motor gümbürtüsü, patinaj çeken lastik ve siren sesleriyle döndüler. Tanktaki gazyağı bir devin midesindeki yemek gibi savruluyor, Bay Montag'ın parmaklan gümüş rengi korkuluklan sıkıca kavrıyor ve onlar soğuk boşluğa doğru hızla ilerlerken, saçlan rüzgârda, soluk yüzünden geriye doğru uçuşuyordu. O sırada o kadınları, ıvır zıvır kadınları, neon bir rüzgârın özlerini savurduğu, harman gibi dağıttığı, içi boşaltılmış kadınları düşünüyordu. Ve onlara şiir okumasını, bunun şimdi ona ne kadar aptalca geldiğini düşünüyordu. Kitap dediğin neydi ki, biraz kâğıt, biraz da mürekkep. Bir kitap yanmış, on kitap yanmış, beş bin kitap yanmış, ne önemi vardı ki? Dünyada kitapları ondan başka önemseyen kimse yoktu işte! Gerçek buydu. Niye unutmasındı, niye bu işin peşini bırakmasındı, niye kitaplan kaderine terk etmesindi?</p>
<p class="calibre1">"Buradan dön," dedi Bay Leahy.</p>
<p class="calibre1">"Elm Caddesi'ne mi?"</p>
<p class="calibre1">"Evet."</p>
<p class="calibre1">Bay Montag önde, devasa yağmurluğu rüzgârda uçuşan Bay Leahy'yi görebiliyordu. Bu haliyle itfaiye arabasının bronzdan numaralarının üzerinde uçan, kanatlarını onun rüzgarıyla dolduran siyah bir yarasaya benziyordu. Yüzü karanlıkta fosfor gibi parlıyordu ve gülüyordu.</p>
<p class="calibre1">"İşte, dünyanın mutluluğunu muhafaza etmek için gidiyoruz," diye bağırdı.</p>
<p class="calibre1">Bunun üzerine Bay Montag, hayır, diye düşündü. Kitaplan ölüme terk etmeyeceğim. Onların yakılmasına izin vermeyeceğim. Dünyada Bay Leahy gibi adamlar olduğu sürece pes edemem. Ama ne yapabilirim? Herkesi öldürecek halim yok ya? Tüm dünyaya karşı bir tek ben vanm. Ve bu iş tek bir adamın altından kalkabileceğinden çok daha büyük. Ne yapabilirim? Yangına karşı en etkili su hangisi?</p>
<p class="calibre1">Bilmiyordu.</p>
<p class="calibre1">"Şimdi Park Terrace'a dön," dedi Bay Leahy.</p>
<p class="calibre1">İtfaiye arabası aniden durdu, arabadaki adamlar öne doğru fırladılar. Bay Montag yerinde durdu ve parmaklannın sıkı sıkı kavradığı gümüş rengi korkuluklara baktı, titriyordu.</p>
<p class="calibre1">"Yapamam," diye mırıldandı, "içeri giremem. Bir kitap daha yakamam."</p>
<p class="calibre1">Bay Leahy oturduğu yerden atladı, yüzüne vuran temiz havayı kokladı. "Tamam, Montag. Gazyağını al!"</p>
<p class="calibre1">Hortumlar açıldı. Adamlar, yumuşak tabanlı botlarıyla, sakatlar gibi beceriksizce, örümcekler gibi sessizce koşuşturuyorlardı.</p>
<p class="calibre1">Bay Montag nihayet çevresine bakındı.</p>
<p class="calibre1">Bay Leahy, "Ne oldu Montag, bir sorun mu var?" dedi.</p>
<p class="calibre1">"Ama," dedi Bay Montag. "Bu ev... Bu benim evim."</p>
<p class="calibre1">"Evet, öyle," dedi Bay Leahy.</p>
<p class="calibre1">"Bu benim evim."</p>
<p class="calibre1">Evin bütün ışıklan yanıyordu. Sokak boyunca, bütün evlerde ışıklar san san yanıyordu, insanlar sahneye çıkar gibi balkonlarına, verandalanna çıkmışlardı. Bay Montag'ın evinin kapıları ardına kadar açıktı. Kapıda, elinde iki valiziyle Mildred duruyordu. Kocasını görünce eğildi, valizlerini aldı ve rüyadaymışçasına kaskatı bir şekilde, gözlerini adamın ceketinin üçüncü düğmesine dikerek, merdivenlerden indi.</p>
<p class="calibre1">"Mildred!"</p>
<p class="calibre1">Kadın konuşmadı.</p>
<p class="calibre1">"Tamam Montag, hortumları ve baltaları al, hadi."</p>
<p class="calibre1">"Bir dakika Leahy. Mildred, bu ihbar telefonunu sen açmadın, değil mi?"</p>
<p class="calibre1">Kadın yanından kollan kaskatı bir şekilde geçti. Kollarının ucundaki kırmızı ojeli sivri parmaklarında, valizlerin sapı vardı. Dudaklannın kanı çekilmişti.</p>
<p class="calibre1">"Mildred."</p>
<p class="calibre1">Kadın valizleri orada bekleyen bir taksiye koydu, kendisi de taksiye bindi ve gözlerini dümdüz karşıya dikti.</p>
<p class="calibre1">Bay Montag ona doğru yürümeye başladı, ama Bay Leahy onu kolundan yakalayıp eve doğru çekiştirdi: "Hadi, Montag."</p>
<p class="calibre1">Taksi aydınlık evlerin arasından yavaşça ilerlemeye başladı.</p>
<p class="calibre1">Ateşi besleyecek bir cereyan yaratmak amacıyla kınlan camların şangırtısı duyuldu.</p>
<p class="calibre1">Bay Montag yürüyordu, ama ne ayaklarının yere değdiğini, ne elinde tuttuğu soğuk hortumu hissediyor, ne de kapıya varana dek aralıksız konuşan Leahy'nin ne dediğini duyuyordu.</p>
<p class="calibre1">"Püskürt, Montag."</p>
<p class="calibre1">"Ne?"</p>
<p class="calibre1">"Gazyağını."</p>
<p class="calibre1">Bay Montag karşısındaki yabancı eve, komşuların mırıltıları, kırılan camlann sesi ve her odada yanan ışıklarla her geçen dakika biraz daha da yabancılaşan kendi evine baktı. İçeride, yerde, kapakları kopartılmış, sayfalan güvercin tüyleri gibi ortalığa saçılmış bir şekilde, onun muhteşem kitapları duruyordu. O kadar acınası, o kadar salakça ve o kadar canını sıktığına değmez duruyorlardı ki kitaplar. Çünkü kâğıt, mürekkep ve cilt bezinden başka neydi ki zaten onlar?</p>
<p class="calibre1">Ama Bay Montag ateşi, daha tutuşturulmadan bile her şeyi kavuran ateşi söndürmek için ne yapacağını biliyordu. Devasa bir sessizlik içinde ilerledi ve kitaplardan birinin bir sayfasını eline alıp üstünde yazanlan okumaya başladı.</p>
<p class="calibre1">Ezberleyeceğim, dedi kendi kendine. Ve günün birinde oturup, hatırladıklarımla başka bir kitap yazacağım.</p>
<p class="calibre1">Daha üç satır okumuştu ki, Bay Leahy elindeki kâğıdı çekip aldı, buruşturarak omzunun üzerinden attı. "Yo, bak o olmaz işte," dedi gülümseyerek. "Çünkü sonra senin zihnini de yakmak zorunda kalırız. Öyle bir şey olsun istemeyiz değil mi?" Bir adım geri çekilerek, "Hazır mısın!” diye bağırdı.</p>
<p class="calibre1">Bay Montag ateş püskürtücüsünün vanasının üzerindeki emniyet kilidini açtı ve, "Hazırım," dedi.</p>
<p class="calibre1">"Nişan al!"</p>
<p class="calibre1">"Nişan al!"</p>
<p class="calibre1">"Ateş!"</p>
<p class="calibre1">"Ateş!"</p>
<p class="calibre1">Bay Montag televizyonu yaktı, radyoyu yaktı, sinema projektörünü yaktı, filmleri yaktı, dedikodu gazetelerini yaktı, masanın üzerindeki kozmetik malzemelerini yaktı ve bundan zevk de aldı, ardından duvarları yaktı, çünkü her şeyi değiştirmek istiyordu, iskemleleri, masalan, tablolan. Burada, bu evde yedeği ile kolayca değiştirilebilecek, yarın onu unutmuş olacak yabancı bir kadınla yaşadığını anımsamak istemiyordu. Acınası bir kadındı aslında, zira dünya ve onun nasıl işlediği hakkında hiçbir şey bilmiyordu.</p>
<p class="calibre1">Dolayısıyla odayı yaktı.</p>
<p class="calibre1">"Kitaplar, Montag, kitaplar."</p>
<p class="calibre1">Alevi kitaplara yöneltti. Kitaplar, kanatları san ve kırmızı tüylerle tutuşmuş, kızaran kuşlar gibi zıplayıp dans etmeye başladılar. Kıvrılıp bükülerek kıvılcıma ve küle dönüştüler.</p>
<p class="calibre1">"Oradaki Shakespeare'i de yak. Yak onu!" dedi Bay Leahy.</p>
<p class="calibre1">Shakespeare'i kömüre çevirdi.</p>
<p class="calibre1">Kitaplan yaktı, düzinelercesini yaktı, gözlerinden yaşlar dökülerek yaktı kitaplan.</p>
<p class="calibre1">"İşin bittikten sonra Montag," dedi Bay Leahy, "tutuklusun."</p>
<p class="calibre1">İKİNCİ BÖLÜMÜN SONU</p>
<p class="calibre1"><a id="bookmark1"></a><span class="calibre3">ÜÇÜNCÜ BÖLÜM</span></p>
<p class="calibre1"><a id="bookmark2"></a>Sayfasız Kitaplar</p>
<p class="calibre1">Ev harabeye döndü. Üzerinden göğe doğru bir duman sütunu uzanan, uyuklayan pembe bir kül yığını halini aldı. Saat sabaha karşı biri on geçiyordu. Kalabalık artık evlerine dağılmaya başlamıştı. Eğlence bitmişti.</p>
<p class="calibre1">Bay Montag elinde ateş püskürtücüsüyle duruyordu. Kollarının altında terden büyük adacıklar oluşmuştu, suratı isten kapkaraydı. Diğer üç itfaiyeci de orada karanlıkta duruyor, yanan evin soluk ışığı suratlarını aydınlatıyordu. Evi az önce, gazyağıyla ve özenle nişan alarak, etkili bir şekilde, bizzat Bay Montag yakmıştı.</p>
<p class="calibre1">"Tamam Montag," dedi Bay Leahy. "Hadi gel. Sen görevini yaptın. Artık tutuklusun."</p>
<p class="calibre1">"Suçum ne?”</p>
<p class="calibre1">"Suçunun ne olduğunu sen de biliyorsun, sorma işte. Kitaplar."</p>
<p class="calibre1">"Bir parça kâğıt için neden bu kadar yaygara kopartılıyor?”</p>
<p class="calibre1">"Hadi gel. Hava soğuk. Bunlan burada tartışmayalım.”</p>
<p class="calibre1">"Arayan karım mıydı? Ya da arkadaşlarından biri mı?"</p>
<p class="calibre1">"Ne fark eder ki?"</p>
<p class="calibre1">"Karım mıydı?"</p>
<p class="calibre1">Bay Leahy kafasını evet anlamında salladı. "Ama arkadaşları da ondan bir saat önce aramışlardı zaten. Herkesin önünde, rahat rahat şiir okumakla büyük bir salaklık yapmışsın Montag. Hadi gidelim artık.”</p>
<p class="calibre1">"Hayır," dedi Bay Montag.</p>
<p class="calibre1">Elindeki ateş püskürtücüsünün tetiğini yokladı. Bay Leahy, onun tetikteki parmağına baktı ve adamın niyetini kendisinden bile önce anladı. Ne de olsa cinayet işlemek hep yeni bir deneyim olmuştu ve Bay Montag da cinayet işlemek hakkında hiçbir şey bilmiyordu. O sadece yakmayı biliyordu, insanların şeytani dediği şeyleri yakmayı...</p>
<p class="calibre1">"Ama bu dünyada neyin yanlış olduğunu biliyorum," dedi Bay Montag.</p>
<p class="calibre1">"Yapma!" diye bağırdı Bay Leahy.</p>
<p class="calibre1">Ve derken bir anda, çığlıklar atan, dönen, kıvranan, zıplayan bir ateş topuna döndü. Bay Leahy çimlerin üzerinde kıvranırken, Bay Montag ona üç kez daha sıvı halde ateş yolladı. Adamın çıkarttığı sesler korkunçtu. Siyah mumdan, gülünç bir bebek gibi büzüşüp kendi üzerine kıvrıldı ve sonra sessizliğe gömüldü.</p>
<p class="calibre1">Diğer iki adam dehşet içindeydi.</p>
<p class="calibre1">"Montag!"</p>
<p class="calibre1">Silahını onlara çevirdi. "Arkanızı dönün."</p>
<p class="calibre1">Döndüler. Elindeki silahla kafalarına vurdu. Onları da yakmak istemiyordu. Ardından ateş püskürtücüsünü itfaiye arabasına doğrulttu, tetiğe bastı ve koşmaya başladı. Araba, içindeki tonlarca gazyağıyla, aniden açan bir ateş çiçeği gibi patladı.</p>
<p class="calibre1">Caddeden aşağıya doğru koştu, dar bir ara sokağa saptı. Senin sonun bu işte, Leahy, diye düşündü, senin ve sen her neysen, onun sonu bu...</p>
<p class="calibre1">Koştu, koştu.</p>
<p class="calibre1">Derken kitaplan anımsadı ve geri döndü.</p>
<p class="calibre1">"Aptalsın sen, lanet olası bir aptalsın, korkunç bir aptalsın, ama kesinlikle aptalsın," diyordu kendi kendine. "Geri zekâlı. Senin o salak öfken yok mu! Her şeyi mahvettin. Daha başlamadan mahvettin her şeyi. Ama o kadınlar yok mu, o salak kadınlar! Saçmalıklarıyla beni buna onlar zorladılar!"</p>
<p class="calibre1">"Ama yine de aptalsın. En az onlar kadar aptalsın. Kurtarabildiğimizi kurtaracaktık, yapılması gerekeni yapacaktık."</p>
<p class="calibre1">Kitapları onları bıraktığı yerde, bahçe çitinin az ötesinde buldu. Gecenin karanlığında bağıran sesler, hareket eden el fenerleri vardı. Uzaktan başka itfaiye arabalarının geldiği duyuluyor, polis arabalarının olay yerine vardığı görülüyordu.</p>
<p class="calibre1">Bay Montag koltuklarına altına sığdırabildiği kadar -onar tane- kitap aldı ve ara sokakta sendeleyerek yürümeye başladı. Gecenin kendisi için nasıl bir şok olduğunun farkına daha önce varmamıştı. Ama o an, birdenbire yere düştü ve düştüğü yerde ayaklarını kıvırıp hıçkırarak ağlamaya başladı. Uzaktan koşarak yaklaşan ayak sesleri duyuluyordu. Ayağa kalk, dedi kendine. Ama o orada öylece yatmaya devam etti. Ayağa! Ayağa! Ama o bir çocuk gibi ağlıyordu. Kimseyi öldürmek istememişti, Bay Leahy'yi bile. Öldürmek, insanın kendisinden de bir parçayı öldürmek dışında hiçbir şeye yaramazdı zaten. Birdenbire Bay Leahy, çığlık atan bir meşale şeklinde tekrar gözlerinin önüne geldi. Gözlerini kapattı ve isli parmaklarını ıslak yüzünde gezdirdi. "Özür dilerim, özür dilerim."</p>
<p class="calibre1">Her şey bir anda olmuştu. Yirmi dört saatlik bir zaman dilimi içinde. Kadının yakılması, kitaplann yakılması, Profesöre gidişi, Bay Leahy, Shakespe- are, ezberleme çabalan, elek ve kum, bankadan para çekmesi, baskı makinesi, planı, öfkesi, alarm, Mildred'ın gidişi, yangın, Bay Leahy'nin meşaleye dönmesi; tüm bunlar bir hayatın bir günü için çok fazlaydı. Çok fazla.</p>
<p class="calibre1">En sonunda ayağa kalkabildi, ama kitaplar çok ağır geliyordu. Dar sokakta sendeleyerek yürüdü ve arkasındaki seslerle gürültüler yavaş yavaş duyulmaz oldu. Karanlıkta, nefes nefese ilerliyordu.</p>
<p class="calibre1">"Unutma," dedi. "Onları yakmak zorundasın, yoksa onlar seni yakacaklar. Onları yak, yoksa onlar seni yakacak."</p>
<p class="calibre1">Ara sokak altı blok sonra büyük, geniş ve boş bir bulvara açılıyordu. Bulvar bir amfitiyatroyu andırıyordu. Bir amfitiyatro kadar geniş, o kadar sessiz, o kadar temizdi. Ve o caddeyi tek başına, yalnız bir adam olarak geçmeye kalkarsa görülmesi ve kolayca vurulması işten bile değildi. Gölgelere gizlendi. Yakında bir benzin istasyonu vardı. Önce oraya gitmesi, temizlenmesi, yıkanması, saçlarını taraması, yüzüne bakılacak hale gelmesi gerekiyordu. Daha sonra yanındaki kitaplarla, geniş bulvarda hiçbir şey olmamış gibi ağır ağır yürüyerek gideceği yere gidebilirdi.</p>
<p class="calibre1">"Nereye gidiyorum ben?"</p>
<p class="calibre1">Bilmiyordu.</p>
<p class="calibre1"><a id="bookmark3"></a><span class="calibre3">**</span></p>
<p class="calibre1">Geniş bulvar karşısında duruyordu; kazanması gereken bir oyun vardı, sabahın ikisinde karşısında devasa bir bowling salonu duruyordu ve o kirliydi, ciğerleri göğsünde yanan süpürgeler gibi ağırdı koşmaktan ağzı kurumuştu, ayaklan kurşun gibiydi ve yakındaki benzin istasyonu, önündeki uzun gecede açan büyük, beyaz bir metal çiçeğe benziyordu.</p>
<p class="calibre1">Ay batmış, çöken pus ona bir sığınak sağlamış ve polis helikopterlerini uzağa göndermişti. Helikopterlerin yarım kilometre aşağıda, sonbahann gelmesiyle kafası karışan, kışın gelmesiyle ölen kelebekler gibi kararsız bir şekilde uçuştuklarını, sonra teker teker yere konduklarım, orada polis arabalarına dönüşerek, geniş bulvar boyunca çığlıklar atarak kendisini aramaya devam ettiklerini görmüştü.</p>
<p class="calibre1">Bay Montag benzin istasyonunun arkasından dolanarak erkekler tuvaletine girdi. Teneke duvarlardan bir sesin, "Savaş ilan edildi! Savaş ilan edildi. On dakika önce... " diye bağırdığını duydu, ama ellerini yıkarken, suratına su çarparken, kurulanırken çıkan sesler, sunucunun sesini boğdu. Tuvaletten çıkan adam daha temizdi, daha yeniydi, daha az kuşku çekiyordu. Bay Montag, külleri ve kirleri lavabo deliğinde bırakmış olarak kitap öbeğine geri döndü, onları aldı ve otobüs arayan bir adam edasıyla dışarıya, bulvara çıktı. Kuzeye baktı, güneye baktı. Bulvar tilt makinesi kadar temizdi, ama altından geçen elektrik enerjisini, mavi ve kırmızı ışıkların her an yanıp sönmeye başlayabileceğini ve onu arayan ekiplerin, yuvarlanan gümüş bir top gibi ansızın karşısına çıkabileceklerini hissediyordu. İki blok ötede birkaç far vardı. Derin bir nefes alıp yürümeye devam etti. Şansını denemesi gerekiyordu. Açıktaydı, bulvarı geçiyordu, birkaç metreyi ardında bırakmıştı. Ansızın belirebilecek bir polis arabasının onu ezip geçmesi için bol bol zaman vardı.</p>
<p class="calibre1">Karşıdan bir araba geliyordu. Arabanın zıplayan farları onu yolun ortasında yakaladı. Sendeledi, kitaplarını biraz daha sıkı kavradı ve kendisini koşmamak için zorladı. Artık bulvarın üçte birini geçmişti. Motor gürültüsü arttı ve araba hızlanmaya başladı.</p>
<p class="calibre1">Polis!, diye düşündü Bay Montag. Beni gördüler. Dikkatli ol oğlum, dikkatli.</p>
<p class="calibre1">Araba müthiş bir hızla yaklaşıyordu. Saatte en az yüz yirmi kilometre hız yapıyordu. Koması bas bas çalıyordu. Arabanın farları asfaltı yıkıyor ve ışığın ısısı adeta yanaklannı, göz kapaklannı yakıp vücudundan ter boşanmasına yol açıyordu.</p>
<p class="calibre1">Tabanları yağlayıp koşmaya başladı. Koma çalıyordu. Motorun gürültüsü arttı. Bay Montag koştu. Bir kitabı'düşürdü, duraksadı, bıraktı yerde kalsın ve koşmaya devam etti. Kendi kendine söyleniyordu. Artık caddenin ortasına gelmişti, araba sadece yüz metre uzaktaydı, gittikçe yaklaşıyor, yaklaşıyordu. Koma çalıyor, araba ilerliyor, lastik sesleri çıkartıyordu. Koma artık sürekli çalıyor, Bay Montag koşuyordu, ayaklan kalkıp iniyor, yanıp sönen sıcak ışık gözlerini kör ediyor, komanın sesi ona yaklaştıkça yaklaşıyordu.</p>
<p class="calibre1">Beni ezecekler, kim olduğumu biliyorlar, artık işim bitti, sona geldim, diye düşündü Bay Montag. Ama kitaplara sarılmaya ve koşmaya devam etti. Ayağı takıldı ve düştü.</p>
<p class="calibre1">Onu kurtaran bu oldu. Vahşi, isterik araba, ona çarpmasına ramak kalmışken, son anda bir yana kırdı ve etrafından dolanarak, bir mermi gibi uzaklaştı. Bay Montag düştüğü yerde yatmaya devam etti. Araba ardında mavi egzoz dumanıyla birlikte, kahkaha parçacıkları da bırakmıştı.</p>
<p class="calibre1">Polis değildi bunlar.</p>
<p class="calibre1">Bir arabaya doluşmuş, bağıran çağıran, kahkahalar atan lise öğrencileriydi. Bir yaya görmüş ve bunun ne kadar ender rastlanan bir yaratık olduğunu düşünerek, 'Hadi gidip şunu avlayalım!' demişlerdi. Onun arandığını, onun Bay Montag olduğunu bilmiyorlardı. Ay ışığında uluyarak orada burada dolanmak, yüzleri rüzgârda donarak ve saçlan uçuşarak birkaç saat içinde birkaç yüz kilometre yol katetmek ve eğlenceli bir gece geçirmek istiyorlardı sadece.</p>
<p class="calibre1">Bay Montag yerde yatarken, beni öldüreceklerdi, diye düşündü. Yok yere öldüreceklerdi beni.</p>
<p class="calibre1">Ayağa kalktı ve sendeleyerek uzaktaki kaldırıma doğru yürüdü. Nasılsa, yere düşen kitaplan toplamayı akıl etmişti. Onlara baktı, elinde olmalarını garipsedi.</p>
<p class="calibre1">Acaba, diye düşündü, Clarisse'i öldürenler de bunlar mıydı? Gözleri yaşardı. Hayatını çocukların kendilerini koruma refleksine borçluydu. Hiç hareket etmeden dimdik ayakta dursaydı ona çarparlar ve onu bir domino taşı gibi devirirlerdi. Ama onun yerde yatay durumda olması, sürücünün ona saatte yüz yirmi kilometre hızla çarpması durumunda arabanın devrilebileceği ve hepsinin birden ölebileceği olasılığını düşünmesine yol açmıştı.</p>
<p class="calibre1">Bay Montag caddeden aşağıya baktı. Çocuklann arabasının yarım kilometre kadar ileride U dönüşü yaptığını ve tam hız geri geldiğini duydu.</p>
<p class="calibre1">Aceleyle bir ara sokağa girdi ve araba geri gelmeden önce oradan uzaklaştı.</p>
<p class="calibre1">Ev sessizdi.</p>
<p class="calibre1">Bay Montag arkadan dolandı; fulya, gül ve ıslak çimen kokulan arasından sürünerek geçti. Tel kapıya dokununca açık olduğunun farkına vardı. Yavaşça içeri süzüldü ve başka bir kapının ardındaki mutfakta, buzdolabının arkasına, kitapların beş tanesini gizledi. Eve kulak</p>
<p class="calibre1">kabartarak bekledi.</p>
<p class="calibre1">"Billett, yukarıda uyuyorsun değil mi?" diye sordu ikinci kata doğru fısıldayarak. "Sana bunu yaptığım için üzgünüm, ama sen de aynı şeyi başkalarına yaptın, sormadan, soruşturmadan, merak etmeden, endişelenmeden yaptın hem de. Şimdi sıra senin evinde ve hapse girecek olan da sensin. Yaktığın tüm evler ve öldürdüğün bütün insanlar için... "</p>
<p class="calibre1">Tavan, Bay Montag'a cevap vermedi.</p>
<p class="calibre1">Montag sessizce evden dışarı süzüldü ve ara sokağa geri döndü. Ev hâlâ karanlıktı ve kimse onun girdiğini ya da çıktığını görmemişti.</p>
<p class="calibre1">Sokakta hiçbir şey olmamış gibi yürüdü. Bir blok sonra tüm gece açık bir markete ulaştı. İçeri girdi, kendini telefon kulübesine kapadı ve bir numara çevirdi.</p>
<p class="calibre1">"Alo."</p>
<p class="calibre1">"Yasadışı kitaplar bulunduran birini ihbar etmek istiyorum," dedi.</p>
<p class="calibre1">Telefonun ucundaki ses ciddileşti. "Adres lütfen."</p>
<p class="calibre1">"South Grove, Glade Sokağı 11 Numara."</p>
<p class="calibre1">"Adınız."</p>
<p class="calibre1">"Bir dost. İsmimi vermek istemiyorum. O kendisi yakmadan önce, bir an önce gidin oraya."</p>
<p class="calibre1">"Gideceğiz. Teşekkürler." Klik.</p>
<p class="calibre1">Bay Montag dışan çıktı ve caddede yürümeye başladı. Uzaktan siren seslerinin geldiğini ve hızla yaklaştıklanm duydu. Bay Billett'in evini yakmaya geliyorlardı; her şeyden habersiz, üst katta horul horul uyuyan Billett'in evini.</p>
<p class="calibre1"><a id="bookmark4"></a><span class="calibre3">**</span></p>
<p class="calibre1">Kapıya sertçe vurdu.</p>
<p class="calibre1">"Profesör Faber!"</p>
<p class="calibre1">Bir kez daha vurdu, uzunca bir sessizliğin ardından içeride ışıkların göz kırpmaya başladığını gördü. Profesör Faber yataktan kalkmış, odasındaki selenyum ışıklarını açmış ve bütün ev yavaş yavaş uyanıp, pınl pırıl aydınlanmıştı. Profesör Faber kapıyı açtı. "Sen de kimsin?" dedi. Zira kapısında duran adam tanınmayacak haldeydi. "Aa, Montag!"</p>
<p class="calibre1">"Ben kaçıyorum," dedi Montag bir iskemleye çökerek. "Bir salaklık yaptım."</p>
<p class="calibre1">Profesör Faber yarım dakika boyunca, uzaktaki sirenlere kulak kabartarak olduğu yerde durdu. Siren sesleri sabaha karşı uluyan hayvanları andırıyordu. "Birileri epey çalışmış anlaşılan," dedi.</p>
<p class="calibre1">"Plan işledi."</p>
<p class="calibre1">"En azından doğru bir şey uğruna salaklık yaptığınızı söyleyebiliriz." Profesör kapıyı kapattı, geri geldi ve her ikisi için de birer içki doldurdu. "Size ne olduğunu merak ediyordum ben de."</p>
<p class="calibre1">"Geciktim. Ama para burada." Parayı cebinden çıkartıp masanın üstüne koydu. Sonra oturup yorgun bir şekilde içkisini yudumladı.</p>
<p class="calibre1">"Nasılsınız?"</p>
<p class="calibre1">"Yıllardan beri ilk defa bu gece hemen uykuya dalabildim," dedi Profesör Faber. "Bu da doğru bir şey yaptığım anlamına geliyor. Sanırım artık bana güvenebiliriz. Daha önce ben de kendime güvenmiyordum."</p>
<p class="calibre1">"İnsanlar hiçbir zaman kendilerine güvenmezler, ama bunu başkalanna göstermek istemezler. Sanırım düşüncesizce bir şeyler yapıp, kendimizi geri dönüşü olmayan yollara sokmamızın asıl sebebi bu. Bilinçaltımızda pes edeceğimizden, mücadeleden vazgeçeceğimizden korkuyoruz ve bu nedenle salakça şeyler yapıyoruz; mesela kadınlara şiir okuyoruz." Kendisine güldü. "Dolayısıyla sanınm benim kaçmam gerekiyor. Planı bundan sonra siz yürüteceksiniz artık."</p>
<p class="calibre1">"Elimden gelenin en iyisini yapanm," dedi Profesör Faber ve oturdu. "Neler yaptığınızı anlatın bana, yani buraya gelmeden önce."</p>
<p class="calibre1">"Kitaplan üç değişik eve, hepsinde de farklı yerlere yerleştirdim ki, planlı bir iş olduğu anlaşılmasın. Sonra da itfaiyecileri aradım."</p>
<p class="calibre1">Profesör Faber kafasını salladı. "Tannm, orada olup kendi gözlerimle görmek isterdim. Evler yandı mı peki?"</p>
<p class="calibre1">"Evet, gayet güzel yandılar."</p>
<p class="calibre1">"Şimdi nereye gideceksiniz?"</p>
<p class="calibre1">"Bilmiyorum. Sizinle temasta kalacağım ama. Zaman zaman, boş arsalara kullanabileceğim kitaplar bırakırsınız. Ben sizi ararım."</p>
<p class="calibre1">"Elbette. Bir süre burada uyumak ister misiniz?"</p>
<p class="calibre1">"Hayır, gitsem daha iyi olacak. Burada kalıp sizin de başınızı belaya sokmak istemem."</p>
<p class="calibre1">"Durun bir dakika. Dinleyelim." Profesör Faber ellerini radyoya doğru üç defa salladı ve radyo çalışmaya başladı. Bir ses hızlı hızlı konuşuyordu.</p>
<p class="calibre1">”... bu akşam. Leonard Montag kaçtı ancak bulunması an meselesi. Vatandaşlar bu adama karşı uyanık olsunlar.</p>
<p class="calibre1">Bir seksen boyunda, yetmiş beş kilo ağırlığında, kahverengiye çalan san saçlan, mavi gözleri ve sağlıklı görünen bir teni var. Şimdi bir son dakika haberi: Elektrikli Köpek Albany'ye getiriliyor."</p>
<p class="calibre1">Bay Montag ve Profesör Faber birbirlerine bakıp kaşlarını kaldırdılar.</p>
<p class="calibre1">"... Bu yeni icatla ilgili haberleri hatırlarsınız. Söz konusu olan, av köpekleri gibi iz sürebilen son derece hassas bir makine. Yedi lastik tekerlek üzerinde hareket ediyor. Makinenin ön tarafı bir burun, ama aslında son derece hassas binlerce burun demek daha doğru olur. Bu burunlar o kadar hassas ki, on bin yemek çeşidinin, beş bin çiçek çeşidinin kokusunu birbirinden ayırabiliyor ve on beş bin insanın</p>
<p class="calibre1">kimliğini ve şahsi kokusunu hafızasında tutabiliyor."</p>
<p class="calibre1">Profesör Faber ürperdi. Evine, kapıya, yere, Bay Montag'ın oturduğu iskemleye baktı. Bay Montag bu bakışı yorumladı. Sonra ikisi birlikte, bu eve doğru gelen ve bu odada sonlarıan görülmez ayak izlerine, kapı tokmağındaki parmak izlerine, Bay Montag'ın havadaki ve oturduğu iskemledeki kokusuna baktılar.</p>
<p class="calibre1">"Elektrikli Köpek tam şu anda helikopterle Leonard Montag'ın yakılmış evine indiriliyor. Televizyonlarınızı açarak bu sahneyi izleyebilirsiniz."</p>
<p class="calibre1">İşte yanık ev oradaydı, etrafında kalabalık toplanmıştı. Üzeri örtülü bir şey; evet, Bay Leahy de orada duruyordu. Ve kırmızı helikopter kanatlarını çırparak geldi ve polis kalabalığı geri iterken, gülünç ve kaba bir çiçek gibi yere kondu. Rüzgarından kadınların etekleri uçuşuyordu.</p>
<p class="calibre1">Bay Montag sahneyi hipnotize olmuşçasına izliyor, yerinden kıpırdamak istemiyordu, tstese burada rahatça oturabilir ve ara sokaklarda, caddelerde, geniş büyük bulvarlarda başlayacak, başka ara sokaklarda, yanan evlere giden yollarda sürecek, nihayet buraya, Profesör'ün ve onun rahat rahat oturduklan evine ulaşacak ve Elektrikli Köpek'in sağı solu koklaya koklaya bu kapıya varıp orada uluyarak durmasıyla sona erecek sürek avını, aşama aşama, sabahın ilk saatlerine kadar izleyebilirdi. O noktada Bay Montag isterse ayağa kalkabilir, kapıya gidebilir, bir gözü televizyon ekranında, kapıyı açıp dışarı bakabilir, sonra geriye dönüp kendisini televizyon ekranında görebilir ve tüm bunlan seyretmekte olan televizyon izleyicilerini memnun etmek için öldürülmeden, bilincini tümüyle yitirmeden önce, parlak ekrandaki görüntüsünü dışandan nesnel bir gözle takip edilebilecek bir drama olarak, kendisi de izleyebilirdi. Bu dramayı seyreden izleyicilerin sayısının belki bin kat arttığını tahmin edebiliyordu Bay Montag, çünkü tüm ülkedeki televizyon kanallarının bip bip öterek, izleyicileri bu flaş haberi izlemeleri için uyardığından adı gibi emindi.</p>
<p class="calibre1">"İşte orada," dedi Profesör Faber.</p>
<p class="calibre1">Fielikopterden ne makine ne de hayvan, ne canlı ne de ölü olan, sadece kayarak hareket eden bir şey çıktı. Deniz yeşili renginde, fosfor gibi parlayan bir ışık saçıyordu; uzun bir tasmanın uçundaydı ve tasmayı saçları kazınmış kafasına kulaklıklar takmış, ince giyimli bir adam tutuyordu.</p>
<p class="calibre1">"Burada kalamam," dedi Bay Montag. Ayağa kalkarken gözleri hâlâ ekrana kilitlenmiş durumdaydı. Elektrikli Köpek harabeye doğru hamle etti, adam arkasından koşturdu. Bir ceket getirildi. Bay Montag, bunun kaçarken arka bahçede düşürdüğü ceketi olduğunu fark etti. Elektrikli Köpek ceketi uzun uzun, dikkatle inceledi. Birtakım düğmelerin döndüğü, birtakım göstergelerin ve ölçüm cihazlarının vızıldadığı duyuldu.</p>
<p class="calibre1">"Kaçamazsınız," diyerek içini çekti Profesör Faber ve gözlerini ekrandan çevirdi. "Bu kahrolası köpeği daha önce duymuştum. Ondan kaçabilen olmamış şimdiye kadar."</p>
<p class="calibre1">"Yine de deneyeceğim. Üzgünüm Profesör." "Benim için mi, yoksa bu ev için mi? Üzülmeyin. Ben sadece daha fazlasını yapmaya vakit bulamadığımız için üzgünüm."</p>
<p class="calibre1">"Durun bir dakika," dedi Bay Montag ve ileriye doğru yürüdü. "Sizin de açığa çıkmanız şart değil. Buradaki izleri yok edebiliriz. İskemleden başlayalım. Bana bir bıçak getirin."</p>
<p class="calibre1">Profesör Faber koşup bir bıçak getirdi. Bay Montag bıçakla daha önce oturduğu iskemleye saldırdı. İskemlenin döşemesini küçük parçalara ayırdı ve sonra onları azar azar, duvardaki Yakma Fırını'na attı. "Şimdi," dedi, "ben gittikten sonra halıyı da aynı şekilde yırtın. Üzerinde benim ayak izlerim var. Parçalayıp yakın, yer çıplak kalsın. Kapı tokmaklarını alkolle yıkayın ve ben burayı terk ettikten sonra bahçedeki yağmurlama cihazını sonuna kadar açın. Böylece bahçedeki izler de silinir."</p>
<p class="calibre1">Profesör Faber, Bay Montag'ın elini kuvvetlice sıktı. "Teşekkürler, çok, çok teşekkürler. Bunun benim için ne kadar önemli olduğunu tahmin edemezsiniz. Artık gelecekte size yardım etmem mümkün olacak. Eğer evimi yakmazlarsa, planı hâlâ işletebiliriz."</p>
<p class="calibre1">"Elbette. Dediğim gibi yapın. Ve bir şey daha. Bir bavul getirin, içine kirli çamaşırlarınızı koyun. Ne kadar kirli olurlarsa o kadar iyi. Bir kot pantolon, bir gömlek, eski lastik ayakkabılar ve çoraplar." "Anladım." Profesör Faber gitti ve bir dakika sonra bir bavulla geri geldi.</p>
<p class="calibre1">Bavulu seloteyple kapattılar. "Kokuları içine hapsetmek için," dedi Bay Montag nefes nefese. Bavulu bolca konyak ve viskiyle sildi. "Köpeğin iki kokuyu da aynı anda almasını istemiyorum. Yeteri kadar uzaklaştıktan sonra, nehirde giysilerimi değiştireceğim."</p>
<p class="calibre1">"Ve böylece kimliğinizi de değiştirmiş, Mon- tag'dan Faber'e geçmiş olacaksınız."</p>
<p class="calibre1">"Tanrım! Umanm işler. Giysileriniz yeterince kokuyorlarsa, tanrı biliyor ya kokuyorlar, en azından köpeğin kafasını karıştırabilirim."</p>
<p class="calibre1">"Bir deneyin bakalım."</p>
<p class="calibre1">"Artık daha fazla konuşmayalım. Ben kaçıyorum."</p>
<p class="calibre1">Son bir kez daha el sıkıştılar ve ekrana baktılar. Elektrikli Köpek yola çıkmıştı. Mobil televizyon kameralan, Leonard Montag'ı adalete teslim etmek için sabaha karşı dar ara sokaklarda, geniş büyük caddelerde gece havasını sessizce koklaya koklaya ilerleyen köpeği izliyordu.</p>
<p class="calibre1">"Köpeğe iyi bir ders vereceğiz," dedi Bay Montag. "tyi</p>
<p class="calibre1">şanslar."</p>
<p class="calibre1">"Görüşürüz."</p>
<p class="calibre1">Ve kapıdan çıkıp elindeki valizle koşmaya başladı. Arkasında bıraktığı bahçedeki yağmurlama sistemi, Leonard Montag isimli bir adamın kokusunu yok etmek için canlandı ve karanlık havayı nem ve su tanecikleriyle doldurmaya başladı. Arka pencerede gördüğü son şey, Profesör Faber'in halıyı parçalayarak Yakma Fınnı'na atmasıydı.</p>
<p class="calibre1">Bay Montag koşmaya başladı.</p>
<p class="calibre1">Arkasındaki şehirde, Elektrikli Köpek de koşuyordu. <span class="calibre10">**</span></p>
<p class="calibre1">Şehri geçerken arada bir duruyor ve uyanmakta olan evlerin loş ışıklı pencerelerinden içeri bakıyordu. Televizyon ekranlarının önünde insanlann siluetlerini ve ekranlarda da Elektrikli Köpek'in şimdi nerede olduğunu görebiliyordu. Şimdi Elm Terrace'da, şimdi Lincoln Bulvan'nda, şimdi 34. Cadde'de, şimdi Profesör Faber'in evine giden ara sokakta, şimdi Profesör'ün evinin önünde.</p>
<p class="calibre1">Bay Montag nefesini tuttu.</p>
<p class="calibre1">Şimdi yoluna devam ediyor. Profesör Faber'i geride bırakıyor. Televizyon kameraları bir an için Profesör'ün evini taradı. Ev karanlıktı. Bahçede, yağmurlama sistemi serin havayı, usul usul nemlendiriyordu.</p>
<p class="calibre1">Elektrikli Köpek, ileriye, ara sokağa doğru atıldı.</p>
<p class="calibre1">"İyi uykular Profesör," dedi Bay Montag ve uzaktaki nehre doğru koşmaya devam etti.</p>
<p class="calibre1">Koşarken, Deniz Minaresi Kulak Radyosunu kulağına yerleştirince, kalp atışlarını ve çakıltaşları üzerindeki ayak seslerini takip eden bir ses, yol boyunca ona eşlik etmeye başladı. "Yayaya dikkat edin, yayaya dikkat edin, vatandaşlar. Kaldırımlarda ya da caddelerde yürüyen ya da koşan biri şüphelidir. Yayaya dikkat edin." Tabii, hiç kimsenin yürümediği bir şehirde ne kadar da basitti. Yürüyen adama dikkat edin, bacaklarının olduğunu ispat eden adama dikkat edin. Neyse ki, güzel karanlık ara sokaklar vardı da, insan huzur içinde yürüyor veya koşabiliyordu. Etrafındaki evlerin, verandalarının ışıkları yanıp sönüyordu. Bay Montag evlerin arkalanndan geçerken birtakım yüzlerin caddeye doğru baktığını görüyordu; perdelerin arkasına gizlenmiş, soluk, ürkek, elektrikli mağaralardan bakan, gri gözlü, gri ruhlu hayvanları andıran yüzlerdi bunlar. Hızlandı ve bir dakika sonra onları arkasında, işlerinde güçlerinde bırakarak, soluk soluğa karanlık ve hareketli nehire ulaştı.</p>
<p class="calibre1">Sandal sessiz nehir boyunca rahat rahat, sallanarak ve fısıldayarak yüzüyor, akıntı onu şehirden uzaklaştınyordu. Bay Montag'sa karanlıkta çırılçıplak soyunmuş, bedenini, kollannı, ayaklannı, yüzünü saf alkolle siliyordu. Ardından Profesör Faber'in eski giysileriyle ayakkabılarını giydi. Bu stratejinin işe yarayıp yaramayacağını bilmek mümkün değildi. Peşindekileri, Leonard Montag denen adamın kıyıya nerede çıktığını keşfetmek amacıyla, Elektrikli Köpek'i nehir boyunca aşağı yukan gezdirmek zorunda bırakıp, hiç değilse biraz geciktirmesi mümkün olabilirdi belki. Profesör'ün kokusunun, saf alkolün de yardımıyla, Bay Montag'ın kokusunu gizleyecek kadar güçlü olup olmadığı ise başka bir meseleydi. Kıyıya çıktığında ağzını alkole batırılmış bir bezle örtmeyi de unutmaması gerekiyordu. Nefesinden çıkan küçük parçacıklar gizli bir bulut oluşturup, o geçip gittikten sonra bile saatlerce havada kalabilirlerdi.</p>
<p class="calibre1">Gökyüzünde, uzakta üç tane siyah kelebek gördü. Üç polis helikopteri havada vızıldayarak, yere büyük san ışık huzmeleri tutuyor, yerden yukarıda, Elektrikli Köpek'in önünde ilerliyorlardı. Hâlâ ağustos böcekleri kadar uzaktaydılar, ama bir iki dakika içinde nerede olacaklarını kim bilebilirdi ki? Daha fazla bekleyemezdi. Kıyıya doğru kürek çekti, alkolün geri kalanını mendiline boşaltıp, ağzına ve burnuna kapattı, ardından sandal kıyıya değdiği anda karaya atladı.</p>
<p class="calibre1">Sandal elbiseleriyle birlikte, akıntıda yavaş yavaş dönerek uzaklaştı. "Güle güle Bay Montag, hoş geldin Bay Faber," dedi.</p>
<p class="calibre1">Güneş doğarken ormana doğru koştu.</p>
<p class="calibre1">**</p>
<p class="calibre1">Şehrin eski bir bölgesiydi. Kendisini yıllardan beri kullanılmayan, kahverengi pasla kaplı, üzerini yabani otların bürüdüğü tren raylarının arasında bulmuştu. Ayaklarının uzun otlar üzerinde çıkarttığı seslere kulak kabarttı. Arada bir durup arkasına bakıyor, kendisini takip eden kimse olup olmadığını kontrol ediyordu.</p>
<p class="calibre1">İleride bir ateş yandığını gördü ve yaklaştığında altı adamın ateşin çevresinde, ellerini ateşe uzatmış oturduklarını gördü. Uzaktaki birtakım rayların üzerinden bir tren geçip gitti.</p>
<p class="calibre1">Bay Montag yarım saat kadar gölgede bekledi. Sonra bir ses ona seslendi: "Tamam, artık çıkabilirsin.”</p>
<p class="calibre1">Olduğu yerde biraz daha büzüldü. "Tamam, korkma," dedi ses. "Buraya gelebilirsin."</p>
<p class="calibre1">Ayağa kalktı ve ateşe doğru yürüyerek orada oturan adamlara baktı.</p>
<p class="calibre1">"Otur," dedi küçük grubun lideri olduğu anlaşılan adam. "Bir kahve iç."</p>
<p class="calibre1">Üzerinden dumanlar çıkan karışımın katlanabilir bir fincana dökülüp, kendisine uzatılmasını izledi. Dikkatlice bir yudum aldı ve dudaklarının haşlandığını hissetti. "Teşekkürler."</p>
<p class="calibre1">"Bir şey değil. Kim olduğunu ve nereden geldiğini bilmek istemiyoruz. Burada hepimizin adı Smith. Kural bu."</p>
<p class="calibre1">"iyi bir kuralmış." Bay Montag kahveden bir yudum daha aldı ve gözlerini kırptı.</p>
<p class="calibre1">"Al bunu iç,” dedi adam ve ona küçük bir şişe uzattı.</p>
<p class="calibre1">"Ne bu?"</p>
<p class="calibre1">"iç. Şu anda her kimsen, birkaç saat için başka biri yapacak seni. Ter bezleri üzerinde etkili bir madde. Terinin bileşimini değiştiriyor. Burada kalmak istiyorsan iç bunu. İçmezsen buradan aynlmak zorunda kalırsın. Peşinde bir köpek filan varsa, bizimle birlikte olmanı istemeyiz çünkü."</p>
<p class="calibre1">Bay Montag bir an duraksadı ve sonra içti. Sıvı acıydı ve boğazını yaktı. Bir an midesi bulandı, gözleri karardı, beyni uğuldadı. Ama sonra geçti.</p>
<p class="calibre1">"Böylesi daha iyi." Adam boş şişeyi elinden aldı. "Daha sonra, eğer istersen, yüzüne estetik de yaptırabiliriz. Ama o zamana dek ortalıkta görünmemelisin."</p>
<p class="calibre1">"Bana güvenebileceğinizi nereden bildiniz?" Adam ateşin yakınında duran küçük radyoya işaret etti.</p>
<p class="calibre1">"Dinliyorduk."</p>
<p class="calibre1">"Sıkı bir takip oldu."</p>
<p class="calibre1">Radyonun sesini açtılar. "Takip şu anda güneye, nehir boyuna yönelmiş durumda. Polis helikopterleri, nehrin doğu kıyısında 87. Cadde ve Elm Grove Park üzerinde yoğunlaştılar."</p>
<p class="calibre1">"Güvendesin," dedi yabancı. "Yalan söylüyorlar. Nehirde izini kaybettirmeyi başardın, ama bunu itiraf edemezler. Peşindeki köpekli ekibi izleyen ve dinleyen en az bir milyon kişi olmalı. Görürsün, beş dakikaya kalmaz seni yakalarlar da."</p>
<p class="calibre1">"Ama buradan on kilometre uzaktalarsa nasıl... " "İzle."</p>
<p class="calibre1">Adam televizyonu açtı.</p>
<p class="calibre1">"Şu caddenin yukarısında bir yerlerde, sabah yürüyüşüne veya sigara içmeye çıkmış, keyfine bakan zavallı bir orospu çocuğu var. Adı Billings, Brown ya da Baumgartner olmuş fark etmez, sürek avı her geçen dakika ona biraz daha yaklaşıyor. Orada işte, gördün mü?"</p>
<p class="calibre1">Ekranda köşeden dönen bir adam göründü. Köpek cırtlak bir ses çıkartarak ona doğru hamle etti.</p>
<p class="calibre1">Radyodaki ses, "İşte Leonard Montag orada," diye bağırdı. "Takip sona erdi."</p>
<p class="calibre1">Masum adam durup üzerine yürüyen kalabalığı izledi. Elinde yarısı içilmiş bir sigara vardı. Elektrikli Köpek'e baktı, ağzı bir karış açıldı, bir şeyler söylemeye çalıştı, ama tam o sırada tanrısal bir ses, "Tamam Montag, kıpırdama. Seni yakaladık!" diye gürledi.</p>
<p class="calibre1">O sırada Bay Montag sessiz ateşin başında, altı adamla birlikte, on kilometre ötede oturuyor, ekranın ışığı yüzüne vuruyordu.</p>
<p class="calibre1">"Kaçamazsın, Montag!"</p>
<p class="calibre1">Adam döndü ve koşmaya başladı. Kalabalık kükredi. Köpek ileri atıldı.</p>
<p class="calibre1">"Zavallı orospu çocuğu."</p>
<p class="calibre1">Bir düzine silah sesi duyuldu. Adam olduğu yere yığıldı.</p>
<p class="calibre1">"Leonard Montag öldü. Takip sona erdi. Bir suçlu layığını buldu," diye bağırdı sunucu.</p>
<p class="calibre1">Kamera ölmüş adama doğru yaklaştı. Ama tam adamın suratını gösterecekken ekran karardı.</p>
<p class="calibre1">"Şimdi, yarım saat dans müziği dinlemek üzere, Pittsburg'daki Lux Otel'in Gökyüzü salonuna bağlanıyoruz."</p>
<p class="calibre1">Yabancı radyoyu kapattı. "Adamın yüzünü gösteremezlerdi tabii. Herkesin onun Leonard Montag olduğuna inanması lazım çünkü."</p>
<p class="calibre1">Adam elini uzattı. "Ölümden yaşama geri dönüşün hayırlı olsun Leonard Montag." Bay Montag kendisine uzatılan eli sıktı. Adam, "Benim adım Ste- wart," dedi. "Bir zamanlar Cambridge'de T. S. Eliot Kürsüsü başkanıydım. Yani orası Elektrik Mühendisliği Okulu'na dönüştürülmeden önce. Bu bey de,</p>
<p class="calibre1">U.C.L.A'dan Dr. Simmons, öyle değil mi doktor?" Adam başıyla onayladı.</p>
<p class="calibre1">"Ben buraya ait değilim," dedi Bay Montag. "Salağın tekiyim ben."</p>
<p class="calibre1">"Öfke hepimizi salağa çevirir. Öfkelenir, öfkelenir, sonra dayanamayıp patlar ve yanlış şeyler yaparız. Ama yapacak bir şey yok artık."</p>
<p class="calibre1">"Buraya gelmemeliydim. Sizi tehlikeye attım." "Biz alışkınız buna, merak etme. Hepimiz hata yaptık, yoksa burada olmazdık. Ayrı ayrı bireylerken, sahip olduğumuz tek şey öfkemizdi. Ben mesela, 2010 senesinde kütüphaneme el koymaya gelen bir itfaiyeciye vurmuştum. Kaçmak zorunda kaldım. O zamandan beri de kaçıyorum. Ve Dr. Simmons da..."</p>
<p class="calibre1">"Bir genetik dersinin ortasında Donne'dan alıntılar yapmaya başladım. Görüyorsun işte, hepimiz salağız."</p>
<p class="calibre1">Bir süre ateşe baktılar.</p>
<p class="calibre1">"Bize katılmak istiyor musun Montag?"</p>
<p class="calibre1">"Evet."</p>
<p class="calibre1">"Peki bize ne sunabilirsin?"</p>
<p class="calibre1">"Sadece Eski Ahit'ten Eyüp Kitabını. Ne fazla ne de eksik."</p>
<p class="calibre1">"Eyüp Kitabı yeter de artar bile. Nerede peki?"</p>
<p class="calibre1">"Burada." Bay Montag kafasına dokundu.</p>
<p class="calibre1">"Aha," dedi Stewart. Dr. Simmons gülümsedi.</p>
<p class="calibre1">"Ne oldu, yanlış bir şey mi söyledim?" diye sordu Bay Montag.</p>
<p class="calibre1">"Ne yanlışı, aksine çok doğru bir şey söyledin Montag, örgütümüzün sırrına kendiliğinden vakıf olmuş durumdasın. Yaşayan kitaplar, Montag. Hiç kimsenin göremeyeceği bir yere, kafatasının içine gizlenmiş kitaplar." Simmons'a döndü. "Elimizde hiç Eyüp Kitabı var mıydı?"</p>
<p class="calibre1">"Sadece bir tane. Youngstown'da Harris adında bir adam."</p>
<p class="calibre1">"Leonard Montag." Adam uzandı ve elini Bay Montag'ın omuzuna koydu. "Yavaş ve dikkatli yürü, kendine dikkat et. Bu Harris denen adama bir şey olursa, Eyüp Kitabı sen olacaksın. Ne kadar önemli olduğunun farkında mısın?" .</p>
<p class="calibre1">"Korkudan ödüm patlıyor. Önceleri hiçbir şey anımsamıyordum. Ama sonra, bu gece, nehirde, birdenbire hepsini hatırladığımı fark ettim."</p>
<p class="calibre1">"iyi. Birçok insan çok kolay ezberler, ama bunun farkında değildir. Tann'nın en basit yaratıklanndan bazıları, fotoğrafik bellek dediğimiz şeye sahiptir. Yani bir sayfa dolusu yazıyı bir bakışta hafızalarına kaydedebilirler. Bunun zekâyla alakası yoktur. Sakın, yanlış anlama Montag. Duruma göre değişen bir şeydir bu. Bir gün Eflatun'un <span class="calibre2">Devlet</span> isimli kitabını okumak ister miydin?"</p>
<p class="calibre1">"Elbette."</p>
<p class="calibre1">Stewart öte yanda oturan adamlardan birine bir işaret çaktı. "Sayın Eflatun, lütfederseniz... "</p>
<p class="calibre1">Adam konuşmaya başladı. Boş boş ateşe bakıyor, elleriyle mısır koçanından yapılmış bir pipoyu dolduruyor ve kelimeler dudaklarından konuştuğunun farkında değilmiş gibi dökülüyordu. İki dakika boyunca hiç ara vermeden konuştu.</p>
<p class="calibre1">Stewart eliyle küçük bir işaret yaptı ve adam sustu. "Mükemmel! Kelimesi kelimesine hafızaya kaydedilmiş durumda. Her bir kelime önemli, her bir kelime Eflatun'un."</p>
<p class="calibre1">"Ve," dedi Eflatun olan adam, "tek bir kelimesini bile anlamıyorum. Ben sadece söylüyorum. Anlamak size kalmış."</p>
<p class="calibre1">"Tek kelimesini bile mi?"</p>
<p class="calibre1">"Tek kelimesini bile. Ama yüksek sesle okuyabilirim. Kelimeler bir defa içeri girdiler mi, şişeye girmiş zamk gibi orada kalıyorlar. Stewart bunun önemli olduğunu, bunun benim için yeterli olduğunu söylüyor."</p>
<p class="calibre1">"Biz eski dostuz," dedi Stewart. "Çocukluğumuz beraber geçti. Sonra birkaç yıl önce, burayla Seatt- le arasında bir yerde, bir demiryolunda karşılaştık. Ben itfaiyecilerden kaçıyordum, o da şehirlerden." "Hiç sevmedim şehirleri. Hep insanların sahibinin şehirler olduğunu düşündüm. Şehirler makineleri yağlatıp tozlarını aldırmak ve böylece kendi varlıklarını sürdürmek için insanları kullanıyorlar bence, başka bir şey değil. Sonra Stewart'la karşılaştık ve o, benim fotoğrafik dediği türden bir hafızam olduğunu keşfetti. Bana okumam için bir kitap verdi, sonra yakalanmamak için onu yaktık ve şimdi ben Eflatun oldum."</p>
<p class="calibre1">"Aynı zamanda Sokrates de."</p>
<p class="calibre1">Adam bir reverans yaptı.</p>
<p class="calibre1">"Ve Schopenhauer."</p>
<p class="calibre1">Adam bir kez daha onayladı.</p>
<p class="calibre1">"Ve Nietzsche."</p>
<p class="calibre1">"Bunların hepsi aynı şişede," dedi adam. "Şişede yer kalmaz diye düşünürsün. Ama ben zihnimi akordeon gibi esnetip çalabiliyorum. Okuduğun şeyin ne olduğunu düşünmeye başlamazsan, bir sürü yer var aslında. Sıkışıklık düşünmeye başladığında ortaya çıkıyor. Ben de yemek, uyumak ve seyahat etmek dışında bir şey düşünmüyorum. Böylece zihnimde bol bol yer kalıyor."</p>
<p class="calibre1">"İşte böylece Eflatun ve onun meslektaşları bu adamda, Donne, Darwin ve Aristofanes Dr. Simmons'da yaşıyorlar. Diğer beyler de Matta, Luk ve Yahya. İçinde yaşadığımız bu melankolik çağa rağmen, hiç eğlenmiyor da değiliz. Ben kısmen Byron ve Shaw'um, Washington, Galileo, Da Vinci ve Washington Inving'im. Bir kaleydoskop gibi. Beni güneşe doğru kaldırıp sallayabilirsin. Ve sen de Eyüp'sün ve yarım -saate kadar ya da biraz daha sonra savaş çıkacak. Şu karınca tepesindeki insanlar Montag'ı kovalamakla meşgulken savaş yola koyulmuştu bile. Yarın bu saatlerde dünya küçük yeşil kasabalara, paslı demiryollarına ve traverslerde yürüyen adamlara kalacak ki, bu da biz oluyoruz. Şehirler, küle ve toza dönüşecek."</p>
<p class="calibre1">Televizyonda bir zil çaldı. "Düşman devletin liderleri ile yann yapılacak bir konferans için son müzakereler planlandı, aynca... "</p>
<p class="calibre1">Stewart radyoyu kapattı.</p>
<p class="calibre1">"Ee, ne düşünüyorsun, Montag?"</p>
<p class="calibre1">"İnanılmaz bir şey gerçekten. Ben gittiğim yoldan giderek bayağı bir körlük yapmışım. Yani itfaiyecilerin evlerine kitap yerleştirip onları ihbar ederek." "Sen gerekli olduğunu düşündüğün şeyi yapmışsın. Ama bizim yolumuz, basitçe, bilgiyi muhafaza edip heyecanlanmadan, öfkelenmeden, usulca makinelerin hurdaya dönmesini beklemek. Sonra ortaya çıkmak ve 'Evet, artık aklınız başınıza geldiğine göre ey medeni insanlar, işte biz buradayız. Belki bir iki kitap size iyi gelir,' demek."</p>
<p class="calibre1">"Kaç kişisiniz peki?"</p>
<p class="calibre1">"Yollarda, raylarda binlerce insanız. Dışandan bakarsan hepimizi işsiz güçsüz serserileriz. Ama içeriden, her birimiz birer kütüphaneyiz. Planlanmış bir şey değil aslında, kendiliğinden büyüdü. Her birimizin ezberlemek istediği bir kitap vardı. Ezberledik. Sonra birbirimizi keşfettik ve bir plan yaptık. Bazılarımız şehir dışındaki küçük kasabalarda yaşıyor. Birinci loca Nantucket, Walden'da, ikinci loca Rhode Island'da, üçüncü loca Waushka'da, dördüncü ve beşinci localar Tucson'da. Herkes yeteneği kadar katkıda bulunuyor, bazı insanlar</p>
<p class="calibre1">çok ezberliyor, bazıları da sadece birkaç satır."</p>
<p class="calibre1">"Kitaplar emniyette demektir o zaman."</p>
<p class="calibre1">"Hem de nasıl! Mesela Kuzey Carolina'da iki yüz kişilik küçük bir köy var, oraya bir bombanın düşmesi imkânsız gibi bir şey. Köy, Marcus Aurelius'un tüm <span class="calibre2">Meditasyonlar'mı</span> barındınyor. İnsanları alıp, sayfa çevirir gibi okuyabilirsin. Herkes bir sayfa. Bir kitapla görülmeyi aklının ucundan geçirmeyecek insanlar, bir sayfa ezberlemeyi seve seve kabul ettiler. Bu şekilde yakalanman imkânsız çünkü. Ve savaş bitip, bizim de zamanımız ve ihtiyacımız olduğunda, kitaplar yeniden basılmaya başlayacak. İnsanlan teker teker çağıracak ve ezberlerini okumalannı isteyeceğiz, böylece kitaplar yeniden baskıya girecek. Bir sonraki karanlık çağa kadar tabii, sonra da aynı şeyi yeni baştan yapmak zorunda kalacağız. İnsanın ne kadar aptal bir yaratık olduğunu düşünürsen." "Bu akşam ne yapacağız peki?" diye sordu Bay Montag.</p>
<p class="calibre1">"Bekleyeceğiz, sadece bekleyeceğiz."</p>
<p class="calibre1">"Daha fazla beklememize gerek kalmadı," dedi Dr. Simmons. "Bakın."</p>
<p class="calibre1">Ama o daha cümlesini bitiremeden savaş yapılıp bitmişti bile.</p>
<p class="calibre1">Bay Montag bakışlarını yukarı çevirdi.</p>
</body>
</html>
