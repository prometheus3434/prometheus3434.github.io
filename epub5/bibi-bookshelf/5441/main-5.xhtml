<?xml version='1.0' encoding='utf-8'?>
<html xmlns="http://www.w3.org/1999/xhtml">
  <head>
    <title>Bilinmeyen</title>
    <meta http-equiv="Content-Type" content="text/html; charset=utf-8"/>
  <link href="stylesheet.css" rel="stylesheet" type="text/css"/>
<link href="page_styles.css" rel="stylesheet" type="text/css"/>
</head>
  <body class="calibre">
<p class="calibre1"><a id="bookmark0"></a><span class="calibre3">**</span></p>
<p class="calibre1">Bombalar şehrin üzerine yağmaya başladı. Bir an için gökyüzünde, yıldızlarla binalar arasında dengede kaldılar; biri bir avuç buğday tanesini havaya saçmış gibiydi. Binalan parçalarına ayırdılar; pencereleri kapılardan, kirişleri kolonlardan, çatıları duvarlardan, insanları tuğlalardan ayırıp, bir moloz yığını halinde yeniden birleştirdiler. Ses, tüm bunlardan sonra geldi.</p>
<p class="calibre1">"Garip değil mi?" diye sordu ateşin başında oturan Bay Bedloe, izlerken. "İnsan geliyor ve taşlan, çimentoyu ve suyu bir beton karıştırıcısına atıyor, onu kalıplara döküyor ve bir şehir ortaya çıkıyor, sonra insan tüm zamanların en büyük kahrolası karıştırıcısıyla yine geliyor, şehri onun içine atıyor, öğütüyor ve sonunda yine elinde taş, kum ve su kalıyor." "Karım şehirde bir yerlerde," dedi Bay Montag. "Bunu duyduğuma üzüldüm."</p>
<p class="calibre1">Şehre bir sorti daha bomba düştü. Artık şehir cayır cayır yanıyordu.</p>
<p class="calibre1">"Dediğim gibi," dedi Bay Bedloe. "Her şey yıkılmazsa olmaz. Hah! İşte geliyor, hızla düşüyor. Ve biz burada, onun düşmeyi bitirmesini bekliyoruz." "Karım iyi mi acaba, bilmek isterdim," dedi Bay Montag.</p>
<p class="calibre1">"Şu anda ne durumda olursa olsun, eskisinden daha iyi olduğu kesin," dedi Bay Bedloe. "Duygusuz olmaktansa ölmek daha iyi. Ölmek, farkında olmamaktan da iyi."</p>
<p class="calibre1">"Umanm hayatta kalır."</p>
<p class="calibre1">"Hayatta kalırsa, yarın televizyon olmadığı için kafayı yer kesin. Şehir veya insanlar öldüğü için değil, tüm zamanlann en iyi komedyeni Zack Zack'i kaçırdığı için..."</p>
<p class="calibre1">Bombardıman bitmişti. Bombardıman, henüz çekirdekler rüzgarlı gökyüzünden şehrin üzerine düşmekteyken bitmişti. Bombardıman, insanlar daha kırmızı ve tozlu bir kâbusa dönüşmeden önce, üzerlerine yağan kadere, suratlarına kapanan bir tabutun kapağına bakar gibi bakarlarken bitmişti. Bombardıman aslında bitmişti, çünkü saatte üç bin mille, gökyüzünü kesen bir hançerin</p>
<p class="calibre1">fısıltısı kadar hızlı uçan jetler hedeflerini görüp bombacılarını uyardıklarında,    bombardıman bitmiş</p>
<p class="calibre1">demekti. Tetiğe basılır basılmaz, bombalar uçmaya başlar başlamaz biterdi bombardıman. Bombaların düşmesi ve düşman uçaklarının mağara adamının göremediği için varlığına inanmadığı mermiler gibi görünen dünyanın öteki ucuna gitmesi, insanlık tarihinin sadece üç saniyesini alırdı. Mağara adamı kalbinden vurulur, bedeni parçalara ayrılır, kanı havada serbest kaldığı için alıklaşır, beyni değerli hatıralarını teker teker terk eder ve o neye uğradığını anlayamadan ölürdü.</p>
<p class="calibre1">Bu, inanılacak bir savaş değildi. Bir şakaydı bu. Büyük, metal bir elin şehrin üzerinde cilve yapması ve bir sesin, "Parçalayın. Taş taş üstünde bırakmayın. Yok edin. Ölün," demesiydi.</p>
<p class="calibre1">Bay Montag zihni ve elleriyle bombalan bir an havada tuttu. "Kaç,” diye bağırdı Profesör Faber'e. Clarisse'e, "Kaç, dışarı çık, dışarı," diye bağırdı. Profesör zaten şehrin dışındaydı. Orada, şehir dışındaki derin vadilerde, bir felaketten diğerine doğru giden şafak treni ilerliyordu. Felaket henüz gelmemişti, henüz havadaydı, ama varışı insanoğlunun mümkün kılabileceği kadar kesindi. Daha tren elli metre gitmeden, varış noktası anlamsızlaşacak, kalkış noktası olan metropol ise bir moloz yığınına dönüşecekti. Ve şimdi, kalan son yarım saniyede, belki bombalann yere varışına sadece beş santim kala, Bay Montag, Mildred'ın küle dönüşmek üzere olan o metropoldeki halini gözünün önüne getirdi. Mildred, sanki uykusuz huzursuzluğunun çaresini orada bulacakmış gibi televizyona doğru eğilmiş ona açlıkla bakıyor. Televizyon tüpüne sanki ona mutluluğu gösterecek bir kristal küreymiş gibi heyecanla, gerginlikle bakıyor Mildred. İlk bomba şehre düşüyor. Belki de ilk vurulan yer televizyon istasyonu oluyor. Bay Montag televizyonun Mildred'ın yüzünde karardığını ve onun bir çığlık attığını görüyor. Çünkü, geriye kalan saniyenin milyonda biri kadar sürede, Mildred kendi yüzünün aç ve yalnız yansımasını kristal bir küre yerine bir aynada görüyor. Ve gördüğü öylesine boş bir yüz ki, nihayet onu tanıyor ve tam tavana adeta şükrederek bakarken, otel olduğu gibi üzerine çöküp, onu milyonlarca ton tuğla, metal ve insanla birlikte, manasız bir şekilde çöpe atılmak üzere, kilere sürüklüyor.</p>
<p class="calibre1">Bay Montag kendini yüzüstü yatarken buldu. Şehrin aldığı darbe, havayı nehir boyunca sürüklemiş, adamları yan yana dizilmiş domino taşları gibi devirmiş, ateşi mum gibi söndürmüş ve güneye doğru esen bir rüzgar ağaçları inim inim inletmişti. Bay Montag başını kaldırdı. Şimdi bombalar değil şehir havadaydı, ikisi birbiriyle yer değiştirmişti adeta. Şehir, o imkânsız anlardan biri boyunca havada asılı kaldı ve yeni baştan, daha önce hayal bile edemeyeceği, insanların inşa ettiğinden daha yüksek bir boyda ve tanınmaz bir halde, yeniden inşa edildi. Şehir kum ve kopan metal parçacıklarının saçtığı kıvılcımlarla yeniden kuruluyordu adeta ve bu haliyle dev bir elin salladığı bir kaleydoskopa benziyordu: orada bir desen, burada bir renk, hepsi ateşten, çelikten ve taştan, pencerenin olması gereken yerde bir kapı, altın olması gereken yerde üst, arkanın olması gereken yerde yan. Ve sonra şehir sırtüstü dönerek cansız bir şekilde düştü.</p>
<p class="calibre1">Ölümünün sesi, ancak tüm bunlar olup bittikten sonra duyuldu.</p>
<p class="calibre1"><a id="bookmark1"></a><span class="calibre3">**</span></p>
<p class="calibre1">"İşte," dedi yabancı.</p>
<p class="calibre1">Adamlar yerde, soluk almakta güçlük çeken balıklar gibi yatıyorlardı.</p>
<p class="calibre1">Uzun bir süre ayağa kalkamadılar. Çocuklar tanıdıkları bir şeye, ona ne olursa olsun, ne kadar soğuk ve ölü olursa olsun nasıl sanlırlarsa, onlar da yere öyle sarıldılar; parmakları toprağa pençeler gibi gömülmüştü, kulaklarını dengede ve açık tutabilmek için hep birlikte bağırıyorlardı. Bay Montag da üzerlerinden onları süpürerek geçen ve burunlarının kanamasına neden olan rüzgarı protesto etmek amacıyla, onlarla birlikte bağırıyordu. Bay Montag yere damlayan kana öylesine bir dalgınlıkla bakıyordu ki, şehir unutulmuştu.</p>
<p class="calibre1">Rüzgar dindi.</p>
<p class="calibre1">Şehir, sanki biri bir kaşık dolusu kabartma tozunu almış ve üstünden parmağını geçirerek onu düzleştirmiş gibi yamyassı olmuştu.</p>
<p class="calibre1">Bir süre sanki uykunun şafak vakti tarafındaymış gibi oldukları yerde yattılar. Henüz kalkmaya • e günün yükümlülüklerini yerine getirmeye, yangınlara ve yiyeceklere, ayak ayak önüne, el el üstüne atmanın binlerce aynntısına, teslimatlara, işlevlere ve hassas saplantılara hazır değillerdi sanki. Şaşkın göz kapaklarım açıp kapayarak yattılar. Nefes alışlarını duyabiliyordunuz. Önce hızlı hızlı, sonra daha vavaş ve derken daha da yavaş.</p>
<p class="calibre1">Bay Montag doğruldu, ama çok da uzağa gitmedi. Diğer adamlar da aynı şeyi yaptılar. Güneş solgun kırmızı ucuyla ufka değiyordu. Hava serin ve tatlıydı, yağmur kokuyordu. Birkaç dakika içinde kum ve töz haline gelmiş demir kokacaktı, ama şu anda tatlıydı.</p>
<p class="calibre1">Grubun lideri sessizce ayağa-kalktı, her şeyin yerli yerinde olup olmadığını kontrol etmek istercesine kollannı ve ayaklarını yokladı, yüzüne dokundu ve sonra sönmüş ateşe doğru gidip onun üzerine eğildi. Bay Montag izliyordu. Bir kibrit çaktı, onu bir parça kâğıda değdirdi, sonra kâğıdı bir parça çıranın altına soktu, onun üzerine küçük saman ve kuru çıra parçacıkları yığdı; bir süre sonra ateş canlanmaya, adamları kendisine doğru çekmeye ve yüzlerini pembe san renklerle boyamaya başladı. Adamların sırtlarını da yavaş yavaş yükselmekte olan güneş boyuyordu.</p>
<p class="calibre1">Sabahleyin, alçak bir sesle konuşan adamların gizemli sesleri dışında çıt çıkmıyordu. Konuştukları da şuydu:</p>
<p class="calibre1">"Kaç dilim?"</p>
<p class="calibre1">"Adam başı iki."</p>
<p class="calibre1">Domuz pastırması dilimleri yağlı kâğıt üzerinde sayıldı. Tava ateşe kondu, domuz pastırmaları tavaya yerleştirildi. Pastırmalar bir süre sonra tavada cızırdamaya ve zıplamaya başladılar, kokulan sabah havasını sardı. Domuz pastırmalarının üzerine yumurta kırıldı ve adamlar bu töreni izlediler, çünkü liderleri gibi onlar da, sabahlan erken kalkma dininin inananlarıydılar. İnsanoğlunun yüzyıllardan beri yaptığı bir şeydi bu ve Bay Montag kendisini onların arasında rahat hissetti. Sanki onları çevreleyen büyük hapishanenin duvarları geceleyin buharlaşmış ve kendilerini açık arazide bulmuşlar ve şimdi keyifleri gelince şakıyıp, keyifleri gelince susan, hiçbir takvime uymayan ve hiçbir ısrara kulak asmayan kuşlar kalmıştı sanki sadece ortalıkta.</p>
<p class="calibre1">"Alın," dedi yaşlı adam ve sıcak tavadaki domuz pastırmasıyla yumurtaları her birine dağıtmaya başladı.</p>
<p class="calibre1">Sonra gün, fitili gittikçe uzayan pembe bir lamba gibi yavaş yavaş aydınlanırken, lider tavaya yeni yumurtalar kırmaya ve başını yaptığı işten hiç kaldırmadan, hem söylediklerine hem de pişirdiği yemeğe özen göstererek dikkatle anımsamaya, toparlamaya çalıştığı küçük alıntıları, kısa dizeleri okumaya başladı ezberinden. Bay Montag dinliyordu. Hepsi yumurtaların biraz soğuması için beklerken, ellerindeki teneke tabaklara bakıyorlardı. Bu âdeti başlatan liderdi, ama hepsi sırayla ondan devraldılar Bay</p>
<p class="calibre1">Montag kendi sırası geldiğinde şunlan söyledi:</p>
<p class="calibre1">"İnsana gelince, ota benzer ömrü... "</p>
<p class="calibre1">"Olmak ya da olmamak, işte bütün mesele bu... "</p>
<p class="calibre1">Domuz pastırması cızırdıyordu.</p>
<p class="calibre1">"Bulutsuz iklimlerin, yıldızlı göklerin güzelliğiyle yürüyen... "</p>
<p class="calibre1">"Kır zambaklarının nasıl büyüdüğüne bakın... "</p>
<p class="calibre1">Çatallar pembe ışıkta hareket ediyordu.</p>
<p class="calibre1">"Ne çalışırlar, ne de iplik eğirirler... "</p>
<p class="calibre1">Artık güneş tümüyle yükselmişti.</p>
<p class="calibre1">"Ah, hatırlıyor musun Tatlı Alice, Ben Bolt... "</p>
<p class="calibre1">Bay Montag kendini iyi hissediyordu.</p>
<p class="calibre1">Ateş, Ateş, Kitapları Yak Dört adam, sabaha karşı karanlığında oturmuş, tepelerinde sallanan yeşil ışığın altında yirmi bir oynuyorlardı. Sadece tavandan bir sesin fısıldadığı duyuluyordu:</p>
<p class="calibre1">"Saat 01:35, 4 Ekim 2052, Perşembe... Saat 01:40 . . 01:50..."</p><div class="calibre12">
<p class="calibre1"><span class="calibre3">itfaiyeci</span></p></div>
<p class="calibre1">Bay Montag diğer itfaiyecilerin arasında kaskatı oturuyor, sesli saatin söylediği soğuk vakti, soğuk tarihi dinliyordu. Ürperdi.</p>
<p class="calibre1">Diğer üçü ona baktılar.</p>
<p class="calibre1">"Neyin var senin Montag?"</p>
<p class="calibre1">Üzerlerinde bir yerlerde bir radyo çalıyordu. "Savaş ilan edilmesi artık an meselesidir. Ülkemiz kendi kaderini savunmaya hazırdır. Savaş ilan edilmesi... " Karanlık gökyüzünden beş yüz jet uçağı gürültüyle geçti ve itfaiye istasyonunu salladı.</p>
<p class="calibre1">Kömür mavisi üniformaları içindeki adamlar irkilerek öne eğildiler. Temiz tıraşlı, keskin bakışlı, pembe suratlarında, yanık renkli saçlarında, otuzlu yaşlann izlerini görmek mümkündü. Pırıl pınl parlayan kasklan arkalannda üst üste yığılmıştı. Alt katta, nemli beton depoda, yangın canavanmn kendisi duruyordu. Boğa yılanını andıran hortumlan, pınl pınl bronz kaplamalanyla, gümüş ve turuncu renkli bir ejderhaya benziyordu.</p>
<p class="calibre1">"Son işi düşünüyordum," dedi Bay Montag. "Düşünme!"</p>
<p class="calibre1">dedi itfaiye şefi Bay Leahy. "Kütüphanesini yaktığımız o zavallı adam. İtfaiyeciler paldır küldür <span class="calibre2">bizim</span> evimize girseler ve <span class="calibre2">bizi m</span> kitaplarımızı yaksalar kendimizi nasıl hissederdik diye düşünüyordum."</p>
<p class="calibre1">"Bizim kitabımız yok ama."</p>
<p class="calibre1">"Peki ya <span class="calibre2">olsaydı?"</span></p>
<p class="calibre1">"Yoksa senin kitabın mı var?"</p>
<p class="calibre1">"Hayır, yok."</p>
<p class="calibre1">Bay Montag adamlann arkasındaki duvarda asılı bir milyon yasak kitabın listesine baktı. Listedeki isimler ateşte kavrulur gibiydiler. Yıllar boyunca, baltasının altında, su yerine <span class="calibre2">gazyağı -evet</span> gazyağı!- fışkırtan hortumunun ucunda yanmışlardı.</p>
<p class="calibre1">"Acaba eskiden de böyle miydi?" diye sordu Bay Montag. "İtfaiye istasyonu, görevlerimiz filan, acaba hep böyle miydi? Yani demek istiyorum ki, evvel zaman içinde... "</p>
<p class="calibre1">"Evvel zaman içinde mi?" diye bağırdı Bay Leahy. "Ne biçim konuşuyorsun sen?"</p>
<p class="calibre1">Aptal, diye bağırdı Bay Montag içinden, az kalsın kendini ele verecektin! Son yangın. Bir masal kitabı.</p>
<p class="calibre1">Bir iki satır okumaya cesaret etmişti. "Diyorum ki," dedi aceleyle, "eskiden, tüm evler ateşe dayanıklı yapılmadan önce, itfaiyecilerin işi yangınları <span class="calibre2">başlatmak</span> değil, söndürmekmiş."</p>
<p class="calibre1">"Bunu bilmiyordum." Stoneman ve Black ceplerinden kural kartlannı çıkartıp, Bay Montag'ın okuyabileceği şekilde masaya, önüne attılar, ama Bay Montag zaten ezbere biliyordu kartta yazanları.</p>
<p class="calibre1">1. Alarma hemen yanıt verin.</p>
<p class="calibre1">2.    Yangını çabucak başlatın.</p>
<p class="calibre1">3.    Her şeyi yaktığınızdan emin olun.</p>
<p class="calibre1">4. Derhal itfaiye istasyonuna geri dönün.</p>
<p class="calibre1">5.    Yeni bir alarma hazırlıklı olun.</p>
<p class="calibre1"><a id="bookmark2"></a><span class="calibre3">**</span></p>
<p class="calibre1">Hepsi Bay Montag'a baktılar.</p>
<p class="calibre1">Bay Montag yutkundu. "Dün gece kitaplarla yakaladığımız o yaşlı adama ne olacak şimdi?" diye sordu.</p>
<p class="calibre1">"Tımarhaneye atılacak."</p>
<p class="calibre1">"Ama adam deli değildi ki!"</p>
<p class="calibre1">"Devleti ve bizi kandırabileceğini düşündüğüne göre deli." Bay Leahy'nin ağzından büyük, koyu bir puro dumanı bulutu yükseldi. Rahat bir şekilde arkasına yaslandı.</p>
<p class="calibre1">Alarm çaldı.</p>
<p class="calibre1">Zil birkaç saniye içinde iki yüz defa vurdu. Bay Montag bir baktı ki, karşısında üç tane boş iskemle var. İskambil kâğıtlan kar tanecikleri gibi havada uçuşuyor. Bakır direk boş ama titriyor. Adamlar gitmiş, kaskları da onlarla birlikte gitmiş. O ise masanın başında oturmayı sürdürdü. Aşağıda, turuncu ejderha öksürerek canlandı.</p>
<p class="calibre1">Bay Montag direkten aşağıya bir rüyadaymışçasına kaydı.</p>
<p class="calibre1">"Hey Montag. Şapkanı unutmuşsun!"</p>
<p class="calibre1">Şapkasını aldı ve yola koyuldular. Yolda, sirenlerinin sesini ve güçlü metal gümbürtüsünü gecenin esintisi bölüyordu.</p>
<p class="calibre1">Şehrin eski bölgelerinden birinde, boyası dökülmüş üç katlı bir evdi. En az yüz yıllıktı, ama diğer tüm evler gibi, elli yıl önce ateşe dayanıklı ince bir tabakayla yalıtılmıştı. Evi hâlâ ayakta tutan da sanki bu tabakaydı.</p>
<p class="calibre1">"işte geldik. Hadi bakalım çocuklar."</p>
<p class="calibre1">Motor aniden durdu. Leahy, Stoneman ve Black kaldınmdan yukan doğru koştular. Üzerlerine bol gelen yağmurluklan nedeniyle sanki aniden şişmanlamış, gürbüz çocuklara dönmüşlerdi. Bay Montag onları takip etti.</p>
<p class="calibre1">Ön kapıyı kırdılar ve kaçmaya çalışan bir kadını yakaladılar.</p>
<p class="calibre1">"Kimseye bir zararım dokunmadı benim," diye bağırdı kadın.</p>
<p class="calibre1">"Neredeler?" Leahy kadının bileğini büktü.</p>
<p class="calibre1">"Yaşlı bir kadının tek zevkini elinden almayacaksınız, değil mi?"</p>
<p class="calibre1">Stoneman telefon ihbar kartını çıkarttı. Kartın arkasında, yapılan şikayetin mahiyeti de iki nüsha halinde yazıyordu. "Şef, burada diyor ki, kitaplar çatı katındaymış."</p>
<p class="calibre1">"Tamam çocuklar, hadi gidip bulalım onları!"</p>
<p class="calibre1">Bir sonraki sahnede, adamlar rutubetli karanlığa doğru gürültüyle çıkıyor, yollan üzerinde kilitli bile olmayan kapılara gümüş rengi baltalarını savuruyor ve taklalar atıp eğlenen oğlan çocuklan gibi bağrışıp gülüşüyorlardı.</p>
<p class="calibre1">"Hey!"</p>
<p class="calibre1">Dik merdivenlerden ürpererek çıkan Bay Montag'ın üzerine sağanak gibi kitap yağmaya başladı. Kitaplar omuzlarına, solgun suratına düşüyordu. Bir kitap, kanatlarını çırpan beyaz bir güvercin gibi, neredeyse uysallıkla ellerinin arasına kondu. Loş ışıkta açılan bir sayfa, karla kaplı, üzeri kelimelerle bezeli bir tüye benziyordu. Bütün o koşuşturma ve telaş içinde ancak bir satınnı okuyabildi, ama o satır sıcak demirle dağlamış gibi, bir dakika boyunca beynini yaktı. Kitabı elinden bıraktı. Anında kollanna bir yenisi düştü.</p>
<p class="calibre1">"Montag, yukarı gel!"</p>
<p class="calibre1">Bay Montag elini bir kapan gibi kitabın üstüne kapadı. Ve onu sıkı sıkı, vahşi bir sadakat ve beyinsiz bir çılgınlıkla göğsüne bastırdı. Yukarıdaki adamlar, tozlu havaya kürekler dolusu edebiyat fırlatıyordu. Kitaplar boğazlanmış kuşlar gibi patır patır dökülüyor, kadın da küçük bir kız çocuğu gibi, cesetlerin arasında duruyordu.</p>
<p class="calibre1">"Montag!"</p>
<p class="calibre1">Bay Montag çatıya tırmandı.</p>
<p class="calibre1">"Bu da geçer!"</p>
<p class="calibre1">"Ne dedin?" Bay Leahy ona dik dik baktı.</p>
<p class="calibre1">Bay Montag dondu, gözlerini kırpıştırdı. "Bir şey mi dedim?"</p>
<p class="calibre1">"Kıpırda biraz, salak!”</p>
<p class="calibre1"><a id="bookmark3"></a><span class="calibre3">**</span></p>
<p class="calibre1">Kitaplar kurutulmuş balıklar gibi istiflenmişti.</p>
<p class="calibre1">"Çöp, çöp, çöp!" Adamlar kitapların üzerinde dans ediyorlardı. Kitapların isimleri yok olan, ölen altın gözler gibi parıldıyordu.</p>
<p class="calibre1">"Gazyağı!"</p>
<p class="calibre1">Adamlar soğuk sıvıyı merdivenden yukarı taşıdıktan beyaz yılandan püskürtmeye başladılar. Her bir kitabı o sıvıyla kapladılar, odalan onunla doldurdular.</p>
<p class="calibre1">"Bu iş, dün akşam gittiğimiz yaşlı adamın evin- dekinden bile iyi, değil mi?"</p>
<p class="calibre1">O iş bu kadar eğlenceli değildi. Yaşlı adam bir apartman dairesinde oturuyordu ve binada başka insanlar da yaşıyordu. Bu nedenle orada kontrollü bir yangın çıkartmak zorunda kalmışlardı. Ama burada bütün evi rahat rahat kömüre çevirebilirlerdi.</p>
<p class="calibre1">Koşarak aşağıya indiler, Bay Montag da peşlerinden sürüklendi.</p>
<p class="calibre1">"Hadi, kadın!"</p>
<p class="calibre1">"Kitaplarım," dedi kadın usulca. Kitapların arasına çömelmiş, ıslanmış deri ciltlere dokunuyor, kitapların yaldızlı başlıklannı gözleri yerine parmaklarıyla okuyor, gözleriyleyse Bay Montag'ı suçluyordu.</p>
<p class="calibre1">"Kitaplarımı alamazsınız," dedi.</p>
<p class="calibre1">"Yasayı biliyorsun," dedi Bay Leahy. "Hepsi saçmalık. Bir kitabın dediğini, ötekinin dediği tutmuyor. Kafa karışıklığı yaratıyor hepsi. Hiç var olmamış insanlardan bahsediyorlar. Hadi, hadi... "</p>
<p class="calibre1">"Hayır!" dedi kadın.</p>
<p class="calibre1">"Ev yanacak ama."</p>
<p class="calibre1">"Hayır, çıkmayacağım."</p>
<p class="calibre1">Üç adam paldır küldür kapıya yürüdüler. Kadının yanında duran Bay Montag'a baktılar.</p>
<p class="calibre1">"Onu burada bırakmayacaksın ya," diye itiraz etti Bay Montag.</p>
<p class="calibre1">"Gelmiyor işte, ne yapalım?"</p>
<p class="calibre1">"Ama gelmeli!"</p>
<p class="calibre1">Bay Leahy elini kaldırdı. Avucunda yangını başlatacak tutuşturucu vardı. "Vaktimiz yok, istasyona geri dönmemiz lazım. Hem mahkemeydi, hapishaneydi derken, bir sürü masraftan kurtulmuş oluruz."</p>
<p class="calibre1">Bay Montag elini kadının koluna koydu. "Hadi, benimle gelin."</p>
<p class="calibre1">"Hayır." Kadın bir an için gözlerini ona odakladı. "Ama yine de teşekkür ederim."</p>
<p class="calibre1">"Ona kadar sayıyorum," dedi Bay Leahy. "Bir, iki... "</p>
<p class="calibre1">"Lütfen," dedi Bay Montag.</p>
<p class="calibre1">"Hadi git," dedi kadın.</p>
<p class="calibre1">"Üç," dedi Bay Leahy.</p>
<p class="calibre1">"Gel." Bay Montag kadını çekti.</p>
<p class="calibre1">"Burada kalmak istiyorum," dedi kadın usulca.</p>
<p class="calibre1">"Dört, beş..." dedi Bay Leahy.</p>
<p class="calibre1">Kadın silkindi. Bay Montag gazyağıyla ıslanmış bir kitabın üstüne basınca düştü. Kadın koşarak merdivenlere çıktı ve orada, yere saçılmış kitapların arasında durdu.</p>
<p class="calibre1">"Altı, yedi... Montag," dedi Bay Leahy.</p>
<p class="calibre1">Bay Montag kıpırdamadı. Kapının dışındaki pembe suratlı adama baktı; pembe parmaklarında tutuşturucu tutan, bir sürü yangının, bir sürü gece heyecanının pembeliğini, parlaklığını ve yanıklığını yansıtan, pembe parmaklannda tutuşturucu tutan, pembe suratlı Bay Leahy'ye.</p>
<p class="calibre1">Bay Montag küt küt atan kalbinin üzerinde sakladığı kitabı hissetti.</p>
<p class="calibre1">"Gidip onu getirin!" dedi Bay Leahy.</p>
<p class="calibre1"><a id="bookmark4"></a><span class="calibre3">**</span></p>
<p class="calibre1">Adamlar bağıran Bay Montag'ı evden sürükleyerek çıkardılar.</p>
<p class="calibre1">Bay Leahy de peşinde gazyağından bir iz bırakarak onları takip etti. Evden yüz metre kadar uzaklaştıklarında, Bay Montag hâlâ bağırıyor ve hâlâ onları tekmeliyordu. Arkasına vahşice baktı.</p>
<p class="calibre1">Kadın ön kapıya gelmiş sessizce onları izliyor; doğrudan Bay Leahy'nin gözlerinin içine bakıyor, sessizliğiyle onlara adeta lanet okuyordu.</p>
<p class="calibre1">Bay Leahy gazyağını yakmak üzere parmağını oynattı.</p>
<p class="calibre1">Çok geç kalmıştı. Bay Montag nefesini tuttu.</p>
<p class="calibre1">Kapıda duran kadın, yüzünde hepsinden iğrenen bir ifadeyle uzandı ve gazyağına doymuş ahşaba bir kibrit çakıverdi.</p>
<p class="calibre1">İnsanlar bütün sokak boyunca evlerinden dışarı koşturdular.</p>
<p class="calibre1">"Kim o?"</p>
<p class="calibre1">"Kim olabilir ki?" dedi Bay Montag. Kapıyı kapatıp arkasına yaslanmıştı.</p>
<p class="calibre1">"Işığı yaksana," dedi karısı nihayet.</p>
<p class="calibre1">"İşık istemiyorum," dedi.</p>
<p class="calibre1">"Yatağa gel."</p>
<p class="calibre1">Kadının sabırsızca döndüğünü, yatağın yaylan- nın gıcırdadığını duydu. "Sarhoş musun sen?"</p>
<p class="calibre1">Ceketini çıkartıp olduğu gibi yere attı. Pantolonunu da çıkartıp bir uçuruma doğru uzattı ve sonsuza kadar karanlığın içine düşsün diye bıraktı.</p>
<p class="calibre1">"Ne yapıyorsun?" diye sordu karısı.</p>
<p class="calibre1">Kitabı terli, buz gibi ellerinde tutarken, odada dengesini bulmaya çalıştı.</p>
<p class="calibre1">Bir dakika sonra kadın, "Orada, odanın ortasında öyle durma," dedi.</p>
<p class="calibre1">Adam küçük bir ses çıkartı.</p>
<p class="calibre1">"Efendim?" dedi kadın.</p>
<p class="calibre1">Adam başka yumuşak sesler de çıkarttı. Sendeleyerek yatağa yürüdü ve kitabı beceriksiz hareketlerle soğuk yastığın altına sokuşturdu. Kendini yatağa atınca, karısı irkilerek küçük bir çığlık attı. Adam karnından ayrı yattı. Kadın uzunca bir süre onunla konuştu ve o yanıt vermeyip sadece homurdanınca, kadının elinin göğsünden boynuna, oradan da çenesine doğru uzandığını hissetti. Kadının elleri adamın yanaklarına değdi. Adam, kadın ellerini çektiğinde ellerinin ıslak olduğunu biliyordu.</p>
<p class="calibre1">Epey sonra, adam tam uykuya dalmak üzereyken, kadının, "Gazyağı kokuyorsun... " dediğini duydu.</p>
<p class="calibre1">Gecenin geç bir saatinde Mildred'a baktı. Uyanıktı. Odada hafif bir melodinin dans ettiği duyuluyordu. Kadın yüksük-radyosunu kulağına takmış, uzaklardaki uzak insanlan dinliyor, dinliyordu. Gözleri ardına kadar açıktı ve karanlığın derin ta- vanlannı izliyordu. Adam, son on yılda çoğu gece onun gözleri açık, ölü gibi yattığını görmüştü. O şekilde, boş boş bakarak saatlerce yatar, sonra kalkıp sessizce banyoya giderdi. Suyun lavaboya akması, uyku ilacı şişesinin tıkırdaması, ardından kadının açlıkla ve telaşla uykuya yutkunduğu duyulurdu.</p>
<p class="calibre1">Kadın şimdi uyanıktı. Bir dakikaya kalkacak ve uyku haplanm almaya gidecekti.</p>
<p class="calibre1">Mildred, diye düşündü adam.</p>
<p class="calibre1">Birdenbire kadın o kadar yabancı geldi ki adama, onu tanıyıp tanımadığından emin olamadı. Hani erkeklerin anlattığı o fıkradaki, gecenin geç bir vakti eve sarhoş dönen, yanlış bir kapıyı açıp yanlış bir odaya giren adam gibi, bir başkasının evindeydi sanki. Şimdi Bay Montag bu yabancı gecede, yanında daha önce hiç görmediği, tanımadığı bir bedenle yatıyordu.</p>
<p class="calibre1">"Millie?" diye seslendi.</p>
<p class="calibre1">"Efendim?"</p>
<p class="calibre1">"Özür dilerim, seni korkutmak istemedim. Şeyi soracaktım sana, biz ne zaman karşılaştık? Nerede?" "Nasıl?" diye sordu kadın.</p>
<p class="calibre1">"Yani, ilk olarak diyorum."</p>
<p class="calibre1">Kadın karanlıkta kaşlarını çattı.</p>
<p class="calibre1">Adam açıkladı: "Yani ilk olarak ne zaman ve nerede tanıştık?"</p>
<p class="calibre1">"Aa, dur bir dakika, şeydeydi... "</p>
<p class="calibre1">Kadın durdu.</p>
<p class="calibre1">"Bilmiyorum."</p>
<p class="calibre1">Adam korkmuştu. "Hatırlayamıyor musun?"</p>
<p class="calibre1">İkisi de hatırlamaya çalıştılar.</p>
<p class="calibre1">"O kadar uzun zaman oldu ki."</p>
<p class="calibre1">"Sadece on yıl. Daha otuz yaşındayız."</p>
<p class="calibre1">"Dur, hemen panik yapma, düşünmeye çalışıyorum." Kadın garip bir şekilde güldü. "İnsanın karısıyla veya kocasıyla ne zaman, nerede tanıştığını anımsayamaması ne komik!"</p>
<p class="calibre1">Adam gözlerini sımsıkı yumup, suratı buruşmuş şakaklanna masaj yaparak yattı. Mildred'la nerede tanıştığını bilmek, birdenbire hayattaki en önemli şey haline gelmişti.</p>
<p class="calibre1">"Aman, ne fark eder ki?" Kadın şimdi kalkmış, banyoya gitmişti. Suyun aktığını ve kadının yutkunduğunu duydu.</p>
<p class="calibre1">"Evet, ne fark eder ki?"</p>
<p class="calibre1">Adam merak etti: Acaba bir sene önce yaptığı gibi yirmi tane birden mi hap aldı? Midesini yıkatmak zorunda kalmıştık, diye düşündü, ben onu uyanık tutmak için bağınyor, yürütmeye çalışıyor, neden böyle bir şey yaptığını, neden kendini öldürmek istediğini soruyordum, o da bilmiyorum, bilmiyorum, hiçbir şey hakkında hiçbir şey bilmiyorum, diyordu.</p>
<p class="calibre1">Kadın adama ait değildi. Adam da kadına. Kadın ne kendini, ne adamı ne de herhangi birini tanıyordu; dünyanın kadına ihtiyacı yoktu, kadının kendisine ihtiyacı yoktu; ve hastahanede yatan karısına bakarken, birdenbire, karısı birazdan ölse ağlamayacağını fark etmişti. Zira ölen bir bilinmezlik, sokakta, gazetelerde gördüğü yüzlerden biri olacaktı sadece ve birdenbire bu ona o kadar yanlış gelmişti ki ağlamıştı; ölüme değil, ölüme <span class="calibre2">ağlamama</span> düşüncesine ağlamıştı. Şimdi doktorların içini biraz daha boşalttıktan boş bir kadının yanında duran, içi boş, aptal bir adam olduğunu düşünmüştü.</p>
<p class="calibre1">Bir sene önce, neden böylesine boş ve yalnızız, neden âşık değiliz, diye sormuştu kendine.</p>
<p class="calibre1">Hiç beraber olmuyorlardı. Aralanna giren bir şey vardı hep.</p>
<p class="calibre1">Bazen radyo, bazen televizyon, bazen bir araba, bir uçak, bir oyun, bazen de sinirli bir yorgunluk ya da en basitinden bir uyku ilacı... Birbirlerini tanımıyorlardı; nesneleri, icatları tanıyorlardı. Bilim onlar için camdan güzel bir fanus, pırıl pırıl bir mekanik mucizesi inşa ederken ikisi de bilimi alkışlamıştı. Aslında inşa edilenin camdan bir duvar olduğunu ise çok geç fark etmişlerdi. Duvarın ötesine seslerini duyuramıyor, birbirlerine dokunamıyor, birbirlerini zar zor görüyor ve ancak içi boş, sessiz</p>
<p class="calibre1">bir pantomimle iletişim kurabiliyorlardı.</p>
<p class="calibre1">Hastanede Mildred'a bakarken, yaşamamız ya da ölmemiz ne fark eder, diye düşünmüştü.</p>
<p class="calibre1">Belki de işi, evliliği ve hayatıyla ilgili farkındalığı- nın başlangıcı bu olmuştu.</p>
<p class="calibre1"><a id="bookmark5"></a><span class="calibre3">**</span></p>
<p class="calibre1">Çok uzun zaman önce bir gece, uzun bir yürüyüş yapmak üzere dışan çıkmıştı. Ay ışığında yürürken, dışarı çıkmasının asıl nedeninin karısının televizyonunun dırdınndan kaçmak olduğunu fark etmişti. Soğuk havada elleri cebinde, ağzından buhar üfleyerek yürümüştü.</p>
<p class="calibre1">"Yalnızım." Önünde uzanan caddelere bakmıştı. "Tanrım, gerçekten de yalnızım. Kilometrelerce uzunluktaki yollarda benden başka yaya yok." Bir sokaktan diğerine hızla yürümüştü. "Vay be, tüm şehirdeki tek yaya benim!" Caddeler boş, uzun ve sessizdi. Uzakta, şehrin ana arterlerinde, birkaç arabanın karanlıkta hareket ettiğini görmek mümkündü. Ama bacaklarının işleyip işlemediğini sınamak için ayaklannı yere değdirmeye cesaret eden başka kimse yoktu etrafta. Hattâ kaldırımlar kullanılmayalı o kadar uzun zaman olmuştu ki, artık delik deşik olmuş ve otla kaplanmışlardı.</p>
<p class="calibre1">Böylece yalnız başına, yalnızlığının farkında olarak yürüdü; ta ki bir polis arabası yanında durup, soğuk beyaz ışığını üzerine tutana kadar.</p>
<p class="calibre1">"Ne yapıyorsunuz?" diye bağırdı bir ses.</p>
<p class="calibre1">"Yürüyüşe çıktım."</p>
<p class="calibre1">"Yürüyüşe çıktığını söylüyor."</p>
<p class="calibre1">Gülüşmeler, kimliğinin özenle incelenmesi, ev adresinin dikkatle kaydedilmesi.</p>
<p class="calibre1">"Tamam bayım, artık <span class="calibre2">yürüyebilirsiniz"</span></p>
<p class="calibre1">Ayaklannı yere vura vura, ellerini kollarını sallaya sallaya yoluna devam etmişti. "Ne hadlerine! Bana kimlik sormak ne hadlerine! Yaya olmayı engelleyen bir yasa mı var?!"</p>
<p class="calibre1">Derken kız köşeyi dönüp, ona doğru yürümüştü. "Aa, merhaba," deyip elini uzatmıştı. "Siz bizim komşumuz değil misiniz?"</p>
<p class="calibre1">"Öyle miyim!" demişti adam.</p>
<p class="calibre1">Kız hafifçe gülümsemişti. "Bir tek biz canlıyız, değil mi?" demişti kız, eliyle boş kaldırımlan göstererek. "Polis sizi de durdurdu mu?"</p>
<p class="calibre1">"Yürümek bir suç tabii."</p>
<p class="calibre1">"Bir an ışıklarını benim üzerime de tuttular ama sonra kadın olduğumu görünce... " Bay Montag kızın on altı yaşından büyük göstermediğini fark etti. Böğürtlen gibi kara saçlı, kara gözlü bir kızdı, üzerinde hastalıktan değil, çevresine saçtığı aydınlıktan kaynaklanan bir solukluk vardı. "Gittiler. Benim adım Clarisse McClellan. Ve siz de Bay Montag'sı- nız. İtfaiyeci."</p>
<p class="calibre1">Birlikte yürümüşlerdi. Kız ikisinin yerine de konuşmaya başlamıştı.</p>
<p class="calibre1">"Bir ölüler kentine benzemiyor mu sizce de?" demişti kız.</p>
<p class="calibre1">"Sırf kaldırımlar üzerindeki hakkımı korumak için yürüyorum ben."</p>
<p class="calibre1">Adam etrafına bakmıştı. Evet, şehir gerçekten karanlık bir mezarlık gibiydi, bütün evler televizyon karanlığına gömülmüştü. Etrafta ne bir ses ne de bir hareket vardı.</p>
<p class="calibre1">"Hiç arabaların nasıl hızla geçip gittiğini fark ettiniz mi?<sup class="calibre4">1</sup>' diye sordu kız. "Aşağıdaki büyük bulvarlarda yani, gece gündüz... Bazen otların ya da çiçeklerin neye benzediklerini bilmediklerini düşünürüm, çünkü onları hiç yavaş görmüyorlar. Onlara bulanık, yeşil bir şey gösterseniz, evet bu ot, derler. Ya da bulanık pembe bir şey gösterin; bu da gül desinler." Kendi kendine gülmüştü kız. "Ve bulanık beyaz şey, ev. Hızla geçen bulanık kahverengi şeyler de inekler... Amcam bir keresinde otobanda yavaş gitti diye onu hapse attılar. Gülsem mi ağlasam mı bilemedim."</p>
<p class="calibre1">"Bir kız için ne çok şey düşünüyorsun," demişti Bay Montag, huzursuz bir edayla.</p>
<p class="calibre1">"Çünkü düşünmek için vaktim var. Ben hiç televizyon izlemem ya da oyunlara, yarışlara veya lunaparklara gitmem. Dolayısıyla bir sürü delice şey düşünmeye vakit buluyorum sanınm. Mesela şehir dışındaki altmış metrelik reklam panolarını gördünüz mü hiç? Onların bir zamanlar sadece yedi buçuk metre olduklarını biliyor muydunuz? Ama sonra arabalar önlerinden o kadar hızlı geçmeye başlamış ki, görülebilsinler diye onları büyütmek zorunda kalmışlar."</p>
<p class="calibre1">"Bak bunu bilmiyordum.” Bay Montag birdenbire gülmüştü.</p>
<p class="calibre1">"İddiaya girerim, sizin bilmediğiniz başka bir şeyi daha biliyorum ben."</p>
<p class="calibre1">"Neymiş o?"</p>
<p class="calibre1">"Sabahlan çimlere çiy düşüyor."</p>
<p class="calibre1">Düşünmüş, hatırlayamamış ve bu onu korkutmuştu.</p>
<p class="calibre1">"Ve bakarsanız, ayda bir adam olduğunu görürsünüz."</p>
<p class="calibre1">Hiç bakmamıştı. Kalbi hızla çarpmaya başlamıştı.</p>
<p class="calibre1">Yolun geri kalanında hiç konuşmadan yürümüşlerdi. Kızın evine geldiklerinde evin bütün ışıklarının açık olduğunu görmüşlerdi. Bir milyon evin bulunduğu şehirde, ışıkları yanan tek ev buydu.</p>
<p class="calibre1">"Ne var, ne oluyor?" diye sormuştu Bay Montag. Hiç bu kadar aydınlık bir ev görmemişti.</p>
<p class="calibre1">"Yok bir şey canım. Sadece annem, babam ve amcam oturmuş sohbet ediyorlar. Yaya olmak gibi bir şey aslında. Ama biraz daha az rastlanan bir durum."</p>
<p class="calibre1">"Ne <span class="calibre2">konuşuyorlar</span> peki?"</p>
<p class="calibre1">Kız buna gülmüş, iyi geceler diyerek gitmişti.</p>
<p class="calibre1">Adam sabahın üçünde yataktan kalmış ve pencereden dışan bakmıştı. Ay yükseliyordu ve evet, ayda gerçekten de bir adam vardı. Aşağıdaki geniş bahçede, çiy otlara saçılmış mücevherler gibi panl- dıyordu.</p>
<p class="calibre1">"Vay canına," demişti Bay Montag ve yatağına geri dönmüştü.</p>
<p class="calibre1">Sonraki günlerde, birçok öğleden sonra, Clarisse'i görmüş ve görmeyi umar olmuş, kendini onu izlerken bulmuştu. Kız yeşil bahçede oturup, son derece sıradan bir şey yapıyormuşçasına, sonbahar yapraklarını inceler veya elinde çiçeklerle uzaklardaki bir ormandan dönüyor ya da gökyüzüne bakıyor olurdu. Yağmur yağdığında bile bakardı gökyüzüne.</p>
<p class="calibre1">"Yağmur ne güzel, değil mi?" demişti bir keresinde.</p>
<p class="calibre1">"Hiç fark etmedim."</p>
<p class="calibre1">"İnanın bana çok güzel."</p>
<p class="calibre1">Böyle durumlarda utangaç bir şekilde gülerdi adam. Ona mı, kendine mi güldüğünden emin olamazdı. "Sana inanıyorum."</p>
<p class="calibre1">"Gerçekten mi? Hiç kuru yapraklan kokladınız mı? Sizce de tarçın gibi kokmuyorlar mı? Alın, koklayın."</p>
<p class="calibre1">"Aa, gerçekten tarçın kokusu bu."</p>
<p class="calibre1">Kız ona parlak siyah gözlerini açarak bakmıştı. "Tanrım, siz hiçbir şey bilmiyorsunuz." Kinci değildi, onun için endişelenmişti sadece.</p>
<p class="calibre1">"Kimse pek bir şey bilmiyor sanınm."</p>
<p class="calibre1">"Ben biliyorum, çünkü bakmak için vaktim var." "Okula</p>
<p class="calibre1">gitmiyor musun sen?"</p>
<p class="calibre1">"Hayır. Benim antisosyal olduğumu söylüyorlar. İnsanlann arasına kanşmıyormuşum. Günün modası, sürekli bağınp çağıran kabadayı tipler, biliyorsunuz."</p>
<p class="calibre1">"Evet. Üstelik çok uzun zamandır öyle," demişti Bay Montag ve bunu algılayabilmiş olmasına kendisi de şaşırmıştı.</p>
<p class="calibre1">"Demek siz de fark ettiniz."</p>
<p class="calibre1">"Evet Peki arkadaşlann nerede?” diye sormuştu Bay Montag.</p>
<p class="calibre1">"Arkadaşım yok benim. Bu da benim anormal olduğumun kanıtı güya. Ama bütün çocuklar ya hep televizyonun karşısındalar, ya arabalarıyla yanşıyorlar ya da bağınp çağınp dövüşüyorlar. Bugünlerde insanlann birbirlerine nasıl zarar verdiklerine hiç dikkat ettiniz mi?"</p>
<p class="calibre1">"Dinozor gibi konuşuyorsun."</p>
<p class="calibre1">"Dinozorum ben zaten. Yağmuru biliyorum mesela. Bu bile beni onların gözünde dinozor yapmaya yeter. Birbirlerini öldürüyorlar. Eskiden böyle değilmiş, değil mi? Yani çocuklar sürekli birbirlerini öldürmezmiş. Geçen sene dört arkadaşım vuruldu, biliyor musunuz? Çocuklardan korkuyorum ben." "Belki de hep böyleydi."</p>
<p class="calibre1">"Babam,    büyükbabasının    çocuklann birbirlerini</p>
<p class="calibre1">öldürmediği, çocukların görüldüğü ama seslerinin duyulmadığı zamanlan hatırladığını söylüyor. Ama bu, çok uzun zaman önceymiş. O zamanlar çocuklar sorumluluk sahibi ve disiplinlilermiş. Biliyor musunuz, ben de disiplinliyim, ihtiyacım olduğunda dayak yerim. Sorumluluklarım da var. Evin bütün alışverişini ve temizliğini ben yapıyorum. Hem de ellerimle."</p>
<p class="calibre1">"Ve yağmuru da biliyorsun," dedi Bay Montag, şapkasına ve paltosuna yağmur damlalan düşerken "Evet. Arkanıza yaslanıp ağzınızı açarsanız, tadı çok güzel. Bir deneyin!"</p>
<p class="calibre1">Arkasına yaslanıp ağzını açtı.</p>
<p class="calibre1">"Aa," dedi adam, <span class="calibre2">"şarap</span> bu!"</p>
<p class="calibre1">Hikâye burada bitmemişti. Parlak bir öğleden sonra kız onunla konuşmuş, ona papatya falı baktırmıştı.</p>
<p class="calibre1">"Âşık olup olmadığınızı gösteriyor."</p>
<p class="calibre1">Clarisse papatyayı adamın çenesinin altına sürtmüştü.</p>
<p class="calibre1">"Ne yazık! Hiç kimseyi sevmiyorsunuz siz."</p>
<p class="calibre1">Ve o da Mildred'ı sevmekten ne zaman vazgeçtim, diye düşünmüştü. Yanıt hiçbir zamandı. Çünkü onu tanımamıştı. O, televizyonun ışığında yüzen solgun, hüzünlü bir süs balığıydı sadece. Doğal yaşam alanı da televizyon salonuydu.</p>
<p class="calibre1">"Kullandığın papatya yüzünden öyle çıktı," diye itiraz etti Bay Montag.</p>
<p class="calibre1">"Hayır," dedi Clarisse ciddi bir ifadeyle. "Âşık değilsiniz. Başka bir papatya da olsa bir işe yaramaz." Papatyayı bir kenara attı. "Neyse, benim gidip psikiyatrımı görmem lazım. Öğretmenlerim yolluyor beni ona. Beni normalleştirmeye çalışıyor."</p>
<p class="calibre1">"Öyle bir şey yaparsa, onu boğazlarım!"</p>
<p class="calibre1">"Şu sıralar benim neden her gün şehirden çıkıp ormanda yürüdüğümü anlamaya çalışıyor. Siz hiç ormanda yürüdünüz mü? Hayır mı? O kadar sessiz ve sevimli ki. Hiç kimsenin de acelesi yok. Kuşları ve böcekleri izlemeyi seviyorum. Acele etmiyorlar çünkü."</p>
<p class="calibre1">İçeri girmek için ondan ayrılmadan kız aniden adama bakıp, "Biliyor musunuz, Bay Montag, sizin itfaiyeci olduğunuza inanamıyorum," demişti.</p>
<p class="calibre1">"Neden?"</p>
<p class="calibre1">"Çünkü çok iyi birisiniz. Size son bir soru sorabilir miyim?"</p>
<p class="calibre1">"Sor tabii."</p>
<p class="calibre1">"Yaptığınız işi neden yapıyorsunuz?"</p>
<p class="calibre1">Ama adam daha kızın ne demek istediğini anlamadan ve ona bir yanıt veremeden, kendi açık sözlülüğünden utanan kız, koşarak uzaklaşmıştı.</p>
<p class="calibre1">Yaptığınız işi neden yapıyorsunuz demekle ne kastetti acaba, diye sormuştu Bay Montag kendi kendine. Ben bir itfaiyeciyim tabii. Kitaplan yakıyorum. Acaba kastettiği <span class="calibre2">bu </span>muydu?</p>
<p class="calibre1">Clarisse'i bir ay görmemişti. Her gün yolunu gözlemiş, ama kızın ortalıkta görünmediğinden karısına hiç bahsetmemişti. Kızın ailesinin evine gidip kapıyı çalmayı da geçirmişti aklından, ama bunu yapmamaya karar vermişti. Kıza duyduğu ilgiyi yanlış anlamalannı istememişti. Nihayet, aradan otuz altı gün geçtikten sonra, karısıyla konuşurken, Clarisse'in adını laf arasında anmıştı.</p>
<p class="calibre1">Radyodan gelen müzik masadaki tabaklan zangır zangır titretirken, "Ah, o mu!" dedi Mildred. "Bilmiyor musun?"</p>
<p class="calibre1">"Neyi bilmiyor muyum?"</p>
<p class="calibre1">"Bir ay kadar önce bir arabanın altında kalıp ölmüş."</p>
<p class="calibre1">"Bir ay mı!? Niye kimse söylemedi bana?"</p>
<p class="calibre1">"Söylemedim mi? Aklımdan çıkmış herhalde Evet, kıza bir araba çarpmış."</p>
<p class="calibre1">"Kimin arabası olduğunu bulmuşlar mı?"</p>
<p class="calibre1">"Hayır. Bu işler nasıldır, bilirsin. Akşam yemeğinde ne istersin; donmuş biftek mi yoksa omlet mi?"</p>
<p class="calibre1">Yani Clarisse ölmüştü. Hayır, yok olmuştu aslında! Zira büyük bir şehirde insanlar ölmezdi, sadece yok olurlardı. Kimse onları özlemez, kimse yokluklarını fark etmezdi. Ölümleri, bir arabanın radyatörüne çarpıp gizlice uzaklara taşman bir kelebeğinki kadar önemsizdi.</p>
<p class="calibre1">İşte o gün kızla birlikte dünyanın da yansı ölmüş ve aynı anda, diğer yarısı da gerçek yüzünü ona göstermişti.</p>
<p class="calibre1">Mildred'ın ne olduğunu ve gelecekte ne olacağını, kendisinin ne olduğunu ve artık ne olmak istemediğini görmüştü. Mildred'ın intihar girişimlerinin, sevimli esmer kızın çiçekleri ve yapraklarıyla bir arabanın altında kalmasının, birbirlerinden bağımsız olmadığını görmüştü. Mesele içinde yaşadıkları dünyaydı. İnsanları elektrikli kalıplar içine sıkıştıran çığlığın parçalarıydı onlar. Mesele medeniyetin kendi manasız kuyruğunu yok etmek için, kendi kendini anlamsızca kovalamasıydı. Mildred ölmeye çalışarak Hiçlik'ten kaçıyordu. Oysa Clarisse unutmak yerine farkında olarak, oturmak yerine yürüyerek, hayatın ayağına gelmesini beklemek yerine nayatı yakalamaya çalışarak, bir şeyler yapıyor, bir şekilde Hiçlik'le</p>
<p class="calibre1">mücadele ediyordu.</p>
<p class="calibre1">Ve medeniyet onun bu çabasının karşılığını onu öldürerek vermişti. Kasten değil, hayır! Müthiş bir ironiyle, nedensizce öldürmüştü onu medeniyet. Hiçbir yere, hiçbir şey yapmamak için giden, polis olayı soruştururken yüz yirmi saniyeliğine yolundan alıkonulduğu için sinirlenen ve her gün gidip geldiği yoluna devam etmek üzere serbest bırakılan vanilya suratlı bir geri zekâlı tarafından öldürülmüştü Clarisse.</p>
<p class="calibre1">Bay Montag, farkındalığının yavaş yavaş arttığını sezdi. Mildred, Clarisse. İtfaiyeciler. Çocuklann öldürmesi. Dün gece yaşlı adamın kitaplarının yakılması ve adamın tımarhaneye yollanması. Bu gece o kadının gözlerinin önünde yanması. Her şey öylesine büyük bir kâbustu ki, ondan kaçmak ancak daha az ürkütücü başka bir kâbusla mümkün olabilirdi. Clarisse haftalar önce ölmüştü ve Montag onun ölümünü görmemişti. Bu da Clarisse'in ölümünü bir yanıyla daha acımasız, bir yanıyla daha katlanılabilir bir şey haline getiriyordu.</p>
<p class="calibre1">"Clarisse... Clarisse... "</p>
<p class="calibre1">Bütün gece karanlıkta bunları düşünerek, ellerindeki isi koklayarak yattı.</p>
<p class="calibre1"><a id="bookmark6"></a><span class="calibre3">**</span></p>
<p class="calibre1">Sabahleyin ateşi çıkmıştı ve titriyordu.</p>
<p class="calibre1">"Hasta olamazsın," dedi Mildred.</p>
<p class="calibre1">Adam gözlerini bedenini saran ateşin üzerine örttü. "Evet, hastayım."</p>
<p class="calibre1">"Dün akşam iyiydin ama."</p>
<p class="calibre1">"Hayır, değildim." Radyonun salonda bağırdığını duydu.</p>
<p class="calibre1">Mildred merakla yatağın başında bekliyordu. Kadının orada durduğunu sezdi ve gözlerini açmadan, onu gördü. Kimyasallarla saman rengini alana kadar yakılmış saçları, göz bebeklerinin ardında görülmeyen ama orada olduğu hissedilen metal kataraktı, her zaman somurtan kırmızı rujlu dudakları, yaptığı perhizler sayesinde peygamber böceği gibi sıska bedeni ve çiğ süt kadar soluk teni ile karısı. Onu başka bir şekilde hayal edemiyordu.</p>
<p class="calibre1">"Bana biraz suyla, bir ağrı kesici getirir misin?" diye sordu.</p>
<p class="calibre1">"Kalkmalısın," dedi kadın. "Öğlen oldu. Her zaman uyuduğundan beş saat daha fazla uyudun." "Radyoyu kapar mısın lütfen?"</p>
<p class="calibre1">"Bu benim en sevdiğim program ama."</p>
<p class="calibre1">"Hasta bir adamın hatırı için kapatır mısın?" "Sesini</p>
<p class="calibre1">kısacağım," dedi kadın.</p>
<p class="calibre1">Odadan çıktı ve radyoya hiçbir şey yapmadı. Geri geldi. "Böyle iyi mi?"</p>
<p class="calibre1">"Teşekkürler."</p>
<p class="calibre1">"Bu benim en sevdiğim program," diye yineledi kadın, daha önce binlerce defa söylememiş gibi. "Ağrı kesici ne oldu?" dedi adam.</p>
<p class="calibre1">"Daha önce hiç hasta olmamıştın." Tekrar gitti kadın.</p>
<p class="calibre1">"Ee, şimdi hastalandım işte. Bu gece işe gitmeyeceğim. Benim için Leahy'yi arar mısın?"</p>
<p class="calibre1">Bir şarkı mırıldanarak geri geldiğinde, "Dün-gece bir gariplik vardı üzerinde," dedi kadın.</p>
<p class="calibre1">Adam kadının getirdiği su bardağına bakarak, "Ağn kesici nerede?" dedi.</p>
<p class="calibre1">"Tüh!" dedi kadın ve yine çıktı. "Bir şey mi oldu dün gece?"</p>
<p class="calibre1">"Yok bir şey, bir yangın işte."</p>
<p class="calibre1">"Ben çok güzel bir gece geçirdim," dedi kadın banyodan.</p>
<p class="calibre1">"Ne yaptın?"</p>
<p class="calibre1">"Televizyon izledim."</p>
<p class="calibre1">"Ne vardı televizyonda?"</p>
<p class="calibre1">"Programlar."</p>
<p class="calibre1">"Ne programları?"</p>
<p class="calibre1">"Çok güzel programlar."</p>
<p class="calibre1">"Kimin programlan?"</p>
<p class="calibre1">"Bildiğin büyük şovlar işte."</p>
<p class="calibre1">"Evet, büyük şovlar, büyük, büyük büyük..." Ellerini ağrıyan gözlerine bastırdı ve bir an için elindeki gazyağı kokusu burnuna o kadar güçlü geldi ki, kustu.</p>
<p class="calibre1">Kadın bir şarkı mırıldanarak geri geldi. Şaşırdı. "Neden böyle bir şey yaptın?"</p>
<p class="calibre1">Adam zemine dehşetle baktı. "Yaşlı bir kadını kitaplarıyla birlikte yaktık dün gece."</p>
<p class="calibre1">"iyi ki halı yıkanabilen cinsten." Kadın bir yer bezi alıp beceriksizce halıyı silmeye başladı. "Dün gece Helenler'e gittim."</p>
<p class="calibre1">"Şovları evde, kendi televizyonunda izleyemez miydin?"</p>
<p class="calibre1">"Tabii ki, ama misafirliğe gitmek güzel bir şey." "Helen'in parmağındaki enfeksiyon iyileşmiş mi?"</p>
<p class="calibre1">"Bilmem. Fark etmedim."</p>
<p class="calibre1">Kadın dışan çıkıp oturma odasına gitti. Adam, kadının radyonun yanında bir şarkı mırıldandığmı duydu.</p>
<p class="calibre1">"Mildred," diye seslendi.</p>
<p class="calibre1">Kadın bir şarkı mırıldanarak, parmaklarını usulca şıklatarak geri geldi.</p>
<p class="calibre1">"Dün gece ne olduğunu merak etmiyor musun?" "Nesini</p>
<p class="calibre1">merak edeyim?"</p>
<p class="calibre1">"Bin tane kitabı ve bir kadını yaktık."</p>
<p class="calibre1"><span class="calibre2">"Yasak</span> kitaplan."</p>
<p class="calibre1">Radyo salonda gümbürdüyordu.</p>
<p class="calibre1">"Evet," dedi adam. "Eflatun'un, Sokrates'in ve Marcus Aurelius'un kitaplarını."</p>
<p class="calibre1">"Hepsi de yabancı adamlar."</p>
<p class="calibre1">"Öyle bir şey işte."</p>
<p class="calibre1">"O zaman radikaldir onlar."</p>
<p class="calibre1">"Bütün yabancılar radikal olacak diye bir şey yok!"</p>
<p class="calibre1">"Kitap yazdıklanna göre radikaldirler." Mildred elindeki telefonla oynuyordu. "Benden Bay Leahy'yi aramamı beklemiyorsun, değil mi?"</p>
<p class="calibre1">"Aramalısın!"</p>
<p class="calibre1">"Bağırma."</p>
<p class="calibre1">"Bağırmıyorum!" diye bağırdı adam. Yatakta aniden doğrulmuştu; öfkeden kıpkırmızı kesilmiş, titriyordu. Sıcak havada radyonun gürültüsü yankılanıyordu. "Onu ben arayamam. Ona hasta olduğunu ben söyleyemem."</p>
<p class="calibre1">"Neden?"</p>
<p class="calibre1">"Çünkü..."</p>
<p class="calibre1">Çünkü korkuyorsun, diye düşündü adam, hasta taklidi yapıyorsun, Leahy'yi aramaktan korkuyorsun, çünkü biraz tartıştıktan sonra konuşmanın nasıl bağlanacağından adın gibi eminsin: "Evet, Bay Leahy, kendimi daha iyi hissetmeye başladım bile. Saat onda orada olacağım."</p>
<p class="calibre1">"Sen hasta değilsin," dedi kadın.</p>
<p class="calibre1">Bay Montag kendini yeniden yatağa attı ve yastığın altında saklı kitabı yokladı. Hâlâ oradaydı.</p>
<p class="calibre1">"Mildred, diyorum ki... Bir süre işten aynlsam nasıl olur?"</p>
<p class="calibre1">"Her şeyden vazgeçmek mi istiyorsun? Bunca sene çalışıp didindikten sonra, sırf bir gece, bir kadın ve kitaplan yüzünden... "</p>
<p class="calibre1">"Ama kadını görmen lazımdı, Millie."</p>
<p class="calibre1">"O kadın umrumda değil, zaten niye kitaplan varmış ki? Kendi suçu, daha önce düşünecekti. Ondan nefret ediyorum. Seni kışkırttı; ondan sonra bir bakmışsın evsiz, işsiz, hiçbir şeysiz kalmışız."</p>
<p class="calibre1">"Sen orada değildin ama. Sen görmedin," dedi adam. "O kitaplarda bir şeyler, bizim hayal bile edemediğimiz dünyalar olmalı. Yoksa neden yanan bir evin içinde kalmak istesin ki kadın? İnsan boşu boşuna orada kalıp yanmaz."</p>
<p class="calibre1">"Kafası çalışmıyormuş işte."</p>
<p class="calibre1">"En az senin kadar, benim kadar çalışıyordu kafası ve biz onu yaktık."</p>
<p class="calibre1">"Olan olmuş artık."</p>
<p class="calibre1">"Olmuş değil, yanmış, Millie. Sen hiç yanmış bir ev gördün mü? Günler boyunca tüter. Benim içinse bu yangın en az elli yıl sürecek. Tannm, o yangını zihnimde söndürmek için bütün gece uğraştım, uğraşırken deli oldum."</p>
<p class="calibre1">"Bütün bunları itfaiyeci olmadan önce düşünecektin."</p>
<p class="calibre1">"Düşünmek mi?" dedi Bay Montag. "Tercih şansım var mıydı ki? Dünyadaki en iyi şeyin <span class="calibre2">okumamak</span> olduğunu öğrenerek yetiştim. Hayattaki en iyi şeyler televizyon, radyo, maçlar ve satın almaya gücünün yetmeyeceği bir evdi. Tanrım, ne yaptığımı daha yeni yeni anlıyorum. Benim babam da, dedem de itfaiyeciydi, ben de uyurgezer gibi onların izinde itfaiyeci oldum."</p>
<p class="calibre1">Radyoda bir dans müziği çalıyordu.</p>
<p class="calibre1">"On yıldır dünyanın beynini öldürüyor, üstüne gazyağı döküyorum. Millie, bir kitap bir beyindir. Biz tüm bu yıllar boyunca sadece o kadını ya da onun gibi bir sürü başka insanı öldürmedik. Düşünceleri yaktım ben, hem de ne yaptığımın</p>
<p class="calibre1">farkında olmadan."</p>
<p class="calibre1">Adam yataktan çıktı.</p>
<p class="calibre1">"İnsanın yaşamdaki tüm iyiliklere ve güzelliklere 3akıp, düşüncelerinin küçücük bir kısmını kâğıda dökmesi bir ömür sürüyor. Sonra biz gidiyoruz ve onları iki dakikada Yakma Fırını'na atıyoruz."</p>
<p class="calibre1"><span class="calibre2">"Rahat</span> bırak beni."</p>
<p class="calibre1">"Rahat bırakmak mı!" Adam neredeyse yüksek sesle gülecekti. "Seni rahat bırakmak kolay, ama <span class="calibre2">kendimi</span> nasıl rahat bırakacağım? Sorun da bu zaten. Bizim rahat bırakılmamamız lazım. Bizim rahatsız edilmemiz, kışkırtılmamız, huzursuz edilmemiz lazım. Artık hiç kimse, hiçbir şeyden rahatsızlık duymuyor. Kimse düşünmüyor. Bir bebeği rahat bırak- san, onunla hiç uğraşmasan ne olur? Yirmi yıl sonra nasıl bir insan olur? Konuşmaktan ve düşünmekten aciz bir vahşi olur; tıpkı bizim gibi!"</p>
<p class="calibre1">Mildred pencereden dışarı baktı. "Hah işte, memnun oldun mu? Bak kim geldi!"</p>
<p class="calibre1">"Umurumda değil." Nedenini bilmiyordu ama artık kendini daha iyi hissediyordu Bay Montag.</p>
<p class="calibre1">"Bay Leahy geldi."</p>
<p class="calibre1">Heyecan bir anda söndü. Bay Montag yerine çöktü.</p>
<p class="calibre1">"Git kapıyı aç," dedi en sonunda. "Ona hasta olduğumu söyle."</p>
<p class="calibre1">"Sen kendin söyle."</p>
<p class="calibre1">Aceleyle kitabın yastığın altından görünüp görünmediğini kontrol etti. Kapı açılıp Bay Leahy elleri cebinde içeri girdiğinde, o da titreyerek yatağa gömülmüştü.</p>
<p class="calibre1">"Radyoyu kapa," dedi Bay Leahy dalgın bir ifadeyle.</p>
<p class="calibre1">Millie bu kez itaat etti.</p>
<p class="calibre1">Bay Leahy pembe suratında garip bir huzurla, rahat bir iskemleye oturdu. Bay Montag'a bakmadı.</p>
<p class="calibre1">"Gelip, hastanın nasıl olduğunu kendim göreyim dedim."</p>
<p class="calibre1">"Nereden bildin?"</p>
<p class="calibre1">Bay Leahy pespembe sımışıyla omuzlannı silkti. "Ben bu işte epey eskiyim. Görmediğim bir şey kalmadı. Beni arayıp bugün izin isteyecektin, değil mi?" "Evet."</p>
<p class="calibre1">"Öyleyse bir gün izin alabilirsin," dedi Bay Leahy ellerine bakarak. Zaman zaman elinde, üzerinde <span class="calibre2">"Bu kibritle 1 Milyon Sigara Yakmanız Garantidir"</span> yazan küçük bir kutuda, tükenmez bir kibrit taşır ve konuşurken kibriti dalgınlıkla kutuya sürterdi. "Hattâ iki gün de izin alabilirsin. Ama <span class="calibre2">asla</span> üç gün izin alma." Kibriti yaktı, ateşine baktı, sonra üfleyerek söndürdü. "Ne zaman iyileşeceksin?"</p>
<p class="calibre1">"Yann, öbür gün, hafta başında. Ben... "</p>
<p class="calibre1">"Biz de senden bahsediyorduk," dedi Bay Leahy. Ağzına bir puro götürdü. "Her itfaiyecinin başına gelir. Anlayış göstermek lazım. Çarkın nasıl döndüğünü, mesleğimizin tarihini anlatmak lazım. Bu hikâyeyi acemilere anlatmıyorlar artık. Sadece itfaiye şefleri biliyor. Ama ben şimdi sana anlatacağım." Puroyu yavaş hareketlerle yaktı.</p>
<p class="calibre1">Mildred olduğu yerde huzursuzca kıpırdandı.</p>
<p class="calibre1">"Kendine neden, nasıl, ne zaman diye soruyorsun değil mi? Kitaplarla ilgili olarak yani... " Bay Leahy büyük, gri bir duman bulutu üfledi.</p>
<p class="calibre1">"Belki... " dedi Bay Montag.</p>
<p class="calibre1">"Her şey İç Savaş civarında başladı bence. Fotoğraf icat edildi. Hızlı baskı yapan matbaa makineleri peşinden geldi. Yirminci yüzyılın ilk yıllarında da sinema. Radyo. Televizyon. Her şey kitleselleşmeye başladı Montag. <span class="calibre2">Kitleselleşme,</span> anlıyor musun?"</p>
<p class="calibre1">"Anlıyorum."</p>
<p class="calibre1">"Kitleselleştikleri için de basitleşmeleri gerekti. Kitapları ele al mesela. Eskiden sadece orada burada küçük gruplar halindeki birkaç çeşit insanın ilgisini çekerlerdi. Birkaç kişi farklı olmuş, çok da önemli değildi. Dünya genişti, farklılıklar için bol bol yer vardı. Ama sonra dünya kitleselleşti ve kalabalıklaştı.</p>
<p class="calibre1">Öyle olunca da sinemanın, televizyonun, dergilerin, kitaplann hepsinin sabun köpüğü kıvamına getirilmesi gerekti. Takip ediyor musun beni?"</p>
<p class="calibre1">"Sanırım."</p>
<p class="calibre1">Bay Leahy, bir duman perdesinin arkasından Bay Montag'a değil, tarif ettiği şeye bakmaya başladı. "Gözünün önüne getir. Atlan, köpekleri ve ağır tempolu yaşamı ile on dokuzuncu    yüzyıl insanı. Ona    ağır çekim insan    da</p>
<p class="calibre1">diyebilirsin. Sonra yirminci yüzyıla geliyoruz, kamerayı hızlandırıyorsun."</p>
<p class="calibre1">"İyi bir benzetme."</p>
<p class="calibre1">"Muhteşem. Kitaplar kısalıyor. Kitap özetleri peyda oluyor. Tabloidler... Her şey şakaya, komediye, çarpıcı bir sona indirgeniyor."</p>
<p class="calibre1">"Çarpıcı son," dedi Mildred ve kafasını onaylayarak salladı. "Dün gece duyacaktınız..."</p>
<p class="calibre1">"Büyük    klasikler önce on    beşer dakikalık    sahne</p>
<p class="calibre1">gösterilerine, sonra iki dakikalık kitap sütunlarına, ardından iki satırlık özetlere sığacak şekilde kısaltılıyor. Dergiler, fotoğraf albümlerine    dönüşüyor! Birkaç yüzyıllık kısacık bir    sürede,</p>
<p class="calibre1">anaokulundan çıkıp üniversiteye gidiyor, oradan    tekrar</p>
<p class="calibre1">anaokuluna geri dönüyoruz!"</p>
<p class="calibre1"><a id="bookmark7"></a><span class="calibre3">**</span></p>
<p class="calibre1">Mildred kalktı. Bay Montag kadının konuşmayı takip edemediğinin farkındaydı. Böyle durumlarda hep elinde bir şeylerle oynar, kıpırdanıp dururdu. Şimdi de odada dolanıp ortalığı toplamaya başlamıştı.</p>
<p class="calibre1">"Hızlı, daha hızlı döndür filmin makarasını, Montag! <span class="calibre2">Hızlı, Klick, Fotoğraf, Bak, Gözler, Şimdi! Çevir, Burada, Orada, Çabuk, Yukan, Aşağı, Neden, Nasıl, Kim, Ha?</span> Montag, özetin özeti özetler, siyaset haberleri bir sütun, bir cümle, bir manşet ve sonra buharlaşıp havaya karışıyor! Ve insanın zihni, kendisine sürekli bir şeyler pompalayan yayıncıların, halkla ilişkilercilerin, reklamcıların, televizyoncuların elinde öyle hızlı dönmeye başlıyor ki, merkezkaç kuvveti bütün fikirleri darmadağın ediyor. İnsan artık hiçbir şeye konsantre olamaz hale geliyor." Mildred şimdi de yatağı düzeltiyordu. Elleri düzeltmek için yastığa uzandığında Bay Montag panikledi. Birkaç saniye içinde yastığın altındaki kitabı büyük bir saflıkla çekip, sanki bir solucan bulmuş gibi herkese göstermesi işten bile değildi!</p>
<p class="calibre1">Bay Leahy tavana doğru bir puro dumanı bulutu üfledi. "Okul süreleri kısaltıldı, disiplin gevşetildi, felsefe, tarih, yabancı diller eğitiminden vazgeçildi, İngilizce ve imla önce ihmal edildi, sonra da tümüyle umursanmaz oldu. Yaşam şimdi ve burada yaşanıyor artık. Önemli olan işin. Hangi düğmeye basacağın, hangi düğmeyi çevireceğin, hangi levyeyi çekeceğin, hangi somunu sıkıştıracağın dışında bir şey öğrenmeye ne gerek var ki?"</p>
<p class="calibre1">"izin ver de yastığını düzelteyim," dedi gerçek bir televizyon ev kadını olan Mildred.</p>
<p class="calibre1">"Hayır," diye fısıldadı Bay Montag.</p>
<p class="calibre1">"Düğmenin yerini fermuar aldı. Sabahlan giyinirken, kısa bir süre için bile olsa, felsefi şeyler düşünmeye vakti kaldı mı insanın?"</p>
<p class="calibre1">"Yok," dedi Bay Montag otomatik bir şekilde. Mildred</p>
<p class="calibre1">yastığı çekiştirmeye başladı.</p>
<p class="calibre1">"Çekil başımdan," dedi Bay Montag.</p>
<p class="calibre1">"Hayat kocaman bir şaklabanlıktan ibaret artık Montag. Nüanslar kaybolmuş durumda. Artık her şey güm, bam, vav... "</p>
<p class="calibre1">"Vav!" diye tekrarladı Mildred yastığı çekiştirirken.</p>
<p class="calibre1">"Tanrı aşkına rahat bırak beni," dedi Bay Montag heyecanla.</p>
<p class="calibre1">Bay Leahy dik dik baktı.</p>
<p class="calibre1">Mildred'm eli yastığın altında donmuştu. Eli kitaptaydı. Yüzünden şaşkınlık okunuyordu. Ağzı bir soru sormak üzere açılmaya başlamıştı.</p>
<p class="calibre1">"Sinema salonları, tiyatrolar boşaldı ve yerlerini televizyon, beyzbol ve düşünmeyi gerektirmeyen, hayır hiç gerektirmeyen sporlar aldı." Bay Leahy artık neredeyse tümüyle görünmez olmuştu, boğucu bir puro dumanı bulutunun ardındaki bir sesti o sadece.</p>
<p class="calibre1">"Bu ne?" dedi Mildred adeta keyifle. Bay Montag kafasını bastırarak kadının elini yastığın altına sıkıştırdı. "Ne sakladın sen oraya?"</p>
<p class="calibre1">"Git otur!" diye bağırdı Bay Montag kadına. Kadın sıçrayarak geri çekildi. Elleri boştu. "Konuşuyoruz burada!"</p>
<p class="calibre1"><a id="bookmark8"></a><span class="calibre3">**</span></p>
<p class="calibre1">Bay Leahy kibarca devam etti. "Her yer karikatürle doldu. Kitaplar çizgi romana dönüştü. Zihin gittikçe daha az şey almaya başladı. Vakit öldürmek. Çalışmak yok, hep dinlenmek var. Otobanlar, oraya buraya giden, hiçbir yere varmayan insanlarla doldu. Motorize göçmenler. Şehirler motelleşti. Ve insanlar, büyük göçebe kafileleri halinde, sabırsızca o şehirden bu şehre taşınmaya, dün gece birinin, ondan önceki gece başka birinin kaldığı motel odalarını kendilerine mesken tutmaya başladılar."</p>
<p class="calibre1">Mildred öteki odaya gidip, kapıyı çarparak kapattı. Radyoyu açtı.</p>
<p class="calibre1">"Devam et," dedi Bay Montag.</p>
<p class="calibre1">"Zeki yazarlar iğrenerek pes ettiler. Dergiler muhallebi oldu. Bulaşık makinesinden sıkılan, beyni sulanan kitap alıcıları kitap almaz oldular. Çizgi romanlar dışındaki her türlü yayıncılık faaliyeti yavaş yavaş öldü. Suçlunun devlet olduğunu düşünme. Teknoloji, kitlesel sömürü ve korkak görevlilerin sansürcülüğü işi bitirdi. Bugün artık çizgi romanlar, itiraflar ve ticaret dergileri dışında hiçbir şey bulamazsın okuyacak. Bunların dışındaki her şey tehlikelidir/'</p>
<p class="calibre1">"Peki ama neden itfaiyeciler?" diye sordu Bay Montag.</p>
<p class="calibre1">"Hah," dedi Bay Leahy. Sözlerini bitirmek için duman bulutunun içinde öne eğildi. "Okulların düşünen insanlar yerine yapan insanlar yetiştirmeye başlamasıyla birlikte, okumayan, dolayısıyla cahil kalan insanlar kitaplardan korkmaya başladılar. İnsan bilmediği şeyden korkar. Böylece 'entelektüel' kelimesi bir küfüre dönüştü. Kitap sahibi olmak züppelik sayıldı.</p>
<p class="calibre1">"Küçük adam, senin ve benim gibilerin de kendisi gibi olmasını istiyor. Anayasamızda yazdığı gibi herkes eşit ve özgür doğmuyor, insanlar sonradan birbirleriyle eşit <span class="calibre2">kılınıyorlar. </span>Komşundaki kitap, mermisi namluya sürülmüş bir silahtır aslında. Yak onu. Silahı etkisiz kıl. İnsanların zihinlerini boşalt. İyi eğitim almış bir adamın ne zaman, kimi hedef alacağını kim bilebilir ki? Ve böylece evlerin tümü ateşe dayanıklı hale getirilip, itfaiyecilerin korumasına ihtiyaç kalmayınca, onlara yeni bir iş verilmiş</p>
<p class="calibre1">Montag: Onlar, yetkili sansürcüler, yargıçlar, jüri üyeleri ve infaz memurları olmuşlar. İşte sen busun, Montag ve ben de, tabii."</p>
<p class="calibre1">Bay Leahy ayağa kalktı. "Artık gitmem lazım." "Bunlan bana açıkladığın için teşekkür ederim." "Şunu anlamalısın: Medeniyetimiz o kadar büyük ki, azınlıkların kızmasına ve ayaklanmasına izin veremeyiz. İnsanlar huzurlu ve mutlu olmalı, Montag. Kitaplar onları huzursuz ediyor. Zenciler <span class="calibre2">Küçük Siyah Sambo</span> isimli kitaptan mı hoşlanmıyor? O zaman biz de <span class="calibre2">Küçük Siyah Sambo'yu</span> yakıyoruz. Beyazlar <span class="calibre2">Tom Amca'nın Kulübesinden</span> mi hoşlanmıyor? O zaman onu da yakıyoruz. Huzur her şeye değer." Bay Leahy, Bay Montag'ın gevşek elini sıktı.</p>
<p class="calibre1">"Son bir şey daha. Her itfaiyeci günün birinde meraka kapılır. Bu kitaplar neden bahsediyor, diye merak eder, iyi bir soru. Hiçbir şeyden bahsetmiyorlar aslında, Montag. Elini sürebileceğin, inanabileceğin hiçbir şey yok içlerinde. Hepsi hiçbir zaman var olmamış insanlar hakkında. Hepsi zihnin uydurmaları. Güvenilmez şeyler. Ama neyse işte, itfaiyeci bir gün bir yangında, neredeyse 'kazara' bir kitap alır. Son derece doğal bir hata."</p>
<p class="calibre1">"Evet, son derece doğal."</p>
<p class="calibre1">"Bu konuda bir esnekliğimiz vardır. İtfaiyecinin kitabı yirmi dört saatliğine alıkoymasına izin veririz. Bu sürenin sonunda kitabı kendisi yakmazsa, biz yakarız."</p>
<p class="calibre1">"Anlıyorum," dedi Bay Montag. Boğazı kurumuştu.</p>
<p class="calibre1">"Bu akşam saat altıda işe geleceksin, değil mi?" "Hayır."</p>
<p class="calibre1">"Ne!"</p>
<p class="calibre1">Bay Montag gözlerini kapattı. "Daha sonra uğrarım belki."</p>
<p class="calibre1">"Aman ihmal etme," dedi Bay Leahy sırıtarak. "Bir daha hiç</p>
<p class="calibre1">uğramayacağım oraya!" diye bağırdı Bay Montag ama sadece içinden.</p>
<p class="calibre1">"Geçmiş olsun."</p>
<p class="calibre1">Bay Leahy peşinde bir duman bulutuyla dışarı çıktı.</p>
<p class="calibre1">Bay Montag, ön pencereden, Bay Leahy'nin bir gece önce başlattıkları yangınla aynı renkte, pırıl pırıl böceğine binip uzaklaşmasını izledi.</p>
<p class="calibre1">Mildred televizyonu açmış, hayal ekranında öğleden sonra şovunu izliyordu.</p>
<p class="calibre1">Montag öksürdü, ama kadın ona bakmadı.</p>
<p class="calibre1">"Bu gece işe gitmemekle, yann da gitmemek ve sonra bir yıl boyunca gitmemek arasındaki mesafe sadece bir adım."</p>
<p class="calibre1">"Ama bu gece işe gideceksin, değil mi?"</p>
<p class="calibre1">"Daha fazlasını yapacağım," dedi adam. "İnsanları öldürmeye, cinnet geçirmeye ve kitap satın almaya başlayacağım."</p>
<p class="calibre1">"Tek kişilik bir devrim," dedi kadın dalga geçerek "Seni hapse atarlar, değil mi?"</p>
<p class="calibre1">"Hiç fena fikir değil aslında. En iyi insanlar orada." Giysilerini giyip, odada öfkeyle dolanmaya başladı. "Ama hapse atılmadan önce birkaç kişiyi öldüreceğim. Şu Leahy, tam bir orospu çocuğu. Duydun değil mi? Bütün cevapları biliyor, ama parmağını kıpırdatmıyor."</p>
<p class="calibre1">"Ben bu saçmalıkta yokum," dedi kadın.</p>
<p class="calibre1">"Yok musun?" dedi adam. "Bu benim olduğu kadar senin de evin değil mi?"</p>
<p class="calibre1">"Evet."</p>
<p class="calibre1">"Öyleyse bak şimdi, görmeni istediğim bir şey var. Geçtiğimiz bir yıl içinde bir kenara koyduğum, neden koyduğumu, neden gizlediğimi, neden tuttuğumu ve sana neden hiç bahsetmediğimi bile bilmediğim bir şey. . . "</p>
<p class="calibre1">Adam hole bir iskemle çekip üstüne çıktı ve bir havalandırma deliğinin kapağını açtı. Kolunu içen sokarak, aşağıya, salondaki kadının ayaklarının dibine birer birer kitap atmaya başladı; küçük kitaplar, büyük kitaplar, kırmızı, san, yeşil kaplı, yirmi, otuz, elli kitap... "Al İşte!"</p>
<p class="calibre1">"Leonard Montag. Bunu yapmış olamazsın!" "Hâlâ bu işte olmadığından emin misin? Gırtlağına kadar bu işin içindesin sen de."</p>
<p class="calibre1">Kadın duraksadı, sonra inleyerek, bir kitabı kapıp şömineye doğru koştu.</p>
<p class="calibre1">Adam kadını yakaladı. "Hayır Millie! Hayır! Bir daha benim kitaplanma dokunma. Asla. Bir daha onlara yakmak amacıyla el sürdüğünü görürsem. Millie, Tanrı şahidimdir, seni öldürürüm."</p>
<p class="calibre1">"Leonard Montag. Öyle bir <span class="calibre2">şey yapmazsın</span> sen. "</p>
<p class="calibre1">Adam kadını tuttu ve sarstı. "Dinle," diye yalvardı suratına. Omuzlarından sıkı sıkı tutuyordu. Kadının suratı asıldı, gözünden yaşlar boşandı.</p>
<p class="calibre1">"Bana yardım etmelisin," dedi Bay Montag, kadının düşüncelerine nüfuz etmenin bir yolunu arayarak. "Artık sen de bu işin içindesin, istesen de istemesen de. Bugüne kadar senden hiçbir şey istemedim, ama şimdi istiyorum, hattâ yalvarıyorum. Bir yerden başlayalım. Kitap okuyacağız. Bu, şimdiye kadar hiç yapmadığımız, ama yapmamız gereken bir şey. Bu kitapların ne hakkında olduğunu öğrenmeliyiz ki başkalarına anlatabilelim ve böylece onlar da herkese anlatsın. Otur Millie, tamam işte, tam oraya. Sana yardım edeceğim, birbirimize yardım edeceğiz. İkimiz birlikte, Leahy gibi, Stoneman gibi, Black gibi ve benim gibi adamları ve içinde yaşadığımız bu dünyayı yok etmek ve sonra da onu yeni baştan, daha farklı bir şekilde kurmak için bir şeyler yapacağız. <span class="calibre2">Duyuyor</span> musun beni?"</p>
<p class="calibre1">"Evet." Kadının vücudu gevşemeye başladı. Kapının</p>
<p class="calibre1">zili çaldı.</p>
<p class="calibre1">İkisi de ani bir refleksle önce kapıya, ardından evin her yanına saçılmış kitap yığınına baktılar. "Leahy!"</p>
<p class="calibre1">"O olamaz!"</p>
<p class="calibre1">"Geri geldi."</p>
<p class="calibre1">Zil bir daha çaldı.</p>
<p class="calibre1">"Bırak beklesin. Kapıyı açmayacağız." Bay Mon- tag yerdeki kitaplardan birine körlemesine uzandı. Hangisi olursa olsun, herhangi bir kitap, herhangi bir başlangıç, herhangi bir güzellik olurdu. Kitabı Mildred'ın titreyen ellerine verdi.</p>
<p class="calibre1">Zil üçüncü defa, ısrarla çaldı.</p>
<p class="calibre1">"Oku!' Adam bir sayfayı gösterdi. "Yüksek sesle oku."</p>
<p class="calibre1">Mildred'ın gözleri kapıdaydı ve zil öfkeli, gürültülü bir şekilde, tekrar tekrar çalıyordu. "İçeri girecek," dedi kadın. "Tannm, içeri girecek ve her şeyi yakacak, bizi de."</p>
<p class="calibre1">Ama en sonunda, Bay Montag onun üzerine eğilmiş, ayakta başında beklerken, kadın bir satırı, kitaptaki herhangi bir satırı buldu ve dört denemeden sonra, sararmış kâğıda basılmış bir şiirin dizelerini, tekleye tekleye okumaya başladı:</p>
<p class="calibre1">"Ve akşam yitti, yok artık Ülkenin üzerindeki</p>
<p class="calibre1">soluk, loş ışık... "</p>
<p class="calibre1">Zil çaldı.</p>
<p class="calibre1">"Ne de denizin üzerindeki uzun ışık - Ve</p>
<p class="calibre1">burada, güneş altında yüzüstü... "</p>
<p class="calibre1">Zil bir kez daha çaldı.</p>
<p class="calibre1">"Biraz sonra gider," diye fısıldadı Bay Montag.</p>
<p class="calibre1">Mildred'm dudakları titredi:</p>
<p class="calibre1">"Hissediyor musun, ne kadar hızlı ve gizli,</p>
<p class="calibre1">Çöküyor, gecenin gölgesi..."</p>
<p class="calibre1"><a id="bookmark9"></a><span class="calibre3">**</span></p>
<p class="calibre1">Tavanda Bay Leahy'nin puro dumanı hâlâ asılı duruyordu.</p>
<p class="calibre1">2</p>
<p class="calibre1">Elek ve Kum</p>
<p class="calibre1">3ütün öğleden sonrayı okuyarak geçirdiler. Şöminede ateş yanıyor, sessiz evin üzerine garip bir şekilde ekim yağmuru yağıyordu. Bay Montag zaman zaman odayı sessizce adımlıyor veya gidip soğuk bir şişe bira alıp keyifle içiyor ya da, "O kısmı bir kez daha okur musun? <span class="calibre2">Nasıl</span> fikir ama?" diyordu.</p>
<p class="calibre1">Mildred'ın, içine son derece güzel bir şarap konmuş ama bundan haberi olmayan bir bira şişesi kadar renksiz sesi, sözcükleri sıradan bir su bardağına boşaltıyor, gevşek ağzından güzellikler dökülür ve donuk gözleri kelimeden kelimeye, kelimeden kelimeye gezinirken, yağmur yağıyor, saatler ilerliyordu.</p>
<p class="calibre1">Shakespeare adında bir adamı, Poe adında bir idamı ve Matthew adında bir adamın yazdığı kitabin bazı kısımlarıyla, Mark adında bir adamın yazdıklarını okudular. Mildred arada bir korkulu gözlerle pencereye bakıyordu.</p>
<p class="calibre1">"Devam et," dedi Bay Montag.</p>
<p class="calibre1">"Biri bizi izliyor olabilir. Demin kapıyı çalan Bay Leahy olabilirdi."</p>
<p class="calibre1">"Her kimse gitti. Son kısmı bir kez daha oku. Ne demek istediğini anlamak istiyorum."</p>
<p class="calibre1">Kadın, Jefferson ve Lincoln'un kitaplarından okumaya devam etti.</p>
<p class="calibre1">Saat beş olduğunda, kadının elleri yorgun bir şekilde iki yana düştü. "Yoruldum. Durabilir miyim. artık?" Sesi kısık çıkıyordu.</p>
<p class="calibre1">"Ne kadar düşüncesizim," dedi adam, kitab: kadının elinden alarak. "Ama çok güzel, değil m: Millie? Kelimeler ve düşünceler, çok heyecan verici, değil mi?"</p>
<p class="calibre1">"Hiçbir şey anlamadım."</p>
<p class="calibre1">"Ama... "</p>
<p class="calibre1">"Birtakım kelimeler işte," dedi kadın.</p>
<p class="calibre1">"Ama aklında bir iki şey kalmıştır herhalde, değil mi?"</p>
<p class="calibre1">"Hayır. Hiçbir şey hatırlamıyorum."</p>
<p class="calibre1">"Zamanla öğrenirsin. Başlangıçta biraz zorlanman normal."</p>
<p class="calibre1">"Kitapları sevmiyorum, onları anlamıyorum Benim boyumu aşıyorlar. Profesörler ve radikalle: okusun. Ben artık okumak istemiyorum. Ne olur bana bir daha okutmayacağına söz ver!"</p>
<p class="calibre1">"Mildred!"</p>
<p class="calibre1">Titreyen ellerini yüzüne kapayarak, "Korkuyorum," dedi kadın. "Bu fikirlerden, Bay Leahyden tüm bu kitapların evimizde olmasından öyle korku - yorum ki. Kitaplarımızı yakacak, bizi de öldürecekler. Bak şimdi de ben hasta oldum."</p>
<p class="calibre1">Sonunda derin derin iç çekerek, "Zavallı Millie," dedi adam. "Seni çok zorladım değil mi? Ben iyice ilerlemiş durumdayım ve seni de yanıma çekmeye çalıştım. Oysa yapmam gereken, seni çekiştirmek yerine, sana elimi bile sürmeden, seninle birlikte, senin yanında yürümekti. Zihnini bu kitaplardaki fikirlere açabilecek duruma gelmen için belki de aylara ihtiyacın var. Sana haksızlık ettim. Tamam, artık okumak zorunda değilsin."</p>
<p class="calibre1">"Teşekkürler."</p>
<p class="calibre1">"Ama <span class="calibre2">dinleyeceksin.</span> Sana anlatacağım." "Öğrenemem ben. Biliyorum işte, öğrenemem." "Öğrenmelisin. Özgür olmak istiyorsan öğrenmelisin."</p>
<p class="calibre1">"Ben zaten olabildiğince özgürüm, nasıl daha fazla özgür olabilirim ki?"</p>
<p class="calibre1">"Farkında değilsen, özgür de değilsindir." "Neden bizi mahvetmek istiyorsun tüm bunlarla?"</p>
<p class="calibre1">"Dinle," dedi adam.</p>
<p class="calibre1"><a id="bookmark10"></a><span class="calibre3">**</span></p>
<p class="calibre1">Kadın dinledi.</p>
<p class="calibre1">Evlerinin üzerinden jet motorlu bombardıman uçakları geçiyordu.</p>
<p class="calibre1">Gökyüzündeki, koşan bir devin nefes almasını andıran o hızlı gümbürtü. Keskin, neredeyse sessiz bir ıslık; bir an burada, bir an yok, o kadar hızlı ki, insan adeta hiçbir şey duymadığını sanıyor. Ve olur da gökyüzüne bakarsan, hiçbir şey görmemek, bir şey görmekten bile kötü. Sanki büyük, görünmez bir pervanenin düşman kanatlan dev bir mırıltıyla ve hiç hareket etmeden, belki sadece ışıklan hafifçe titreterek, yıldızların arasında dönüyordu. Hayatları boyunca her gece, gece boyunca bu jet seslerini duymuş ve hiçbir şey görmemişlerdi, ta ki o sesler saatin ya da saatli bombanın tıklaması gibi fark edilmez olana dek. Çünkü onlar bugünün sesleriydi, bugünün ölürken çıkarttığı seslerdi, ölüm döşeğindeki medeniyetin hırıltılı nefes alışlarıydı onlar.</p>
<p class="calibre1">"Bulunduğumuz yere nasıl ve neden geldiğimizi bilmek istiyorum," dedi Bay Montag. "Bu bombardıman uçakları nasıl oldu da her an gökyüzünde gezer oldular? Neden 1960'tan bu yana tam üç tane yan nükleer savaş çıktı? Nerede hata yaptık? Peki biz buna karşı ne yapabiliriz? Sadece kitaplar biliyor bu sorulann cevaplannı. Belki kitaplar sorunumu çözemezler ama beni ışığa, aydınlığa çıkartabilirler. Ve belki de hep aynı delice hatalan yapmamızı engelleyebilirler."</p>
<p class="calibre1">"Savaşlan durduramazsın. Savaş hep olmuştur." "Hayır durduramam. Savaş artık hayatımızın o kadar olağan bir parçası haline geldi ki, üç günden beri savaşın eşiğinde olmamıza rağmen, kimse ondan bahsetmiyor bile. Ama en azından şunu biliyorum: Cevap, savaşı görmezden gelmek olamaz. Neyse, bize dönecek olursak. Kendimize bir okuma takvimi yapmamız lazım. Her gece iki saat... "</p>
<p class="calibre1">"Bana radyomu da yasaklamayacaksın değil mi?" Kadının sesi yükselmişti.</p>
<p class="calibre1">"Belki, başlangıçta... "</p>
<p class="calibre1">Ayağa fırlayıp, adama öfkeyle baktı kadın. "En azından bir süre, her gece oturup seni dinlerim," diye bağırdı. "Ama radyo programlarımı da dinleyeceğim ve her gece televizyon da izleyeceğim... Bunu benden alamazsın."</p>
<p class="calibre1">"Anlamıyor musun? Bu tam da benim mücadele etmek istediğim şey."</p>
<p class="calibre1">Telefon çaldı. İkisi de şaşırdılar. Kadın ahizeyi çabucak kaldırdı ve hemen gülmeye başladı. "Merhaba Ann, evet, evet! Tabii, bu gece. Evet. Sen gel buraya. Evet, bu gece Beyaz Palyaço var ve Dehşet de çok eğlenceli olacak."</p>
<p class="calibre1">Bay Montag ürperdi. Odadan çıktı. Düşünceli bir şekilde</p>
<p class="calibre1">evde gezindi.</p>
<p class="calibre1">Bay Leahy'yi, itfaiye istasyonunu, bu tehlikeli kitaplan. '</p>
<p class="calibre1">"Bu gece onu vuracağım," dedi yüksek sesle. "Leahy'yi öldüreceğim. Böylece bir sansürcüden kurtulmuş olacağız. Hayır." Buz gibi bir sesle güldü. "Aslında dünyadaki insanlann birçoğunu öldürmem lazım. Bir devrim başlatmak için ne yapması gerek insanın? Yalnız bir adam tek başına ne yapabilir?"</p>
<p class="calibre1"><a id="bookmark11"></a><span class="calibre3">**</span></p>
<p class="calibre1">Mildred çene çalıyordu. Radyo yeniden gümbürdemeye başlamıştı.</p>
<p class="calibre1">Derken Bay Montag, bir ay kadar önce, parkta yalnız başına yürürken, siyah takım elbiseli bir adamla karşılaştığını anımsadı. Adam bir şey okuyordu. Bay Montag kitabı görmemişti, adamın bir şeyi hızla sakladığını, yüzünün kızardığını ve kaçmak istercesine ayağa fırladığını görmüştü. "Oturun," demişti adama sadece.</p>
<p class="calibre1">"Ben bir şey yapmadım."</p>
<p class="calibre1">"Kimse bir şey yaptığınızı söylemedi zaten." Bütün öğleden sonra parkta oturmuşlardı. Bay Montag adamın kendisine açılmasını sağlamıştı. Emekli bir İngiliz edebiyatı profesörüydü. Kırk yıl önce, kalan son edebiyat fakültesi de kapandığında, o da işini kaybetmişti. Adı William Faber'di ve evet, utanarak, korkarak, küçük bir Amerikan Şiirleri Antolojisi'nden, yasaklanmış şiirler okuduğunu ona itiraf etmiş ve cebinden çıkarttığı kitabı ona göstermişti.</p>
<p class="calibre1">"Sırf yaşadığımı hissetmek için okuyorum," demişti Bay Faber. "Nerede olduğumu ve neler olduğunu bildiğimi hissetmek için. Algılamak için. Birçok arkadaşım algılayamıyor. Birçoğu konuşamıyor bile. Kekeliyor, duraksıyor, sözcük arıyorlar. Sadece satışlardan ve kârlardan ve bir saat önce televizyonda ne izlediklerinden bahsediyorlar."</p>
<p class="calibre1">Ne kadar hoş bir öğleden sonra olmuştu! Profesör Faber ona şiirlerin bazılarını okumuştu. Hiçbirini anlamamıştı ama tınıları iyi gelmiş, anlamlarını da, zaman içinde yavaş yavaş kavramıştı. Bittiğinde Bay Montag ona, "Ben bir itfaiyeciyim," demişti.</p>
<p class="calibre1">Profesör Faber'in kalbi az kalsın duracak gibi olmuştu.</p>
<p class="calibre1">"Merak etmeyin, sizi ele vermeyeceğim," demişti Bay Montag. "Bu işten zalimce bir zevk almaktan yıllar önce vazgeçtim. Biliyor musunuz, konuşmalarınız bana bir zamanlar tanıdığım, Clarisse adındaki bir kızı anımsattı. Birkaç ay önce bir arabanın altında kalıp öldü. Ama o da beni düşünmeye sevk etmişti. İkimiz de uzun yürüyüşler yapmaktan hoşlandığımız için tanışmıştık birbirimizle. Artık hiç kimse yürümüyor. Sokağımızda, on yıldır bir tane bile yaya gördüğümü hatırlamıyorum. Polis hiç, sizi de sırf yaya olduğunuz için durdurdu mu?"</p>
<p class="calibre1">Profesör Faber'le birlikte gülüşmüşler, sözlü olarak birbirlerine adreslerini verip ayrılmışlardı. Adamla bir daha hiç görüşmemişti. Bir İngiliz edebiyatı profesörünü tanımak tehlikeli olabilirdi. Ama şimdi?</p>
<p class="calibre1">Telefonu çevirdi.</p>
<p class="calibre1">"Alo."</p>
<p class="calibre1">"Alo. Profesör Faber mi?"</p>
<p class="calibre1">"Evet. Kimsiniz?"</p>
<p class="calibre1">"Ben Leonard Montag. Hatırladınız mı, bir ay önce parkta karşılaşmıştık."</p>
<p class="calibre1">"Aa, evet Bay Montag. Nasıl yardımcı olabilirim?"</p>
<p class="calibre1">"Profesör... " dedi Montag ve duraksadı.</p>
<p class="calibre1">"Evet?"</p>
<p class="calibre1">"Dünyada İncil'in kaç kopyası kaldı, biliyor musunuz?"</p>
<p class="calibre1">"Korkarım neden bahsettiğinizi anlamıyorum." Adamın sesi bir anda buz kesmişti.</p>
<p class="calibre1">"Hiç kopyası kalıp kalmadığını merak ediyorum."</p>
<p class="calibre1">"Bu tür şeyleri sizinle tartışamam, Bay Montag." "Bu telefon hattı kapalı devre, dinleyen kimse yok merak etmeyin."</p>
<p class="calibre1">"Bir çeşit tuzak mı bu? Telefonda her önüme gelenle konuşamam ben."</p>
<p class="calibre1">"Söyleyin, hiç kopyası kaldı mı İncil'in?"</p>
<p class="calibre1">"Hayır, hiç kalmadı." Profesör Faber telefonu kapattı.</p>
<p class="calibre1">"Hiç." Bay Montag, nefesini tutarak iskemlesinin arkasına yaslandı. Hiç. Tüm dünyada hiç yok, bir tane bile kalmamış, hiçbir yerde... Hepsi yırtılmış, yakılmış, yok edilmiş! En sonunda İncil bu dünyada, sonsuza dek ölmüş.</p>
<p class="calibre1">Titreyerek ayağa kalktı, odayı yürüyerek geçti ve kitapların arasına çömeldi. Birini eline aldı ve havaya kaldırdı.</p>
<p class="calibre1">"Eski ve Yeni Ahit, Millie! Dünyadaki son kopyalar bunlar ve bizim elimizde, burada."</p>
<p class="calibre1">"İyi," dedi kadın belli belirsiz.</p>
<p class="calibre1">"Bunun ne anlama geldiğinin farkında mısın? Evimizdeki bu son kopyanın önemini anlıyor musun? Bu kopyaya bir şey olursa, İncil sonsuza dek kaybolmuş olacak."</p>
<p class="calibre1">"Bu gece yakılsın diye Bay Leahy'ye teslim etmen gereken kitap da o, değil mi?" dedi kadın. Bunu zalimce söylememişti. Sadece kitabın nihayet hayatından çıkacak olmasından rahatlamış gibiydi.</p>
<p class="calibre1">"Evet."    .</p>
<p class="calibre1">Adam, Bay Leahy'nin kitabı elinde yavaşça, zevkini çıkararak çevirdiğini gözünün önüne getirebiliyordu. "Otur</p>
<p class="calibre1">Montag, bunu izlemeni istiyorum. Yavaşça, marul soyar gibi dikkatlice yapmak lazım bu işi. Bak, görüyor musun?" Bay Leahy kitabın sayfalarını teker teker yırtıyor. İlk sayfayı bir kibritle tutuşturuyor. Veo sayfa siyah bir kanada dönüştüğünde, ikinci sayfayı birinciyle tutuşturuyor, sonra üçüncüyü İkinciyle... Bütün kitabı, uç uca ekleyerek tüttürüyor, tşi bittiğinde Bay Montag orada terleyerek oturuyor, zeminse sanki fırtınaya kapılıp ölmüş küçük bir siyah kelebek sürüsüyle kaplı. Bay Leahy ise sıntarak ellerini yıkıyor.</p>
<p class="calibre1">"Tannm, Millie, bir şeyler yapmalıyız. Bunun bir kopyasını çıkarmalıyız. Bir eşinin olması lazım. Yok olmamalı bu kitap."</p>
<p class="calibre1">"Vaktin yok ama."</p>
<p class="calibre1">"Hayır, elle değil. Ama fotoğrafını çekebilseydik... "</p>
<p class="calibre1">"Kimse senin için böyle bir şey yapmaz."</p>
<p class="calibre1">Adam durdu. Kadın haklıydı. Kimseye güvenemezdi. Belki Profesör Faber'e. Bay Montag kapıya doğru yürümeye başladı.</p>
<p class="calibre1">"Televizyon partisi için geri geleceksin değil mi?" diye bağırdı-kadın arkasından. "Sensiz zevki çıkmaz."</p>
<p class="calibre1">"Yokluğumu fark etmezsin bile." Ama kadın televizyondaki bir gündüz programını izliyordu ve onu duymamıştı.</p>
<p class="calibre1">Çocukken bir keresinde, mavi ve sıcak bir yaz günü, san kumlann ortasına oturup, bir eleği doldurmaya çalışmıştı. Kumu eleğe ne kadar hızlı doldurursa, elek de o kadar hızlı boşalıyor, boşalırken de hışırtılı bir ses çıkartıyordu. Bütün bir gün bu işle uğraşmıştı, çünkü zalim bir kuzeni ona, "Bu eleği kumla doldur, sana bir teklik vereceğim," demişti.</p>
<p class="calibre1">Orada, Temmuz ayının ortasında oturup ağlamıştı. Elleri yorulmuştu, kum kaynıyordu. Ve elek boştu.</p>
<p class="calibre1">Ve şimdi, yeraltındaki jet-metro vagonu onu şehrin mahzenlerinde sallayarak, zıplatarak taşırken, o sinir bozucu</p>
<p class="calibre1">eleği anımsadı ve İncil'in o çok değerli kopyasını elinde tutup, kelimeleri zihnine doldurmaya çalıştı. Ama o doldurdukça kelimeler akıp gidiyordu! Şöyle düşündü: Bu kitabı bir iki saat içinde Bay Leahy'ye teslim etmem gerekiyor. Oysa ben hiçbir sözcüğü kaçırmadan, tüm sözcükleri ezberlemeliyim. Teker teker bütün satırları    ezberleyebilirim Ezberlemeliyim.</p>
<p class="calibre1">Ezberlemek zorundayım.</p>
<p class="calibre1">"Ama ezberleyemiyorum." Kitabı kapadı, yumruklarını üzerine bastırdı ve zihnini zorlamaya çalıştı.</p>
<p class="calibre1">"Bu akşam Denham Diş Macunu'nu deneyin,' diye bağırdı, jet-trenin titreyen, parlak duvarlarındaki radyo. Trompetler çaldı.</p>
<p class="calibre1">Kapa çeneni! diye düşündü Bay Montag panik içinde. "Kır zambaklarının nasıl büyüdüğüne bir bakın... "</p>
<p class="calibre1">"Denham Diş Macunu!"</p>
<p class="calibre1">"Ne çalışırlar ne de..."</p>
<p class="calibre1">"Denham Diş Macunu!"</p>
<p class="calibre1">"Kır zambaklannın nasıl büyüdüğüne bir bakın, kapa çeneni, rahat bırak da ezberleyeyim."</p>
<p class="calibre1">"Denham Diş Macunu!"</p>
<p class="calibre1">Adam kitabı hararetle açıp, sayfalan körmüş gibi hızla çeviriyor, satırları gözleriyle yırtıyor, göz kapaklarını gözlerinden yaş gelene kadar açık tutarak, onlara bakıyor, bakıyordu.</p>
<p class="calibre1">"Denham Diş Macunu! D - E - N -... "</p>
<p class="calibre1">"Ne çalışırlar ne de... "</p>
<p class="calibre1">Bir fısıltı. Boş elekten akıp giden san kumun muzip fısıltısı.</p>
<p class="calibre1">"Denham işi bitirir."</p>
<p class="calibre1">"Kır zambaklarının nasıl büyüdüğüne. .. "</p>
<p class="calibre1">"Daha iyi bir diş macunu olamaz."</p>
<p class="calibre1">"Kapa çeneni!" O kadar yüksek sesle bağırmıştı ki hoparlör bile şaşırmıştı adeta. Bay Montag ayağa fırladığını ve vagondaki yolculann şaşkın şaşkın kendisine baktıklannı fark etti. Kudurmuş bir yüz ifadesiyle, ağzından salyalar akarak anlaşılmaz bir şeyler mırıldanan ve elinde sayfalan açık bir kitap tutan bu adamdan ürkmüşlerdi. Bu tavşan kılıklı insancıklar, toplu taşıma araçlanna radyo konulmasını ve reklam dinlemeyi talep etmemişlerdi belki, ama yine de bunlar başlanna kovayla boca ediliyordu. Nereye giderseniz gidin, havada her an onu kirleten, dolduran, döven bir gürültü, bir ses ve müzik olurdu. Ve şimdi geri zekâlının biri -ki bu o oluyordu- durup dururken, vagonun duvarlarını tırmalamaya huzurun düşmanı, felsefenin ve mahremiyetin katil: hoparlörleri yumruklamaya başlamıştı.</p>
<p class="calibre1">"A-a! Deli mi ne?”</p>
<p class="calibre1">"Kondüktörü çağırın."</p>
<p class="calibre1">"Denham, Denham'ın hassas dişler için iki ka; güçlü diş macunu."</p>
<p class="calibre1">"On dördüncü Cadde."</p>
<p class="calibre1">Onu kurtaran bu oldu. Tren durdu. Ani duruş Bay Montag'ı koridora fırlattı. Bay Montag yuvarlandı ve elindeki kitapla birlikte; zihninde çığlıklar atarak, solgun, korkmuş suratlı insanlann arasından sıyrılarak kendini dışan attı. Tünellerin beyaz karolarının üzerinden, yukarıya doğru, yalnız başına koştu. Gittikçe uzaklaşan bir ses, sahildeki yalnız bir martı gibi arkasından bağınyordu: Denham, Denham, Denham, Denham...</p>
</body>
</html>
