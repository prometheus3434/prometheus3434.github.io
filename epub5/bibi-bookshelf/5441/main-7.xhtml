<?xml version='1.0' encoding='utf-8'?>
<html xmlns="http://www.w3.org/1999/xhtml">
  <head>
    <title>Bilinmeyen</title>
    <meta http-equiv="Content-Type" content="text/html; charset=utf-8"/>
  <link href="stylesheet.css" rel="stylesheet" type="text/css"/>
<link href="page_styles.css" rel="stylesheet" type="text/css"/>
</head>
  <body class="calibre">
<p class="calibre1"><a id="bookmark0"></a><span class="calibre3">**</span></p>
<p class="calibre1">Bu, inanılacak bir savaş değildi. Bir şakaydı bu, başka bir şey değil. Büyük, metal bir elin şehrin üzerinde cilve yapması ve bir sesin, "Parçalanın. Taş taş üstünde kalmasın. Yok olun. Ölün," demesiydi.</p>
<p class="calibre1">Bay Montag bombalan bir an havada tuttu. "Kaç!" diye bağırdı Profesör Faber'e. Clarisse'e, "Koş." Mildred'a, "Çık oradan, çık!" Ama Clarisse'ın öldüğünü anımsadı. Profesör zaten şehrin dışındaydı. Az ileride, şehir dışındaki derin vadilerde, bir felaketten diğerine doğru giden şafak treni ilerliyordu. Felaket henüz gelmemişti, henüz havadaydı, ama varışı insanoğlunun mümkün kılabileceği kadar kesindi. Daha tren elli metre gitmeden, varış noktası anlamsızlaşacak, kalkış noktası olan metropol ise bir moloz yığınına dönüşecekti.</p>
<p class="calibre1">Ve Mildred.    •</p>
<p class="calibre1">Çık dışan, kaç, diye düşündü.</p>
<p class="calibre1">Ve şimdi, kalan son yarım saniyede, belki bombaların Mildred'ın bulunduğu otele varışına, diyelim ki beş kısa santim kala, Bay Montag onun metropoldeki halini gözünün önüne getirdi. Mildred'ın uykusuz huzursuzluğunun çaresini orada bulacakmış gibi televizyona açlıkla baktığını görür gibi oldu. Mildred televizyon tüpüne ona mutluluğu gösterecek bir kristal küreymiş gibi eğilmiş, heyecanla, gerginlikle bakıyor.</p>
<p class="calibre1">tik bomba şehre düşüyor.</p>
<p class="calibre1">"Mildred!"</p>
<p class="calibre1">Belki de ilk vurulan, televizyon istasyonu oluyor.</p>
<p class="calibre1">Bay Montag televizyonun Mildred'ın yüzünde karardığım ve onun bir çığlık attığını görüyor. Çünkü, geriye kalan saniyenin on milyonda biri kadar sürede, Mildred kendi yüzünün aç ve yalnız yansımasını kristal bir küre yerine bir aynada görüyor. Ve gördüğü öylesine boş bir yüz ki, nihayet onu tanıyor ve tam tavana adeta şükrederek bakarken, otel olduğu gibi üzerine çöküp, onu milyonlarca ton tuğla, metal ve insanla birlikte, manasız bir şekilde çöpe atılmak üzere kilere sürüklüyor.</p>
<p class="calibre1">Şimdi hatırladım, diye düşündü Bay Montag, nerede tanıştığımızı. Chicago'daydı. Evet, şimdi hatırladım.</p>
<p class="calibre1">Bay Montag kendini yüzüstü yatarken buldu. Patlama, havayı nehir boyunca sürüklemiş, adamları yan yana dizilmiş domino taşlan gibi devirmiş, ateşi mum gibi söndürmüş ve</p>
<p class="calibre1">güneye doğru esen bir rüzgâr ağaçları inim inim inletmişti.</p>
<p class="calibre1">Bay Montag yüzü şehre doğru dönük bir şekilde yatıyordu. Şimdi bombalar değil, şehir havadaydı, ikisi birbiriyle yer değiştirmişti. Şehir, o imkânsız anlardan biri boyunca havada asıl kaldı ve yeni baştan, daha önce hayal bile edemeyeceği, insanlann inşa ettiğinden daha yüksek bir boyda ve tanınmaz bir halde, yeniden inşa edildi. Şehir kum ve kopan metal parçacıklarının saçtığı kıvılcımlarla yeniden kuruluyordu adeta ve bu haliyle ateş, çelik ve taştan ibaret ters dönmüş dev bir çığa benziyordu. Pencerenin olması gereken yerde bir kapı, altın olması gereken yerde üst, arkanın olması gereken yerde yan... Ve sonra şehir sırtüstü dönerek cansız bir şekilde düştü.</p>
<p class="calibre1">Ölümünün sesi ancak tüm bunlar olup bittikten sonra geldi.</p>
<p class="calibre1">Bay Montag gözleri kapalı, soluğu kesilmiş bir şekilde bağınrken bir şeyi daha hatırladı. Eyüp Kitabı'm. Artık hatırlıyorum, diye düşündü. Yere yapışmış yatarken, kendi kendine defalarca tekrarladı bunu. Çaba sarf etmesine bile gerek yoktu, kelimeler mükemmelen yerini buluyordu. Artık Eyüp Kitabı'nı anımsıyorum. Artık Eyüb Kitabı'nı gerçekten de anımsıyorum.</p>
<p class="calibre1">"İşte," dedi Granger.</p>
<p class="calibre1">Adamlar yerde, soluk almakta güçlük çeken balıklar gibi yatıyorlardı.</p>
<p class="calibre1">Uzun bir süre ayağa kalkamadılar. Çocuklar tanıdıkları bir şeye, ona ne olursa olsun, ne kadar soğuk ve ölü olursa olsun nasıl sarılırlarsa, onlar da yere öyle sarıldılar; parmakları toprağa pençeler gibi gömülmüştü ve kulaklarını dengede ve açık tutabilmek için hep birlikte bağırıyorlardı. Bay Montag da üzerlerinden onları süpürerek geçen, saçlannı titreten, dudaklannı yamultan ve burunlarının kanamasına neden olan rüzgarı protesto edercesine, onlarla birlikte bağırıyordu.</p>
<p class="calibre1">Bay Montag yere damlayan kana öyle bir konsantrasyonla bakıyordu ki, şehir unutulmuştu.</p>
<p class="calibre1">Rüzgar dindi.</p>
<p class="calibre1">Şehir, biri bir kaşık dolusu kabartma tozunu almış ve üstünden parmağını geçirerek onu düzleştirmiş gibi yamyassı olmuştu.</p>
<p class="calibre1">Adamlar hiçbir şey söylemediler. Bir süre sanki uykunun şafak vakti tarafındaymış gibi oldukları yerde yattılar. Henüz kalkmaya ve günün yükümlülüklerini yerine getirmeye, yangınlara ve yiyeceklere, ayak ayak önüne, el el üstüne atmanın binlerce ayrıntısına, teslimatlara, işlevlere ve hassas saplantılara hazır değillerdi sanki. Şaşkın göz kapaklannı açıp kapayarak yattılar. Nefes alışlarını duyabiliyordunuz. Önce hızlı hızlı, sonra daha yavaş, ve derken normal bir hızda...</p>
<p class="calibre1">Bay Montag doğruldu, ama çok da uzağa gitmedi. Diğer adamlar da aynı şeyi yaptılar. Güneş karanlık ufka, solgun kırmızı ucuyla değiyordu. Hava serindi, tatlıydı ve yağmur kokuyordu. Birkaç dakika içinde kum ve toz haline gelmiş demir kokacaktı, ama şu anda tatlıydı.</p>
<p class="calibre1">Ve tüm dünyada başka milletlerin şehirleri de, neredeyse aynı anda öldü, diye düşündü Bay Montag.</p>
<p class="calibre1">Grubun lideri Granger sessizce ayağa kalktı, her şeyin yerli yerinde olup olmadığını kontrol etmek istercesine kollarını ve ayaklannı yokladı, yüzüne dokundu ve sonra sönmüş ateşe doğru gidip onun üzerine eğildi. Bay Montag onu izliyordu.</p>
<p class="calibre1">Bir kibrit çaktı, onu bir parça kâğıda değdirdi, sonra kâğıdı bir parça çıranın altına soktu, onun üzerine küçük saman ve kuru çıra parçacıkları yığdı; bir süre sonra ateş canlanmaya, adamlan kendisine doğru çekmeye ve yüzlerini pembe san renklerle boyamaya başladı. Adamlann sırtlannı da yavaş yavaş yükselmekte olan güneş boyuyordu.</p>
<p class="calibre1">Sabahleyin, alçak ve gizemli bir sesle konuşan adamlar dışında çıt çıkmıyordu. Konuştuklan da şundan ibaretti:</p>
<p class="calibre1">"Kaç dilim?"</p>
<p class="calibre1">"Adam başı iki."</p>
<p class="calibre1">"O kadar yeter."</p>
<p class="calibre1">Domuz pastırması dilimleri yağlı kâğıt üzerinde sayıldı. Tava ateşe kondu, domuz pastırmaları tavaya yerleştirildi. Pastırmalar bir süre sonra tavada cızırdayıp zıplamaya başladılar ve kokulan sabah havasını sardı. Domuz pastırmalarının üzerine yumurta kınldı ve adamlar bu ritüeli izlediler, çünkü liderleri gibi onlar da sabahları erken kalkma dininin inananlanydı ve Bay Montag kendisini onların arasında rahat hissediyordu. Sanki onları çevreleyen büyük hapishanenin duvarları geceleyin buharlaşmış ve kendilerini açık arazide bulmuşlar ve şimdi keyifleri gelince şakıyıp, keyifleri gelince susan, hiçbir takvime uymayan ve hiçbir insani ısrara kulak asmayan kuşlar kalmıştı sanki sadece ortalıkta.</p>
<p class="calibre1">"Alın," dedi Granger ve sıcak tavadaki domuz pastırmasıyla yumurtalan her birine dağıtmaya başladı. Her biri çizik teneke tabaklannı uzattı ve tabaklar elden dolaştı.</p>
<p class="calibre1">Sonra gün, fitili gittikçe uzayan pembe bir lamba gibi yavaş yavaş aydınlanırken, lider tavaya yeni yumurtalar kırmaya ve başını yaptığı işten hiç kaldırmadan, hem söylediklerine hem de pişirdiği yemeğe özen göstererek dikkatle anımsamaya, toparlamaya çalıştığı küçük alıntılan, kısa dizeleri okumaya başladı ezberinden. Montag dinliyordu. Hepsi yumurtaların biraz soğuması için beklerken, ellerindeki teneke tabaklara bakıyor ve liderlerinin başlattığı bu sürece, hepsi, bir oradan bir buradan sırayla katılıyorlardı.</p>
<p class="calibre1">Sıra Bay Montag'a gelince o da konuştu: "Her şeyin bir mevsimi var.</p>
<p class="calibre1">Ve gök altındaki her şeyin bir zamanı, Doğmanın zamanı, ölmenin zamanı, Öldürmenin zamanı, sağaltmanın zamanı."</p>
<p class="calibre1">Çatallar pembe ışık altında hareket ediyordu. Artık adamlann her biri farklı, birbirinden kopuk küçük parçalan anımsıyor ve onları sabah serinliğinde okuyordu: bir şiirden birkaç dize, bir oyundan birkaç satır, eski bir şarkının sözleri... "İnsanı kadın doğurur,</p>
<p class="calibre1">Günleri sayılı ve sıkıntı doludur."</p>
<p class="calibre1">Ağaçlann üzerine bir rüzgar esiyordu.</p>
<p class="calibre1">"Olmak ya da olmamak, işte bütün mesele bu..."</p>
<p class="calibre1">Güneş artık yükselmişti.</p>
<p class="calibre1">"Ah, hatırlıyor musun Tatlı Alice, Ben Bolt.</p>
<p class="calibre1">Bay Montag kendini iyi hissediyordu.</p>
<p class="calibre1"><a id="bookmark1"></a><span class="calibre3">DİĞER ÖYKÜLER</span></p>
<p class="calibre1"><span class="calibre3">Kendi Kuyruğunu Yiyen Ejderha Şafak Vaktinden </span><span class="calibre13">az </span><span class="calibre3">önce Geleceğe</span></p>
<p class="calibre1"><a id="bookmark2"></a><span class="calibre3">Kendi Kuyruğunu Yiyen Ejderha</span></p>
<p class="calibre1">En çok neyi isterlerdi? Eski Chicago'nun tozunu toprağını koklamayı, garip binalarına dokunmayı mı, yoksa Manhattan'ın gıcırdayan metrosuna binmeyi, çoktan unutulmuş bir yazın lolipoplannı tatmayı, 1910'dan kalma çizik plakları dinlemeyi mi? Yoksa Nelson'ın Trafalgar'a doğru yola çıkan gemilerine binmeyi, ya da baldıranotu zehrini içmeden önceki son gününü Sokrates'le geçirmeyi, en kalabalık gününde Atina sokaklarında dolanmayı ve Atinalılar'ın güneşin aydınlattığı dizlerini görmeyi mi isterlerdi? Önlerindeki bir saati, bir günü, bir ayı, bir yılı hangi fikirle ve hangi muhteşem şekilde geçirmek hoşlarına giderdi? Fiyatlar son derece makuldü, sıradan bir tur kadardı en fazla. Şu kadar peşinat veriyordunuz, şu kadar gün şu kadar ödüyordunuz ve antik dünya sinirinize dokunmaya, sizi sıkmaya veya korkutmaya başladığında, isterseniz anında eve dönebiliyordunuz. Tarihinizi öğrenmenin bir yoluydu bu. Keşfetmenizi bekleyen canlı, taze ve yeni bir dünya vardı önünüzde.</p>
<p class="calibre1">Hadi!</p>
<p class="calibre1">"Hoşuna gider mi dersin Alice?"</p>
<p class="calibre1">"Hiç düşünmedim. Hayal etmeye çalışıyorum."</p>
<p class="calibre1">"Gitmek ister miydin?"</p>
<p class="calibre1">"Nereye?"</p>
<p class="calibre1">"1940'lann Paris'ine. 1870'lerin Londra'sına. Veya 1895 yılının Chicago'suna. Ya da 1900'ler civarındaki Saint Louis Fuarı'na? Duyduğuma göre son derece büyük ve naif bir fuarmış... "</p>
<p class="calibre1">Adam ve karısı mekanik kahvaltı masasında oturmuş, miktarı hassas bir şekilde ölçülmüş, üzerine sentetik ve dolayısıyla yüzde yüz garantili tereyağı sürülmüş kızarmış ekmeklerini yiyorlardı.</p>
<p class="calibre1">Ah, ejderin kendi radyoaktif kuyruğunu yediği o boş gelecek! Şevkleri kırılmış, karamsarlığa kapılmış, patlamalarla yüzlerinin rengi atmış, saçlan köklerine kadar yanmış, kalplerindeki umutlan kavrulmuş, buruşmuş, şekilsiz bir kütleye dönüşmüş ve geriye bakıp, "Ey uçarak geçen zaman, ne olur bizi, bir geceliğine tekrar çocuk yapsan," diyen insanların yaşadığı o karanlık çağ!</p>
<p class="calibre1">Dolayısıyla insanlar toparlanıyorlardı. Toparlanıyor ve gidiyorlardı. Yasa durduramıyordu onları, yasa koyucular durduramıyordu, polis, mahkemeler, salak senato, yozlaşmış kongre, laf ebeleri, yumruğunu masaya vurma meraklıları, kararsızlar, bocalayanlar, hiçbiri durduramıyordu onları. Tıpa çekilmişti ve insanlar zamanın lavabosundan akıp geçmişe gidiyorlardı.</p>
<p class="calibre1">Alice ve John Waters evlerinin kapısının önünde duruyorlardı. Sokaklarındaki evler boş ve sessizdi. Ağaçlarda karınlarını yeşil ve yasak meyvelerle şişiren çocuklar yoktu artık. Arabalar kaldırımları, titreşen ışıklar pencereleri boşaltmıştı.</p>
<p class="calibre1">"Banyonun musluğunu kapatmayı unutmadın değil mi?"</p>
<p class="calibre1">"Kapattım."</p>
<p class="calibre1">"Gazı?"</p>
<p class="calibre1">"Kapattım."</p>
<p class="calibre1">"Elektriği."</p>
<p class="calibre1">"Boşuna endişeleniyorsun."</p>
<p class="calibre1">"Şimdi de kapıyı kilitle."</p>
<p class="calibre1">"Hiç kimse girmez ki eve."</p>
<p class="calibre1">"Rüzgar girebilir."</p>
<p class="calibre1">"Ha, rüzgar başka tabii!"</p>
<p class="calibre1">"Sen yine de kilitle, John."</p>
<p class="calibre1">Böylece kapıyı kilitleyip, kıyafetlerini, üzerleri düzgün bir şekilde örtülmüş mobilyalarını arkalarında bırakarak bahçeyi geçtiler. Her şey yerli ye- rindeydi.</p>
<p class="calibre1">"Sence geri döner miyiz?"</p>
<p class="calibre1">"Hayır."</p>
<p class="calibre1">"Hiç mi?"</p>
<p class="calibre1">"Hiç."</p>
<p class="calibre1">"Elm Terrace'daki bu ev, mobilyalar, elektrik ışıklan, partiler, bunlar bir daha hiç aklımıza gelecek mi acaba? Ve geçmişe gittiğimizde, bir zamanlar böyle bir yer ve zaman olduğunu hatırlayacak mıyız?" "Hayır, hiç hatırlamayacağız. Seni tüm hafızanı silen bir makineye sokuyorlar. Makine sana yeni bir</p>
<p class="calibre1">hafıza veriyor. Ben mesela, 1920 yılında Chicago'da yaşayan John Sessions olacağım, sen de benim karım."</p>
<p class="calibre1">Alacakaranlık sokakta yürüyorlardı.</p>
<p class="calibre1">"Bir düşün," dedi kadın usulca, "bir gün, Chicago'da bir sokakta, Edgar ve karısıyla karşılaşıyoruz. Onlar bize bakıyorlar, biz onlara ve, 'Bu yüzleri daha önce nerede görmüştük?' diye düşünüyoruz ama yolumuza devam ediyoruz. İki yabancı onlar, aklımıza yüz doksan yıl sonrasının geleceğinde onlarla tanışmış olduğumuz gelmiyor bile." "Evet, yabancı olacaklar bize... Garip bir düşünce bu."</p>
<p class="calibre1">"Ve hepimiz, bir milyondan fazla insan, geçmişte saklanıyoruz, ama birbirimizi tanımıyoruz. Ortama uyum sağlıyoruz, başka bir çağdan olduğumuz aklımızın köşesinden bile geçmiyor."</p>
<p class="calibre1">"Biz kaçıyoruz," dedi adam. Durdu ve ölü evlere baktı. "Bir sorundan kaçmak hiç hoşuma gitmiyor." "Başka ne yapabiliriz ki?"</p>
<p class="calibre1">"Kalıp mücadele edebiliriz."</p>
<p class="calibre1">"Hidrojen bombasına karşı mı?"</p>
<p class="calibre1">"Onu yasaklayan yeni yasalar çıkartılabilir mesela."</p>
<p class="calibre1">"Ve o yasalar da çiğnenir."</p>
<p class="calibre1">"Bir kez daha deneriz, bir kez daha deneriz. Kaçmak yerine asıl yapmamız gereken şey bu aslında." "Faydası olmaz."</p>
<p class="calibre1">"Evet, elbette olmaz!" dedi adam. "Bu dünyada sadece tek bir. vicdansız bilim adamı ve tek bir yozlaşmış politikacı kalsa bile, bir şekilde birbirlerini bulacaklarını ve ne halta yarayacağı belli olmayan bombalarını yapacaklarını artık anladım. Eskiden biz küçük insanların silahlanmız, çakaralmaz tüfeklerimiz, milis güçlerimiz vardı ve onlara karşı mücadele edebiliyorduk, insanların tiranlara başkaldırması, devrim yapması mümkündü. Atacak bir mızrak, doğrultulacak bir tüfek vardı her zaman. Ama ne hidrojen bombasına ne de onu elinde bulunduranlara tüfek doğrultamayız, çünkü misilleme yapmalarından korkarız. O nesne öylesine büyük ki, onun yanında biz ekmeğin üzerindeki çörek otu gibiyiz; ne oluyor demeye bile fırsat kalmadan fınna atılıp kızartılıyoruz. Hadi gel, artık bunları konuşmanın bir anlamı yok."</p>
<p class="calibre1">Ölü sokaktan uzaklaşarak, şehrin iş merkezinin sessizliğine doğru yürüdüler.</p>
<p class="calibre1">Çoğu gece, yükseltilmiş raylar üzerinde giden tren, altıncı kattaki yatak odalannın önündeki köşeyi dönerken, yataklannı bir an için sarı ve mekanik bir ışıkla aydınlatıp, uyuyan bedenlerindeki kemiklerini titretir ve kadın ürpererek kocasına seslenirdi. Adam da uyanıp ona fısıltıyla, "Sakin ol canım, ne oldu?" diye sorardı.</p>
<p class="calibre1">"Ah, Charles," derdi kadın ve artık sessizliğe, karanlığa bürünmüş boş ve kayıp odada ona anlatırdı: "Rüyamda, başka bir çağda, kahvaltı yaparken gördüm kendimi. Bizi mekanik bir masa besliyordu, havada roketler uçuyordu ve bir sürü garip şey ve icat vardı."</p>
<p class="calibre1">"Tamam, canım, geçti artık, bir kâbus görmüşsün," derdi adam ona.</p>
<p class="calibre1">Ve bir dakika sonra, birbirlerine sıkı sıkı sarılarak,</p>
<p class="calibre1">yeniden uykuya dalarlardı.</p>
<p class="calibre1"><a id="bookmark3"></a><span class="calibre3">Şafak Vaktinden Az Önce</span></p>
<p class="calibre1">Gece geç saatte duyduğum bir ağlama sesiydi, bir histeri krizi belki de, ardından sesler şiddetli hıçkırıklara ve sonra da iç çekişlere dönüşürdü. Kocanın sesini duyardım duvann öte yanından: "Tamam, tamam," derdi. "Tamam, tamam."</p>
<p class="calibre1">Yatakta sırtüstü yatar, dinler ve merak ederdim. Odamdaki takvim 2002 yılının Ağustos ayını gösterirdi. Şehirdeki kütüphanede temizlikçi olarak çalışıyordum ve adamla karısı, benim de kaldığım pansiyona yeni taşınmışlardı. İkisi de otuzlu yaşlarda, açık renk saçlı, mavi gözlü, zinde insanlardı, ama ağızlarının kenarında kırışıklıklar vardı.</p>
<p class="calibre1">Her gece, her gece aynı şey olurdu. Duvarımın öte yanında kadın ağlar, adam yumuşak bir sesle onu sakinleştirirdi. Buna neyin sebep olduğunu, bunu neyin başlattığını anlamak için onları duymaya çalışırdım, ama hiçbir şey anlamazdım. Mesele adamın söylediği ya da yaptığı bir şey değildi, bundan emindim. Hatta bu krizlerin, gece saat iki civarında, durup dururken, kendi kendine başladığından da emindim. Kadın uyanır, diye kurardım kafamda ve dehşet içindeki o ilk çığlığı atar. Sonra da uzun süre ağlardı. Üzülürdüm buna. Ne kadar yaşlı olursam olayım, kadınların ağlamasına dayanamam çünkü.</p>
<p class="calibre1">Buraya geldikleri ilk geceyi anımsıyorum. Bir ay önce, burada, Illinois'in derinliklerindeki bu kasabada, tüm evlerin karardığı ve herkesin verandalarında dondurma yediği bir Ağustos gecesiydi. Hatırlıyorum, aşağıdaki mutfağa inmiş ve orada yemek kokulan içinde bir süre oyalanmıştım. Köpeğin ocağın altındaki kaptan geceye özgü bir sesle su içtiğini duymuş, ama onu görmemiştim. Sonra karanlıkta salona doğru ilerlemiş ve orada bir türlü çalışmayan klima cihazıyla boğuşan ev sahibimiz Bay Fisk'in, alı al moru mor şeytani yüzüyle karşılaşmıştım. Bay Fisk gecenin sıcağında dışarıya, 'sivrisinek verandası'na çıkmıştı; verandanın sadece sivrisinekler için olduğunu söylerdi, ama yine de çıkmıştı işte.</p>
<p class="calibre1">Ben de dışanya, verandaya çıktım ve kendi sivrisineklerimi savmak için bir puroyu paketinden çıkarttım. Sonra bir de baktım ki, Fisk Anne, Alice Fisk, Henry Fisk, Joseph Fisk, Bili Fisk ve diğer altı pansiyoner de gelmişler ve ellerindeki çubuklu dondurmaların ambalaj kâğıtlarını açmaya çalışıyorlar.</p>
<p class="calibre1">İşte tam o sırada, adamla karısı, ıslak çimden fırlamış gibi aniden merdivenlerin altında belirdiler ve bize sanki bir yaz gecesi sirkini izlercesine bakmaya başladılar. Ellerinde bavul yoktu. Bunu hiç unutmadım. Ellerinde bavul yoktu. Ve giysileri de üzerlerinden dökülüyordu.</p>
<p class="calibre1">"Yemek ve yatacak yer bulabileceğimiz bir yer var mı?" diye sordu adam, kekeleyen bir sesle. Herkes şaşırdı. Sanırım onları ilk gören bendim, derken Bayan Fisk gülümsedi ve sallanan iskemlesinden doğrularak, "Evet, boş odamız var," dedi. "Yemekler dahil, günlüğü yirmi dolar."</p>
<p class="calibre1">. Anlamış gibi görünmüyorlardı. Birbirlerine baktılar.</p>
<p class="calibre1">"Yirmi Dolar," dedi Fisk Anne.</p>
<p class="calibre1">"Tamam, tutuyoruz," dedi adam.</p>
<p class="calibre1">"Örice bir görmek istemez misiniz?"</p>
<p class="calibre1">Merdivenlerden çıkarken, biri tarafından takip ediliyormuş gibi arkalanna bakıyorlardı.</p>
<p class="calibre1">Ağlamalar da hemen o gece başladı.</p>
<p class="calibre1"><a id="bookmark4"></a><span class="calibre3">**</span></p>
<p class="calibre1">Kahvaltı servisi her sabah yedi buçuktaydı. Üst üste yığılmış krepler, kocaman sürahilerde akçaağaç şurupları, topak topak tereyağı, kızarmış ekmek, sürahilerce kahve ve isterseniz mısır gevreği. Yeni çift yavaş yavaş merdivenlerden aşağı inerken, ben de tam mısır gevreğimi yiyordum. Yemek odasına hemen gelmediler. Her şeyi ilgiyle inceliyorlarmış gibi bir izlenim edindim. Bayan Fisk'in işi olduğundan, onları karşılamaya ben gittim. Adamla kadın ön pencereden dışarıya, yeşil çimlere, büyük karaağaçlara ve mavi gökyüzüne, daha önce hiç böyle şeyler görmemişçesine bakıyorlardı.</p>
<p class="calibre1">"Günaydın,” dedim.</p>
<p class="calibre1">Parmaklarını koltuk örtülerinde ya da yemek odasının kapısında    asılı    boncuklu perdenin üzerinde</p>
<p class="calibre1">gezdiriyorlardı. Bir ara, ikisinin birden gizli bir şeye ağız dolusu gülümsediklerini görür gibi oldum. İsimlerini sordum. Önce biraz şaşırdılar, ama sonra yanıt verdiler.</p>
<p class="calibre1">"Smith."</p>
<p class="calibre1">Onları yemek odasındakilerle tanıştırdım. Oturdular, yiyeceklere baktılar ve sonunda yemeye başladılar.</p>
<p class="calibre1">Çok az konuşuyorlardı. Sadece biri onlara bir şey söylediğinde yanıt vermek için ağızlannı açıyorlardı. Bir seferinde suratlannda gördüğüm güzelliği dile getirme fırsatını buldum, çünkü çenelerinin, yanaklarının ve</p>
<p class="calibre1">396</p>
<p class="calibre1">alınlannın kemik yapısı çok hoş ve endamlıydı, keskin hatlı burunlan ve berrak gözleri vardı. Ama ağızlarının çevresinde hep bir yorgunluk izi dururdu.</p>
<p class="calibre1">Kahvaltının ortasına doğru öyle bir olay oldu ki, buna dikkatinizi özellikle çekmem gerekiyor. Araba tamircisi Bay Britz, "Bugün gazetede gördüm. Başkan yine kampanyası için para toplama turuna çıkıyormuş," dedi.</p>
<p class="calibre1">Yabancı, yani Bay Smith, bunun üzerine öfkeyle suratını ekşitti. "Ne feci adam ama! Westercott'tan hep nefret etmişimdir," dedi.</p>
<p class="calibre1">Herkes ona baktı. Ben yemek yemeye ara verdim.</p>
<p class="calibre1">Bayan Smith kocasına kaşlarını çattı. Adam hafifçe öksürdü ve yemeğini yemeye devam etti. Bay Britz kısa bir an için suratını astı ve sonra hepimiz kahvaltımızı bitirdik. Bay Smith'in söylediği şey şuydu: "Ne feci adam ama. Westercott'tan hep nefret etmişimdir." Bunu hiç unutmadım.</p>
<p class="calibre1"><a id="bookmark5"></a><span class="calibre3">**</span></p>
<p class="calibre1">O gece kadın sanki ormanda kaybolmuş gibi yine ağladı ve ben de bir saat kadar uyanık kalıp düşündüm.</p>
<p class="calibre1">Birdenbire onlara sormak istediğim o kadar çok şey birikmişti ki. Gelgelelim onları görmek neredeyse imkânsızdı, çünkü çoğu zaman kapılannı kilitleyip odalarında oturuyorlardı.</p>
<p class="calibre1">Ama ertesi gün cumartesiydi. Onları bahçede pembe güllere bakarken yakalamayı başardım. Sadece bakıyorlardı güllere, dokunmuyorlardı. "Ne güzel bir gün, değil mi?" dedim.</p>
<p class="calibre1">İkisi de, adeta bir ağızdan, "Muhteşem, muhteşem bir gün!” diye bağırdılar ve sonra da utanarak güldüler.</p>
<p class="calibre1">"Yok canım, <span class="calibre2">o kadar da</span> iyi olamaz," dedim ve gü-397</p>
<p class="calibre1">lümsedim.</p>
<p class="calibre1">"Ne kadar güzel olduğunu, ne kadar muhteşem olduğunu tahmin edemezsiniz," dedi kadın ve birdenbire gözleri doldu.</p>
<p class="calibre1">Hayretler içinde kaldım. "Özür dilerim," dedim. "Bir şeyiniz yok ya?"</p>
<p class="calibre1">"Yok, yok bir şey," dedi kadın. Burnunu sildi ve çiçek toplamak üzere biraz uzaklaştı. Üzerinde kıpkırmızı meyvelerin sallandığı elma ağacına bakarak bir süre durdum. Sonra cesaretimi topladım ve, "Nereli olduğunuzu sorabilir miyim Bay Smith?" dedim.</p>
<p class="calibre1">"Birleşik Devletler," dedi adam yavaşça. Kelimelerini seçmekte güçlük çeker gibi bir hali vardı.</p>
<p class="calibre1">"Ah, ben de sanmıştım ki... "</p>
<p class="calibre1">"Başka bir ülkeden geldiğimizi mi düşünmüştünüz?"</p>
<p class="calibre1">"Evet."</p>
<p class="calibre1">"Hayır, Birleşik Devletlerdeniz biz."</p>
<p class="calibre1">"Ne iş yapıyorsunuz Bay Smith?"</p>
<p class="calibre1">"Düşünürüm ben."</p>
<p class="calibre1">"Anlıyorum," dedim. Çünkü aldığım hiçbir yanıt beni tatmin etmemişti. "Ha, aklıma gelmişken, Westercott'un ilk adı neydi?"</p>
<p class="calibre1">"Lionel," dedi Bay Smith, sonra da bana dik dik baktı. Yüzünün rengi attı. Panik içinde döndü. "Lütfen ama," dedi yumuşakça. "Neden soruyorsunuz bütün bu soruları bana?" Özür dilememe fırsat vermeden, aceleyle eve girdiler. Merdivenlerin penceresinden bana sanki dünyanın en büyük casusuymuşum gibi bakıyorlardı. Utandım, kendimi kötü hissettim.</p>
<p class="calibre1"><a id="bookmark6"></a><span class="calibre3">**</span></p>
<p class="calibre1">Pazar sabahı evin temizliğine yardım ettim. Smithler'in odasının kapısını çaldığımda içeriden yanıt gelmedi. İçeriyi dinlediğimde, ki bunu daha önce hiç yapmamıştım, sessizce çalışan birçok saatin tıkırtısını ve mırıltısını duydum. Mest olmuş bir şekilde kalakaldım. Tik-tak, tik-tak, tik-tak, tik-tak!</p>
<p class="calibre1">İki, hayır, <span class="calibre2">üç</span> saat... Çöplerini boşaltmak için kapılarını açtığımda, çalışma masasının, pencere pervazının ve komodininin üzerine dizilmiş, hepsi de sabahın bu ilerleyen vaktini gösteren, küçüklü büyüklü saatleri gördüm. Odayı böcekler basmış gibi tıkırdıyorlardı.</p>
<p class="calibre1">Ne <span class="calibre2">çok</span> saat! Merakımı cezbetti. Bay Smith bir <span class="calibre2">düşünür </span>olduğunu söylemişti.</p>
<p class="calibre1">Çöp sepetini aşağıya, Yakma Fınnı'na indirdim. Boşaltırken, sepetin içinde kadının mendillerinden birini buldum. Mendili avucumda buruşturdum ve burnuma bir çiçek kokusu geldi. Sonra onu ateşe attım.</p>
<p class="calibre1">Yanmadı.</p>
<p class="calibre1">Mendili maşayla dürtükleyip, ateşin derinliklerine doğru ittim.</p>
<p class="calibre1">Ama mendil yanmıyordu.</p>
<p class="calibre1">Odamda puro çakmağımı çıkartıp mendili onunla yakmaya çalıştım. Yanmıyordu. Yırtmaya çalıştım, o da olmadı.</p>
<p class="calibre1">Sonra kıyafetlerini düşündüm; birdenbire bana neden garip geldiklerini anladım. Kadınlar ve erkekler açısından bu mevsime uygun, sıradan sayılabilecek bir kesimleri vardı. Ama ceketlerin, gömleklerin ve ayakkabıların hiçbir yerinde, bir tane bile dikiş yoktu!</p>
<p class="calibre1">O gün öğleden sonra bahçede dolaşmak için dışarı çıktılar. Odamdaki yüksek pencereden onları izledim. El ele tutuşmuş, ayakta duruyorlar ve bir- birleriyle ciddi ciddi konuşuyorlardı.</p>
<p class="calibre1">Tam o sırada ürkütücü bir şey oldu.</p>
<p class="calibre1">Gökyüzünü bir gümbürtü doldurdu. Kadın göğe baktı, çığlık attı, ellerini yüzüne kapadı ve yere yıkıldı. Adamın suratı kirece döndü, boş boş güneşe baktı ve dizlerinin üzerine çöküp, karısına ayağa kalkmasını söyledi, ama kadın isterik bir şekilde orada yatakalmıştı.</p>
<p class="calibre1">Onlara yardım etme niyetiyle bulunduklan yere vardığımda, ortadan yok olmuşlardı. Belli ki ben evin bir tarafından dolanırken, onlar evin diğer tarafından kaçmışlardı. Gökyüzü bomboştu ve gümbürtü dinmişti.</p>
<p class="calibre1">Gökyüzünden görünmeden geçen bir uçağın sesinin neden böylesine büyük bir dehşete yol açtığını düşündüm.</p>
<p class="calibre1">Uçak bir dakika sonra bir kez daha geçti. Kanatlarında, "KASABA PANAYIRI! KATILIN! YARIŞMALAR! EĞLENCELER!" yazıyordu.</p>
<p class="calibre1"><span class="calibre2">"Bunda</span> korkacak ne var ki?" diye düşündüm.</p>
<p class="calibre1">Saat dokuz buçuk gibi odalarının önünden geçtim, kapılan açıktı. Duvarlarında üç takvim asılıydı. Hepsinde de, 18 Ağustos 2035 tarihi belirgin bir şekilde daire içine alınmıştı.</p>
<p class="calibre1">"İyi akşamlar," dedim dostça. "İçeride ne kadar da çok takviminiz var. Çok işe yarıyor olsalar gerek!"</p>
<p class="calibre1">"Evet," dediler.</p>
<p class="calibre1">Odama gittim ve ışığı açmadan önce karanlıkta bir an durarak, neden hepsi de 2035 yılını gösteren üç takvime birden ihtiyaç duyduklarını düşündüm. Deliceydi, <span class="calibre2">ama</span> deli değillerdi. Onlarla ilgili her şey deliceydi, ama onlar deli değillerdi. Aksine güzel, temiz yüzlü, makul insanlardı, ama takvimler, saatler, taktıkları kol saatleri... Saatlerden biraz anlıyorsam, her biri en az bin dolarlık saatlerdi. Sonra bizzat kendileri... Sürekli saate bakıyorlardı. Yanmayan mendili, dikişsiz elbiselerini ve, ^<sup class="calibre4">/</sup>Westercott'tan her zaman nefret etmişimdir," cümlesini düşündüm.</p>
<p class="calibre1">Westercott'tan her zaman nefret etmişimdir. Dünyada bu kadar sıradışı ismi olan iki insan olamazdı. Lionel Westercott. Yaz gecesinde kendi kendime o ismi mırıldandım. Ilık bir akşamdı, kelebekler penceremdeki telin üzerinde usul usul dans ediyorlardı. Rahat işimi, her şeyin huzurlu, herkesin mutlu olduğu bu küçük güzel kasabayı huzursuzlukla düşündüm; sonra da yan odamdaki bu iki insanı... Kasabada, hatta dünyada mutlu olmayan bir tek onlar vardı sanki. Yorgun ağızlarını aklımdan çıkartamıyordum. Yorgun gözlerini de. O kadar genç iki insan için çok yorgun gözlerdi onlar.</p>
<p class="calibre1">Biraz uyumuş olacağım, her zamanki gibi saat ikide kadının çığlığıyla uyandım. Ama bu kez kadının, "Neredeyiz biz, neredeyiz? Buraya nasıl geldik, neredeyiz biz?" diye bağırdığını duydum. Ve adamın: "Şşş, lütfen ama, sakin ol," diyen sesini. Adam kadını yatıştırdı.</p>
<p class="calibre1">"Emniyette miyiz, emniyette miyiz, emniyette miyiz?"</p>
<p class="calibre1">"Evet, evet, sevgilim, evet."</p>
<p class="calibre1">Ardından hıçkırıklar.</p>
<p class="calibre1">Belki bir sürü başka şey düşünebilirdim. Herhalde bir başkası olsa aklına cinayet, adaletten kaçan insanlar filan gelirdi. Ama benim aklım o yönde çalışmadı. Onun yerine karanlıkta yatıp kadının ağlamasını dinledim ve içim eridi. Kadının yalnızlığı ve üzüntüsü bana öylesine dokundu ki, kalkıp giyinerek evden çıktım. Caddeden aşağıya doğru yürüdüm ve göz açıp kapayıncaya kadar kendimi gölün kenarındaki tepede buldum. Temizlikçisi olduğum büyük, karanlık kütüphane orada duruyordu ve anahtarlar da elimdeydi. Sessiz binaya, gecenin ikisinde, nedenini düşünmeden girdim. Birkaç ışığı yaktım ve boş odalardan geçtim, dar koridorlarda yürüdüm. Sabahın erken ve karanlık saatlerinde, birkaç tane büyük kitabı çıkartıp, onların sayfalarında bazı paragrafların ve satırların izini sürdüm. Bir iskemle çekip oturdum. Sonra nihayet elim bir ismin üzerinde durdu. "William Westercott, siyasetçi. New York. Ocak 1998'de Aime Ralf ile evlendi. Şubat 2000'de doğmuş Lionel isminde bir çocuğu var." Kitabı kapattım, kütüphaneyi kilitledim ve siyah gökyüzünde parıldayan yıldızların altında eve yürüdüm. Verandası boş, her bir penceresinde ağustos rüzgârında uçuşan perdeler asılı uyuyan evin önünde, bir an elimde puromla durdum, ama onu yakmadım. Kulak kabarttım ve yukarıda ağlayan kadının bir gece kuşunun çığlığını andıran sesini duydum. Bir kâbus daha görüyordu. Kâbuslar aslında hafızadır, diye düşündüm; temellerinde anımsanan şeyler vardır, canlı, dehşetli ve gereğinden fazla ayrıntıyla anımsanan şeyler. Kadın bir kâbus daha görüyor ve korkuyordu.</p>
<p class="calibre1">Kasabaya baktım, küçük evlere, içinde insanlar yaşayan küçük evlere, ve evlerin ötesindeki kırlara, on binlerce kilometrelik çayırlara, çiftliklere, nehirlere, göllere, otobanlara, tepelere, dağlara ve şafak vaktinin hemen öncesinde sessiz sedasız uyuyan irili ufaklı şehirlere ve gecenin bu vaktinde artık kendilerine ihtiyaç kalmadığı için sönmekte olan sokak lambalarına baktım. Ülkenin tamamındaki insanlan ve gelecek yıllan düşündüm. Bu yıl iyi birer işte çalışan ve mutlu olan hepimizi düşündüm.</p>
<p class="calibre1">Sonra yukanya çıktım, oda kapılannın önünden geçtim ve yatağa girip kulak kabarttım. Duvarın ardındaki kadın zayıf bir sesle, tekrar tekrar, "Korkuyorum, korkuyorum," diyerek ağlıyordu.</p>
<p class="calibre1">Yattım. Battaniyelere sarılmış asırlık bir buz kütlesi kadar soğuktum. Titriyordum ama henüz hiçbir şey anlamamıştım. Derken anladım. Artık bu sey- yahlann nereden geldiklerini, kâbuslanmn ne olduğunu ve kadının neden korktuğunu, neden kaçtık- lannı biliyordum.</p>
<p class="calibre1">Uykuya dalmadan hemen önce, henüz kadının usul usul ağlaması kulaklanmda çınlarken anlamıştım her şeyi. 2035 senesinde, diye düşündüm, Lio- nel Westcott Amerika Birleşik Devletleri'nin başkanı olacak kadar büyümüş olacak.</p>
<p class="calibre1">Nedense, sabah güneşin doğmasını hiç istemedim.</p>
<p class="calibre1"><a id="bookmark7"></a><span class="calibre3">Geleceğe</span></p>
<p class="calibre1">Taş karolarla bezeli meydanda, alev alev yanan bir boğa, çocuklann ve gülen adamların peşinde koşuyor; adam kovalayan fişekler kafenin kerpiç duvarlarına çarpıyor, oradan da ateşte kızdırılmış tellere benzeyen izler çıkartarak, kilisenin yüksek kulesine tosluyorlardı. Meksika'da 1938 yılının bir bahar gecesiydi.</p>
<p class="calibre1">Bay ve Bayan William Travis, çığlıklar atan kalabalığın kenarında gülümseyerek duruyorlardı. Boğa saldırdı. Adamla karısı hızla bir kenara çekilip, La Paloma'nın muazzam ritimlerini üfleyen bandonun yanından geçerek, kıçları tutuşmuş gibi koşmaya başladılar. Boğa yanlanndan geçti. Koşan bir Meksikalı'nın sırtında taşıdığı, bambu kamışıyla baruttan yapılmış bir maketti boğa.</p>
<p class="calibre1">Susan Travis, "Hayatımda hiç bu kadar çok eğ-lenmemiştim," diyerek nefes nefese durdu.</p>
<p class="calibre1">"Müthiş bir şey," dedi William.</p>
<p class="calibre1">"Hep böyle sürecek değil mi seyahatimiz?"</p>
<p class="calibre1">Adam göğüs cebini eliyle yokladı. "Bize bir ömür boyu yetecek kadar seyahat çeki var yanımda. Eğlenmene bak. Unut. Bizi asla bulamazlar."</p>
<p class="calibre1">"Asla mı?"</p>
<p class="calibre1">Şimdi biri, kilisenin kulesinden dev havai fişekler atıyordu.</p>
<p class="calibre1">Boğa sönmüştü. Meksikalı, maketi omuzlarından indirdi. Çocuklar bu muhteşem kâğıttan makete dokunmak için çevresinde toplandılar.</p>
<p class="calibre1">"Gel biz de boğaya bakalım," dedi William.</p>
<p class="calibre1">Susan kendilerine bakan garip adamı, kafenin kapısının önünden geçerken gördü. Beyaz kıyafetler içinde zayıf yüzü güneşte yanmış, beyaz bir adamdı. Yürürlerken buz gibi gözlerle onları izliyordu.</p>
<p class="calibre1">Adamın kusursuz kollarının altındaki şişeler olmasa, kadının dikkatini çekmeyecekti: Masada büyük bir şişe mentol likörü, şeffaf bir vermut şişesi, bir testi konyak ve daha yedi değişik çeşit içki vardı. Parmaklarının ucunda on tane yan yarıya dolu bardak duruyor ve gözlerini caddeden bir an bile ayırmadan, bir o bir bu bardağı yudumluyordu. Zaman zaman gözlerini kısıyor ve ince dudaklannı kapayarak ağzındaki tadın keyfini çıkarıyordu. Boş elinde ince bir Havana purosu tütüyor, iskemlenin üstünde de yirmi paket Türk sigarası, yirmi kutu puro ve birkaç da kolonya şişesi duruyordu.</p>
<p class="calibre1">"Bili... " diye fısıldadı Susan.</p>
<p class="calibre1">"Sakin ol," dedi William. "Hiç kimse değil o adam."</p>
<p class="calibre1">"Onu bu sabah meydanda görmüştüm."</p>
<p class="calibre1">"Arkana bakma, sakin sakin yürümeye devam et, boğa maketini incelermiş gibi yap, işte burada, bir soru sor."</p>
<p class="calibre1">"Sence adam Arayıcılardan olabilir mi?"</p>
<p class="calibre1">"Bizi buraya kadar takip etmiş olamazlar."</p>
<p class="calibre1">"Olabilirler pekala."</p>
<p class="calibre1">"Ne kadar güzel bir boğa bu," dedi William boğanın sahibine.</p>
<p class="calibre1">"Bizi geçmişe doğru iki yüz yıl boyunca takip etmiş olamaz herhalde, öyle değil mi?"</p>
<p class="calibre1">"Dikkat et!" dedi William.</p>
<p class="calibre1">Kadın sallanıyordu. Adam kadının dirseğini sıkıca kavradı ve onu oradan uzaklaştırdı.</p>
<p class="calibre1">"Bayılma lütfen." Adam çaktırmamak için gülümsedi. "Tamam, geçti, merak etme. Hadi gel, kafeye girelim ve adamın gözünün önünde bir şeyler içelim. Böylece, adam bizim tahmin ettiğimiz kişiyse, bizden şüphelenmez."</p>
<p class="calibre1">"Hayır, yapamam."</p>
<p class="calibre1">"Yapmak zorundayız. Hadi ama. Sonra David'e, 'Saçmalama,' dedim." Adam bu son cümleyi, kafenin merdivenlerini çıkarken yüksek sesle söylemişti.</p>
<p class="calibre1">Buradayız, diye düşündü Susan. Biz kimiz? Nereye gidiyoruz? Neden korkuyoruz? En başından başla, dedi kendi kendine. Ayaklarının altındaki kerpici hissederek aklına mukayyet olmaya çalıştı.</p>
<p class="calibre1">Benim adım Ann Kristen, kocamın adı Roger. 2155 yılında doğduk ve çok kötü bir dünyada yaşadık. Geceleyin, kapkara düdüğünü öttürerek, akıl ve medeniyet limanından uzaklaşan, radyoaktif alevlere ve çılgınlığa doğru hızla yol alan ve iki milyar insanı isteseler de istemeseler de, kendisiyle birlikte ölüme sürükleyen bir gemiye benziyordu bu dünya.</p>
<p class="calibre1">Kafeye girdiler. Adam onlara dik dik bakıyordu. Bir telefon çaldı.</p>
<p class="calibre1">Telefon sesi Susan'ı afallattı, iki yüz yıl sonraki gelecekte, 2155 yılının o mavi Nisan sabahında çalan telefonu ve ona yanıt verişini hatırladı.</p>
<p class="calibre1">"Ann, ben Rene! Zamanda Yolculuk Anonim Şirketi'ni duydun mu? Milattan sonra 21 yılının Roma'sına seyahatler. Napolyon'un Waterloo'suna seyahatler. Nereye, ne zamana istersen!"</p>
<p class="calibre1">"Benimle dalga geçme Rene!"</p>
<p class="calibre1">"Ne dalga geçmesi. Clinton Smith bu sabah 1776 yılının Philadelphia'sına gitti. Zamanda Yolculuk Anonim Şirketi her şeyi ayarlıyor. Biraz pahalı tabii, ama Roma'nın yanışını, Kubilay Han'ı, Kızıldeniz'deki Musa'yı kendi gözlerinle görebileceğini bir düşünsene! Eminim senin tüp-postana da bir reklam düşmüştür çoktan."</p>
<p class="calibre1">Kadın vakumlu tüp-postasını açtı ve evet, metal yapraklı reklam orada duruyordu.</p>
<p class="calibre1">ROMA VE BORGIAS'LAR KITY HAWK'UN BAŞINDAKİ WR1GHT KARDEŞLER</p>
<p class="calibre1">Zamanda Yolculuk A Ş., Lincoln'ün veya Sezar'ın suikastı esnasında, zamana uygun kostümler içerisinde kalabalığın arasına kanşmanızı sağlıyor. Herhangi bir yılda, herhangi bir medeniyette özgürce, sorunsuzca dolaşabilmeniz için size gereken dili öğretmeyi de garanti ediyoruz. Latince, Yunanca, Eski Amerikan günlük konuşma dili, hangisi olursa olsun. Tatilinizi hem zamanda hem de mekânda yolculuk yaparak değerlendirin.</p>
<p class="calibre1">Rene'nin sesi telefonda vızıldıyordu: "Tom ve ben yann 1492 yılına gidiyoruz. Tom'a Kolomb'un gemisinde bir yolculuk ayarladılar. Müthiş değil mi?"</p>
<p class="calibre1">"Evet," diye mırıldandı Ann, şaşırmıştı. "Bu zaman makinesi şirketine hükümet ne diyor?"</p>
<p class="calibre1">"Aman, polisin gözü üzerlerinde, insanların askerden kaçıp geçmişte gizlenmelerinden korkuyorlar. Dolayısıyla geri dönmelerini garanti altına almak için, gitmeden önce herkesin malıymış, eviymiş, değerli bir şeyini rehin bırakmasını şart koşuyorlar. Ne de olsa süren bir savaş var."</p>
<p class="calibre1">"Evet, savaş," diye mırıldandı Ann, "savaş... " Elinde telefon, ayakta dururken şöyle düşündü: Kocamla benim yıllardan beri konuştuğumuz, hayalini kurduğumuz şeyi gerçekleştirmek için müthiş bir fırsat bu. Biz 2155 yılının dünyasından hoşlanmıyoruz. Onun bomba fabrikasındaki işinden, ya da hastalık kültürü birimlerindeki herhangi bir işten kaçmak istiyoruz. Belki şimdi yüzyıllarca uzaklıktaki bir çağa, vahşi bir ülkeye kaçmak konusunda bir şansımız olabilir. Bizi bulup    kitaplarımızı    yaktıkları,</p>
<p class="calibre1">düşüncelerimizi sansürledikleri, korkulanyla beynimizi yıkadıklan, radyolanyla kafamızı ütüledikleri bu dünyaya geri getiremeyecekleri kadar uzak bir çağa.</p>
<p class="calibre1">Telefon çaldı.</p>
<p class="calibre1">1938 yılında Meksika'daydılar.</p>
<p class="calibre1">Kafenin lekeli duvarlarına baktı.</p>
<p class="calibre1">Geleceğin devleti, iyi çalışanlarının yorgunluk atmak için geçmişe yolculuk yapmalarına izin veriyordu. Böylece o ve kocası, 1938'e gelmişlerdi. Önce New York'ta bir oda tutmuş, orada tiyatroların ve yeşil limanda hâlâ durmakta olan Özgürlük Anıtı'nın keyfini sürmüşlerdi. Seyahatlerinin üçüncü günü, kıyafetlerini ve isimlerini değiştirerek, saklanmak üzere Meksika'ya kaçmışlardı.</p>
<p class="calibre1">Susan masada oturan yabancıya bakarak, "Bu o olmalı," diye fısıldadı. "Tüm o sigaralar, purolar ve içkiler onu ele veriyor. Geçmişte geçirdiğimiz ilk geceyi anımsıyor musun?"</p>
<p class="calibre1">Bir ay önce, daha kaçmadan, New York'ta geçirdikleri ilk gece, tüm garip içkileri tatmış, garip yiyecekler, parfümler ve nadir bulunan farklı farklı markalardan on düzine sigara satın almışlardı. Çünkü bunları her şeyin savaş olduğu gelecekte bulmak mümkün değildi. Dolayısıyla onlar da dükkanlara, salonlara, tütüncülere saldırıp, kendilerini aptal durumuna düşürmüş ve akşam odalarına döndüklerinde muhteşem bir şekilde hastalanmışlardı.</p>
<p class="calibre1">Şimdi bu yabancı da aynı şeyi yapıyordu. Sadece gelecekten gelen ve uzun yıllar boyu içkinin ve sigaranın özlemini çekmiş birinin yapacağı türden bir şeydi bu.</p>
<p class="calibre1">Susan ve William oturarak bir içki ısmarladılar.</p>
<p class="calibre1">Yabancı onların kıyafetlerini, saçlarını, takılarını, yürüme ve oturma biçimlerini inceliyordu. "Rahat otur," dedi William alçak sesle. "Sanki tüm hayatın boyunca hep böyle giyinmişsin gibi davran."</p>
<p class="calibre1">"Kaçmayı hiç denememeliydik."</p>
<p class="calibre1">"Tanrım," dedi William. "Buraya geliyor. Bırak ben konuşayım."</p>
<p class="calibre1">Yabancı önlerinde eğildi. Bunu yaparken sanki topuklan hafifçe birbirine vurmuştu. Susan kaskatı kesildi. O askeri ses; tıpkı gecenin bir yarısında kapınıza vurulduğunda çıkan o çirkin ses gibiydi. Başka bir şeyle kanştırmak imkânsızdı onu.</p>
<p class="calibre1">"Bay Kristen," dedi yabancı, "otururken pantolonunuzun dizlerini yukan çekmediniz."</p>
<p class="calibre1">William dondu. Masum bir şekilde bacaklarının üzerinde duran ellerine baktı. Susan'ın kalbi hızlı hızlı çarpıyordu.</p>
<p class="calibre1">"Sanırım beni birine benzettiniz," dedi William hemen. "Benim adım Krisler değil."</p>
<p class="calibre1">"Kristen," diye düzeltti yabancı.</p>
<p class="calibre1">"Benim adım William Travis," dedi William. "Ve pantolonumun dizlerinin sizi neden ilgilendirdiğini anlayabilmiş değilim."</p>
<p class="calibre1">"Özür dilerim," dedi yabancı ve bir iskemle çekerek oturdu. "Diyelim ki, pantolonunuzun dizlerini çekmediğiniz için sizi tanıdığımı sandım. Herkes çeker. Çekmezlerse, pantolonun ütüsü çok çabuk bozulur, iz yapar. Ben evimden bayağı uzaktayım Bay... Travis... ve dost arıyorum. Adım Simms."</p>
<p class="calibre1">"Bay Simms, yalnızlık çekmenizi anlıyorum, ama kusura bakmayın, biz biraz yorgunuz. Yarın da Acapulco'ya gidiyoruz."</p>
<p class="calibre1">"Çok hoş bir yer. Birkaç gün önce oradaydım, bazı arkadaşlarımı anyordum. Biliyorum, buralarda bir yerlerdeler. Ama bulacağım onları, merak etmeyin. Tüh, hanımefendinin nesi var, hasta mı?"</p>
<p class="calibre1">"İyi günler Bay Simms."</p>
<p class="calibre1">Kapıdan çıktılar. William, Susan'ın kolunu sıkıca kavramıştı. Bay Simms arkalanndan seslendiğinde dönüp bakmadılar: "Ha, son bir şey daha." Duraksadı ve ardından yavaş yavaş konuştu:</p>
<p class="calibre1">"Milattan sonra iki bin yüz elli beş."</p>
<p class="calibre1">Susan yerin ayaklarının altında sallandığını hissetti, gözlerini kapadı ve hiçbir şey görmeden, ışıklı meydana doğru yürümeye devam etti.</p>
<p class="calibre1"><a id="bookmark8"></a><span class="calibre3">**</span></p>
<p class="calibre1">Otelde odalarının kapısını kilitlediler. Ardından kadın ağlamaya başladı. Karanlıkta ayakta duruyorlardı ve sanki üzerine bastıklan yer ayaklannın altından kaymaya başlamıştı.</p>
<p class="calibre1">"Herifteki kahrolası cüreti görüyor musun?" dedi William. "Orada oturup kahrolası sigaralannı, içkilerini içerek, bizi sanki hayvanmışız gibi baştan aşağıya incelemiş. Onu hemen orada öldürmem gerekirdi aslında." Adeta isterik bir sesle konuşuyordu. "Bize gerçek ismini söylemeye bile cüret etti herifçioğlu. Arayıcılann şefi. Ya o, pantolonumun dizleriyle ilgili şey neydi öyle? Otururken yukan çekmeliydim. Bu çağda herkesin otomatik olarak yaptığı bir şey bu. Ben yapmayınca tabii, göze battım. Şöyle düşündü eminim: Bak işte, daha önce hiç pantolon giymemiş bir adam. Gelecek usulü, tenine yapışan</p>
<p class="calibre1">streç üniformalar giymeye alışmış, belli ki. Bizi ele verdiğim için kendimi öldürmeliyim aslında!" "Hayır, hayır. Asıl yürüyüş tarzımız ele verdi bizi. Bu yüksek topuklar yok mu! Saç kesimlerimiz de öyle. O kadar yeni, o kadar eğreti duruyorlar ki. Aslında bizimle ilgili her şey garip ve göze batıyor." William ışığı açtı. "Bizi hâlâ sınıyor. Henüz tam olarak emin değil bizden. Dolayısıyla henüz kaçamayız. Aksi takdirde emin olur. Yann sakin sakin Acapulco'ya gideriz."</p>
<p class="calibre1">"Belki de bizden emindir de, bizimle oyun oynu-yordur, olamaz mı?"</p>
<p class="calibre1">"Olabilir, ondan beklerim. Vakti bol. Burada istediği kadar oyalanıp, tam biz kaçacakken bizi geri götürebilir. Bizi günlerce tedirgin edip bizimle dalgasını geçer. Olur mu olur!"</p>
<p class="calibre1">Susan yatağa oturup gözlerinin yaşını sildi. Havada eski zamanlara özgü o kömür ve tütsü kokusu vardı.</p>
<p class="calibre1">"Herhalde herkesin gözünün önünde bir rezalet çıkarmazlar, değil mi?"</p>
<p class="calibre1">"Cesaret edemezler. Bizi yalnızken yakalayıp zaman makinesine koyar ve geri yollarlar bence."</p>
<p class="calibre1">"Bir çözüm var öyleyse," dedi kadın. "Hiç yalnız kalmayız biz de, hep kalabalık içinde oluruz."</p>
<p class="calibre1">Kilitli kapılarının önünden geçen ayak sesleri duyuldu.</p>
<p class="calibre1">Işığı söndürüp sessizce soyundular. Ayak sesleri uzaklaştı.</p>
<p class="calibre1">Susan pencereden aşağıya, karanlıktaki meydana 464 baktı. "Şimdi şu karşıdaki bina kilise, öyle mi?"</p>
<p class="calibre1">"Evet."</p>
<p class="calibre1">"Kilisenin nasıl bir şey olduğunu hep merak ederdim.</p>
<p class="calibre1">Kiliseler ortadan kalkalı o kadar uzun zaman oldu ki! Yann gidip ziyaret edebilir miyiz?"</p>
<p class="calibre1">"Tabii ki. Hadi yatağa gel."</p>
<p class="calibre1">Karanlık odada yattılar.</p>
<p class="calibre1">Yarım saat sonra telefonları çaldı. Ahizeyi kadın kaldırdı.</p>
<p class="calibre1">"Alo?"</p>
<p class="calibre1">"Tavşanlar ormanda saklanabilir," dedi bir ses, "ama tilki onları her zaman bulur."</p>
<p class="calibre1">Kadın telefonu kapattı ve yatağa uzandı. Buz kesmişti.</p>
<p class="calibre1">Dışanda, 1938 yılında, adamın biri gitarıyla birbiri ardına üç şarkı çaldı.</p>
<p class="calibre1">Kadın geceleyin elini uzattı ve neredeyse 2155 yılına değecek gibi oldu. Parmaklannın zamanın serin boşluğundan, kırışık bir yüzeyde ilerlercesine uzandığını hissetti. Uygun adım yürüyen ayakların ısrarlı temposunu, milyonlarca bandonun, milyonlarca marş çaldığını duydu. Cüzam, veba, tifo, tüberküloz tüplerini gördü. Büyük patlamayı duydu ve elinin buruşuk bir eriğe dönüştüğünü, patlamanın şiddetiyle seğirdiğini gördü. Öyle büyük bir patlamaydı ki bu, dünya yerinden oynamış ve sonra geri düşmüş, tüm binalar çökmüş ve insanlar beyin kanaması geçirip sessizce olduklan yere yığılmışlardı. Büyük volkanlar, makineler, rüzgarlar, çığlar, sessizliğe gömülmüştü.    Ağlayarak    uyandı.    Yataktaydı,</p>
<p class="calibre1">Meksika'daydı ve o dünyadan yıllarca, yıllarca uzaktaydı.</p>
<p class="calibre1">Sabahın erken saatlerinde, nihayet yakalayabildikleri bir saatlik uykuyla uyuşmuş durumdayken, caddeden geçen arabalann gürültüsü onları uyandırdı. Susan demir balkondan bakarken, sekiz kişilik küçük bir kalabalık gördü. Üzerlerine kırmızı harflerle bir şeyler yazılı kamyonlardan ve arabalardan çıkıyorlardı. Kamyonların peşinden de kalabalık bir Meksikalı grubu gelmişti.</p>
<p class="calibre1">Susan küçük bir çocuğa, "Que pasa?" diye seslendi.</p>
<p class="calibre1">Çocuk yanıt verdi.</p>
<p class="calibre1">Susan kocasına döndü.</p>
<p class="calibre1">"Amerikalı bir film şirketi gelmiş buraya."</p>
<p class="calibre1">"İlginç olabilir." William duştaydı. "Hadi gidip onları izleyelim. Bence bugün burayı terk etmesek iyi olur. Simms'i oyalayalım biraz."</p>
<p class="calibre1">Pırıl pırıl parlayan güneş, kadına otelin bir yerinde binlerce sigara içen bir adamın beklediğini bir anlığına unutturmuştu. Aşağıdaki gürültülü, mutlu, sekiz Amerikalı'ya bakıp onlara, "Kurtann beni, saklayın beni! Ben 2155 yılından geliyorum," diye seslenmek istedi.</p>
<p class="calibre1">Ama kelimeler boğazına takıldı. Sizi zaman yolculuğuna çıkartmadan önce beyninize psikolojik bir engel yerleştiriyorlardı. Zamanda Yolculuk AŞ.'nin çalışanlan aptal değildi. Ne gerçek doğum yerinizi ve zamanını, ne de geleceğin neye benzediğini söyleyebilirdiniz birine. Geçmişin ve geleceğin birbirlerinden korunması gerekiyordu. Dolayısıyla ancak bu engel varsa insanlann zamanda kendi başlanna yolculuk yapmalanna izin veriliyordu. Susan tüm kalbiyle istese bile, aşağıdaki meydandaki mutlu insanlara, kim olduğunu ve sorununun ne olduğunu anlatamazdı.</p>
<p class="calibre1">"Kahvaltıya ne dersin?" dedi William.</p>
<p class="calibre1"><a id="bookmark9"></a><span class="calibre3">**</span></p>
<p class="calibre1">Kahvaltı devasa yemek salonunda veriliyordu. Herkese yetecek kadar jambon ve yumurta vardı. Mekân turistle doluydu. Sinemacıların sekizi birden içeri girdiler.</p>
<p class="calibre1">Gülüşerek iskemleleri çekiştiren altı erkek, iki de kadın vardı. Susan onların sıcaklığını ve verdikleri güveni hissederek, yakınlanna oturdu. Bu duygu, Bay Simms Türk sigaralarını içerek aşağıya indiğinde bile devam etti. Bay Simms onlara uzaktan başıyla selam verdi, Susan da onu selamladı ve gülümsedi; çünkü burada sekiz sinemacının ve yirmi turistin önünde onlara bir şey yapamazdı.</p>
<p class="calibre1">"Bu aktörler... Belki ikisini tutabilirim. Bir şaka olduğunu söyleyip, onlara bizim kıyafetlerimizi giydiririz ve Simms'in suratlannı göremeyecekleri bir noktada, onları arabamıza bindirip yollanz. Yerimize geçen iki kişi Simms'i sadece birkaç saat için bile oyalayabilse, biz de Mexico City'ye kaçabiliriz. Bizi orada bulmalan yıllar sürer."</p>
<p class="calibre1">"Hey!"</p>
<p class="calibre1">Ağzı alkol kokan şişman bir adam masalanna doğru eğilmişti.</p>
<p class="calibre1">"Amerikalı turistler!" diye bağırdı adam. "MeksikalI görmekten artık midem bulanmaya başlamıştı. Sizi öpebilirim." Adam ellerini sıktı. "Gelin, bize katılın. Sefalet dostluk ister. Ben Sefaletim. Bu Bayan Hüzün, bunlar da Bay ve Bayan Meksika'dan- amma-da-nefret-ediyoruz. Hepimiz nefret ediyoruz buradan. Ama kahrolası bir filmin ön çekimlerini yapmak için geldik işte! Ekibin' geri kalanı yarın geliyor. Benim adım Joe Melton. Yönetmenim. Ve burası da feci bir ülke; caddeler cenaze ve ölü kaynıyor. Gelin, katılın bize, bizi neşelendirin."</p>
<p class="calibre1">Susan ve William güldüler.</p>
<p class="calibre1">"Komik miyim neyim ben?" diye sordu Bay Melton yanındakilere.</p>
<p class="calibre1">"Muhteşem," diyen Susan onların masasına geçti.</p>
<p class="calibre1">Bay Simms, yemek salonunun öteki ucundan onlara dik dik bakıyordu.</p>
<p class="calibre1">Kadın ona dil çıkarttı.</p>
<p class="calibre1">Bay Simms masalann arasından geçerek onlara yaklaştı.</p>
<p class="calibre1">"Bay ve Bayan Travis," diye seslendi. "Ben de sizinle baş başa kahvaltı edebileceğimizi umuyordum."</p>
<p class="calibre1">"Üzgünüm," dedi William.</p>
<p class="calibre1">"Dostum, gel sen de otur," dedi Bay Melton. "Bu ikisinin dostu, benim de dostum sayılır."</p>
<p class="calibre1">Bay Simms oturdu. Sinemacılar yüksek sesle sohbet ediyorlardı, ve onlar birbirleriyle konuşurken, Bay Simms usulca, "Rahat uyudunuz mu?" diye sordu.</p>
<p class="calibre1">"Ya siz?"</p>
<p class="calibre1">"Ben yaylı yataklara alışkın değilim," diye yanıt verdi Bay Simms, yüzünü ekşiterek. "Ama bu telafi edecek şeyler de yok değil. Uzun süre uyanık kaldım, ama o arada yeni sigaralar ve yiyecekler denedim mesela. Garip, harika. Tümüyle yeni bir tat ve deneyim yelpazesi sunuyor bu eski alışkanlıklar." "Neden bahsediyorsunuz siz Tanrı aşkına?" dedi Susan.</p>
<p class="calibre1">Bay Simms güldü. "Hep rol kesiyorsunuz, hep! Ama faydası yok. Bu kalabalıklara karışma taktiği de bir işe yaramayacak, göreceksiniz. Eninde sonunda sizi yalnız yakalayacağım. Çok sabırlıyımdır ben." Bay Melton araya girdi: "Yoksa bu adam sizi rahatsız mı ediyor?"</p>
<p class="calibre1">"Hayır, yok bir şey."</p>
<p class="calibre1">"Siz söyleyin, kıçına tekmeyi basarım."</p>
<p class="calibre1">Bay Melton döndü ve arkadaşlanna bağırarak bir şeyler söylemeye başladı. Kopan kahkahada Bay Simms konuşmaya devam etti. "Sadede gelelim. Şehirlerde, kasabalarda sizin izinizi sürmek bir ayımı aldı. Dün de bütün gün sizi izleyip emin oldum. Sessizce benimle gelirseniz ceza almamanızı sağlayabilirim; güçlendirilmiş hidrojen bombası fabrikasındaki işinize geri dönmeyi kabul ederseniz yani." "Neden bahsettiğinizi anlamıyoruz."</p>
<p class="calibre1">"Kesin artık!" diye bağırdı Bay Simms. "Aklınızı kullanın. Kaçmanıza izin veremeyeceğimizi biliyorsunuz. 2155 yılındaki başka insanlar da kaçmaya kalkarlar sonra. Bizimse insana ihtiyacımız var."</p>
<p class="calibre1">"Savaşlarınızda savaşacak insanlara," dedi Willi- am.</p>
<p class="calibre1">"Bili!"</p>
<p class="calibre1">"Tamam Susan. Artık onun dilinden konuşacağız. Kaçamayız."</p>
<p class="calibre1">"Harika," dedi Bay Simms. "Sorumluluklarınızdan kaçabileceğinizi düşünmek romantik bir saçmalıktı zaten."</p>
<p class="calibre1">"Dehşetten kaçmak desek şuna."</p>
<p class="calibre1">"Saçma. Altı üstü bir savaş."</p>
<p class="calibre1">"Siz neden bahsediyorsunuz Tann aşkına?" diye sordu Bay Melton. Susan ona anlatmak istedi. Ama ancak genel şeylerden bahsedebilirdiniz. Kafanıza yerleştirdikleri psikolojik engel buna izin veriyordu. Sadece Bay Simms'in ve William'ın şu an tartıştıkları türden genel şeyler.</p>
<p class="calibre1">"Sadece bir savaş mı?" dedi William. "Dünyanın yansı cüzam bombalarıyla yok oldu."</p>
<p class="calibre1">"Neyse ne. Geleceğin insanlan, onlar uçurumun kenanndan cehenneme yuvarlanmak üzereyken, ikinizin tropik bir adada saklanmanızı kıskanıyorlar. Ölüm ölümü sever, hayatı değil. Ölen insanlar, başka insanların da kendileriyle birlikte öldüklerini bilmek isterler. Mezarda, fınnda yalnız olmayacaklarını bilmek onları rahatlatır. Ben onların size karşı beslediği kolektif kıskançlığın</p>
<p class="calibre1">temsilcisiyim."</p>
<p class="calibre1">"Kıskançlık temsilcisine bakın," dedi Bay Melton arkadaşlanna.</p>
<p class="calibre1">"Beni ne kadar çok bekletirseniz, durumunuz o kadar güçleşecek. Size bomba projesinde ihtiyacımız var, Bay Travis. Şimdi dönün, işkence görmezsiniz. Ama beklerseniz bayım, önce sizi çalışmaya zorlar, bomba projesi bittikten sonra da yeni geliştirdiğimiz son derece karmaşık bazı cihazları sizin üzerinizde deneriz."</p>
<p class="calibre1">"Bir önerim var," dedi William. "Karımın burada canlı, güvende ve savaştan uzak kalmasına izin verirseniz, ben de sizinle gelirim."</p>
<p class="calibre1">Bay Simms bu öneriyi bir süre düşündü. "Tamam. On dakikaya kadar meydanda buluşalım. Beni arabanla al. Şehir dışında boş bir araziye gideriz. Ben Zaman Makinesini ayarlarım, bizi oradan alırlar."</p>
<p class="calibre1">"Bili!" dedi Susan ve adamın kolunu sıkıca kavradı.</p>
<p class="calibre1">"İtiraz etme," dedi adam ve kadına baktı. "Karar verilmiştir." Bay Simms'e dönerek, "Bir şey daha var, son bir şey daha," dedi. "Dün gece odamıza girip bizi kaçırabilirdin. Neden yapmadın?"</p>
<p class="calibre1">Bay Simms, baygın bir ifadeyle purosunu emerek, "Ben de buranın keyfini sürüyordum desek?" diye yanıt verdi. "Bu mükemmel atmosferi, bu güneşi, bu tatili terk etmek benim de hoşuma gitmiyor. Şarabı ve sigaraları geride bırakacak olmak hoşuma gitmiyor. Hayır, hiç gitmiyor. Neyse, on dakika sonra meydanda görüşürüz. Kann güvende olacak. Burada istediği kadar kalabilir. Hadi artık vedalaş onunla."</p>
<p class="calibre1">Bay Simms kalkıp dışan çıktı.</p>
<p class="calibre1">Bay Melton uzaklaşan adamın ardından bağırdı; "İşte</p>
<p class="calibre1">Bay Çenesidüşük gidiyor!" Döndü ve Susan'a baktı. "A, burada biri ağlıyor. Kahvaltıda ağlamak olmaz ama, öyle değil mi?"</p>
<p class="calibre1">Saat dokuzu çeyrek geçe, Susan odalarının balkonundan meydanı izliyordu. Bay Simms bronzdan narin bir bankın üzerinde, bacak bacak üstüne atmış oturuyordu. Bir puronun ucunu ısınp, nazikçe yaktı.</p>
<p class="calibre1">Susan bir motor sesi duydu ve caddenin uzak ucunda, William'ın garajdan çıkarttığı arabasıyla, parke taşlı bir tepeden aşağıya yavaş yavaş indiğini gördü.</p>
<p class="calibre1">Araba hızlandı, hızlandı, saatte elli kilometreden yetmişe, yetmişten doksana çıktı. Arabanın önünden tavuklar kaçışıyordu.</p>
<p class="calibre1">Bay Simms beyaz Panama şapkasını çıkarttı ve pembe alnını sildi. Şapkasını tekrar taktı ve derken arabayı gördü.</p>
<p class="calibre1">Araba artık saatte yüz kilometre hızla yaklaşıyordu.</p>
<p class="calibre1">"William!" diye bağırdı Susan.</p>
<p class="calibre1">Araba meydanın alçak kaldırımlarına çarptı, gök gürültüsünü andıran bir sesle sıçradı ve meydanın karolarını geçerek, Bay Simms'in oturduğu yeşil banka yöneldi. Bay Simms'in ağzındaki puro düşmüştü. Bir çığlık attı, ellerini salladı. Araba ona çarptı. Bedeni havaya fırladı ve ardından korkunç bir şekilde caddeye düştü. Araba meydanın uzak ucunda, bir tekerleği kırık bir şekilde durdu. İnsanlar koşuşuyordu.</p>
<p class="calibre1">Öğlen on ikide, hükümet konağının merdivenlerinden birlikte, kol kola indiler. Yüzlerinin rengi atmıştı.</p>
<p class="calibre1">"Adiös, Senor," dedi belediye başkanı arkalarından. "Senora."</p>
<p class="calibre1">Meydanda durdular. Kalabalıktaki insanlar birbirlerine yerdeki kanı gösteriyorlardı.</p>
<p class="calibre1">"Seninle bir daha görüşecekler mi?" diye sordu Susan. "Hayır, olayın üzerinden defalarca geçtik. Bir kazaydı. Arabanın kontrolünü kaybettim. Onlar için ağladım da. Tanrı biliyor ya, bir şekilde rahatlamam lazımdı. Ağlayacak gibi oldum. Onu öldürmek hiç hoşuma gitmedi. Hayatımda böyle bir şey yapmayı hiç istemedim."</p>
<p class="calibre1">"Sana dava açmayacaklar mı yani?"</p>
<p class="calibre1">"Bir süre tartıştılar, ama hayır. Bana inanıyorlar. Kazaydı. Oldu, bitti."</p>
<p class="calibre1">"Nereye gideceğiz? Mexico City'ye mi?"</p>
<p class="calibre1">"Araba tamircide. Bugün öğleden sonra dörtte hazır olacak. Sonra da topuklayıp kaçacağız buradan."</p>
<p class="calibre1">"Bizi takip etmezler mi dersin? Simms yalnız mı çalışıyordu acaba?"</p>
<p class="calibre1">"Bilmiyorum. Ama en azından onların biraz önünde oluruz, diye düşünüyorum."</p>
<p class="calibre1">Onlar otele yaklaşırken sinemacılar da otelden çıkıyordu. Bay Melton kaşlarını çatarak onlara doğru koşturdu. "Hey, olanları duydum. Çok kötü. Her şey yolunda mı bari? Aklınız biraz uzaklaştı mı olaydan? Caddenin yukarısında bazı ön çekimler yapacağız, izlemek isterseniz buyurun. Hadi gelin, iyi gelir size!" Birlikte gittiler.</p>
<p class="calibre1">Kamera kurulurken parke taşlı yolda durdular. Susan piramitlerden, harabelerden, san, mavi,- pembe kerpiç evleri, rengarenk begonvilleri olan küçük şehirlerden geçerek, buradan uzaklaşarak Acapulco'ya ve denize giden yola, otobana baktı. Şöyle düşündü; Yollara düşeceğiz, kalabalıklarla yolculuk edeceğiz, pazarlarda, otel lobilerinde yaşayacağız, yakınımızda uyuması için polise rüşvet vereceğiz, kapımızı iki kere kilitleyeceğiz, ama çevremizde hep bir kalabalık olacak, hiçbir zaman yalnız kalmayacağız ve hep yanımızdaki insanın öteki Simms olup olmadığından endişe edeceğiz. Arayıcıları atlatıp atlatmadığımızı, izimizi kaybettirip kaybettirmediğimizi hiç bilemeyeceğiz. Hep ileriye, geleceğe doğru gideceğiz. Orada bizi bulup geri götürmek için bekliyor olacaklar. Bizi yakacak bom-balanyla, bizi mahvedecek hastalıklarıyla bekliyor olacaklar ve polisleri bize yere yatmamızı, geri dönmemizi, çemberden atlamamızı söyleyecek. Böyle böyle ormanda kaçmaya devam edeceğiz. Hiç durmayacağız ve bir daha hiç rahat uyuyamayacağız.</p>
<p class="calibre1">Film çekimini izlemek isteyen bir kalabalık toplanmıştı. Susan da kalabalığı ve sokakları izliyordu. "Şüpheli birini gördün mü?"</p>
<p class="calibre1">"Hayır. Saat kaç?"</p>
<p class="calibre1">"Üç olmuş. Araba neredeyse hazır olur."</p>
<p class="calibre1">Deneme filminin çekimi dörde çeyrek kala bitmişti. Hep birlikte, konuşarak otele yürüdüler William tamircide durdu. Dışarı çıktığında, "Araba saat altıda hazır olacakmış,'<sup class="calibre4">1</sup> dedi.</p>
<p class="calibre1">"Daha fazla gecikmez değil mi?"</p>
<p class="calibre1">"Gecikmez, merak etme."</p>
<p class="calibre1">Otelin lobisinde gözleriyle, yalnız seyahat eden, Bay Simms'e benzeyen, saçlan yeni kesilmiş, çok fazla sigara ve kolonya kokan bir adam aradılar, ama lobi boştu.</p>
<p class="calibre1">Merdivenlerden çıkarlarken Bay Melton, "Eh, uzun ve zor bir gün oldu. Kim bir yorgunluk içkisi ister? Bir Martini ya da bira mesela," dedi.</p>
<p class="calibre1">"Belki bir tane."</p>
<p class="calibre1">Bütün grup Bay Melton'un odasına doluştu ve içme</p>
<p class="calibre1">faslı başladı.</p>
<p class="calibre1">"Saati gözden kaçırmayalım," dedi William.</p>
<p class="calibre1">Saat, diye düşündü Susan. Keşke biraz daha zamanımız olsaydı. Tek istediği bu parlak bahar gününde, meydanda, dertsiz tasasız yalnız başına oturmak, güneşin suratına, kollanna vurduğunu hissetmek, gözlerini kapatıp tenindeki sıcaklığa gülümsemek ve hiç kıpırdamadan Meksika güneşi altında uyumaktı.</p>
<p class="calibre1">Bay Melton bir şampanya açtı.</p>
<p class="calibre1">"Filmlerde oynayacak kadar güzel, hoş bir hanımın şerefine," dedi ve kadehini Susan'a kaldırdı. "Seninle bir deneme çekimi yapabilirim."</p>
<p class="calibre1">Susan güldü.</p>
<p class="calibre1">"Ciddiyim," dedi Bay Melton. "Çok hoşsun. Seni bir sinema yıldızı yapabilirim."</p>
<p class="calibre1">"Beni Hollywood'a da götürür müsün?"</p>
<p class="calibre1">"Meksika'dan çıkartırım, o kesin!"</p>
<p class="calibre1">Susan William'a göz ucuyla, adam da bir kaşını kaldırıp başıyla onay verdi. Bir mekân değişikliği olurdu en azından. Belki kıyafetlerini, yerlerini, hatta isimlerini bile değiştirebilirlerdi. Üstelik sekiz kişiyle birlikte yolculuk yapıyor olurlardı ki, gelecekten yapılabilecek her türlü müdahaleye karşı iyi bir kalkandı bu.</p>
<p class="calibre1">"Kulağa harika geliyor," dedi Susan.</p>
<p class="calibre1">Artık şampanyanın etkisini hissetmeye başlamıştı. Öğlen hızla geçiyor, partinin sesi kulaklarında uğulduyor, kendisini güvende, iyi, canlı ve yıllardan beri ilk kez mutlu hissediyordu.</p>
<p class="calibre1">"Karım nasıl bir film için uygun acaba?" diye sordu William kadehini doldururken.</p>
<p class="calibre1">Bay Melton Susan'ı şöyle bir süzdü. İnsanlar gülmeyi kesip kulak kabarttılar. "Aslında bir gerilim öyküsü çekmek istiyorum. Sizin gibi bir adamla bir kadının öyküsü."</p>
<p class="calibre1">"Evet, devam edin."</p>
<p class="calibre1">"Bir çeşit savaş öyküsü de diyebiliriz," dedi yönetmen. Elindeki içkiyi güneş ışığına tutup rengini inceledi.</p>
<p class="calibre1">Susan ve William beklediler.</p>
<p class="calibre1">"2155 yılında, küçük bir caddede, küçük bir evde yaşayan bir adamla bir kadının öyküsü olabilir mesela," dedi Bay Melton. "Kafadan atıyorum şimdi, ama bu adamla kadın feci bir savaşla karşı karşıya kalmışlar. Süper güçlendirilmiş hidrojen bombaları, sansür ve ölüm var o yıllarda ve filmin asıl numarası şu; Adamla kadın geçmişe kaçıyorlar, peşlerinden gelen bir adam da onları kovalıyor. Onun çok kötü biri olduğunu düşünüyorlar ama aslında adamın tek yapmak istediği onlara görevlerini hatırlatmak." William'ın elindeki kadeh yere düştü.</p>
<p class="calibre1">Bay Melton devam etti. "Ve bu çift, güvenebileceklerini düşündükleri bir grup sinemacıya sığınıyor. Kalabalıkta güvende oluruz, diyorlar kendi kendilerine."</p>
<p class="calibre1">Susan bir iskemleye çöktüğünü hissetti. Herkes yönetmeni izliyordu. Yönetmen şarabından bir yudum aldı. "Ah, ne hoş bir şarap bu. Neyse, bu adamla kadın gelecek için ne kadar önemli olduklarının farkında değiller. Özellikle adam, yeni bir bomba metali için yaşamsal önemde. Dolayısıyla, adına Arayıcılar diyebileceğimiz bir grup, bu adamla kadını kimsenin onları göremeyeceği bir otel odasında tümüyle yalnız başlarınayken yakalayıp, eve götürmek için hiçbir masraf ve çabadan kaçınmıyorlar. Strateji bu. Arayıcılar ya yalnız çalışıyorlar ya da sekiz kişilik gruplar halinde. O veya bu,</p>
<p class="calibre1">artık hangi taktik işlerse. Sence de harika bir film olmaz mı bu, Susan? Sence Bili?" Bay Melton içkisini bitirdi.</p>
<p class="calibre1">Susan gözlerini dimdik karşıya dikmiş oturuyordu.</p>
<p class="calibre1">"Bir içki daha al," dedi Bay Melton.</p>
<p class="calibre1">William tabancasını çıkarttı ve üç el ateş etti. Adamlardan biri düştü, diğerleri de öne doğru atıldılar. Susan çığlık attı. Bir el ağzını kapattı. Artık silah yere düşmüştü ve William kendisini yakalamaya çalışan adamlarla mücadele ediyordu.</p>
<p class="calibre1">Bay Melton, "Lütfen," dedi. Daha önce durduğu yerde duruyordu. Parmaklarında kan vardı. "Durumu daha da kötüleştirmeyelim."</p>
<p class="calibre1">Koridorda biri kapıya vuruyordu.</p>
<p class="calibre1">"Kapıyı açın, içeri gireyim."</p>
<p class="calibre1">"Otel müdürü," dedi Bay Melton ters ters. Kafasını salladı. "Hadi herkes toplansın, gidiyoruz."</p>
<p class="calibre1">"Beni içeri alın, yoksa polis çağıracağım."</p>
<p class="calibre1">Susan ve William hızla birbirlerine, ardından kapıya baktılar.</p>
<p class="calibre1">"Müdür içeri girmek istiyor," dedi Melton, "çabuk olun."</p>
<p class="calibre1">Bir kamera ortaya taşındı. Kameranın içinden, odayı bir anda dolduran mavi bir ışık çıktı. Işık genişledi ve odadaki insanlar teker teker yok olmaya başladılar.</p>
<p class="calibre1">"Çabuk."</p>
<p class="calibre1">Susan yok olmadan önce, bir an için pencerenin dışındaki yeşil araziyi, mor, san, mavi ve kırmızı duvarları, nehir gibi akan parke taşlarını, bir adamın eşek sırtında sıcak tepelere doğru gittiğini ve bir oğlan çocuğunun portakallı gazoz içtiğini gördü. ' Tatlı sıvının kendi boğazından aktığını hissetti, bir adamın</p>
<p class="calibre1">meydandaki    ağacın    gölgesinde elinde    gitarıyla</p>
<p class="calibre1">durduğunu gördü, gitarın tellerinde kendi ellerinin gezindiğini hissetti. Ve uzaklarda denizi, mavi ve sakin denizi gördü, dalgaların üzerine yuvarlanıp kendisini yuttuğunu hissetti.</p>
<p class="calibre1">Ve sonra yok oldu. Kocası da yok oldu.</p>
<p class="calibre1">Odanın kapısı kırılarak açıldı. Müdür ve adamları odaya doluştular.</p>
<p class="calibre1">Oda boştu.</p>
<p class="calibre1">"Daha biraz önce buradaydılar! Hepsinin içeri girdiğini gördüm; ama şimdi yoklar," diye bağırdı müdür. "Pencerelerin hepsinde demir var, oradan çıkmış olamazlar."</p>
<p class="calibre1">Akşam üzerine doğru rahibi çağırdılar. Odayı yeniden açtılar, havalandırdılar ve rahibin odanın her yanına kutsal su serpiştirip, odayı kendince arındırmasını sağladılar.</p>
<p class="calibre1">"Bunlan ne yapacağız?" diye sordu temizlikçi kadın.</p>
<p class="calibre1">Parmağıyla dolabı gösteriyordu. Dolapta altmış yedi şişe Chartreuse, konyak, absent, vermut, tekila ile yüz altı karton Türk sigarası ve yüz doksan sekiz kutu havana purosu vardı.</p>
<p class="calibre1">3 William Blake, "Kaplan", -çn</p>
</body>
</html>
