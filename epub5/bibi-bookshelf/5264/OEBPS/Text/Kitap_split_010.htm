<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xmlns:o="urn:schemas-microsoft-com:office:office" xmlns:v="urn:schemas-microsoft-com:vml">
<head>
  <meta content="Word.Document" name="ProgId" />
  <meta content="Microsoft Word 14" name="Generator" />
  <meta content="Microsoft Word 14" name="Originator" />
  <link href="../Text/filelist.xml" rel="File-List" />
  <link href="Kitap_dosyalar/editdata.mso" rel="Edit-Time-Data" /><!--[if !mso]>
<style>
v\:* {behavior:url(#default#VML);}
o\:* {behavior:url(#default#VML);}
w\:* {behavior:url(#default#VML);}
.shape {behavior:url(#default#VML);}
</style>
<![endif]-->
  <!--[if gte mso 9]><xml>
 <o:DocumentProperties>
  <o:Author>Windows7Ultimate</o:Author>
  <o:Template>Normal</o:Template>
  <o:LastAuthor>baris seren</o:LastAuthor>
  <o:Revision>2</o:Revision>
  <o:TotalTime>3052</o:TotalTime>
  <o:LastPrinted>2011-11-23T06:58:00Z</o:LastPrinted>
  <o:Created>2014-02-08T07:19:00Z</o:Created>
  <o:LastSaved>2014-02-08T07:19:00Z</o:LastSaved>
  <o:Pages>3</o:Pages>
  <o:Words>223126</o:Words>
  <o:Characters>1271823</o:Characters>
  <o:Lines>10598</o:Lines>
  <o:Paragraphs>2983</o:Paragraphs>
  <o:CharactersWithSpaces>1491966</o:CharactersWithSpaces>
  <o:Version>14.00</o:Version>
 </o:DocumentProperties>
 <o:OfficeDocumentSettings>
  <o:TargetScreenSize>800x600</o:TargetScreenSize>
 </o:OfficeDocumentSettings>
</xml><![endif]-->
  <link href="../Text/item0001.xml" rel="dataStoreItem" target="Kitap_dosyalar/props002.xml" />
  <link href="../Misc/themedata.thmx" rel="themeData" />
  <link href="../Text/colorschememapping.xml" rel="colorSchemeMapping" /><!--[if gte mso 9]><xml>
 <w:WordDocument>
  
  <w:ActiveWritingStyle Lang="TR" VendorID="1" DLLVersion="512" NLCheck="0">1</w:ActiveWritingStyle>
  <w:TrackMoves>false</w:TrackMoves>
  
  
  <w:HyphenationZone>21</w:HyphenationZone>
  
  
  <w:DrawingGridHorizontalSpacing>5,5 nk</w:DrawingGridHorizontalSpacing>
  <w:DisplayHorizontalDrawingGridEvery>2</w:DisplayHorizontalDrawingGridEvery>
  
  <w:SaveIfXMLInvalid>false</w:SaveIfXMLInvalid>
  <w:IgnoreMixedContent>false</w:IgnoreMixedContent>
  <w:AlwaysShowPlaceholderText>false</w:AlwaysShowPlaceholderText>
  
  <w:LidThemeOther>TR</w:LidThemeOther>
  <w:LidThemeAsian>X-NONE</w:LidThemeAsian>
  <w:LidThemeComplexScript>X-NONE</w:LidThemeComplexScript>
  <w:Compatibility>
   
   
   
   
   
   
   
   
   
   
   
   
   
   
   
   
   
  </w:Compatibility>
  <w:BrowserLevel>MicrosoftInternetExplorer4</w:BrowserLevel>
  <m:mathPr>
   
   
   
   
   
   
   
   
   
   
   
  </m:mathPr></w:WordDocument>
</xml><![endif]-->
  <!--[if gte mso 9]><xml>
 <w:LatentStyles DefLockedState="false" DefUnhideWhenUsed="true"
  DefSemiHidden="true" DefQFormat="false" DefPriority="99"
  LatentStyleCount="267">
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
 </w:LatentStyles>
</xml><![endif]-->
  <!--[if gte mso 10]>
<style>
 /* Style Definitions */
 table.MsoNormalTable
        {mso-style-name:"Normal Tablo";
        mso-tstyle-rowband-size:0;
        mso-tstyle-colband-size:0;
        mso-style-noshow:yes;
        mso-style-priority:99;
        mso-style-qformat:yes;
        mso-style-parent:"";
        mso-padding-alt:0cm 5.4pt 0cm 5.4pt;
        mso-para-margin:0cm;
        mso-para-margin-bottom:.0001pt;
        mso-pagination:widow-orphan;
        font-size:10.0pt;
        font-family:"Cambria","serif";}
table.MsoTableGrid
        {mso-style-name:"Tablo Kılavuzu";
        mso-tstyle-rowband-size:1;
        mso-tstyle-colband-size:0;
        mso-style-priority:59;
        mso-style-unhide:no;
        border:solid black 1.0pt;
        mso-border-alt:solid black .5pt;
        mso-padding-alt:0cm 5.4pt 0cm 5.4pt;
        mso-border-insideh:.5pt solid black;
        mso-border-insidev:.5pt solid black;
        mso-para-margin:0cm;
        mso-para-margin-bottom:.0001pt;
        mso-pagination:widow-orphan;
        font-size:10.0pt;
        font-family:"Times New Roman","serif";}
</style>
<![endif]-->
  <!--[if gte mso 9]><xml>
 <o:shapedefaults v:ext="edit" spidmax="2049" o:allowoverlap="f" fill="f"
  fillcolor="white" stroke="f">
  
  
 </o:shapedefaults></xml><![endif]-->
  <!--[if gte mso 9]><xml>
 <o:shapelayout v:ext="edit">
  
  <o:rules v:ext="edit">
   
   <o:r id="V:Rule2" type="connector" idref="#_x0000_s1029">
    
   </o:r>
   <o:r id="V:Rule3" type="connector" idref="#_x0000_s1033">
    
   </o:r>
   
   
   
   
   
   
   
   
   
   <o:r id="V:Rule13" type="connector" idref="#_x0000_s1056">
    
   </o:r>
   
   
   
   
   
   
   
   
   
   
   
   
   
   
   
   
   
   
   
   
   
   <o:r id="V:Rule35" type="connector" idref="#_x0000_s1444">
    
   </o:r>
   
   <o:r id="V:Rule37" type="connector" idref="#_x0000_s1447">
    
   </o:r>
   
   
   
  </o:rules>
 </o:shapelayout></xml><![endif]-->

  <title>Bilinmiyor</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre" link="blue" vlink="purple">
  <div class="WordSection6">
    <h6 class="calibre71"><span>&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;</span> <a class="pcalibre pcalibre1" id="_Toc342646881"></a><a class="pcalibre pcalibre1" id="_Toc341637562"></a><a class="pcalibre pcalibre1" id="_Toc341636874"></a><a class="pcalibre pcalibre1" id="_Toc341636698"><span><span><span>(a) Klasik Realizm</span></span></span></a></h6>

    <p class="MsoNormal12"><span class="calibre22">“Realizm” kavramı kökenleri çok eskilere kadar giden ve siyasal bilimlere belki de en uzun süre damgasını vurmuş, hala da birçok savunucusu bulunan bir düşünce akımını ifade etmektedir.</span></p>

    <p class="MsoNormal12"><span class="calibre22">Uluslararası politika alanında özellikle 1940’dan 1970’lere kadarki çalışmaların ağırlık noktasını oluşturan klasik realist yaklaşımda güç olgusu ve bu bağlamda ulusal güç, ulusal çıkar ve insan unsuru merkezi bir öneme sahip olmuştur. “Siyasal gerçekçilik” adı da verilen realist paradigmada gerek uluslararası çatışmaların sonucunun belirlenmesinde, gerekse diğer devletlerin davranışlarını etkileme konusunda devletlerin sahip oldukları kapasiteler (ulusal güç) büyük önem taşımaktadır. Klasik realist yaklaşımı benimseyen yazarlar her ne kadar devletin kapasitesi ile askeri gücü özdeşleştirseler de genelde ulusal gücün öğelerinin askeri olmayan unsurlarını da kapsadığını kabul etmektedirler.<a class="pcalibre pcalibre1" href="../Text/Kitap_split_030.htm#_ftn47" id="_ftnref47" title=""><span class="MsoFootnoteReference"><span><!--[if !supportFootnotes]--><span class="MsoFootnoteReference"><span class="calibre62">[47]</span></span></span></span></a></span></p>

    <p class="MsoNormal12"><span class="calibre22">Devleti uluslararası sistemin temel aktörü olarak gören klasik realist yaklaşımın merkezi önermesi de, düşmanlarla dolu bir çevrede varlığını devam ettirmek zorunda olan devlet açısından güç elde etme çabasının, dış politikanın en uygun, en rasyonel ve kaçınılmaz hedefi olduğu yönündedir.<span>&nbsp;</span> Devletlerin güç elde ederek diğerlerine üstün gelme ve onları egemenliği altına alma arzusu temelde insan doğasının iyileştirilemez yönlerinden kaynaklanmaktadır. Uluslararası politikaya hatta siyasetin bütününe bir “güç mücadelesi” olarak bakan klasik realizm, bu anlamda gücü kendiliğinden bir amaç olarak ortaya koymaktadır. Devletlerin uluslararası ilişkilerinde cevap verdikleri/sorumlu oldukları herhangi bir üst otorite olmadığı için (yani devletler egemen oldukları için), uluslararası sistemi anarşik<a class="pcalibre pcalibre1" href="../Text/Kitap_split_030.htm#_ftn48" id="_ftnref48" title=""><span class="MsoFootnoteReference"><span><!--[if !supportFootnotes]--><span class="MsoFootnoteReference"><span class="calibre62">[48]</span></span></span></span></a> bir ortam olarak kabul eden klasik realizme göre, uluslararası sistemin yapısı, “güç yeterliliği” üzerine kurulu bir hiyerarşiye doğru eğilim göstermektedir. Bu yapı içerisinde devletler çeşitli ittifaklar ve koalisyonlar kursalar da, varlıklarını sürdürmek için temelde kendi olanaklarına dayanmak zorundadırlar. Sürekli olarak devletler arası çıkar çatışmalarına tanık olan bu yapıda çatışmaların nihai çözümü de (egemen devletler, aralarında arabuluculuk yapabilecek bir üst otorite tanımadıkları için) ancak “savaş”la gerçekleşmektedir. Dolayısıyla bu anarşik ve çatışma dolu uluslararası ortamda devletlerin en önemli uğraşı varlıklarının devamını sağlamaktır. Bu sonuca ulaşmak için de hiçbir şey güç elde etmekten daha önemli değildir. Bunun da yolu askeri kabiliyetlerin elde edilmesinden geçmektedir. Askeri güç, devletin varlığını sürdürebilmesi ve ulusal güvenliğini sağlayabilmesinin en önemli unsurudur. Savaş ise güç elde etmenin ya da sahip olunan gücü kullanarak dış politika amaçlarına ulaşmanın normal bir yolu olarak kabul edilmektedir. Uluslararası politikada “çatışma” ve “rekabet”in kalıcılığına vurgu yapan klasik realizme göre “işbirliği” de ancak ulusal çıkarlara hizmet ettiği sürece mümkündür.<a class="pcalibre pcalibre1" href="../Text/Kitap_split_030.htm#_ftn49" id="_ftnref49" title=""><span class="MsoFootnoteReference"><span><!--[if !supportFootnotes]--><span class="MsoFootnoteReference"><span class="calibre62">[49]</span></span></span></span></a> Bu tezlerden yola çıkan klasik realistler uluslararası ilişkilerinde takip etmeleri için devletlere güç dengesi (balance of power) politikası izlemelerini salık veren pragmatik bir yaklaşım sunarlar: Realpolitik (Reelpolitik).<a class="pcalibre pcalibre1" href="../Text/Kitap_split_030.htm#_ftn50" id="_ftnref50" title=""><span class="MsoFootnoteReference"><span><!--[if !supportFootnotes]--><span class="MsoFootnoteReference"><span class="calibre62">[50]</span></span></span></span></a></span></p>

    <p class="MsoNormal12"><span class="calibre22">Klasik realizme ilişkin düşünceler Antik Yunan’a kadar geri götürülebilir niteliktedir. Zira, Thucydides’in (M. Ö. 460–395) <i class="calibre5">History of the Peloponnesian War</i><a class="pcalibre pcalibre1" href="../Text/Kitap_split_030.htm#_ftn51" id="_ftnref51" title=""><span class="MsoFootnoteReference"><span><!--[if !supportFootnotes]--><span class="MsoFootnoteReference"><span class="calibre62">[51]</span></span></span></span></a> (Pelopones Savaşı) adlı eseriyle, uluslararası çatışmanın kökenlerini güç politikası dinamikleriyle açıklamaya çalışan ilk kişi olduğu yaygın ölçüde kabul görmektedir.<a class="pcalibre pcalibre1" href="../Text/Kitap_split_030.htm#_ftn52" id="_ftnref52" title=""><span class="MsoFootnoteReference"><span><!--[if !supportFootnotes]--><span class="MsoFootnoteReference"><span class="calibre62">[52]</span></span></span></span></a> Thucydides bu eserinde, Atinalılar ile Spartalılar arasında çıkan savaşın nedenlerine değinerek, savaşı kaçınılmaz kılan nedenin Atina’nın büyüyen gücü ve bunun Spartalılar’da yarattığı korku olduğunu ortaya koyarken; özellikle eserin “Melian diyalogu”<a class="pcalibre pcalibre1" href="../Text/Kitap_split_030.htm#_ftn53" id="_ftnref53" title=""><span class="MsoFootnoteReference"><span><!--[if !supportFootnotes]--><span class="MsoFootnoteReference"><span class="calibre62">[53]</span></span></span></span></a> olarak adlandırılan bölümünde geçen bazı ifadeler, gücün önemini ve güç politikasının ahlaki argümana önem vermeyişini en çarpıcı şekilde ortaya koymaktadır:</span></p>

    <p class="MsoNormal22"><i class="calibre5"><span class="calibre58"><span>&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;</span> “(…) Adaletin şekli gücün eşitliğine dayanır; aslında güçlü gücünün yettiğini yapar, zayıflarsa kabul etmeleri gerekeni kabullenirler.</span></i></p>

    <p class="MsoNormal22"><i class="calibre5"><span class="calibre58"><span>&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;</span> (...) Bu ne bizim yaptığımız bir kanun, ne de yapıldığında onunla ilk hareket edenler biziz. Biz geldiğimizde o mevcuttu ve biz de bizden sonra gelecekler için burayı terk ettiğimizde o ebediyen var olmaya devam edecek.</span></i></p>

    <p class="MsoNormal22"><i class="calibre5"><span class="calibre58"><span>&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;</span> (…) Bu toplantı sona erdiğinde yeniden tekrar düşünün: Burada tartıştığımız ülkenizin kaderidir; sadece bir ülkeniz var ve onun geleceği sizin vermek üzere olduğunuz, iyi ya da kötü, tek bir karara bağlıdır.”</span></i><a class="pcalibre pcalibre1" href="../Text/Kitap_split_030.htm#_ftn54" id="_ftnref54" title=""><span class="MsoFootnoteReference"><span class="calibre22"><span><!--[if !supportFootnotes]--><span class="MsoFootnoteReference"><span class="calibre62">[54]</span></span></span></span></span></a></p>

    <p class="MsoNormal12"><span class="calibre22">Bu ifadeler belki de uluslararası ilişkilerin temelde devletler arası anarşi olduğu, devletlerin güç politikasının ilke ve kurallarıyla hareket etmekten başka alternatiflerinin olmadığı, güvenlik ve bekanın temel değerler olduğu ve savaşın nihai karar mercii olduğu anlayışının en açık örneğidir.<a class="pcalibre pcalibre1" href="../Text/Kitap_split_030.htm#_ftn55" id="_ftnref55" title=""><span class="MsoFootnoteReference"><span><!--[if !supportFootnotes]--><span class="MsoFootnoteReference"><span class="calibre62">[55]</span></span></span></span></a> Klasik realizmin öne çıkardığı “güçlünün istediğini aldığı ve zayıfın da kabul etmesi gerekeni kabullendiği” düşüncesi, uluslararası ilişkilerde yaygın bir düşünce olarak kalmış ve uluslararası sistemdeki devletlerin eşitliği tartışmalarına da sürekli katılmıştır.<a class="pcalibre pcalibre1" href="../Text/Kitap_split_030.htm#_ftn56" id="_ftnref56" title=""><span class="MsoFootnoteReference"><span><!--[if !supportFootnotes]--><span class="MsoFootnoteReference"><span class="calibre62">[56]</span></span></span></span></a></span></p>

    <p class="MsoNormal12"><span class="calibre22">Klasik realist yaklaşımın ilkelerinin oluşmasında önemli katkıları olan bir diğer düşünür ise Niccolò Machiavelli’dir (1469–1527). Machiavelli, eserlerinde, insan doğasından yola çıkarak siyasetin kendi doğasında mevcut bazı kurallarca açıklanabileceğinden hareketle ahlaki ilkeleri tamamen reddederken; güç elde etme ve onu koruma yolundaki çıkarımlarıyla da klasik realist yaklaşıma ciddi katkılarda bulunmuştur.</span></p>

    <p class="MsoNormal12"><span class="calibre22">İnsan doğası hakkında kötümser düşünen Machiavelli, siyasal rejimlerin gelişmesi ve değişmesi üzerine kaleme aldığı <i class="calibre5">Discourses Upon The First Ten Books of Titus Livy</i> (Titus Livius’un İlk On Kitabı Üzerine Söylevler) adlı eserinde insan doğasındaki çatışmayı ve güç elde etme isteğini şöyle ifade etmektedir:</span></p>

    <p class="MsoNormal22"><i class="calibre5"><span class="calibre58"><span>&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;</span> “…Doğa, insanları herşeyi elde etme susuzluğu ve herşeye ulaşma güçsüzlüğü ile yaratmıştır: Elde etme isteği, her zaman elde etme yeteneğini aşar. Bu yüzden, elindekileri gizliden gizleye hor görür ve giderek kendilerini mutsuz bulurlar. Yine bundan ötürü, varlıkları durmadan değişir. Kimi daha çok kazanmak istediği, kimi elindekini yitirmekten korktuğu için çatışma başlar, iş bir savaşa kadar gider. Savaş da bir devletin yükselmesi uğruna bir başkasının batmasına yol açar.”</span></i><a class="pcalibre pcalibre1" href="../Text/Kitap_split_030.htm#_ftn57" id="_ftnref57" title=""><span class="MsoFootnoteReference"><span class="calibre22"><span><!--[if !supportFootnotes]--><span class="MsoFootnoteReference"><span class="calibre62">[57]</span></span></span></span></span></a></p>

    <p class="MsoNormal12"><span class="calibre22">Machiavelli’nin insan doğası ve “güç” olgusuyla ilgili esas görüşleri en önemli eseri sayılan <i class="calibre5">“Il Principe”</i><a class="pcalibre pcalibre1" href="../Text/Kitap_split_030.htm#_ftn58" id="_ftnref58" title=""><span class="MsoFootnoteReference"><span><!--[if !supportFootnotes]--><span class="MsoFootnoteReference"><span class="calibre62">[58]</span></span></span></span></a> (Hükümdar/Prens) adlı çalışmasında en belirgin şekliyle ortaya çıkmaktadır. Floransa yöneticisi Lorenzo de Medici’ye atfen yazdığı bu eserinde, gücün nasıl kazanılacağı, nasıl korunacağı ve nasıl sürdürüleceğine ilişkin çıkarımlarda bulunan Machiavelli, her ne kadar eserinde doğrudan devletler arası ilişkileri değil, devletlerin kendi iç siyasetini konu almış olsa da; İtalya ve Roma tarihinden yola çıkarak, İtalyan ulusunun birleştirilmesi dileği üzerinden bir devletin hedeflerine ulaşmasında gücün akılcı kullanımı sorunuyla yakından ilgilenmiştir. Bir başka ifadeyle, bu eserde Machiavelli için temel sorunsal, “güçlü bir devlet yaratmak ve sürdürmek” amacını gerçekleştirmek yolunda “olması gerekenler” etrafında şekillenmiştir.</span></p>

    <p class="MsoNormal12"><span class="calibre22">Machiavelli’ye göre, devletin varlığını koruması ve sürdürmesi ile güç olgusu arasında doğrudan ve simetrik bir ilişki söz konusudur. Uluslararası sistemi, devletlerin sürekli rekabetine dayanan bir çıkar çatışması ortamı olarak gören Machiavelli bundan dolayı sistemin yapısını kaotik olarak nitelemektedir.<a class="pcalibre pcalibre1" href="../Text/Kitap_split_030.htm#_ftn59" id="_ftnref59" title=""><span class="MsoFootnoteReference"><span><!--[if !supportFootnotes]--><span class="MsoFootnoteReference"><span class="calibre62">[59]</span></span></span></span></a> Bu türden bir ortamda, devletin güvenliği Machiavelli tarafından iyi yönetimle örtüşük kabul edilmekte ve yönetim iyi gerçekleştiğinde devlet güvenliğinin de sağlanmış olacağı kabul edilmektedir. İyi yönetimin ne olduğu ise karar alıcıya tavsiyeler biçiminde sıralanmıştır. Buna göre, bir devletin iyi yönetilebilmesi için “iyi yasalar”a ve yasaların iyi işleyebilmesi için de “iyi bir ordu”ya gereksinim bulunmaktadır.<a class="pcalibre pcalibre1" href="../Text/Kitap_split_030.htm#_ftn60" id="_ftnref60" title=""><span class="MsoFootnoteReference"><span><!--[if !supportFootnotes]--><span class="MsoFootnoteReference"><span class="calibre62">[60]</span></span></span></span></a> Diğer bir ifadeyle, yasaların teminatı “ordu” yani “askeri güç”tür. Ordunun ve dolayısıyla yasaların iyi işleyebilmesinin koşulu ise, ordunun Hükümdar’a (iktidara) sıkı sıkıya bağlı kişilerden oluşmasına bağlanmıştır.</span></p>

    <p class="MsoNormal12"><span class="calibre22">Machiavelli’ye göre, kazanma/fethetme arzusu bildik ve çok doğal bir şey olduğu için, birisi bunu yapabildiği zaman yerilmemeli, aksine övülmelidir. Bir prensin savaştan başka işi, düşüncesi ve uğraşı olmamalıdır. Machiavelli’nin düşüncesinde iki tür mücadele tarzı bulunmaktadır: i) Yasalara uyarak, ii) Zora yani güce başvurarak. Birincisi insanlara, ikinci hayvanlara mahsus olmasına rağmen her zaman birincisi yetmediğinden, ikincisine başvurmak gerekmektedir. Hükümdarların eylemlerini yargılamak gerektiğinde, araçlara değil amaçlara bakılmalı ve bir hükümdar için temel amaç, devletin ele geçirilmesi ve elde tutulması olmalıdır.<a class="pcalibre pcalibre1" href="../Text/Kitap_split_030.htm#_ftn61" id="_ftnref61" title=""><span class="MsoFootnoteReference"><span><!--[if !supportFootnotes]--><span class="MsoFootnoteReference"><span class="calibre62">[61]</span></span></span></span></a> Machiavelli’ye göre, devletin “varlığını sürdürme” ve “hayatta kalma” amacı diğer tüm amaçlarının önünde gelmektedir. Moral, ideolojik ve diğer tüm amaçlar bu amaca göre ikinci derecededir. Bu bağlamda, Machiavelli de XX. yüzyıl klasik realizminde olduğu gibi ulusal çıkarı ve gücü öncelikli görmektedir.<a class="pcalibre pcalibre1" href="../Text/Kitap_split_030.htm#_ftn62" id="_ftnref62" title=""><span class="MsoFootnoteReference"><span><!--[if !supportFootnotes]--><span class="MsoFootnoteReference"><span class="calibre62">[62]</span></span></span></span></a></span></p>

    <p class="MsoNormal12"><span class="calibre22">Uluslararası politikada klasik realist yaklaşımın bir diğer önemli düşünürü sayılan Thomas Hobbes (1588–1679) ise düşüncelerini her ne kadar iç politika için geliştirmiş olsa da, Hobbes’un insan toplumundaki düzeni tanımlama ve insan davranışını düzenleyen kanunları ortaya çıkarma çabası sonucunda ortaya koyduğu ilkeler uluslararası politikaya da uygulanabilecek niteliktedir. Zira, üstün bir otoritenin bulunmaması durumundaki uluslararası ilişkileri tanımlayan ve böylece uluslararası politikayı bir anarşi toplumundaki etkileşim olarak gören realist uluslararası ilişkiler teorisyenleri, uluslararası sistemin önemli bir analojisi olarak sık sık Hobbes’un “doğa hali” kavramına atıfta bulunmaktadırlar.<a class="pcalibre pcalibre1" href="../Text/Kitap_split_030.htm#_ftn63" id="_ftnref63" title=""><span class="MsoFootnoteReference"><span><!--[if !supportFootnotes]--><span class="MsoFootnoteReference"><span class="calibre62">[63]</span></span></span></span></a></span></p>

    <p class="MsoNormal12"><i class="calibre5"><span class="calibre22">Leviathan</span></i><a class="pcalibre pcalibre1" href="../Text/Kitap_split_030.htm#_ftn64" id="_ftnref64" title=""><span class="MsoFootnoteReference"><span class="calibre22"><span><!--[if !supportFootnotes]--><span class="MsoFootnoteReference"><span class="calibre62">[64]</span></span></span></span></span></a> <span class="calibre22">adlı eserinde, insanın kendi varlığını ayakta tutma ve sürdürme güdüsünün tüm eylemlerini belirlediğinden yola çıkan ve insanın doğasını alabildiğince çıkarcı kabul eden Hobbes, insanlar arasındaki mücadeleyi üç nedene bağlamaktadır:</span></p>

    <p class="MsoNormal12"><span class="calibre22">i) Güvensizlik</span></p>

    <p class="MsoNormal12"><span class="calibre22">ii) Rekabet</span></p>

    <p class="MsoNormal12"><span class="calibre22">iii) Herkesten üstün olma tutkusu<a class="pcalibre pcalibre1" href="../Text/Kitap_split_030.htm#_ftn65" id="_ftnref65" title=""><span class="MsoFootnoteReference"><span><!--[if !supportFootnotes]--><span class="MsoFootnoteReference"><span class="calibre62">[65]</span></span></span></span></a></span></p>

    <p class="MsoNormal12"><span class="calibre22">Hobbes’e göre bu nedenler sürekli olarak insanları birbirleriyle savaşmaya itmektedir. Bu savaş <i class="calibre5">“herkesin herkesle, herkesin herkese karşı savaşı”</i>dır (<i class="calibre5">bellum omnium contra omnes</i>).<span>&nbsp;</span> Bu durumda <i class="calibre5">“insan insanın kurdudur”</i> (<i class="calibre5">homo homini lupus</i>). Genel bir güvensizlik durumu oluşturan bu durum, insanın ana güdüsü olan kendini varlığını korumayı istemesine aykırıdır. İnsanların sürekli birbirlerinden korkarak yaşadıkları bu “doğa hali”nden kurtuluşun tek yolu mutlak bir otoriteye sahip olan ve her şeye gücü yeten devleti (yani Leviathan’ı)<a class="pcalibre pcalibre1" href="../Text/Kitap_split_030.htm#_ftn66" id="_ftnref66" title=""><span class="MsoFootnoteReference"><span><!--[if !supportFootnotes]--><span class="MsoFootnoteReference"><span class="calibre62">[66]</span></span></span></span></a> oluşturmalarına bağlıdır. Zira Hobbes’e göre, herkesin boyun eğeceği ortak bir iktidarın bulunmadığı yerde yasa yoktur, yasanın olmadığı yerde de adil olan ve olmayan ayrımı da bulunmamaktadır ve hiçbir egemen güç, yokluğu kadar zararlı değildir. Bu yüzden, insanlar, özgürlükleri açısından bazı kısıtlamalar getiren, ancak bireysel olarak elde edemeyecekleri bir kolektif güvenliği kendilerine sağlayacak olan “devlet”i oluştururlar.<span>&nbsp;</span> İşin ilginç yanı, insanlar, bunu mantıkları gereği değil, korkuları gereği yaparlar ve sonuçta kendilerini birbirlerinden ve dış tehditlerden koruyacak olan Leviathan’ı (devlet) oluştururlar. Bununla beraber, insanlar kendi aralarındaki “doğa hali”ne son vermekle birlikte bir başka “doğa hali”ni de yeniden kurmuş olurlar. Hobbes bunu şöyle anlatmaktadır:</span></p>

    <p class="MsoNormal22"><i class="calibre5"><span class="calibre58"><span>&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;</span> “…Rastgele insanların bir diğerine karşı savaş durumunda bulundukları bir dönem hiç olmamasına rağmen, bütün dönemlerde, krallar ve hükümranlık sahibi kişiler, bağımsız oluşları nedeniyle, sürekli bir kıskançlık içinde olup birbirlerine silahlarını doğrultmuş ve gözlerini dikmiş gladyatörler gibidirler; yani, krallıklarının sınırlarına kalelerini, ordularını ve toplarını dikmişler ve komşularına sürekli casuslar göndermişlerdir;</span></i> <span class="calibre58">[ki] <i class="calibre5">bu bir savaş duruşudur.”</i></span><a class="pcalibre pcalibre1" href="../Text/Kitap_split_030.htm#_ftn67" id="_ftnref67" title=""><span class="MsoFootnoteReference"><span class="calibre22"><span><!--[if !supportFootnotes]--><span class="MsoFootnoteReference"><span class="calibre62">[67]</span></span></span></span></span></a></p>

    <p class="MsoNormal12"><span class="calibre22">Hobbes’un bu görüşleri uluslararası alana taşındığında klasik gerçekçi dünya tüm çıplaklığıyla karşımıza çıkmaktadır. Buna göre, uluslararası sistemin “doğa hali”, devletlerin birbirleri ile kıyasıya ve sınır tanımayan bir mücadeleye giriştiği bir savaş halidir. Bu mücadelede sınır uluslararası hukuk ve moral değerlerden çok, monarkların egemen siyasal iradeleridir. İşte bu nedenle Hobbes içsel anarşinin düzenlenebileceğine dair inancını uluslararası anarşi açısından taşımamaktadır. Çünkü eşit statüdeki egemen birimlerden yani devletlerden hiçbirisi, aralarındaki çatışmaları çözecek bir üst otorite tanımamaktadırlar.<a class="pcalibre pcalibre1" href="../Text/Kitap_split_030.htm#_ftn68" id="_ftnref68" title=""><span class="MsoFootnoteReference"><span><!--[if !supportFootnotes]--><span class="MsoFootnoteReference"><span class="calibre62">[68]</span></span></span></span></a> Zira, doğa hallerindeki bireylerin aksine, egemen devletler küresel güvenlik garantileri karşılarında bağımsızlıklarını terk etmeyi kabul etmezler. Bunun nedeni uluslararası doğa halinin bireyler arasındaki orijinal doğa hali kadar tehlikeli ve tehdit edici olmamasıdır. Çünkü gücü ve olanakları sınırlı tek tek bireylerin aksine, devletler çok sayıda bireyin kolektif gücünü kullanarak grubun tümüne güvenlik ve özgürlük sağlayabilmektedirler. Fakat bunun maliyeti egemen devletler arasında sürekli ve garantili barışın sağlanamaması; aksine potansiyel savaşın varlığı sonucunu doğurmaktadır. Çünkü, devletler, diğerleri kendilerinden güçlü oldukça, kendilerini zayıf hissederler. Devletlerin güvenlik ve korunma içgüdüsü kendisini komşularından daha güçlü hale getirmesini talep eder. Hiçbir devlet gücünü, diğerlerinin zararına olma durumu hariç kullanamaz, arttıramaz ve sağlamlaştıramaz.<a class="pcalibre pcalibre1" href="../Text/Kitap_split_030.htm#_ftn69" id="_ftnref69" title=""><span class="MsoFootnoteReference"><span><!--[if !supportFootnotes]--><span class="MsoFootnoteReference"><span class="calibre62">[69]</span></span></span></span></a> Diğer bir ifadeyle, devletlerin askeri güçlerini arttıracak bu tür politikalar izlemek suretiyle kendi güvenliklerini daha yüksek düzeyde tutmaya çalışması, diğer devletlerin kendilerini daha güvensiz hissetmelerine sebep olmaktadır ki uluslararası politika literatüründe bu durum “güvenlik ikilemi”<a class="pcalibre pcalibre1" href="../Text/Kitap_split_030.htm#_ftn70" id="_ftnref70" title=""><span class="MsoFootnoteReference"><span><!--[if !supportFootnotes]--><span class="MsoFootnoteReference"><span class="calibre62">[70]</span></span></span></span></a> (security dilemma) olarak adlandırılmaktadır.</span></p>

    <p class="MsoNormal12"><span class="calibre22">Kökleri bu kadar eskilere uzanan klasik realizmin uluslararası politikada bir düşünce akımı olarak ortaya çıktığı ve rüştünü ispat ettiği dönem XX. yüzyıl olmuştur. I. Dünya Savaşı sonrası, insanlığın bu türden felaketleri bir daha yaşamaması için uluslararası hukuk ve uluslararası örgütlenme yoluyla sürekli bir barışın sağlanabileceği düşüncesini savunan “siyasal idealizm”in ve “siyasal liberalizm”in, II. Dünya Savaşı’nın çıkışını öngörememesine/ önleyememesine karşı bir tepki olarak 1930’lu yılların sonlarında ortaya çıkan klasik realizmin, uluslararası politikadaki yerini belirginleştirmesinin başlangıcı Edward Hallett Carr’a (1892–1982) dayanmaktadır. 1940 yılında yayınladığı <i class="calibre5">The Twenty Years’ Crisis, 1919–1939</i>: <i class="calibre5">An Introduction to the Study of International Relations</i><a class="pcalibre pcalibre1" href="../Text/Kitap_split_030.htm#_ftn71" id="_ftnref71" title=""><span class="MsoFootnoteReference"><span><!--[if !supportFootnotes]--><span class="MsoFootnoteReference"><span class="calibre62">[71]</span></span></span></span></a> (Yirmi Yıl Krizi, 1919–1939: Uluslararası İlişkilere Bir Giriş Çalışması) adlı eserinde Carr, Versay Barış Andlaşması’nın üzerinden daha yirmi yıl geçmişken ikinci bir genel savaşın çıkışını hayretle karşıladığını belirterek, siyasal idealizmi ve siyasal liberalizmi bu noktada şiddetle eleştirmektedir.</span></p>

    <p class="MsoNormal12"><span class="calibre22">Dönemin siyasal idealizmini “ütopyacılık” olarak değerlendiren yazar, idealistleri XIX. yüzyılın özgün şartlarında ortaya çıkan bazı ilkeleri, iki dünya savaşı arası dönemin heterojen ve yarı–anarşik uluslararası sistemine uygulamaya çalışmaları noktasında eleştirmektedir. Liberallerin ve aynı zamanda idealistlerin temel kavramlarından biri olan<span>&nbsp;</span> “çıkarların uyumu”<a class="pcalibre pcalibre1" href="../Text/Kitap_split_030.htm#_ftn72" id="_ftnref72" title=""><span class="MsoFootnoteReference"><span><!--[if !supportFootnotes]--><span class="MsoFootnoteReference"><span class="calibre62">[72]</span></span></span></span></a> anlayışının iki savaş arası dönemin şartlarına ters düştüğünü belirten yazar, bunun egemen grupların elinde kendi egemenliklerini haklı göstermek ve korumak için bir araç haline geldiğini savunmaktadır. Yazara göre, nasıl ki bir toplum içerisindeki egemen bir sınıf, kendi güvenliğini ve egemenliğini sürdürecek bir istikrarı ve barış ortamını arzu edip ve kendisine tehdit oluşturabilecek olan sınıf çatışmasını kınarken, uluslararası alandaki egemen bir grup devlet için de uluslararası barışın sağlanması “özel bir çıkar” haline gelmektedir. Bu bağlamda, bir grup devletin uluslararası sistemde üstünlüğü elinde tutarken, “ortak güvenlik” ve “saldırganlığa karşı direniş” gibi sloganları aslında kendi çıkarlarına uygun olan mevcut barış ortamını sürdürme ve kabul ettirme çabasıdır. Bunu bir örnekle pekiştiren yazar, Eylül 1938 krizi (Südet Krizi) ortaya çıktığında, Fransa Dışişleri Bakanı Aristide Briand’ın <i class="calibre5">“barışın her şeyden önce geldiği”</i> sözünün ya da İngiltere Dışişleri Bakanı Anthony Eden’in <i class="calibre5">“barışçı yollarla çözülemeyecek hiçbir çatışma yoktur”</i> sözünün altında yatan gerçeğin, barışın korunduğu sürece Fransa ve İngiltere’nin statüko değişikliğine izin vermeyeceği olduğunu söylemektedir.<a class="pcalibre pcalibre1" href="../Text/Kitap_split_030.htm#_ftn73" id="_ftnref73" title=""><span class="MsoFootnoteReference"><span><!--[if !supportFootnotes]--><span class="MsoFootnoteReference"><span class="calibre62">[73]</span></span></span></span></a> Netice itibariyle, bu dönemde, gerek çıkarların gerekse gücün egemen devletlerin elinde olduğuna işaret eden yazar, çatışmaların temelinde devletlerce izlenen ve birbirleriyle uzlaştırılması oldukça zor olan amaç ve politikaların varlığını görmektedir.</span></p>

    <p class="MsoNormal12"><span class="calibre22">Carr’ın güce bakışında Machiavelli’nin ve Thucydides’in izlerini görmek mümkündür. Politikayı etiğe üstün gören Carr’a göre, etik politikanın bir fonksiyonudur. Yönetenler güçlü oldukları için yönetmekte, yönetilenler de zayıf oldukları için yönetilmektedir. Boyun eğmekten başka çaresi olmayan zayıflar (yönetilenler), istese de istemese de güçlüler (yönetenler) tarafından buna zorlanmaktadır. “Değer” ve “güç” olgularının, “ütopya” ve “gerçeklik” gibi birbirinden farklı kavramlar ve olgular olduğunu ifade eden Carr, çatışmaların çözümlenmesinde etkili güç kullanımı veya kullanım imkânı olmadan, salt moral değerler düzleminde gerçekleştirilecek bir oydaşmanın işe yaramayacağını savunmaktadır.<a class="pcalibre pcalibre1" href="../Text/Kitap_split_030.htm#_ftn74" id="_ftnref74" title=""><span class="MsoFootnoteReference"><span><!--[if !supportFootnotes]--><span class="MsoFootnoteReference"><span class="calibre62">[74]</span></span></span></span></a></span></p>

    <p class="MsoNormal12"><span class="calibre22">Carr’ın açtığı bu yolla birlikte, uluslararası ilişkilerde II. Dünya Savaşı sonrası dönemde klasik realizm yükselişe geçerken, bu düşünceye en büyük entelektüel katkı bu akımın öncüsü sayılan Hans Joachim Morgenthau’dan (1904–1980) gelmiştir. Morgenthau, 1948 yılında yayınladığı <i class="calibre5">Politics Among Nations: The Struggle for Power and Peace</i><a class="pcalibre pcalibre1" href="../Text/Kitap_split_030.htm#_ftn75" id="_ftnref75" title=""><span class="MsoFootnoteReference"><span><!--[if !supportFootnotes]--><span class="MsoFootnoteReference"><span class="calibre62">[75]</span></span></span></span></a> (Uluslar Arasında Politika: Güç ve Barış Mücadelesi) adlı çalışmasıyla uluslararası politika alanında ilk defa bir genel teori oluşturma çabasına girişirken, güce ilişkin olarak ortaya koyduğu görüşlerle de bir döneme damgasını vurmuştur.<a class="pcalibre pcalibre1" href="../Text/Kitap_split_030.htm#_ftn76" id="_ftnref76" title=""><span class="MsoFootnoteReference"><span><!--[if !supportFootnotes]--><span class="MsoFootnoteReference"><span class="calibre62">[76]</span></span></span></span></a> Zira, Morgenthau, devletler arasındaki ilişkileri güce dayanarak açıklayan ve bu temelin üzerine genel bir teori geliştirerek, özgün olarak realizmi uluslararası ilişkilere uygulayan ilk bilim adamı olmuştur.<a class="pcalibre pcalibre1" href="../Text/Kitap_split_030.htm#_ftn77" id="_ftnref77" title=""><span class="MsoFootnoteReference"><span><!--[if !supportFootnotes]--><span class="MsoFootnoteReference"><span class="calibre62">[77]</span></span></span></span></a></span></p>

    <p class="MsoNormal12"><span class="calibre22">Eserinde, uluslararası ilişkiler literatürünün temel taşları olan “güç”, “ulusal çıkar” ve “uluslararası politika” kavramlarını bağdaştıran Morgenthau, bir yandan da devletler arası sistemi açıklamaya yönelik bir bakış açısı oluşturmaya çalışmıştır. Bu konudaki temel görüşlerini “siyasal gerçekçiliğin altı ilkesi” başlığında ele alan yazara göre, genel olarak toplum gibi, politikanın da kökleri insan doğasında bulunan objektif yasalarca yönetilmektedir. Siyasal gerçekçilik açısından da politikanın özünü zaman ve mekâna bağlı olmayan “güç” olarak tanımlanan “çıkar” kavramı oluşturmaktadır. Bu kavram anlaşılmadan ulusal ya da uluslararası hiçbir politikanın anlaşılması mümkün değildir. “Çıkar”, dış politikanın oluşturulduğu siyasal ve kültürel zemine göre birbirinden çok farklı amaçlar halinde ortaya çıkabilmektedir. Devlet adamı da “güç” olarak tanımlanan “çıkar” kavramına uygun düşünmekte ve ona göre hareket etmektedir. Devletlerin dış politikalarının bu çıkar öğesine göre şekillenmesi ise rasyonel bir tercih olmaktadır.<a class="pcalibre pcalibre1" href="../Text/Kitap_split_030.htm#_ftn78" id="_ftnref78" title=""><span class="MsoFootnoteReference"><span><!--[if !supportFootnotes]--><span class="MsoFootnoteReference"><span class="calibre62">[78]</span></span></span></span></a></span></p>

    <p class="MsoNormal12"><span class="calibre22">Güç kavramını da fiziksel şiddet kullanımından insanın insan üzerinde denetim kurmasını sağlayan her şeyi içine alan bir kavram olarak ele alan Morgenthau’ya göre,<span>&nbsp;</span> uluslararası alanda geçerli olan tek gerçek “güç”tür ve devletler durmadan güç kazanmaya ve karşısındakini de güçsüz bırakmaya çalışırlar. Devletlerin karşılıklı güç mücadelesinin sonucu “güç dengesi” adı verilen bir mekanizma ortaya çıkmaktadır. Uluslararası alanda barışın korunmasının tek yolu bu güç dengesi mekanizmasının işlemesine ve diplomasi aracının devletlerce etkin bir biçimde kullanılmasına bağlıdır. Ne var ki bu barış ve düzen dünyasında bile moral ilkeler hiçbir zaman tam olarak gerçekleştirilemeyecek, olsa olsa geçici çıkar dengelerinin ve her an yıkılıp bozulabilecek çözümlerle giderilmiş çatışmaların gölgesinde oluşan bir dünya elde edilebilecektir. Diğer bir deyişle, barışı başka türlü kurma ve koruma çabaları boşunadır. Çünkü Morgenthau’ya göre, evrensel moral ilkelerin devletlerin dış politika eylemlerine aynen uygulanması mümkün değildir ve bu prensiplerin zaman ve mekâna bağlı olarak ortaya çıkan somut şartlara göre ayıklanması gerekmektedir. Bu bağlamda, “uluslararası hukuk”, “uluslararası ahlak” gibi öğeler “ulusal güç” ve “ulusal çıkar” olguları karşısında ikincil öğeler olarak kalmaktadır.<a class="pcalibre pcalibre1" href="../Text/Kitap_split_030.htm#_ftn79" id="_ftnref79" title=""><span class="MsoFootnoteReference"><span><!--[if !supportFootnotes]--><span class="MsoFootnoteReference"><span class="calibre62">[79]</span></span></span></span></a></span></p>

    <p class="MsoNormal12"><span class="calibre22">Morgenthau’nun, Soğuk Savaş’ın ilk yıllarında ortaya koyduğu bu düşüncelerle yükselişe geçen klasik realizm, dönemin devletler arası ilişkilerini ve uluslararası sistemini açıklamada egemen bakış açısını oluşturmuştur. Söz konusu dönemde, ABD (Amerika Birleşik Devletleri) ve SSCB (Sovyet Sosyalist Cumhuriyetler Birliği) arasındaki askeri rekabet, uluslararası sistemin temel belirleyici özelliğini oluşturduğu için güç olgusuyla ilişkilendirilen güvenlik olgusu da doğal olarak klasik realizmin parametreleri içerisinde değerlendirilmiştir. Öyle ki, siyasal idealizmin uluslararası güvenliği sağlamada başlıca araç kabul ettiği ve II. Dünya Savaşı sonrasında neredeyse mükemmelleşen uluslararası örgütler bile uzun yıllar klasik realizmin bu egemenliğini yıkamamışlardır.<a class="pcalibre pcalibre1" href="../Text/Kitap_split_030.htm#_ftn80" id="_ftnref80" title=""><span class="MsoFootnoteReference"><span><!--[if !supportFootnotes]--><span class="MsoFootnoteReference"><span class="calibre62">[80]</span></span></span></span></a> Bu çerçevede, Morgenthau’nun açtığı yoldan ilerleyen klasik realizmin diğer bazı temsilcilerinden de söz edilebilir. Söz konusu yazarlar arasında Arnold Wolfers, George F. Kennan, Raymond Aron, Henry A. Kissinger, Robert Kagan, Zbigniew Brzezinski ve John G. Ikenberry sayılabilir.</span></p>

    <p class="MsoNormal12"><span class="calibre22"><span>&nbsp;</span></span></p>

    <h6 class="calibre71" id="sigil_toc_id_10"><span>&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;</span> <a class="pcalibre pcalibre1" id="_Toc342646882"></a><a class="pcalibre pcalibre1" id="_Toc341637563"></a><a class="pcalibre pcalibre1" id="_Toc341636875"></a><a class="pcalibre pcalibre1" id="_Toc341636699"><span><span><span>(b) Neorealizm</span></span></span></a></h6>

    <p class="MsoNormal12"><span class="calibre22">Neorealizm (Yeni</span><span class="calibre36"><span>-</span></span><span class="calibre22">gerçekçilik), 1960’lı yıllardan itibaren özellikle davranışçı akım tarafından klasik realizme yöneltilen şiddetli eleştirilerin sonucunda, klasik realizmin çağdaş koşullara göre yeniden biçimlendirilmesi sonucu ortaya çıkmış bir akımdır. Söz konusu dönemde, devlet–dışı aktörlerin uluslararası ilişkilerde artan önemi, sömürgecilik karşıtı mücadeleler sonucunda Üçüncü Dünya ülkelerinin ortaya çıkışının yarattığı etkiler, ekonomik ilişkilerin ve karşılıklı bağımlılığın artan önemi gibi hususlar klasik realizmin egemenliğini tartışılır hale getirmiştir.</span></p>

    <p class="MsoNormal12"><span class="calibre22">Bu tartışma ortamında, klasik realizmin yazarlarından olan (ancak daha sonraları ortaya koyacağı görüşlerle neorealizmin öncüsü sayılacak olan) Kenneth Neal Waltz (1924–...), <i class="calibre5">Man, the State and War: A Theoretical Analysis</i><a class="pcalibre pcalibre1" href="../Text/Kitap_split_030.htm#_ftn81" id="_ftnref81" title=""><span class="MsoFootnoteReference"><span><!--[if !supportFootnotes]--><span class="MsoFootnoteReference"><span class="calibre62">[81]</span></span></span></span></a> (İnsan, Devlet ve Savaş: Teorik Bir Analiz) adlı eseriyle aslında neorealizme ilişkin ilk adımı atmıştır. Söz konusu çalışmasında, savaş olgusunun ve uluslararası ilişkilerin analiz edilmesinde üç farklı düzeyi (birey, devlet ve uluslararası sistem) ele alan Waltz’a göre, ne bireysel etkileşimleri inceleyerek, ne de devletlerin doğasına ve ideolojilerine bakarak uluslararası ilişkilere dair genel bir teoriye ulaşmak mümkün değildir. Ancak devletlerin sistemik etkileşimlerinin analizleri vasıtasıyla uluslararası ilişkilere dair genel teoriler üretilebilir. Bu bakış açısıyla, klasik realizmin uluslararası politikayı devlet düzeyinde açıklama çabasını bir anlamda dışlayarak (ya da aşarak) uluslararası sistemi öne çıkartan Waltz’a göre, her bir devlet, kuralları değiştirmek için o anki gücünün ötesindeki bir etkileşim sürecine dahil olmaktadır. Bu etkileşim sürecinin sonucu, bütün devletlerin ne yaptığına bağlıdır, çünkü bütün devletler kendilerine ait eylemi en iyi şekilde yerine getirmek için diğer devletlerin muhtemel davranışlarını tahmin etmeye çalışmaktadırlar. Devletler arasındaki bu etkileşim süreci sürekli yenilenmektedir. Bu yenilenme sonucunda, devletlerin bu etkileşimden her defasında yeni dersler ve kurallar çıkarabileceği bir tür sistemik etkileşimler tarihi ortaya çıkmaktadır.<a class="pcalibre pcalibre1" href="../Text/Kitap_split_030.htm#_ftn82" id="_ftnref82" title=""><span class="MsoFootnoteReference"><span><!--[if !supportFootnotes]--><span class="MsoFootnoteReference"><span class="calibre62">[82]</span></span></span></span></a></span></p>

    <p class="MsoNormal12"><span class="calibre22">Waltz’un, neorealizm konusunda bu öncü ama adı henüz konulmamış adımından sonra, realist yazarlar bir yandan uluslararası ekonomi–politiğin eleştirileriyle uğraşırken, diğer yandan da analizlerinde klasik realizmin askeri ve politik konulardaki (high politics/yüksek politika/birinci derece politika) önceliğini yeniden kurmaya çalışmışlardır. Nihayet, Waltz bir adım daha atarak, 1979 yılında yayınladığı <i class="calibre5">Theory of International Politics</i><a class="pcalibre pcalibre1" href="../Text/Kitap_split_030.htm#_ftn83" id="_ftnref83" title=""><span class="MsoFootnoteReference"><span><!--[if !supportFootnotes]--><span class="MsoFootnoteReference"><span class="calibre62">[83]</span></span></span></span></a> (Uluslararası Siyaset Teorisi) adlı eseriyle neorealizmin temel tezlerini ortaya koymuştur. Bu eseriyle Waltz, o güne kadar bir sonuç olarak bakılan ve anarşik bir ortam olarak görülen uluslararası sistemin, devletlerin davranışlarını sınırladığını ilk defa ileri sürerken, güç kavramına da yeni anlamlar yükleyerek klasik realizmin sınırlarını aşmıştır.</span></p>

    <p class="MsoNormal12"><span class="calibre22">Uluslararası sistemin yapısının anarşik olduğunu kabul eden Waltz’a göre, devletlerin davranış kalıplarını açıklayabilmek için uluslararası sistemin yapısına bakmak gerekir. Sistemin anarşik özelliği devletleri varlıklarını sürdürebilme sorunuyla karşı karşıya bırakmaktadır. Bu yapı içerisinde her devletin temel amacı varlığını sürdürmektir. Uluslararası sistemin bu yapısı, sistem düzeyindeki sonuçların belirleyicisi olma özelliğinden dolayı, bazı davranış kalıplarını teşvik ederek ya da kısıtlayarak olaylara ve sonuçlara doğrudan etki etmektedir. Bu nedenle de uluslararası sistemin yapısı devletlerin dış politikalarını şekillendiren en önemli faktördür (<i class="calibre5">Billiard ball model/Bilardo topu modeli</i>).<a class="pcalibre pcalibre1" href="../Text/Kitap_split_030.htm#_ftn84" id="_ftnref84" title=""><span class="MsoFootnoteReference"><span><!--[if !supportFootnotes]--><span class="MsoFootnoteReference"><span class="calibre62">[84]</span></span></span></span></a> Sistem ile devlet davranışı arasındaki bu bağlantı, devletlerin güçleri açısından da önem taşımaktadır. Sistemin yapısı, gücün devletler arasındaki dağılımıyla doğrudan ilintilidir ve kapasite dağılımları farklı uluslararası sistemleri açıklayabilmekte anahtar rolündedir. Buradan hareketle Waltz, uluslararası sistemdeki değişimlerin devletler arasındaki güç dağılımının değişimiyle meydana geldiğini söyleyerek, savaşı da bu değişimin temel aracı olarak görmektedir. Yazara göre, tarihsel olarak uluslararası politikanın yapısındaki sistemsel dönüşümler büyük güçlerin yükselişi ve düşüşleriyle (yani büyük savaşlarla) gerçekleşmektedir.<a class="pcalibre pcalibre1" href="../Text/Kitap_split_030.htm#_ftn85" id="_ftnref85" title=""><span class="MsoFootnoteReference"><span><!--[if !supportFootnotes]--><span class="MsoFootnoteReference"><span class="calibre62">[85]</span></span></span></span></a> Waltz, ayrıca, devletler arasındaki güç dengesinin, uluslararası sistemin temel bir özelliği olduğunu ve denge bozulsa bile başka bir şekilde yeniden kurularak devam ettiğini kabul etmektedir. Ancak, güç dengesindeki değişiklikler, sistemin ana özelliği olan anarşik yapısını hiçbir zaman değiştirmemektedir/değiştirememektedir.</span></p>

    <p class="MsoNormal12"><span class="calibre22">Waltz’un güç olgusuna bakışı da klasik realizminkinden farklıdır. Waltz’a göre güç, ne kaynaklar, ne aktörler ne de olaylar üzerinde kontroldür, çünkü uluslararası sistem bu kontrolü neredeyse imkânsız hale getirmektedir. Diğer bir deyişle, başka aktörleri kontrol ya da onların davranışlarını etkileyebilme/değiştirebilme anlamında güç olgusu konuya ya da bağlama göre değişen bir kavramdır. Buradan hareketle, bir süper gücün uluslararası sistemdeki en güçlü aktör olmasının nedeni bütün aktörler üzerinde ve her konuda kontrol sağlamış olması değil (zira, Soğuk Savaş döneminde de örnekleri görüldüğü üzere, süper güçler kendi müttefiklerinin davranışlarını bile zaman zaman kontrol edememişlerdir), sistem içerisinde en fazla hareket alanına sahip devlet olmasıdır. Güçlü aktörlerin diğerlerinin davranışlarını her zaman istedikleri gibi yönlendirememesinin bir zayıflık olarak yorumlanamayacağına dikkat çeken Waltz, gücün süreçleri ile sonuçlarının birbirine karıştırılmaması gerektiğinin altını çizmektedir. Diğer bir deyişle, diğer aktörleri yönlendirebilmek gücün bir sonucudur. Bu anlamda güç, süreçlere etki edebilme kapasitesini ifade eder ve uluslararası sistemin yapısı gereği sonuçlarını önceden kestirebilmek mümkün değildir.<a class="pcalibre pcalibre1" href="../Text/Kitap_split_030.htm#_ftn86" id="_ftnref86" title=""><span class="MsoFootnoteReference"><span><!--[if !supportFootnotes]--><span class="MsoFootnoteReference"><span class="calibre62">[86]</span></span></span></span></a> Nihayet, Waltz’a göre, güç başlı başına bir amaç olmaktan ziyade, mümkün olduğunda ve gerektiğinde başvurulabilecek bir araçtır. Zayıf olmak, her ne kadar güçlü devletlerin saldırısına açık olmak anlamına geliyorsa da; güçlü olmak da diğer devletleri silahlanmaya ve başka güçlerle ittifak kurarak güçlerini bir başka güce karşı birleştirmeye itmektedir. Dolayısıyla, güç ancak gerektiğinde kullanılabilecek bir araç olup, ne kadar güce sahip olunması gerektiği rasyonel düşündüğü varsayılan devlet adamlarının kararlarına bağlıdır. Yazara göre, olağanüstü durumlarda devletlerin nihai endişesi güç değil güvenliktir.<a class="pcalibre pcalibre1" href="../Text/Kitap_split_030.htm#_ftn87" id="_ftnref87" title=""><span class="MsoFootnoteReference"><span><!--[if !supportFootnotes]--><span class="MsoFootnoteReference"><span class="calibre62">[87]</span></span></span></span></a></span></p>

    <p class="MsoNormal12"><span class="calibre22">Neorealizmin bir diğer temsilcisi de Robert Gilpin’dir (1930–...). <i class="calibre5">War and Change in World Politics</i> (Dünya Politikasında Savaş ve Değişim) adlı eseriyle Gilpin’in neorealist yaklaşıma katkısı iki yönde olmuştur: Birincisi, devletler arası ilişkilerde ekonomik faktörlerin rolüne dikkat çekmesidir. İkincisi ise, uluslararası sistemde gücün dağılımı üzerine yoğunlaşarak, eşit dağılmayan gücün önemine dikkat çekmesidir. Gilpin’e göre, devletlerin güç kapasiteleri ekonomik ve teknolojik farklılıklara bağlı olarak eşit olmayan bir şekilde gelişmektedir. Bu bağlamda, kendi ulusal çıkarlarını en üst düzeye çıkarmak isteyen güçlü devletlerin karşılıklı etkileşimleri uluslararası sistemin karakterini ve yapısını belirlemektedir. Yine Gilpin’e göre, her yeni uluslararası sistem devletler arasındaki güç ilişkilerini yansıtırken, sistemin güçlü devletleri sürekli olarak bir fayda/maliyet hesabı içerisinde yeni uluslararası sistemin kendi ulusal çıkarlarına uygun şekilde oluşmasını sağlamaya çalışmaktadırlar. Dolayısıyla uluslararası sistemler hegemonik<a class="pcalibre pcalibre1" href="../Text/Kitap_split_030.htm#_ftn88" id="_ftnref88" title=""><span class="MsoFootnoteReference"><span><!--[if !supportFootnotes]--><span class="MsoFootnoteReference"><span class="calibre62">[88]</span></span></span></span></a> güçlerin çıkarlarını önemli ölçüde yansıtırken, bir anlamda da onların çıkarlarıyla uyumluluk göstermektedir.<a class="pcalibre pcalibre1" href="../Text/Kitap_split_030.htm#_ftn89" id="_ftnref89" title=""><span class="MsoFootnoteReference"><span><!--[if !supportFootnotes]--><span class="MsoFootnoteReference"><span class="calibre62">[89]</span></span></span></span></a> Nitekim uluslararası ilişkiler tarihindeki en önemli süreçlere bakıldığında, en güçlü devletlerin bütün sistem üzerinde kendi politik ve ekonomik hâkimiyetlerini kurma, sürdürme ve koruma yolundaki çabalarına yani hegemonya kurma arzularına tanık olunmaktadır. Bu bağlamda Gilpin’e göre, hegemonik güçler, sistemin dönüşümü için gerekli nedenler oluşmadıkça küçük müdahalelerle sistemin devamını sağlamaktadırlar. Ancak, bazı devletlerin, sistemin değişmesiyle çıkarlarının artacağını düşünmeye başlamasıyla birlikte çıkarların ve gücün dağılımına bağlı olarak sistemde değişim yaşanmaktadır.<a class="pcalibre pcalibre1" href="../Text/Kitap_split_030.htm#_ftn90" id="_ftnref90" title=""><span class="MsoFootnoteReference"><span><!--[if !supportFootnotes]--><span class="MsoFootnoteReference"><span class="calibre62">[90]</span></span></span></span></a> <span>&nbsp;</span>Nihai olarak sistemin değişimi ve dönüşümü, hegemonik savaşlarla ya da hegemonya savaşıyla gerçekleşmekte ve savaş sonunda yapılan anlaşmalarla yeni bir güç dengesi ve statüko oluşturulmaktadır.<a class="pcalibre pcalibre1" href="../Text/Kitap_split_030.htm#_ftn91" id="_ftnref91" title=""><span class="MsoFootnoteReference"><span><!--[if !supportFootnotes]--><span class="MsoFootnoteReference"><span class="calibre62">[91]</span></span></span></span></a> Bu bağlamda, savaş olgusu da, uluslararası sistemde çıkarların ve gücün dağılımındaki farklılıkların yarattığı dengesizliklerin sonucu olarak ortaya çıkan krizlerin aşılmasında temel bir araç olarak görülmektedir.<a class="pcalibre pcalibre1" href="../Text/Kitap_split_030.htm#_ftn92" id="_ftnref92" title=""><span class="MsoFootnoteReference"><span><!--[if !supportFootnotes]--><span class="MsoFootnoteReference"><span class="calibre62">[92]</span></span></span></span></a></span></p>

    <p class="MsoNormal12"><span class="calibre22">Kenneth N. Waltz ve Robert Gilpin dışında neorealizmin diğer bazı temsilcilerinden söz etmek mümkündür. Bu çerçevede, özellikle Gilpin’in devletler arasındaki ilişkilerde ekonomik faktörlerin rolüne ilişkin attığı adımı ele alarak neo-realizmin uluslararası ekonomi–politik analizlerle daha yakından ilişkisini kuran Robert Owen Keohane<a class="pcalibre pcalibre1" href="../Text/Kitap_split_030.htm#_ftn93" id="_ftnref93" title=""><span class="MsoFootnoteReference"><span><!--[if !supportFootnotes]--><span class="MsoFootnoteReference"><span class="calibre62">[93]</span></span></span></span></a> (1941–...) ve Stephen D. Krasner<a class="pcalibre pcalibre1" href="../Text/Kitap_split_030.htm#_ftn94" id="_ftnref94" title=""><span class="MsoFootnoteReference"><span><!--[if !supportFootnotes]--><span class="MsoFootnoteReference"><span class="calibre62">[94]</span></span></span></span></a> (1942–...) gibi yazarlar sayılabilir. Öte yandan, son 20–30 yıl içindeki gelişmelere bağlı olarak neorealizm kendi içinde farklı alt versiyonlara da ayrılmıştır. Söz konusu versiyonlar “yapısal realizm” (structural realism), “saldırgan neorealizm” (offensive neo–realism), “savunmacı neorealizm” (defensive neo–realism)’dir. Yapısal realistler (Barry Buzan, Richard Little, Charles Jones)<a class="pcalibre pcalibre1" href="../Text/Kitap_split_030.htm#_ftn95" id="_ftnref95" title=""><span class="MsoFootnoteReference"><span><!--[if !supportFootnotes]--><span class="MsoFootnoteReference"><span class="calibre62">[95]</span></span></span></span></a>, uluslararası politik yapıda hiyerarşiye dikkat çekerek, devletlerin de sistem kadar dış politika davranışları üzerinde etkili olduğunu öne sürmektedirler.<a class="pcalibre pcalibre1" href="../Text/Kitap_split_030.htm#_ftn96" id="_ftnref96" title=""><span class="MsoFootnoteReference"><span><!--[if !supportFootnotes]--><span class="MsoFootnoteReference"><span class="calibre62">[96]</span></span></span></span></a> John J. Mearsheimer’in öncülüğünü yaptığı saldırgan neorealist yaklaşım ise, devletlerin dış politikalarını potansiyel düşmanlarını zayıflatmak ve diğer tüm devletlere oranla güçlerini arttırmak temelinde sürdürdüklerini ileri sürmektedir.<a class="pcalibre pcalibre1" href="../Text/Kitap_split_030.htm#_ftn97" id="_ftnref97" title=""><span class="MsoFootnoteReference"><span><!--[if !supportFootnotes]--><span class="MsoFootnoteReference"><span class="calibre62">[97]</span></span></span></span></a> Savunmacı neorealistler ise (Robert Jervis, Jack Snyder), devletlerin savaşın maliyetinin faydasını aştığının farkında olduklarını ve bu nedenle güçlerini arttırma noktasında dış politika eylemlerini savaş dışı alanlara kaydırdıklarını ileri sürmektedirler.<a class="pcalibre pcalibre1" href="../Text/Kitap_split_030.htm#_ftn98" id="_ftnref98" title=""><span class="MsoFootnoteReference"><span><!--[if !supportFootnotes]--><span class="MsoFootnoteReference"><span class="calibre62">[98]</span></span></span></span></a> Ancak, bu durum devletleri daimi bir işbirliğine yöneltmemektedir. Zira, bunun önünde “güvenlik ikilemi” ve “ulusal çıkarların uyuşmazlığı” gibi iki önemli engel vardır.<a class="pcalibre pcalibre1" href="../Text/Kitap_split_030.htm#_ftn99" id="_ftnref99" title=""><span class="MsoFootnoteReference"><span><!--[if !supportFootnotes]--><span class="MsoFootnoteReference"><span class="calibre62">[99]</span></span></span></span></a></span></p>

    <p class="MsoNormal12"><span class="calibre22"><span>&nbsp;</span></span></p>

    <h5 class="calibre69" id="sigil_toc_id_11"><span class="calibre4">&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;</span> <a class="calibre4 pcalibre pcalibre1" id="_Toc342646883"></a><a class="calibre4 pcalibre pcalibre1" id="_Toc341637564"></a><a class="calibre4 pcalibre pcalibre1" id="_Toc341636876"></a><a class="calibre4 pcalibre pcalibre1" id="_Toc341636700"><span class="calibre4"><span class="calibre4"><span class="calibre4">(2) Jeopolitik Teorilerde Güç Olgusu</span></span></span></a></h5>

    <p class="MsoNormal12"><span class="calibre22">Jeopolitik teoriler, devletler arası ilişkileri yer, büyüklük, iklim, topografya, demografi, doğal kaynaklar gibi coğrafi değişkenler yoluyla açıklamaya çalışan teorilerdir. Bir başka deyişle, devletlerin ulusal güçlerini ve dış politika davranışlarını, devletlerin coğrafi konumları başta olmak üzere fiziksel çevreyle açıklamaya çalışan teorilerdir.</span></p>

    <p class="MsoNormal12"><span class="calibre22">Uluslararası ilişkiler literatüründe “jeopolitik” terimi ile “siyasi coğrafya” terimi çoğu kez eş anlamlı kullanılmaktadır. Oysa ki iki terim de hem kapsam olarak hem de anlam olarak birbirilerinden farklıdırlar. “Siyasi coğrafya”, insan topluluklarının üzerinde yaşadıkları bölgenin coğrafi özellikleri ile siyasal ve sosyal örgütlenme biçimleri arasındaki ilişkiyi incelerken; “jeopolitik” terimi devletler arasındaki ilişkileri coğrafi etkenlerle açıklamaya ve uygulamaya yönelik bir anlam taşımaktadır.<a class="pcalibre pcalibre1" href="../Text/Kitap_split_030.htm#_ftn100" id="_ftnref100" title=""><span class="MsoFootnoteReference"><span><!--[if !supportFootnotes]--><span class="MsoFootnoteReference"><span class="calibre62">[100]</span></span></span></span></a> Bu bağlamda, jeopolitik teorilerin özünü, devletler arasındaki ilişkilerin coğrafi boyutunun ele alınarak bunun üzerinden birtakım önemli hipotezler geliştirilmiş olması teşkil etmektedir. Bu hipotezler kara ve denizlerin küresel dağılımı, iklim değişiklikleri, hammaddelerin dağılımı, halkların dağılımı vb. gibi değişkenlerle devletlerin dış politikaları arasında bağlantı kurmaya çalışmaktadır.</span></p>

    <p class="MsoNormal12"><span class="calibre22">Jeopolitik yazarlarından Colin S. Gray, politikanın tamamının jeopolitikte olduğunu iddia etmektedir. Ona göre, bu sav belki tehlikeli bir şekilde çok güçlü olsa da, derin düşünüldüğünde vazgeçilmez bir hakikatten biraz daha fazladır. Politik hayatın tamamı coğrafyayla ilişkilidir ve uluslararası politik hayatın tamamı uzamsal ilişkileri gösteren oyun tahtası üzerinde yaşanmaktadır. Bu, ne politika coğrafya hakkındadır demektir ne de politikanın uzamsal ilişkiler hakkında olduğu hususunda ısrar etmektir. Özetle, bütün politik meseleler belirli bir coğrafi çevre ve koşul içinde cereyan etmektedir ve bu da bu meselelerin jeopolitik bir boyutu olduğunu göstermektedir.<a class="pcalibre pcalibre1" href="../Text/Kitap_split_030.htm#_ftn101" id="_ftnref101" title=""><span class="MsoFootnoteReference"><span><!--[if !supportFootnotes]--><span class="MsoFootnoteReference"><span class="calibre62">[101]</span></span></span></span></a> Benzer şekilde Gearóid <span class="calibre72">ó’</span>Tuathail de <i class="calibre5">“coğrafya güç hakkındadır”</i> diyerek, dünya coğrafyasının doğanın değil, organize etme, işgal etme ve yerkürenin yönetilmesi üzerine güç odakları arasında gerçekleştirilen tarihsel sürecin bir ürünü olduğuna vurgu yapmaktadır. <span class="calibre72">ó’</span>Tuathail’e göre, Antik Yunan’dan Roma İmaparatorluğu’na, Çin’e ve Arap dünyasına kadar bütün imparatorluk sistemleri tarih boyunca güçlerini yerküre üzerinde nizam ve anlam empoze edebilme kabiliyetleriyle kullanmışlardır.<a class="pcalibre pcalibre1" href="../Text/Kitap_split_030.htm#_ftn102" id="_ftnref102" title=""><span class="MsoFootnoteReference"><span><!--[if !supportFootnotes]--><span class="MsoFootnoteReference"><span class="calibre62">[102]</span></span></span></span></a> Bir başka jeopolitik yazarı Francis P. Sempa da, coğrafyayı, uluslararası politikada en temel faktör olarak kabul ederken bunun nedenini coğrafyanın en kalıcı/en sabit öğe olmasına dayandırmaktadır.<a class="pcalibre pcalibre1" href="../Text/Kitap_split_030.htm#_ftn103" id="_ftnref103" title=""><span class="MsoFootnoteReference"><span><!--[if !supportFootnotes]--><span class="MsoFootnoteReference"><span class="calibre62">[103]</span></span></span></span></a></span></p>

    <p class="MsoNormal12"><span class="calibre22">Gerçekten de ülkelerin sahip oldukları coğrafyanın özellikleri geçmişten günümüze önemli bir güç unsuru olarak dikkate alınagelmiştir. Bir ülkenin sahip olduğu toprakların büyüklüğü, dünya üzerinde bulunduğu yer, ülkenin büyük dağlarla çevrili olması, geçit vermez ormanlarla kaplı olması ya da ada ülkesi olması gibi coğrafi ve topografik unsurlar o ülke açısından büyük bir avantaj oluşturabilmektedir. Örneğin, ABD’nin kıta genişliğindeki topraklarının doğuda üç bin mil batıda ise altı bin milden fazla denizle ayrılmış olması ABD’nin dünya üzerindeki konumunu belirleyen sürekli ve değişmez bir faktör olarak kabul edilmektedir. Gerçi coğrafyanın ulaşım, haberleşme ve savaş teknolojisindeki gelişmelerden sonra eski önemini kaybettiği ileri sürülebilir ve bu nedenle bundan yüzyıl öncesi sahip olduğu öneme sahip olmadığı da söylenebilir. Ancak, Amerika örneğine tekrar dönmek gerekirse, Avrupa ve Asya kıtalarından aradaki okyanuslarla ayrılmış bir ABD ile örneğin Fransa, Çin ve Rusya ile ortak kara sınırlarına sahip bir ABD arasında bugün de fark olacağını kabul etmek gerekir. Aynı şekilde, İngiltere’nin Manş Denizi ile Avrupa’dan ayrılması, yaklaşık üç yüz yıl Avrupa güç dengesi sisteminde dengeleyici devlet rolünü başarıyla sürdürmesinde büyük rol oynamıştır. Aynı şekilde, İtalya’nın Alp sıradağları ve İspanya’nın Pireneler’le Avrupa’dan bir ölçüde ayrılmış olması, bu devletleri bazen Avrupa devletlerinin işgallerinden korurken bazen de Avrupa’daki gelişmelerin dışında kalmalarına neden olmuştur. Bütün bunlara rağmen, 3 milyon mil kare toprağa sahip olan ABD’ye karşılık olarak 8,5 milyon mil kare toprağa sahip olan SSCB’nin gücünü koruyamaması, ayrıca 100 bin mil karelik toprağa sahip İngiltere’nin XVIII. ve XIX. yüzyıllar boyunca üstünlüğünü koruması elbette tek başına coğrafya faktörüyle açıklanabilecek bir durum değildir. Hatta bazen yeterli ulaşım ve iletişim olanaklarına sahip olunamaması halinde toprak büyüklüğü bir ülke açısından bir dezavantaj haline dönüşebilir.<a class="pcalibre pcalibre1" href="../Text/Kitap_split_030.htm#_ftn104" id="_ftnref104" title=""><span class="MsoFootnoteReference"><span><!--[if !supportFootnotes]--><span class="MsoFootnoteReference"><span class="calibre62">[104]</span></span></span></span></a> Öte yandan, coğrafya, bir ülkenin savunma yapılanmasına ve sanayi oluşumuna doğrudan etkide bulunmaktadır. Şöyle ki, örneğin, hiçbir denizle bağlantısı olmayan ve kara nitelikleri ağır basan Avusturya gibi bir ülkenin deniz stratejisi geliştirmesi ve bu stratejinin gereği olan bir donanma gücüne sahip olması söz konusu değildir. Buna karşılık, binlerce adadan oluşan Endonezya gibi bir ülkenin deniz filosunu ihmal ederek kara ağırlıklı bir savunma stratejisiyle varlığını sürdürmesi imkânsızdır. Keza, dünya üzerindeki hegemonik hâkimiyetini, Afroavrasya anakıtası ile uzak bir deniz mesafesine sahip Amerika kıtasından yürütmek zorunluluğu da ABD’yi deniz, kara ve hava stratejilerinin ortak kullanımına dayalı özel askeri stratejiler oluşturmaya yöneltmiştir. Seri nakliye ve lojistik destek imkânına sahip deniz filosunun oluşturulması ve uçak gemilerinin taşıdığı öncelik, ABD’nin bu özel coğrafi konumunun zorunlu kıldığı bir husustur.<a class="pcalibre pcalibre1" href="../Text/Kitap_split_030.htm#_ftn105" id="_ftnref105" title=""><span class="MsoFootnoteReference"><span><!--[if !supportFootnotes]--><span class="MsoFootnoteReference"><span class="calibre62">[105]</span></span></span></span></a></span></p>

    <p class="MsoNormal12"><span class="calibre22">Ancak yine de, günümüzdeki teknolojik gelişmeler, ülkelerin sahip oldukları coğrafya ve topoğrafya özelliklerinin sağladığı avantajı ya da dezavantajı azaltmış bulunsa da, bir ülkenin coğrafyasıyla bağlantılı olarak sahip olduğu jeopolitik konumu, ülkenin ulusal güç kapasitesi açısından önemli bir unsur olabilmektedir. Dolayısıyla, bir ülkenin coğrafi önemi ve bundan kaynaklanan avantajı ya da dezavantajı, toprak büyüklüğü ya da topografik özelliklerinden ziyade dünya haritası üzerindeki konumundan (jeopolitik/jeostratejik) kaynaklanmaktadır diyebiliriz. Bundan dolayı, devletlerin ulusal güçlerini ve dış politika davranışlarını, devletlerin coğrafi konumları başta olmak üzere fiziksel çevreyle açıklamaya çalışan jeopolitik teorileri incelememizde fayda vardır.</span></p>

    <p class="MsoNormal12"><span class="calibre22">Jeopolitik teoriler ile realist teoriler, uluslararası ilişkilerde “çatışma”yı açıklayan teoriler olmaları bakımından çeşitli açılardan benzerlikler göstermektedirler. İlk olarak, jeopolitik teoriler de uluslararası ilişkileri bir mücadele süreci olarak görmektedir. İkinci olarak, jeopolitik teoriler de realist teoriler gibi devlet merkezli paradigmayı temel almaktadır. Üçüncü olarak, jeopolitik teoriler de güç unsurunu temel almaktadır. Bu anlamda jeopolitiğe realist anlayışın hâkim olduğu da söylenebilir. Her ikisinde de ulusal gücün devletlerin yayılmacı ve emperyalist politikalarının bir aracı olması da bir diğer önemli benzerliktir. Savaş olgusu da, realizm gibi jeopolitiğin bir uzantısı, bazen bir aracı bazen de doğal sonucudur.<a class="pcalibre pcalibre1" href="../Text/Kitap_split_030.htm#_ftn106" id="_ftnref106" title=""><span class="MsoFootnoteReference"><span><!--[if !supportFootnotes]--><span class="MsoFootnoteReference"><span class="calibre62">[106]</span></span></span></span></a> Realizm ile jeopolitik arasındaki bu ortak paydalara rağmen –belki de bu ortak paydalardan dolayı–, uluslararası ilişkiler disiplininin doğuşundan bugüne kadar, jeopolitik teoriler hiçbir zaman bu disiplin içinde ayrı bir başlık altında incelenen, ayrı bir yaklaşım olarak kabul görmemiştir. Diğer bir ifadeyle, jeopolitik teoriler kendi başına örneğin ne realizm, ne idealizm ne de liberalizm gibi ağırlıklı bir teori olarak münhasıran bir değerlendirmeye tabi tutulmamıştır.<a class="pcalibre pcalibre1" href="../Text/Kitap_split_030.htm#_ftn107" id="_ftnref107" title=""><span class="MsoFootnoteReference"><span><!--[if !supportFootnotes]--><span class="MsoFootnoteReference"><span class="calibre62">[107]</span></span></span></span></a></span></p>

    <p class="MsoNormal12"><span class="calibre22">Jeopolitiğin temellerine ilişkin ilk yaklaşımlar Friedrich Ratzel (1844–1904) ve Rudolf Kjellen’e (1864–1922) aittir. Ratzel, devletleri belirli koşullar içerisinde yaşayan birer organizmaya benzeterek Darwin’in genişleme teorisini devletler için de geçerli kabul etmiştir. Ona göre, saha genişliği uzun süre yaşamak isteyen bir varlık (devlet) için çok önemlidir. Devlet de yaşayan bir organizma olduğundan kendi gelişim kanunlarına sahiptir. Devlet gelişme ve yayılmayı arzu etmektedir. Bu durumda diğer devletlerle arasında ihtilaflar doğmaktadır. Bu durum bütün devletlerin gelişmeleri esnasında geçirecekleri bir devredir. 1897 yılında yayınladığı <i class="calibre5">Politische Geographie</i> (Siyasi Coğrafya) adlı eserinde bu görüşlerini dile getiren Ratzel’e göre, saha kazanmak devletler için biyolojik bir zarurettir ve gerektiğinde saha kazanmak için kuvvete de başvurulması doğaldır.<a class="pcalibre pcalibre1" href="../Text/Kitap_split_030.htm#_ftn108" id="_ftnref108" title=""><span class="MsoFootnoteReference"><span><!--[if !supportFootnotes]--><span class="MsoFootnoteReference"><span class="calibre62">[108]</span></span></span></span></a> Esas itibariyle kara hâkimiyetine dayanan Ratzel’in bu fikirleri daha sonra ortaya çıkacak olan Alman Jeopolitik Okulu’nun ve Alman yayılmacılığının ilham kaynaklarından birini oluşturacaktır.<a class="pcalibre pcalibre1" href="../Text/Kitap_split_030.htm#_ftn109" id="_ftnref109" title=""><span class="MsoFootnoteReference"><span><!--[if !supportFootnotes]--><span class="MsoFootnoteReference"><span class="calibre62">[109]</span></span></span></span></a></span></p>

    <p class="MsoNormal12"><span class="calibre22">Jeopolitiğin isim babalığını yapan Rudolf Kjellen de, Ratzel’in görüşlerini savunmakla beraber, daha da ileri giderek, devleti sadece yaşayan basit bir organizma değil, fakat aynı zamanda şuura sahip bir organizma olarak kabul etmiştir. Jeopolitiğe ait başlıca eseri olan <i class="calibre5">Staaten als Lebensform</i> (Hayat Şekli Olarak Devletler) adlı eserinde, devleti üç temel unsur (genişlik, hareket serbestisi, içeride birlik ve beraberlik) üzerine oturtan Kjellen göre, Ratzel, devlete hayat ve kuvvet veren şeyin, o devletin sınırları içerisinde yaşayan insanlar olduğu hususu üzerinde yeterince durmamıştır. Bu bağlamda Kjellen, devletlerin de bireyler gibi akıl ve şuur sahibi varlıklar olduğunu ileri sürerek, devlet ile bireyi, hiçbir fark gözetmeksizin uzviyet birliği düşüncesinde birbirine benzetmiştir.<a class="pcalibre pcalibre1" href="../Text/Kitap_split_030.htm#_ftn110" id="_ftnref110" title=""><span class="MsoFootnoteReference"><span><!--[if !supportFootnotes]--><span class="MsoFootnoteReference"><span class="calibre62">[110]</span></span></span></span></a></span></p>

    <p class="MsoNormal12"><span class="calibre22">Öte yandan, jeopolitiğin bilimsel temellerinin atılmasında Alman Jeopolitik Okulu’nun çalışmalarının önemi yadsınamaz. 1924’te Münih’te Karl Haushofer’in (1869–1946) önderliğinde kurulan Jeopolitik Enstitüsü’yle birlikte jeopolitik uygulama alanına geçerek Alman dış politikasının temel dayanaklarından birisini oluşturmuştur. Nitekim, Adolf Hitler’in ilk kez 1925 ve 1926 yıllarında iki cilt olarak yayınladığı <i class="calibre5">Mein Kampf</i> (Kavgam)<a class="pcalibre pcalibre1" href="../Text/Kitap_split_030.htm#_ftn111" id="_ftnref111" title=""><span class="MsoFootnoteReference"><span><!--[if !supportFootnotes]--><span class="MsoFootnoteReference"><span class="calibre62">[111]</span></span></span></span></a> adlı eserinin bölümlerinde Haushofer’in düşüncelerinin ve O’nun önderliğindeki Alman Jeopolitik Okulu’nun etkileri açıkça görülmektedir.<a class="pcalibre pcalibre1" href="../Text/Kitap_split_030.htm#_ftn112" id="_ftnref112" title=""><span class="MsoFootnoteReference"><span><!--[if !supportFootnotes]--><span class="MsoFootnoteReference"><span class="calibre62">[112]</span></span></span></span></a> Gerçekten de, Nazi Almanyası’nda Haushofer’in önderliğinde gerçekleştirilen jeopolitik çalışmaları, Almanya’nın başka ülkelerin aleyhine genişlemesinin (<i class="calibre5">Lebensraum/Hayat Sahası</i>)<a class="pcalibre pcalibre1" href="../Text/Kitap_split_030.htm#_ftn113" id="_ftnref113" title=""><span class="MsoFootnoteReference"><span><!--[if !supportFootnotes]--><span class="MsoFootnoteReference"><span class="calibre62">[113]</span></span></span></span></a> temel argümanlarını/retorik gerekçelerini oluşturarak II. Dünya Savaşı’nda Hitler önderliğindeki Alman yayılmacılığının temellerini oluşturmuştur.</span></p>

    <p class="MsoNormal12"><span class="calibre22">Ratzel’in geniş saha ile ulusal güç arasında kurduğu doğru orantıdan yola çıkan Haushofer’a göre, bir devletin sahası gelişmesine yetmeyecek kadar küçük ise, o devlet genişlemelidir. Sosyal Darwinist olan Haushofer’a göre, yaşayan organizmalar olan devletlerin birbirleriyle ilişkisini gösteren sınırlar tarafların durumuna göre sürekli değişim halindeydi. Bu algılanış biçimiyle sürekli anlaşmazlık ve çatışmaların oluştuğu alanlar olan sınırlar, güçlenmekte ve genişlemekte olan bir ülke için geçici bir duraklama alanı, dinlenme yeriydi. Haushofer, bir ulus için yeterli sahanın nesnel ölçütlerini belirtmemiş, örneğin nüfus ile saha arasında niceliksel bir oran önermemiş, sadece nüfusları süratle artan Almanya ile Japonya’nın yeni sahalara, kendisinin geliştirdiği orijinal ifade ile <i class="calibre5">“lebensraum”</i>a ihtiyaçları olduğunu öne sürmüştür. Örneğin, Almanya açısından Doğu Avrupa, Japonya açısından da Uzakdoğu ve Pasifik bölgeleri bu türden bir fonksiyon görebilirlerdi. Ülkelerin bu amaca ulaşmak açısından gerektiğinde savaşa başvurmalarını meşru gören Haushofer, üstünlük mücadelesi veren bir devletin ekonomik açıdan kendi kendine yeterli olmasını ve Avrasya’yı denetim altında bulundurması gerektiğini savunuyordu. Bu nedenle, dünya hâkimiyetine yönelecek bir Almanya’nın, İngiltere ve ABD’nin liderliğindeki Atlantik blokuna karşı, kendi liderliğindeki Avrupa bloku ile Japonya liderliğindeki Pasifik bloku arasında bir ittifak (Eurasiatic great continental bloc/Avrasyatik büyük kıtasal blok) oluşturmasını öneriyor, bu çerçevede SSCB ve Çin’in de bu kıtalar aşırı ittifaka dahil edilmesi gerektiğini düşünüyordu.<a class="pcalibre pcalibre1" href="../Text/Kitap_split_030.htm#_ftn114" id="_ftnref114" title=""><span class="MsoFootnoteReference"><span><!--[if !supportFootnotes]--><span class="MsoFootnoteReference"><span class="calibre62">[114]</span></span></span></span></a></span></p>

    <p class="MsoNormal12"><span class="calibre22">Bu şekilde, jeopolitiğin hem kavramsal anlamda literatüre girmesini sağlayan, hem de jeopolitikle ilgili teorik ve uygulamaya dönük çalışmalar yapan Alman Jeopolitik Ekolü, disiplin içinde önemli bir ağırlığı olmasına ve tüm savunduğu görüşler birer politikaya dönüşmüş olmasına rağmen, sistematik bir teori geliştirememiştir. Bugün hala jeopolitik alanında Alman ekolü etkisini sürdürmekle birlikte yaygın olarak kabul edilen ilk jeopolitik teoriler Anglo–Amerikan ekolünün çalışmalarıyla geliştirilmiştir.<a class="pcalibre pcalibre1" href="../Text/Kitap_split_030.htm#_ftn115" id="_ftnref115" title=""><span class="MsoFootnoteReference"><span><!--[if !supportFootnotes]--><span class="MsoFootnoteReference"><span class="calibre62">[115]</span></span></span></span></a> Bu bağlamda, kara ve denizlerin mekânsal dağılımı ile devletlerin güç ve hâkimiyet politikaları arasında bağlantı kuran, XIX. yüzyılın sonları ve XX. yüzyılın başlarında ortaya konan jeopolitik teoriler önemlidir. Söz konusu teoriler, doğal sınırlara ulaşma, önemli deniz yollarını ve stratejik önem taşıyan kara parçalarını denetim altında tutma gibi kaygıların ulusal politikaların belirlenmesindeki önemi üzerine kurulmuşlardır. Diğer bir ifadeyle, bu tür jeopolitik teoriler ve teritoryal faktörlerle devletlerin dış politikaları ve uluslararası alandaki davranışları arasında ilişki kurulmaya çalışılmıştır.</span></p>

    <p class="MsoNormal12"><span class="calibre22">Söz konusu teorilerden ilki, Anglo–Amerikan jeopolitik ekolünün ilk temsilcilerinden sayılan Amerikalı Amiral Alfred Thayer Mahan’a (1840–1914) ait görüşler üzerine bina edilen “deniz gücü ve deniz hâkimiyeti teorisi”dir. 1890 yılında yayınladığı <i class="calibre5">The Influence of Seapower Upon History, 1660–1783</i> (Deniz Gücünün Tarihe Etkisi, 1660–1783) adlı eseriyle öne çıkan Mahan, bu eserinde deniz gücünün önemi, deniz gücünün unsurları, ticari ve askeri anlamda getirdikleri üzerine oldukça kapsamlı bir analiz yapmış ve teorisini sistematikleştirmiştir.<a class="pcalibre pcalibre1" href="../Text/Kitap_split_030.htm#_ftn116" id="_ftnref116" title=""><span class="MsoFootnoteReference"><span><!--[if !supportFootnotes]--><span class="MsoFootnoteReference"><span class="calibre62">[116]</span></span></span></span></a> Mahan, içinde bulunduğu dönemin şartlarından ve yapmış olduğu tarihsel çalışmalardan esinlenerek teorisini İngiltere’nin yükselme dönemi ile İngiliz deniz gücünün gelişmesi arasındaki bağlantı üzerine oturtmuştur. İngiltere’nin, Panama Kanalı dışında dünyanın bütün stratejik suyollarını denetimi altında tutması, Mahan’a göre hem savaşta hem de barışta İngiliz imparatorluğunun hegemonyasını açıklayan tek faktördü. Denizi bir savaş aracı, ticaret ve koloni edinmenin parçası olarak gören Mahan’a göre, İngiliz imparatorluğu bu üç öğeyi uyumlu bir şekilde kullanmış ve hegemonyasını perçinlemiştir.<a class="pcalibre pcalibre1" href="../Text/Kitap_split_030.htm#_ftn117" id="_ftnref117" title=""><span class="MsoFootnoteReference"><span><!--[if !supportFootnotes]--><span class="MsoFootnoteReference"><span class="calibre62">[117]</span></span></span></span></a> Bu çerçevede Mahan’ın deniz gücü ve deniz hâkimiyet teorisi üç öğeye dayanmaktır: Birincisi, çok büyük bir gücün ekonomik başarısı için deniz ticaretinin gerekli olduğudur. İkincisi, bir devletin kendi ticaretini koruyup düşmanınkini engellemesinin en iyi yolunun deniz hâkimiyetini sürdürebilecek kapasitede olan savaş gemilerinden oluşan bir filoyu denizlerde konuşlandırması gerektiğidir. Üçüncüsü ise, deniz hâkimiyetine sahip bir devletin karadan askeri olarak üstün olan bir devleti yenebileceği savıdır.<a class="pcalibre pcalibre1" href="../Text/Kitap_split_030.htm#_ftn118" id="_ftnref118" title=""><span class="MsoFootnoteReference"><span><!--[if !supportFootnotes]--><span class="MsoFootnoteReference"><span class="calibre62">[118]</span></span></span></span></a> Mahan, genellikle deniz gücü üzerine çalışmasına rağmen, dağlık araziler, çöl ve havadaki mücadeleler hakkında da çalışmalar yapmıştır. Yaşadığı dönemdeki savaş anlayışının yaklaşık 500 yıllık Avrupa savaşları sonucunda oluştuğunu ve bunun artık değişmesi gerektiğini de vurgulamıştır. Yaptığı çalışmalar sadece ABD’de değil, İngiliz donanmasında ve II. Willhelm Almanyası’nda da dikkate değer görülmüştür. Fakat hem I. Dünya Savaşı, hem de II. Dünya Savaşı Mahan’ın jeopolitik yaklaşımlarının ve deniz gücüne verdiği önemin biraz abartıldığını ortaya çıkarmıştır. Ayrıca karşıt bir yaklaşım olarak görünmese de, Halford John Mackinder’in jeopolitik anlayışı ve kara gücü ve kara hâkimiyetine verdiği önem, Mahan’ın teorisinin modasının geçmesine yol açmıştır.<a class="pcalibre pcalibre1" href="../Text/Kitap_split_030.htm#_ftn119" id="_ftnref119" title=""><span class="MsoFootnoteReference"><span><!--[if !supportFootnotes]--><span class="MsoFootnoteReference"><span class="calibre62">[119]</span></span></span></span></a></span></p>

    <p class="MsoNormal12"><span class="calibre22">Jeopolitik düşüncenin gelişmesine en büyük entelektüel katkı şüphesiz ortaya koyduğu “Heartland (Kalpgâh/Merkez Bölgesi) Kuramı”yla kara gücünü ve kara hâkimiyetini öne çıkaran İngiliz coğrafyacı Halford John Mackinder’den (1861–1947) gelmiştir. Mackinder, jeopolitik yaklaşımını şekillendirirken kendisinden önce yapılan çalışmalardan da etkilenmiştir. Ancak, Mackinder’in tezini açıklamaya iten asıl etken Mahan’ın kitabı olmuştur. Mackinder, dünyanın deniz ve kara olmak üzere ikiye ayrıldığını belirterek, güce sahip devletlerin de kara ve deniz gücü/devletleri olarak sınıflandırılabileceğini ve tarihi süreç içerisinde kara ve deniz gücü arasındaki dengenin de sürekli değişebileceğini iddia etmekteydi. Yaşadığı dönem içinde dengenin Mahan’ın belirttiği gibi deniz gücü lehine değil, kara gücü lehine değiştiğini düşünmekteydi. Kara gücü ile deniz gücü arasındaki mücadelenin tarihsel bir mücadele olduğunu savunan Mackinder, bunu üç döneme ayırmıştır: İlk dönemde Makedonyalıların Akdeniz’i çevrelemeleri ile kara gücünün üstünlüğü kanıtlanmıştı. İkinci dönemde bir kara gücü olan Roma İmparatorluğu’nun, deniz gücü olan Kartacalıları mağlup etmesiyle bir kez daha kara gücünün üstünlüğü görülmüştü. Modern dönem olan üçüncü dönem ise, İngiltere’nin okyanuslara hâkim olduğu ve deniz gücünün önem kazandığı bir dönemdi. Mackinder, XX. yüzyıl ile birlikte deniz gücünün artık eski öneminin kalmadığını ve başta demiryolları olmak üzere teknolojik gelişmelerin yeniden kara gücünün ön plana çıkmasını sağladığını ileri sürmekteydi.<a class="pcalibre pcalibre1" href="../Text/Kitap_split_030.htm#_ftn120" id="_ftnref120" title=""><span class="MsoFootnoteReference"><span><!--[if !supportFootnotes]--><span class="MsoFootnoteReference"><span class="calibre62">[120]</span></span></span></span></a></span></p>

    <p class="MsoNormal12"><span class="calibre22">Mackinder, kendisini üne taşıyan jeopolitikle ilgili görüşlerini ilk defa 1904 yılının Ocak ayında, Londra’da Royal Geographical Society’e (Kraliyet Coğrafya Topluluğu) sunduğu <i class="calibre5">The Geographical Pivot of History</i> (Tarihin Coğrafi Ekseni/Mihveri) başlıklı bildirisiyle<a class="pcalibre pcalibre1" href="../Text/Kitap_split_030.htm#_ftn121" id="_ftnref121" title=""><span class="MsoFootnoteReference"><span><!--[if !supportFootnotes]--><span class="MsoFootnoteReference"><span class="calibre62">[121]</span></span></span></span></a> ortaya koymuştur.<a class="pcalibre pcalibre1" href="../Text/Kitap_split_030.htm#_ftn122" id="_ftnref122" title=""><span class="MsoFootnoteReference"><span><!--[if !supportFootnotes]--><span class="MsoFootnoteReference"><span class="calibre62">[122]</span></span></span></span></a> Bildiriyi jeopolitik teoriler açısından önemli kılan faktörler üç açıdan önemliydi: Birincisi, Mackinder’in bildiriyle ortaya koyduğu görüşler, o güne değin herkes tarafından kabul edilen coğrafyaya ilişkin algıları değiştirmiş ve daha sonra kitap haline getirilen bu eser Avrupa’nın birçok üniversitesindeki coğrafya eğitiminde köklü değişikliklere yol açmıştır. Mackinder’e göre XX. yüzyılda artık keşfedilecek bir alan kalmadığı için, coğrafya artık “keşif” konusundan ziyade daha geniş çaplı konularla ilgilenerek, başka tezler ve sentezler üzerine uğraşmalıydı. Keşiflerle yayılmacılık artık bir seçenek olmadığı için, yeni uluslararası sistemin aktörleri de, eldeki mevcut sınırlı bölgelerde hâkimiyet kurmak adına birbirleriyle mücadele edeceklerdi. Böylelikle coğrafya ile tarih arasında mutlak bir korelasyonun varlığına işaret eden Mackinder’e göre büyük güçlerin aralarındaki rekabet, çatışma ve mücadelelerini bu yolla açıklamak da mümkündü. İkinci olarak Mackinder, gücün değişen dinamikleri ile coğrafya arasında kurulan ilişkiye dikkat çekmiştir. Zira, XIX. ve XX. yüzyıllarda ulaşım ve silah teknolojisinde yaşanan gelişmeler, bir devletin gücünün tanımlanmasında kullanılan araçları da değiştirmeye başlamıştı. Demiryollarının giderek yaygınlaşması, kara üzerinde daha rahat ve hızlı bir ulaşım imkânı sağlıyor ve böylelikle deniz yolu ile ulaşılması mümkün olmayan bölgelere ulaşım kolaylaşıyordu. Üçüncü ve son olarak da bu bildirinin en çarpıcı noktası, Mackinder’in tezinin iskeletini oluşturan “Mihver Bölge” (Pivot Area) kavramını literatüre sokmuş olmasıydı. Avrupa ve Asya’yı tek bir kıta olarak düşünen ve buna da Avrasya diyen Mackinder’e göre “Mihver Bölge” –Avrasya’nın içinde– Doğu Avrupa’dan Sibirya’ya ve Kuzey Buz Denizi’nden bugünkü Çin’in sınırlarını içine alan oldukça geniş bir bölgeye tekabül etmekteydi. “Mihver Bölge”, XX. yüzyıldan önce göçebe toplumların rahatça hareket edebildiği mobilizasyonu oldukça yüksek bir bölge iken, demiryollarının bölgeye kadar uzanmasıyla birlikte ulaşım kolaylaşmış, bölgenin değeri ve stratejik önemi bir kat daha artmıştı.<a class="pcalibre pcalibre1" href="../Text/Kitap_split_030.htm#_ftn123" id="_ftnref123" title=""><span class="MsoFootnoteReference"><span><!--[if !supportFootnotes]--><span class="MsoFootnoteReference"><span class="calibre62">[123]</span></span></span></span></a> Diğer bir ifadeyle, Mackinder, bu bölgenin denetiminin dünya hâkimiyeti açısından belirleyici bir öneme sahip olduğunu söylemekteydi.<a class="pcalibre pcalibre1" href="../Text/Kitap_split_030.htm#_ftn124" id="_ftnref124" title=""><span class="MsoFootnoteReference"><span><!--[if !supportFootnotes]--><span class="MsoFootnoteReference"><span class="calibre62">[124]</span></span></span></span></a></span></p>

    <p class="MsoNormal12"><span class="calibre22">Mackinder, 1919 yılında yayınladığı <i class="calibre5">Democratic Ideals and Reality: A Study in the Politics of Reconstruction</i> (Demokratik İdealler ve Gerçek: Yeniden Yapılanma Politikası Üzerine Bir Çalışma) adlı çalışmasıyla da jeopolitik görüşlerini geliştirdiği gibi, Kalpgâh Kuramı adını alacak olan “Mihver Bölge”’nin şeklinde de önemli değişiklikler yaparak söz konusu bölgeyi “Merkez Bölgesi” (Heartland) olarak adlandırmış ve önemli kavrayışlar ortaya koymuştur.<a class="pcalibre pcalibre1" href="../Text/Kitap_split_030.htm#_ftn125" id="_ftnref125" title=""><span class="MsoFootnoteReference"><span><!--[if !supportFootnotes]--><span class="MsoFootnoteReference"><span class="calibre62">[125]</span></span></span></span></a> Hindistan ve Çin’deki büyük nehirlerin yukarı mecralarının bulunduğu Tibet ve Moğolistan yaylalarının da “Heartland”a dahil edilmesiyle, “Heartland”ın kapladığı alan Baltık Denizi ile Karadeniz etrafındaki sahalar ile Orta ve Doğu Avrupa’ya kadar genişlemiş oluyordu. Mackinder, Büyük Sahra’nın güneyindeki Afrika’ya “Güney Heartland” (Southern Heartland), Avrasya’nın “Heartland” dışında kalan bölümüne “İç veya Kenar Hilal” (Inner or Marginal Cressent), Avrasya ve Afrika’ya birlikte “Dünya Adası” (World Island), “Kenar Hilal”in diğer sahalarına da “Dünya Adasının Peykleri” (Satellites of World Island) adını vermiştir.<a class="pcalibre pcalibre1" href="../Text/Kitap_split_030.htm#_ftn126" id="_ftnref126" title=""><span class="MsoFootnoteReference"><span><!--[if !supportFootnotes]--><span class="MsoFootnoteReference"><span class="calibre62">[126]</span></span></span></span></a> Mackinder, kuramında coğrafyanın ve tarihin gerçeklerinden kaynaklanması nedeniyle, ulaşım ve silah teknolojisindeki değişimlerin “Kalpgâh” üzerinde göstereceği stratejik etkiye dikkat çekerken; “Dünya Adası”nın içinden dünyanın özgürlüğünü tehdit edebilecek kapasitede olan bir askeri güç üssünün (Almanya’yı kastederek) ortaya çıktığını iddia etmiştir.<a class="pcalibre pcalibre1" href="../Text/Kitap_split_030.htm#_ftn127" id="_ftnref127" title=""><span class="MsoFootnoteReference"><span><!--[if !supportFootnotes]--><span class="MsoFootnoteReference"><span class="calibre62">[127]</span></span></span></span></a> Nihayet, Mackinder, Heartland’ın dünyanın hâkimiyeti açısından çok önemli olduğu sonucuna ulaşarak bunu şu ünlü deyişiyle formüle etmiştir:</span></p>

    <p class="MsoNormal22"><i class="calibre5"><span class="calibre58"><span>&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;</span> “Doğu Avrupa’ya hükmeden Kalpgâh</span></i> <span class="calibre58">[Merkez Bölgesi] <i class="calibre5">kontrol eder; Kalpgâh hükmeden Dünya Adası’nı</i> [Avrasya ve Afrika] <i class="calibre5">yönetir; Dünya Adası’na hükmeden dünyayı yönetir.”</i></span><a class="pcalibre pcalibre1" href="../Text/Kitap_split_030.htm#_ftn128" id="_ftnref128" title=""><span class="MsoFootnoteReference"><span class="calibre22"><span><!--[if !supportFootnotes]--><span class="MsoFootnoteReference"><span class="calibre62">[128]</span></span></span></span></span></a></p>

    <p class="MsoNormal12"><span class="calibre22">Mackinder, bu yolla, tek bir devletin (o yıllarda Almanya) bu bölgeye hâkim olmasının ne gibi sonuçlar doğurabileceğine işaret etmek istemiştir. İşin ilginç yanı, onun bu görüşleri o yıllarda İngilizlerden çok Almanlar tarafından dikkate alınmış, değerlendirilmiştir.<a class="pcalibre pcalibre1" href="../Text/Kitap_split_030.htm#_ftn129" id="_ftnref129" title=""><span class="MsoFootnoteReference"><span><!--[if !supportFootnotes]--><span class="MsoFootnoteReference"><span class="calibre62">[129]</span></span></span></span></a> Francis P. Sempa’nın deyimiyle, İngiltere’nin ve Amerika’nın dar görüşlü insanları, Mackinder’in bu uyarısına “olmaz” diyerek kulak asmadıklarından, Avrupa’da yaklaşan stratejik tehlikenin farkına vardıklarında vakit artık çok geç olmuştur.<a class="pcalibre pcalibre1" href="../Text/Kitap_split_030.htm#_ftn130" id="_ftnref130" title=""><span class="MsoFootnoteReference"><span><!--[if !supportFootnotes]--><span class="MsoFootnoteReference"><span class="calibre62">[130]</span></span></span></span></a></span></p>

    <p class="MsoNormal12"><span class="calibre22">Mackinder, II. Dünya Savaşı sürerken bu görüşlerini yeniden bir değerlendirmeye tabi tutarak bazı değişikliklere yönelmiş ve ulaştığı sonuçları 1943 yılında bir makale halinde yayınlamıştır. Söz konusu makalesinde Mackinder, “Heartland”ın doğu sınırını bir miktar batıya kaydırarak bir kısım Sibirya düzlüğünü dışarıda bırakmıştır. Diğer taraftan, Kuzeydoğu Amerika ile Kuzeybatı Avrupa’nın siyasi ve ekonomik açıdan hızla gelişmesi, Mackinder’i “Heartland”a rakip bir Kuzey Atlantik havzasından (Midland Ocean Basin) söz etmeye yöneltirken; Asya’nın güneydoğusundaki Muson Bölgesi ve Güney Atlantik bölgesini de, geleceğin önemli bölgeleri olarak görmeye başlamıştır.<a class="pcalibre pcalibre1" href="../Text/Kitap_split_030.htm#_ftn131" id="_ftnref131" title=""><span class="MsoFootnoteReference"><span><!--[if !supportFootnotes]--><span class="MsoFootnoteReference"><span class="calibre62">[131]</span></span></span></span></a> Sonuç olarak bakıldığında, Mackinder, “Heartland” adını verdiği bölgenin sınırlarını her defasında, değişen dünyanın şartlarına göre, farklı şekillerde çizmek zorunda kalmıştır. Bunun temel nedeni, dünyadaki siyasi, ekonomik, askeri ve teknolojik gelişmelerin varlığıdır. Diğer bir ifadeyle, 1904, 1919 ve 1943’teki “Heartland” sınırları dünyadaki siyasi, ekonomik, askeri ve teknolojik durumları yansıtmaktadır.<a class="pcalibre pcalibre1" href="../Text/Kitap_split_030.htm#_ftn132" id="_ftnref132" title=""><span class="MsoFootnoteReference"><span><!--[if !supportFootnotes]--><span class="MsoFootnoteReference"><span class="calibre62">[132]</span></span></span></span></a> Bütün eleştirilere rağmen, Mackinder’in görüşlerinin çeşitli uygulamalar açısından yol gösterici olduğu söylenebilir. İki dünya savaşı arasındaki dönemde Almanya’nın dış politikasını yönlendiren Haushofer ve diğer bazı jeopolitikçiler, Mackinder’in görüşlerinden belirgin bir biçimde yararlanmışlardır. II. Dünya Savaşı sonrası dönemde de, ABD’nin SSCB’ye karşı uygulamaya başladığı “çevreleme” (containment) stratejisinin temelinde, “Heartland”ı elinde bulunduran SSCB’nin “Dünya Adası”na hâkim olmasını önleme çabasının yattığı söylenebilir.<a class="pcalibre pcalibre1" href="../Text/Kitap_split_030.htm#_ftn133" id="_ftnref133" title=""><span class="MsoFootnoteReference"><span><!--[if !supportFootnotes]--><span class="MsoFootnoteReference"><span class="calibre62">[133]</span></span></span></span></a></span></p>

    <p class="MsoNormal12"><span class="calibre22">Anglo–Amerikan jeopolitik ekolünün bir başka temsilcisi ise Nicholas John Spykman’dır (1893–1943). Temelde Mackinder’in çalışmalarından etkilenen Spykman, “Heartland” kuramını farklı yorumlayarak ona alternatif teşkil edebilecek düzeyde farklı sonuçlara ulaşmıştır. Spykman, Mackinder’in “Heartland”ı esas alan dünya hâkimiyeti jeopolitik söylemini bir anlamda tersine çevirerek, “Rimland” (Kenar Kuşak) kavramını ortaya atmış ve “Rimland”a sahip olmanın önemi üzerinde durmuştur. “Rimland”, Doğu Avrupa’dan başlayıp Türkiye, İran, Pakistan ve Çin’i içine alıp Doğu Sibirya’ya kadar uzanan ve Mackinder’in tezinde “İç Hilal”e (Inner Cressent) karşılık gelen bölgedir. Çalışmaları, Mackinder’in kuramından sonra en çok bilinen ve ikinci jeopolitik teoriyi (Kenar Kuşak Teorisi) oluşturan Spykman, bunu şöyle formüle etmiştir:</span></p>

    <p class="MsoNormal22"><i class="calibre5"><span class="calibre58"><span>&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;</span> “Rimland’a hâkim olan Avrasya’ya hâkim olur; Avrasya’yı kontrol eden Dünya’nın kaderini kontrol eder.”</span></i><a class="pcalibre pcalibre1" href="../Text/Kitap_split_030.htm#_ftn134" id="_ftnref134" title=""><span class="MsoFootnoteReference"><span class="calibre22"><span><!--[if !supportFootnotes]--><span class="MsoFootnoteReference"><span class="calibre62">[134]</span></span></span></span></span></a></p>

    <p class="MsoNormal12"><span class="calibre22">Spykman, bu görüşlerinden hareketle, ABD’nin, Kenar Kuşak’ta yer alan ülkeler üzerinde rakip bir devletin hâkimiyetine engel olması, bir başka deyişle kendi etkisini arttırması yönünde önerilerde bulunmuştur. Aslında, Spykman bu önerileri daha çok Almanya’ya karşı düşünmekteydi. Oysa, II. Dünya Savaşı sonundan itibaren başlayan Soğuk Savaş döneminde ilk defa George Frost Kennan (1904–2005) tarafından ortaya atılan ve Spykman’ın görüşlerine çok benzeyen <i class="calibre5">“çevreleme politikası”</i>nın<a class="pcalibre pcalibre1" href="../Text/Kitap_split_030.htm#_ftn135" id="_ftnref135" title=""><span class="MsoFootnoteReference"><span><!--[if !supportFootnotes]--><span class="MsoFootnoteReference"><span class="calibre62">[135]</span></span></span></span></a> (containment policy) hedefi SSCB toprakları olmuştur.<a class="pcalibre pcalibre1" href="../Text/Kitap_split_030.htm#_ftn136" id="_ftnref136" title=""><span class="MsoFootnoteReference"><span><!--[if !supportFootnotes]--><span class="MsoFootnoteReference"><span class="calibre62">[136]</span></span></span></span></a></span></p>

    <p class="MsoNormal12"><span class="calibre22">Buraya kadar incelediğimiz jeopolitik görüşler ve teoriler kara veya deniz hâkimiyeti temeline dayanmaktadır. İnceleme sonucunda ortaya çıkan önemli bir husus, “güç” olgusu ile jeopolitik arasındaki bağlantının yadsınamaz olduğu gerçeğidir. Jeopolitik, bütün eleştirilere rağmen dış politika analizlerinde dikkate alınmaya devam etmektedir ve dün olduğu gibi bugün de devletlerin dış politikalarına doğrudan ya da dolaylı olarak yön vermektedir.<span>&nbsp;</span> Bir diğer önemli husus, jeopolitik yaklaşımlarda tarihsellik ve dönemsellik durumlarının etkili olduğu, diğer bir ifadeyle, çoğu jeopolitik görüşün ortaya atıldığı dönemin mevcut siyasi, ekonomik, askeri ve teknolojik şartlarından etkilendiği gerçeğidir. Bu durum doğal olarak jeopolitik yaklaşımları eleştiriye açık hale getirirken, günümüze uzanan süreç içerisinde de yeni jeopolitik yaklaşımların gündeme gelmesini sağlamıştır. Şüphesiz her biri kendi içinde önemli olmakla birlikte, bu çalışmanın kapsamı bütün bu jeopolitik teorilerin incelenmesine olanak vermemektedir. Ancak, önemli gördüğümüz yaklaşımların da dipnot olarak verilmesi konuyu bütünlüğe kavuşturmak açısından yararlı görülmüştür.<a class="pcalibre pcalibre1" href="../Text/Kitap_split_030.htm#_ftn137" id="_ftnref137" title=""><span class="MsoFootnoteReference"><span><!--[if !supportFootnotes]--><span class="MsoFootnoteReference"><span class="calibre62">[137]</span></span></span></span></a></span></p>

    <h4 class="calibre35" id="sigil_toc_id_12"><span class="calibre4">&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;</span> <a class="calibre4 pcalibre pcalibre1" id="_Toc342646884"></a><a class="calibre4 pcalibre pcalibre1" id="_Toc341637565"></a><a class="calibre4 pcalibre pcalibre1" id="_Toc341636877"></a><a class="calibre4 pcalibre pcalibre1" id="_Toc341636701"><span class="calibre4"><span class="calibre4"><span class="calibre4">b) Ulusal Gücün Temel Öğeleri</span></span></span></a></h4>

    <p class="MsoNormal12"><span class="calibre22"><span>&nbsp;</span>Bir devletin gücü (ulusal güç) çeşitli öğelerden oluşmaktadır. Genel olarak bakıldığında, ulusal gücü oluşturan öğeleri somut nitelikteki (ölçülebilen/maddi) öğeler ve soyut nitelikteki (değerlendirilebilen/manevi) öğeler olarak ele almak mümkündür. Somut nitelikteki öğeler beş grupta incelenebilir: Coğrafya/coğrafi konum, nüfus, doğal kaynaklar, endüstriyel kapasite, askeri kapasite. Soyut nitelikteki öğeler ise üç grupta incelenebilir: Hükümetin niteliği, diplomasinin niteliği, ulusal karakter ve ulusal moral.</span></p>

    <p class="MsoNormal12"><span class="calibre22">Ulusal gücün öğeleri, değişik kaynaklarda farklı şekillerde de sınıflandırılabilmektedir. Çalışmamızın amacı bakımından bu farklı sınırlandırmalar arasından birini seçmek ve bu unsurların hepsini tek tek incelemek yerine; ulusal gücün unsurlarını siyasi ve kültürel kapasite, sosyo</span><span class="calibre36"><span>-</span></span><span class="calibre22">ekonomik kapasite, askeri kapasite gibi daha kapsayıcı başlıklar altında değerlendirmek yoluna gideceğiz. (Gücün öğelerinden olan “coğrafya/coğrafi konum”, yukarıda jeopolitik teoriler bağlamında incelendiğinden bu başlıkta ayrıca ele alınmayacaktır).</span></p>

    <p class="MsoNormal12"><span class="calibre22"><span>&nbsp;</span></span></p>

    <h5 class="calibre69" id="sigil_toc_id_13"><span class="calibre4">&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;</span> <a class="calibre4 pcalibre pcalibre1" id="_Toc342646885"></a><a class="calibre4 pcalibre pcalibre1" id="_Toc341637566"></a><a class="calibre4 pcalibre pcalibre1" id="_Toc341636878"></a><a class="calibre4 pcalibre pcalibre1" id="_Toc341636702"><span class="calibre4"><span class="calibre4"><span class="calibre4">(1) Siyasi ve Kültürel Kapasite</span></span></span></a></h5>

    <p class="MsoNormal12"><span class="calibre22">Siyasi ve kültürel kapasite başlığı altında inceleyeceğimiz temel öğeler “ulusal karakter”, “ulusal moral”, “hükümetin niteliği” ve “diplomasinin niteliği” olacaktır.</span></p>

    <p class="MsoNormal12"><span class="calibre22"><span>&nbsp;</span>Ulusal karakter ve ulusal moral, bir toplumun güç düzeyinin belirlenmesinde hesaba katılması gereken öğelerdir. Ancak, bu öğeler rasyonel bir değerlendirme açısından kavranması zor ve kaypak öğelerdir. Bu öğeler, bir ulusun uluslararası arenada elinde bulundurduğu ağırlığın üzerinde de belirleyici bir etkiye sahiptirler.<a class="pcalibre pcalibre1" href="../Text/Kitap_split_030.htm#_ftn138" id="_ftnref138" title=""><span class="MsoFootnoteReference"><span><!--[if !supportFootnotes]--><span class="MsoFootnoteReference"><span class="calibre62">[138]</span></span></span></span></a></span></p>

    <p class="MsoNormal12"><span class="calibre22">Savaşta ya da barışta olsun, ulus adına eylemde bulunan, ulusun siyasetini planlayan, uygulayan ve destekleyenler, seçenler ve seçilenler, kamuoyunu biçimlendirenlerin hepsi de “ulusal karakter”i meydana getiren eğitim ve ahlaki niteliklerin izlerini taşırlar.<a class="pcalibre pcalibre1" href="../Text/Kitap_split_030.htm#_ftn139" id="_ftnref139" title=""><span class="MsoFootnoteReference"><span><!--[if !supportFootnotes]--><span class="MsoFootnoteReference"><span class="calibre62">[139]</span></span></span></span></a> Ulusal karakter, bir ulusun yapısında daha sık ortaya çıkan belirli bir entelektüel ve karakter niteliklerine işaret etmektedir. Belli bir ulusun yapısında daha sık rastlanan bu nitelikler, diğer uluslardakine oranla her ulusta daha değerli görülürler. Bu nitelikler, bir ulusun diğerlerinden farklı olmasının nedenidir ve her büyük felaketten sonra da ayakta kalma gücüne sahiptirler.<a class="pcalibre pcalibre1" href="../Text/Kitap_split_030.htm#_ftn140" id="_ftnref140" title=""><span class="MsoFootnoteReference"><span><!--[if !supportFootnotes]--><span class="MsoFootnoteReference"><span class="calibre62">[140]</span></span></span></span></a> Diğer bir ifadeyle ulusal karakter, kararlı ve sürekli bir yapıdadır.</span></p>

    <p class="MsoNormal12"><span class="calibre22">Uluslar yeryüzünde karakterleriyle tanınırlar. Örneğin, Türkler cesareti ve savaşçılığı, Amerikalılar kişisel girişim ve yaratıcılığı, Ruslar kavgacılığı ve inatçılığı, Yahudiler ticaretteki becerisi ve kurnazlığı, İngilizler soğukkanlılığı ve hesapçılığı, Almanlar disiplin ve kabalığıyla tanınır. Bu özellikler, o toplumun geçmişinin ve kültürel etkenlerin bir ürünü sayılabilirler.<a class="pcalibre pcalibre1" href="../Text/Kitap_split_030.htm#_ftn141" id="_ftnref141" title=""><span class="MsoFootnoteReference"><span><!--[if !supportFootnotes]--><span class="MsoFootnoteReference"><span class="calibre62">[141]</span></span></span></span></a> Aynı şekilde, bazı uluslar savaşçı, bazıları ise barışçı özellikler taşırlar. Bazı yazarlara göre, birinci türden toplumları yönetenler için, savaşı planlayabilmek oldukça kolayken; ikinci türden toplumlarda bunu yapabilmek zordur. Örneğin, ABD’nin II. Dünya Savaşı’na katılabilmesi için çok zaman ve çaba gerekmişken; hemen hiçbir umut kalmadığı halde Alman ulusu savaşı Hitler’in intiharına kadar sürdürebilmiştir.<a class="pcalibre pcalibre1" href="../Text/Kitap_split_030.htm#_ftn142" id="_ftnref142" title=""><span class="MsoFootnoteReference"><span><!--[if !supportFootnotes]--><span class="MsoFootnoteReference"><span class="calibre62">[142]</span></span></span></span></a> Neticede, ulusların bu tür karakter farklılıkları dış politika üzerinde iyi ya da kötü etkiler olarak ortaya çıkabilmektedir. Geçmiş dönemlerde uluslarının anti–militarist ve pasifist duygu ve düşünceleriyle kısıtlanan hükümetlerin, sahip oldukları askeri güç ile ulusal çıkarlar açısından yüklenmek zorunda oldukları siyasal yükümlülükler arasında denge kurmalarının zorlaştığı görülmüştür. Morgenthau’ya göre, ulusların birbirlerine oranla güçlerinin ne olduğunu hesaplamaya çalışanların, ulusal karakter farklarını da hesaba katmaları önemlidir. Bu, ne denli güç ve yanıltıcı olursa olsun, gereklidir.<a class="pcalibre pcalibre1" href="../Text/Kitap_split_030.htm#_ftn143" id="_ftnref143" title=""><span class="MsoFootnoteReference"><span><!--[if !supportFootnotes]--><span class="MsoFootnoteReference"><span class="calibre62">[143]</span></span></span></span></a></span></p>

    <p class="MsoNormal12"><span class="calibre22">Ulusal moral de ulusal güç açısından önem taşıyan bir öğedir. Ulusal moral, bir ulusun kendi hükümetinin dış politikasını barışta ve savaşta desteklemekte gösterdiği kararlılık derecesidir. Bir ülkede, ulusal moralin varlığı, yokluğu ve niteliği, ulusun tehlike ile karşılaştığı, bunalımlı zamanlarda daha açık biçimde ortaya çıkar. Ulusal moral bir devletin ordusunu, dışişlerini, üretimini, kısacası tüm faaliyetlerini ve dolayısıyla gücünü etkiler.<a class="pcalibre pcalibre1" href="../Text/Kitap_split_030.htm#_ftn144" id="_ftnref144" title=""><span class="MsoFootnoteReference"><span><!--[if !supportFootnotes]--><span class="MsoFootnoteReference"><span class="calibre62">[144]</span></span></span></span></a></span></p>

    <p class="MsoNormal12"><span class="calibre22">Ulusal karakter kararlı ve sürekli olmasına karşılık, ulusal moral koşullara bağlı olarak değişiklik gösterir. Örneğin, savaştaki haklılığa duyulan inanç, rejime ve ülkeyi yönetenlere duyulan güven gibi, siyasal ortamla yakından ilgili olgular, ulusal moralin düzeyini doğrudan etkiler. Aynı ulus bir savaşta çok yüksek bir morale sahipken, başka bir savaşta durum tersine dönebilir. Benzer şekilde, iç siyasal yaşamda gerilimi arttırmış, derin anlaşmazlık konuları yaratmış olan hükümetler, dış politikalarının başarısı için yeterli bir halk desteği sağlayamazlar. Ülkeyi yönetenlerin ya da rejimin, kendisini dışladığı ya da yeterince kollamadığı duygusuna kapılan toplum kesimlerinin varlığı oranında ulusal güç azalır. Aynı şekilde, kararsız ve tutarsız dış politika eylemleri de ulusal moralin azalmasına yol açarlar.<a class="pcalibre pcalibre1" href="../Text/Kitap_split_030.htm#_ftn145" id="_ftnref145" title=""><span class="MsoFootnoteReference"><span><!--[if !supportFootnotes]--><span class="MsoFootnoteReference"><span class="calibre62">[145]</span></span></span></span></a></span></p>

    <p class="MsoNormal12"><span class="calibre22">Her halkın ulusal morali bir noktaya kadardır ve bu noktadan sonra yıkılır. Yıkılma noktası farklı uluslar için, farklı şartlar altında farklı farklıdır. Özellikle savaş zamanlarında bu durum daha da netlik kazanmaktadır. Bazı uluslar, savaşta uğranılan büyük çapta ve gereksiz kayıplar karşısında yıkılırlar. Bazı uluslar ise, önemli tek bir muharebe kaybeder etmez moral yıkıntısına uğramaktadırlar. Bazı ulusların morali ise, hükümetin kötü idaresi, yokluk, sıkıntı, işgal edilmişlik ve savaştaki umutsuz duruma rağmen birdenbire yıkılmamakta, yavaş yavaş zayıflayarak, adeta bir bıçak gibi zamanla aşındırılabilmektedir.<a class="pcalibre pcalibre1" href="../Text/Kitap_split_030.htm#_ftn146" id="_ftnref146" title=""><span class="MsoFootnoteReference"><span><!--[if !supportFootnotes]--><span class="MsoFootnoteReference"><span class="calibre62">[146]</span></span></span></span></a> Bu nedenlerle, ulusal morali yükseltmekte bilinçli olarak kullanılabilecek en önemli araç ise hükümetin niteliğidir.<a class="pcalibre pcalibre1" href="../Text/Kitap_split_030.htm#_ftn147" id="_ftnref147" title=""><span class="MsoFootnoteReference"><span><!--[if !supportFootnotes]--><span class="MsoFootnoteReference"><span class="calibre62">[147]</span></span></span></span></a></span></p>

    <p class="MsoNormal12"><span class="calibre22">Siyasi ve kültürel kapasite başlığı altında inceleyeceğimiz son iki öğe hükümetin niteliği ve diplomasinin niteliğidir. Hükümetin niteliğinin önemi, ulusal gücü oluşturan maddi ve beşeri kaynaklar arasında ve bu kaynaklarla izlenmekte olan dış politika arasında bir denge kurmak ve izlenecek dış politika konusunda halkın desteğini sağlamak noktasında ortaya çıkmaktadır.<a class="pcalibre pcalibre1" href="../Text/Kitap_split_030.htm#_ftn148" id="_ftnref148" title=""><span class="MsoFootnoteReference"><span><!--[if !supportFootnotes]--><span class="MsoFootnoteReference"><span class="calibre62">[148]</span></span></span></span></a> İyi ve nitelikli bir hükümeti ulusal güç açısından başlı başına bir şart olarak gören Morgenthau’ya göre, bir dış politika, ne kadar kusursuz çizilmiş, ne kadar kusursuz yönetilmiş ve uygulanmış, maddi ve beşeri ne kadar kaynaklara dayanmış olursa olsun, temelinde iyi bir yönetim, nitelikli bir hükümet olmadığı taktirde “sıfır” demektir.<a class="pcalibre pcalibre1" href="../Text/Kitap_split_030.htm#_ftn149" id="_ftnref149" title=""><span class="MsoFootnoteReference"><span><!--[if !supportFootnotes]--><span class="MsoFootnoteReference"><span class="calibre62">[149]</span></span></span></span></a></span></p>

    <p class="MsoNormal12"><span class="calibre22">Bir hükümet öncelikle sahip olunan ulusal güç ile dış politika hedefleri arasında denge kurmak zorundadır. Kendi gücünün yetebileceğinden daha düşük düzeyde bir dış politika izlemek isteyen devletler uluslararası toplumda hakları olan role çıkamazlar. Örneğin, ABD, I. ve II. Dünya Savaşları arasındaki dönemde bu duruma düşmüştür. Aynı şekilde, gücünün yetemeyeceği kadar yüksek dış politika hedeflerine yönelmiş devletlerin de başarısız oldukları tarihin kaydettiği gerçekler arasındadır. Büyük İskender’den Hitler’e uzanan çizgide, iktidarları ile dış politika hedefleri arasında denge kuramamış yönetimlerin başarısızlıklarının temelinde bu gerçek yatmaktadır. Ulusal gücün, bir devletin dış politika sınırlarını belirlemesi ilkesinin belki tek istisnası, devletin varlığının tehlikeye düşmesi durumudur. Ulusal varlığın korunması dış politikanın başta gelen amacı olduğu için, bu gibi durumlarda devletin, ulusal güçle sınırlı rasyonel davranış kalıpları dışına çıkması normal karşılanmaktadır.<a class="pcalibre pcalibre1" href="../Text/Kitap_split_030.htm#_ftn150" id="_ftnref150" title=""><span class="MsoFootnoteReference"><span><!--[if !supportFootnotes]--><span class="MsoFootnoteReference"><span class="calibre62">[150]</span></span></span></span></a> Diğer bir deyişle, ulusun varlığının tehlikeye düşmesi halinde, siyaset ile güç arasındaki normal ilişkiler bir yana bırakılarak, siyaset gücün önüne geçebilir. Bu durumdaki bir ulus, ulusal varlığını sürdürmek uğruna diğer çıkarlarını bir kenara bırakmak, feda etmek ve rasyonel açıdan düşünüldüğünde yapılmasına olanak olmayan şeyleri başarmak zorundadır.<a class="pcalibre pcalibre1" href="../Text/Kitap_split_030.htm#_ftn151" id="_ftnref151" title=""><span class="MsoFootnoteReference"><span><!--[if !supportFootnotes]--><span class="MsoFootnoteReference"><span class="calibre62">[151]</span></span></span></span></a></span></p>

    <p class="MsoNormal12"><span class="calibre22">Bir hükümet, sahip olunan ulusal güç ile dış politika hedefleri arasında denge kurmak zorunda olduğu gibi, ulusal gücü oluşturan farklı öğeler arasında da denge kurmak durumundadır. Hiçbir ulus, sadece, doğal kaynakları zengin olduğu, büyük bir nüfusa sahip bulunduğu veya devasa bir endüstrisi ve ordusu olduğu için maksimum bir ulusal gücü elde edemez. Bu bağlamda hükümetin niteliği, diğer güç unsurlarını da kullanma yetkisine sahip olduğu için ulusal güç açısından ayrı bir önem taşımaktadır. Bir ulusun maksimum bir ulusal güç elde etmesi için, güç kaynakları açısından yeterli nitelik ve niceliklere vararak, bu güç kaynaklarının belli bir dış politikayı en yüksek başarı şansı ile destekleyebilecek duruma getirmesi gerekir. Bir diğer ifadeyle, bir hükümet, dış politikanın yürütülmesi açısından önem taşıyan insan gücü, doğal kaynaklar, kamuoyu gibi kategorilere ne oranda hâkim olur ve ne oranda kurumsallaşmış bir yönetim yapısına sahip olursa, çeşitli kategorilerden dış politika çıktılarına ilişkin olarak oluşturabileceği seçeneklerin limitleri o derece geniş, bir başka deyişle, sahip olduğu hareket serbestisi o derece fazla olacaktır denilebilir.<a class="pcalibre pcalibre1" href="../Text/Kitap_split_030.htm#_ftn152" id="_ftnref152" title=""><span class="MsoFootnoteReference"><span><!--[if !supportFootnotes]--><span class="MsoFootnoteReference"><span class="calibre62">[152]</span></span></span></span></a></span></p>

    <p class="MsoNormal12"><span class="calibre22">Hükümetin niteliği, halkın desteğini kazanmak noktasında da önemlidir. Özellikle ulusal moralle birlikte düşünüldüğünde, hükümetin niteliği özel bir önem taşımaktadır. Bunun temel nedeni, kısmen, ulusal moralin askeri güç üzerinde bir etkisi olacağının umulması; kısmen de, ulusal moralin hükümetin kendi dış politikasını izlemekte dayanak alacağı kararlılık üzerinde nüfuz icra etmesidir.<a class="pcalibre pcalibre1" href="../Text/Kitap_split_030.htm#_ftn153" id="_ftnref153" title=""><span class="MsoFootnoteReference"><span><!--[if !supportFootnotes]--><span class="MsoFootnoteReference"><span class="calibre62">[153]</span></span></span></span></a> Gerçek anlamda halkı temsil edebilen; yani, sadece parlamento çoğunluğuna sahip bir hükümet olmakla kalmayıp, halkın her çeşit duygu ve kanaatlerini ulusun uluslararası alandaki istek ve siyasetine dönüştürebilen bir hükümet, kendi dış politikasını ve hedeflerini desteklemek için ulusal enerjiden yararlanabilme konusunda çok büyük bir avantaja sahiptir. Ancak, dış politikanın başarıya ulaşması için gerekli koşullar ile bu politikanın halkça desteklenmesini gerekli kılan koşullar her zaman aynı olmayabilmektedir. Devletlerin dış politikaları çoğu kez çıkarları ile doğrudan ilgili sorunları içerdiğinden, politika yapıcısının bu iki durumu bağdaştırması ve kamuoyuna gereksiz ödünler vermemesi gerekmektedir.<a class="pcalibre pcalibre1" href="../Text/Kitap_split_030.htm#_ftn154" id="_ftnref154" title=""><span class="MsoFootnoteReference"><span><!--[if !supportFootnotes]--><span class="MsoFootnoteReference"><span class="calibre62">[154]</span></span></span></span></a></span></p>

    <p class="MsoNormal12"><span class="calibre22">Son olarak diplomasinin niteliği de bir ulusun gücünü meydana getiren faktörler arasında, istikrarsız da olsa oldukça önemlidir. Ulusal gücü belirleyen diğer bütün öğeler, bir ulusun ulusal gücünün biçimlendiği bir hammadde gibidir. Diplomasinin niteliği, ulusal gücü meydana getiren bu farklı öğeleri, ulusal çıkarları en yakından ve en dolaysız şekilde ilgilendiren uluslararası sorunlar ve durumlar üzerinde en yüksek etkide bulunabilecek bir yapıya kavuşturmak açısından önemlidir. Morgenthau’ya göre, bir ulusun dış politikasının barış zamanında diplomatlar eliyle yönetilmesi ve uygulanmasının ulusal güç açısından önemi, savaş zamanında aynı ulusun askeri liderlerinin askeri taktik ve stratejilerinin önemine eşittir. Diplomasi ulusal gücün beynidir.<a class="pcalibre pcalibre1" href="../Text/Kitap_split_030.htm#_ftn155" id="_ftnref155" title=""><span class="MsoFootnoteReference"><span><!--[if !supportFootnotes]--><span class="MsoFootnoteReference"><span class="calibre62">[155]</span></span></span></span></a> Bu bağlamda nitelikli bir diplomasi, dış politikanın amaç ve hedefleri ile, elde varolan ulusal güç kaynakları arasında bir denge kuran ve bunu yüksek nitelikteki diplomatlar aracılığıyla yürüten bir yapıdadır.</span></p>

    <p class="MsoNormal12"><span class="calibre22"><span>&nbsp;</span></span></p>

    <h5 class="calibre69" id="sigil_toc_id_14"><span class="calibre4">&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;</span> <a class="calibre4 pcalibre pcalibre1" id="_Toc342646886"></a><a class="calibre4 pcalibre pcalibre1" id="_Toc341637567"></a><a class="calibre4 pcalibre pcalibre1" id="_Toc341636879"></a><a class="calibre4 pcalibre pcalibre1" id="_Toc341636703"><span class="calibre4"><span class="calibre4"><span class="calibre4">(2) Sosyo–Ekonomik Kapasite</span></span></span></a></h5>

    <p class="MsoNormal12"><span class="calibre22">Sosyo–Ekonomik kapasite başlığı altında inceleyeceğimiz temel öğeler “doğal kaynaklar”, “nüfus”, “endüstriyel kapasite” olacaktır.</span></p>

    <p class="MsoNormal12"><span class="calibre22">Doğal kaynaklar, bir ulusun diğer uluslar karşısındaki gücünü belirleyen ve nispeten istikrarlı olan bir öğedir. Doğal kaynakların çeşitliliği ve miktar bakımından yeterlilik dereceleri ülkelerin dış politikaları açısından önem kazanmaktadır. Doğal kaynakların çeşitliliği ve mutlak miktarlarının genellikle ülke büyüklüğü ile doğru orantılı olduğu kabul edilmektedir. Bununla beraber, gıda maddeleri, ham maddeler, enerji kaynakları ve madenlerden oluşan doğal kaynaklar dünya yüzeyinde eşit dağılmamıştır. Bu durum da doğal kaynakların devletlerin birçoğunun dış politikasında önemli bir konuma sahip olmasına neden olmaktadır. Örneğin, geçmişte izlenen deniz aşırı sömürgecilik politikalarının bir nedeninin de, bazı doğal kaynakların temini veya daha ucuza elde edilmesi çabaları olduğu söylenebilir.<a class="pcalibre pcalibre1" href="../Text/Kitap_split_030.htm#_ftn156" id="_ftnref156" title=""><span class="MsoFootnoteReference"><span><!--[if !supportFootnotes]--><span class="MsoFootnoteReference"><span class="calibre62">[156]</span></span></span></span></a> Doğal kaynaklar açısından kendi kendine yeterlilik durumu, bir devletin kendisine karşı bu türden kaynaklardan mahrum kılma yoluyla uygulanacak bir ekonomik önlemi etkisizleştirmesinde önemli olduğu gibi; bir dış politika hedefini gerçekleştirmede doğal kaynaklar vasıtasıyla uygulanacak ekonomik bir önlemi de etkili kılabilmektedir.</span></p>

    <p class="MsoNormal12"><span class="calibre22">Öte yandan, doğal kaynaklar grubunda yer alan hammadde ve enerji kaynakları hem endüstriyel üretim için hem de savaşabilecek güce sahip olma açısından çok büyük önem taşımaktadırlar. Nitekim, savaşın mekanikleşmesi ölçüsünde ulusal güç açısından hammaddelerin ve enerji kaynaklarının kontrollerinin mutlak önemlerinin artmasının yanında, bazı hammaddelerin de (petrol, uranyum gibi) nispi önemi artmış bulunmaktadır. Bu çerçevede özellikle I. Dünya Savaşı’ndan bu yana petrol ve günümüzde doğal gaz, gerek endüstride gerekse savaş alanında önemli bir enerji kaynağı haline gelmiştir. Ayrıca, barışçıl amaçlarla (ya da stratejik amaçlarla), teknolojik gelişmede ve nükleer enerji üretiminde önemli bir unsur olan uranyum madeni, (teknolojiyle birlikte) buna sahip ülkeler için ciddi avantajlar anlamına gelmektedir.<a class="pcalibre pcalibre1" href="../Text/Kitap_split_030.htm#_ftn157" id="_ftnref157" title=""><span class="MsoFootnoteReference"><span><!--[if !supportFootnotes]--><span class="MsoFootnoteReference"><span class="calibre62">[157]</span></span></span></span></a> Dolayısıyla, hammadde ve enerji kaynaklarının kontrolünün, ulusal güç ve uluslararası sistemdeki güç dağılımında değişiklik yaratma gücü göz önüne alındığında, dünyanın bazı bölgeleri ve devletleri uluslararası politika açısından oldukça önemli bir duruma gelmişlerdir.</span></p>

    <p class="MsoNormal12"><span class="calibre22"><span>&nbsp;</span>Nüfus, her zaman için makro politika analizlerinde (ortam veya çevreyi merkeze alan politika analizleri) devletlerin önemli bir güç unsuru olarak kabul edilmiştir. Devletin, hâkim aktör olarak gelişmesiyle birlikte, nüfus da devletlerin kaynak temellerinin bir parçası olmuştur. Bu bağlamda, özellikle, jeopolitikle ilgilenen analistler, büyük bir nüfusu ulusal güç profillerinin önemli bir yönü olarak görürken; askeri-güvenlik bağlamında da nüfus önemsenmiştir, çünkü, nüfus insan gücü sağlarken, savaş için vergi ödeyebilen bir nüfusa sahip olmanın mali sonuçları yönetenlerce de fark edilmiştir. Ekonomik açıdan da nüfus, sanayileşmenin ortaya çıkmasıyla giderek daha önemli hale gelirken, nüfusun ekonomik faaliyete oranı, üretimde hayati bir etken olmuştur.<a class="pcalibre pcalibre1" href="../Text/Kitap_split_030.htm#_ftn158" id="_ftnref158" title=""><span class="MsoFootnoteReference"><span><!--[if !supportFootnotes]--><span class="MsoFootnoteReference"><span class="calibre62">[158]</span></span></span></span></a> Bununla birlikte, nüfus, bir devletin dış politikasının biçimlenmesi ve yürütülmesinde (nispi önemi zaman içerisinde giderek azalan) bir ölçüde etkisi olan bir faktördür. Nüfusun miktarı ve niteliği ile bunların uzantısı olan bazı sorunlar, devletlerin dış politikaları üzerinde etkide bulunmaktadırlar. Nüfus ile ulusal güç arasında doğrudan bir orantı kurulamasa da, nüfus bir anlamda büyük devlet olmanın yeterli değilse de gerekli şartı olmaktadır.<a class="pcalibre pcalibre1" href="../Text/Kitap_split_030.htm#_ftn159" id="_ftnref159" title=""><span class="MsoFootnoteReference"><span><!--[if !supportFootnotes]--><span class="MsoFootnoteReference"><span class="calibre62">[159]</span></span></span></span></a></span></p>

    <p class="MsoNormal12"><span class="calibre22">Bir ülkenin toplam nüfusu, nüfusun yapısı ve bütünlüğü, nüfus artış oranı, genç ve eğitimli insan sayısı, nüfusun üretime katılma payı vb. özellikler nüfus gücünün önemli karakteristiklerini oluşturmaktadır. Nüfus yapısı dikkate alındığında, eğitimli ve üretken insan sayısının fazlalığı önemli bir avantaj olarak kabul edilmektedir.<a class="pcalibre pcalibre1" href="../Text/Kitap_split_030.htm#_ftn160" id="_ftnref160" title=""><span class="MsoFootnoteReference"><span><!--[if !supportFootnotes]--><span class="MsoFootnoteReference"><span class="calibre62">[160]</span></span></span></span></a><span>&nbsp;</span> Günümüzde devletlerin ekonomik ve endüstriyel kapasitelerini arttırabilmeleri ve büyük ordular oluşturabilmeleri yeterli büyüklükte bir nüfusa sahip olmayı gerektirmektedir. Ancak, endüstriyel kapasite ve hammadde kaynakları bakımından zayıf devletler için fazla nüfusun olumsuz taraflarının oldukça fazla olduğu da bir gerçektir.<a class="pcalibre pcalibre1" href="../Text/Kitap_split_030.htm#_ftn161" id="_ftnref161" title=""><span class="MsoFootnoteReference"><span><!--[if !supportFootnotes]--><span class="MsoFootnoteReference"><span class="calibre62">[161]</span></span></span></span></a></span></p>

    <p class="MsoNormal12"><span class="calibre22">Endüstriyel kapasite, günümüzde devletlerin büyük veya güçlü devlet olarak nitelenmelerinde önemli bir öğe haline gelmiştir. Endüstri kuruluşlarının kalitesi ve üretim kapasitesi, verimliliği, ihracat kapasitesi, işgücünün bilgi ve yetenekleri, teknolojik düzey gibi faktörler bir devletin endüstriyel kapasitesinin olduğu kadar, ulusal gücünün de temel faktörler haline gelmişlerdir. Modern savaş ve modern komünikasyon teknolojisinden dolayı, ulusal güç için, ağır endüstri alanındaki gelişmeler vazgeçilmez bir öğe haline gelmiştir. Modern savaşlarda başarı, sahip olunan ulaşım ve iletişim olanaklarından her çeşit silah ve gereçlerin miktar ve kalitesine de bağlı bulunduğu için, devletler arasındaki güç mücadelesi de daha iyi ve daha çok savaş gereçleri imal rekabeti şekline girmiş bulunmaktadır. Bu yüzden, büyük endüstrilere sahip devletlerin büyük devlet sayılmaları (örneğin G7 ve G8 ülkeleri) ve endüstriyel sıralanmadaki bir değişikliğin güçler hiyerarşisinde de paralel veya zaman aralıklı bir değişmeye yol açmayacağının düşünülmesi zorlaşmıştır.<a class="pcalibre pcalibre1" href="../Text/Kitap_split_030.htm#_ftn162" id="_ftnref162" title=""><span class="MsoFootnoteReference"><span><!--[if !supportFootnotes]--><span class="MsoFootnoteReference"><span class="calibre62">[162]</span></span></span></span></a></span></p>

    <p class="MsoNormal12"><span class="calibre22"><span>&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;</span></span></p>

    <h5 class="calibre69" id="sigil_toc_id_15"><span class="calibre4">&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;</span> <a class="calibre4 pcalibre pcalibre1" id="_Toc342646887"></a><a class="calibre4 pcalibre pcalibre1" id="_Toc341637568"></a><a class="calibre4 pcalibre pcalibre1" id="_Toc341636880"></a><a class="calibre4 pcalibre pcalibre1" id="_Toc341636704"><span class="calibre4"><span class="calibre4"><span class="calibre4">(3) Askeri Kapasite</span></span></span></a></h5>

    <p class="MsoNormal12"><span class="calibre22">Morgenthau’ya göre, gücün diğer unsurlarına (coğrafi, ekonomik, siyasi) bir ulusun fiili gücü açısından önem kazandıran unsur sahip olunan askeri kapasitedir.<a class="pcalibre pcalibre1" href="../Text/Kitap_split_030.htm#_ftn163" id="_ftnref163" title=""><span class="MsoFootnoteReference"><span><!--[if !supportFootnotes]--><span class="MsoFootnoteReference"><span class="calibre62">[163]</span></span></span></span></a> Gerçekten de, devletlerin güçleri çoğu kez askeri olanakları ile ölçülmekte, onunla eşdeğerde tutulmaktadır. Uluslararası ilişkilerde en son başvurulan araç askeri araçlar olduğundan, güç hesaplarında askeri öğe bütün tahminlerin odak noktasını oluşturmaktadır. Savaş teknolojisi, silahların ve silahlı güçlerin niteliği ve niceliği, askeri önderlik gibi öğeler askeri gücü belirleyen temel öğelerdir.</span></p>

    <p class="MsoNormal12"><span class="calibre22">Ulusların ve uygarlıkların kaderlerini çoğu kez savaş teknolojisinde meydana gelen değişiklikler belirlemiştir. XV. ve XIX. yüzyıllar arasındaki genişleme döneminde Avrupa, Batı yarı küresine, Afrika’ya, Yakındoğu’ya ve Uzakdoğu’ya oranla daha ileri bir savaş teknolojisine sahip olduğu için, dünyada üstün bir yer kazanmış ve bu üstünlüğünü korumuştur.<a class="pcalibre pcalibre1" href="../Text/Kitap_split_030.htm#_ftn164" id="_ftnref164" title=""><span class="MsoFootnoteReference"><span><!--[if !supportFootnotes]--><span class="MsoFootnoteReference"><span class="calibre62">[164]</span></span></span></span></a> Ortaçağlarda kullanılmakta olan geleneksel silahlara topun ve tüfeğin katılması, bu silahlara sahip devletlerin askeri gücünü birden bire çok arttırmıştır.<a class="pcalibre pcalibre1" href="../Text/Kitap_split_030.htm#_ftn165" id="_ftnref165" title=""><span class="MsoFootnoteReference"><span><!--[if !supportFootnotes]--><span class="MsoFootnoteReference"><span class="calibre62">[165]</span></span></span></span></a> Varlıkları, şatoların ve süvari birliklerinin varlığına dayanan feodal beyler ve bağımsız kasabalar; yeni silahların geliştirilmesiyle üstünlüklerini yitirmeye başlamışlardır. Bu değişim, tarihte bir dönemin kapanması ve yeni bir dönemin başlaması ile sonuçlanmıştır.<a class="pcalibre pcalibre1" href="../Text/Kitap_split_030.htm#_ftn166" id="_ftnref166" title=""><span class="MsoFootnoteReference"><span><!--[if !supportFootnotes]--><span class="MsoFootnoteReference"><span class="calibre62">[166]</span></span></span></span></a></span></p>

    <p class="MsoNormal12"><span class="calibre22">Savaş teknolojisindeki asıl baş döndürücü dönüşüm XX. yüzyılda gerçekleşmiştir. Basit personel taşıyıcılarından zırhlı tanklara, pervaneli uçaklardan süpersonik jetlere, büyük obüs toplarından lazer güdümlü füzelere ve tarihin en büyük imha gücüne sahip atom bombalarına bu yüzyılda şahit olunmuştur.<a class="pcalibre pcalibre1" href="../Text/Kitap_split_030.htm#_ftn167" id="_ftnref167" title=""><span class="MsoFootnoteReference"><span><!--[if !supportFootnotes]--><span class="MsoFootnoteReference"><span class="calibre62">[167]</span></span></span></span></a> Bu yüzyılın başlarında denizaltı, tank ve uçakların ortaya çıkması, geçici bir zaman için de olsa, bunlardan ilk yararlananlara önemli bir üstünlük kazandırmıştır. Öte yandan yine XX. yüzyılda ortaya çıkan atom silahları ve gönderme araçları, bunlara sahip olan devletleri bunlara sahip olmayan devletler karşısında büyük bir üstünlüğe taşımıştır. Ancak, atom silahlarının kullanımı olağanüstü önemde iki paradoksa yol açmaktadır. İlki, atom silahlarının sahip olduğu büyük tahrip gücü yüzünden, klasik silahların aksine, atom silahlarının niceliksel olarak arttırılmasının ulusal güç açısından bir anlam ifade etmediği gerçeğidir. İkinci paradoks ise, atom silahlarının yıkıcı gücü ile bu silahların rasyonel kullanılabilirliği arasındaki ters orantıdır. Zira, büyük güçteki atom silahları, ayırt edilmeksizin kitlesel tahriplere yol açmakta; bu yüzden de rasyonel askeri amaçlar için elverişli olmamaktadır. Neticede, atom silahları, topyekûn bir tahrip tehdidi olarak savaşı önlemekte işe yarayabilirlerse de, rasyonel bir savaşta kullanılamazlar.<a class="pcalibre pcalibre1" href="../Text/Kitap_split_030.htm#_ftn168" id="_ftnref168" title=""><span class="MsoFootnoteReference"><span><!--[if !supportFootnotes]--><span class="MsoFootnoteReference"><span class="calibre62">[168]</span></span></span></span></a></span></p>

    <p class="MsoNormal12"><span class="calibre22">Bir devletin askeri gücünü belirleyen bir başka öğe de “askeri önderlik”tir. Prusya’nın XVIII. yüzyılda sahip olduğu gücün başlıca nedeni Büyük Frederick’in savaş dehası ve onun askeri taktik ve stratejik buluşları olmuştur. Benzer şekilde, Fransız ordularının başındaki General Napolyon Bonapart’ın savaş dehası Fransa’yı Avrupa’da bir dönem için de olsa önemli askeri başarılara taşımıştır. Yine, I. ve II. Dünya Savaşları arasındaki dönemde Maginot Hattı’nın Fransız genelkurmayında yarattığı psikolojik rahatlık, Fransa’nın beklenmedik bir yenilgiye uğramasına yol açmıştır.<a class="pcalibre pcalibre1" href="../Text/Kitap_split_030.htm#_ftn169" id="_ftnref169" title=""><span class="MsoFootnoteReference"><span><!--[if !supportFootnotes]--><span class="MsoFootnoteReference"><span class="calibre62">[169]</span></span></span></span></a> Mısır Devlet Başkanı Cemal Abdül Nasır’ın, 1967’deki Altı Gün Savaşı’nda, savaşa hazır olmadığı halde, Sina Yarımadasındaki BM (Birleşmiş Milletler Örgütü) güçlerinin çekilmesini istemesi ve savaşın başlamasına neden olması, Mısır’a çok pahalıya mal olmuştur.<a class="pcalibre pcalibre1" href="../Text/Kitap_split_030.htm#_ftn170" id="_ftnref170" title=""><span class="MsoFootnoteReference"><span><!--[if !supportFootnotes]--><span class="MsoFootnoteReference"><span class="calibre62">[170]</span></span></span></span></a></span></p>

    <p class="MsoNormal12"><span class="calibre22">Son olarak, bir devletin sahip olduğu askeri güç, insan ve silahlarının nicelik ve niteliğine ve bunların askeri kurumun çeşitli dallarındaki dağılımına da bağlı bulunmaktadır. Kaynakları ve yükümlülükleri açısından bir ulus ne büyüklükte bir ordu besleyebilir? Bir ulusun, kuvvetli olmak için, büyük bir orduya sahip olması zorunlu bir koşul mudur? Her zaman savaşa hazır muvazzaf askeri birlikler eğitim görmüş ihtiyatlardan daha mı önemlidir? Bir ulus, elindeki kaynak ve olanakları teknolojik araştırmalara harcayıp, ileri teknolojiye dayanan fakat az sayıda silah üretimiyle askeri gücünü üst düzeyde tutabilir mi? Bu gibi sorulara verilecek yanıtlar şüphesiz her zaman aynı değildir. Tarihte, bir ordunun sahip olduğu nitelik ve nicelik ile kuvvetinin doğru orantılı olmadığını gösteren sayısız örnekler vardır. Geçmişteki ve günümüzdeki uluslararası olaylar, çok güçlü olsalar bile, devletlerin askeri kudretlerini bir tek silaha ya da unsura dayandırmalarının yanlış bir politika olduğunu ortaya koymuştur.</span></p>

    <p class="MsoNormal12"><span class="calibre22"><span>&nbsp;</span></span></p>

    <h4 class="calibre35" id="sigil_toc_id_16"><span class="calibre4">&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;</span> <a class="calibre4 pcalibre pcalibre1" id="_Toc342646888"></a><a class="calibre4 pcalibre pcalibre1" id="_Toc341637569"></a><a class="calibre4 pcalibre pcalibre1" id="_Toc341636881"></a><a class="calibre4 pcalibre pcalibre1" id="_Toc341636705"><span class="calibre4"><span class="calibre4"><span class="calibre4">c) “Soft Power” ve “Hard Power” Kavramları</span></span></span></a></h4>

    <p class="MsoNormal12"><span class="calibre22">Gücü “istenen sonuçlara varabilmek için başkasının ya da başkalarının davranışlarına etki edebilme yeteneği” olarak tanımlayan Joseph S. Nye’a göre, bu etki edebilme yeteneğini sadece fiziki güç kullanımı, bastırma ve yaptırım gibi unsurlarla açıklamak, gücün boyutlarını anlamaya yardımcı olmaz. Gücü anlamanın en iyi yolu, gücün “yumuşak güç” (soft power) ve “sert” (hard power) olmak üzere iki uçta seyrettiğini görebilmek ve aynı zamanda bu iki gücün birbirleriyle dirsek teması içinde ve birbirini sürekli besler nitelikte bir ilişkide olduğunu tespit etmekten geçmektedir. Dolayısıyla, ülkelerin gücünü yalnızca sahip oldukları maddi ögeler (yer altı, yerüstü kaynakları, teknolojik ve ekonomik kapasitenin büyüklüğü, insan gücü ve ordu) ile tanımlamak, bütün bunlara sahip olunduğu durumlarda bile “mutlak” anlamda güce sahip olunduğu anlamına gelmemektedir. Bu bağlamda, “sert güç”, uluslararası siyasal ilişkilerde askeri ve ekonomik güç gibi unsurların politik baskı ya da ikna etme aracı olarak kullanılmasını ifade ederken; “yumuşak güç”, uluslararası alanda istediği hedeflere, kaba güç kullanarak ulaşmak yerine, diğerlerini ikna ederek ulaşma anlayışını ifade etmektedir. Diğer bir deyişle, “yumuşak güç”, bir ülkenin dünya siyasetinde istediği sonuçlara ulaşması noktasında, onun değerlerine hayran olan, onu örnek alan, onun refah seviyesine ve fırsatlarına özenen ülkelerin onu izlemesini sağlayan çekici güçtür. Dolayısıyla “yumuşak güç”, zorlama veya paradan ziyade “cazibe” ve “çekicilik”le istediğini yaptırabilme kabiliyetini ifade eder.<a class="pcalibre pcalibre1" href="../Text/Kitap_split_030.htm#_ftn171" id="_ftnref171" title=""><span class="MsoFootnoteReference"><span><!--[if !supportFootnotes]--><span class="MsoFootnoteReference"><span class="calibre62">[171]</span></span></span></span></a> (Bkz. Tablo 1)</span></p>

    <p class="MsoNormal12"><span class="calibre22"><span>&nbsp;</span></span></p>

    <p class="Tablemeasurerow"><a class="pcalibre pcalibre1" id="_Toc342647036"><span xml:lang="EN-GB">Tablo 1: Joseph S. Nye’ın Güç Tipolojisi</span></a><a class="pcalibre pcalibre1" href="../Text/Kitap_split_030.htm#_ftn172" id="_ftnref172" title=""><span><span class="MsoFootnoteReference"><span class="calibre73" xml:lang="EN-GB"><span><!--[if !supportFootnotes]--><span class="MsoFootnoteReference"><span class="calibre62" xml:lang="EN-GB">[172]</span></span></span></span></span></span></a></p>

    <p class="MsoNormal7"><span class="calibre61" xml:lang="EN-GB"><span>&nbsp;</span></span></p>

    <table border="1" cellpadding="0" cellspacing="0" class="MsoNormalTable" width="100%">
      <tbody class="calibre10">
        <tr class="calibre74">
          <td class="calibre75" colspan="2" width="30%">
            <p class="MsoNormal7"><span class="calibre76"><span>&nbsp;</span></span></p>
          </td>

          <td class="calibre77" width="17%">
            <p class="MsoNormal7"><b class="calibre1"><span class="calibre76">Davranışlar</span></b></p>
          </td>

          <td class="calibre78" width="21%">
            <p class="MsoNormal7"><b class="calibre1"><span class="calibre76">Temel Araçlar</span></b></p>
          </td>

          <td class="calibre79" width="30%">
            <p class="MsoNormal7"><b class="calibre1"><span class="calibre76">Hükümet Politikaları</span></b></p>
          </td>
        </tr>

        <tr class="calibre74">
          <td class="calibre80" rowspan="2" valign="top" width="7%">
            <p class="MsoNormal24"><b class="calibre1"><span class="calibre76">SERT GÜÇ</span></b></p>
          </td>

          <td class="calibre81" width="22%">
            <p class="MsoNormal7"><b class="calibre1"><span class="calibre76">Askeri Güç</span></b></p>
          </td>

          <td class="calibre82" valign="top" width="17%">
            <p class="MsoNormal7"><span class="calibre83">▪</span> <span class="calibre76">Zorlama</span></p>

            <p class="MsoNormal7"><span class="calibre76"><span>&nbsp;</span></span></p>

            <p class="MsoNormal7"><span class="calibre83">▪</span> <span class="calibre76">Caydırma</span></p>

            <p class="MsoNormal7"><span class="calibre76"><span>&nbsp;</span></span></p>

            <p class="MsoNormal7"><span class="calibre83">▪</span> <span class="calibre76">Koruma</span></p>
          </td>

          <td class="calibre84" valign="top" width="21%">
            <p class="MsoNormal7"><span class="calibre83">▪</span> <span class="calibre76">Tehdit</span></p>

            <p class="MsoNormal7"><span class="calibre76"><span>&nbsp;</span></span></p>

            <p class="MsoNormal7"><span class="calibre83">▪</span> <span class="calibre76">Kuvvet</span></p>
          </td>

          <td class="calibre85" valign="top" width="30%">
            <p class="MsoNormal7"><span class="calibre83">▪</span> <span class="calibre76"><i class="calibre5">Zorlayıcı diplomasi</i></span></p>

            <p class="MsoNormal7"><span class="calibre76"><span>&nbsp;</span></span></p>

            <p class="MsoNormal7"><span class="calibre83">▪</span> <span class="calibre76">Savaş</span></p>

            <p class="MsoNormal7"><span class="calibre76"><span>&nbsp;</span></span></p>

            <p class="MsoNormal7"><span class="calibre83">▪</span> <span class="calibre76">İttifak</span></p>
          </td>
        </tr>

        <tr class="calibre74">
          <td class="calibre81" width="22%">
            <p class="MsoNormal7"><b class="calibre1"><span class="calibre76">Ekonomik Güç</span></b></p>
          </td>

          <td class="calibre82" valign="top" width="17%">
            <p class="MsoNormal7"><span class="calibre83">▪</span> <span class="calibre76">Teşvik</span></p>

            <p class="MsoNormal7"><span class="calibre76"><span>&nbsp;</span></span></p>

            <p class="MsoNormal7"><span class="calibre83">▪</span> <span class="calibre76">Zorlama</span></p>
          </td>

          <td class="calibre84" valign="top" width="21%">
            <p class="MsoNormal7"><span class="calibre83">▪</span> <span class="calibre76">Para verme</span></p>

            <p class="MsoNormal7"><span class="calibre76"><span>&nbsp;</span></span></p>

            <p class="MsoNormal7"><span class="calibre83">▪</span> <span class="calibre76">Yatırım</span></p>
          </td>

          <td class="calibre85" valign="top" width="30%">
            <p class="MsoNormal7"><span class="calibre83">▪</span> <span class="calibre76">Yardım</span></p>

            <p class="MsoNormal7"><span class="calibre76"><span>&nbsp;</span></span></p>

            <p class="MsoNormal7"><span class="calibre83">▪</span> <span class="calibre76">Rüşvet</span></p>
          </td>
        </tr>

        <tr class="calibre74">
          <td class="calibre80" valign="top" width="7%">
            <p class="MsoNormal7"><span class="calibre76"><span>&nbsp;</span></span></p>
          </td>

          <td class="calibre81" width="22%">
            <p class="MsoNormal7"><b class="calibre1"><span class="calibre76">YUMUŞAK GÜÇ</span></b></p>
          </td>

          <td class="calibre82" valign="top" width="17%">
            <p class="MsoNormal7"><span class="calibre83">▪</span> <span class="calibre76">Hayranlık uyandırma</span></p>

            <p class="MsoNormal7"><span class="calibre76"><span>&nbsp;</span></span></p>

            <p class="MsoNormal7"><span class="calibre83">▪</span> <span class="calibre76">Gündem</span></p>

            <p class="MsoNormal7"><span class="calibre76">Yaratma</span></p>

            <p class="MsoNormal7"><span class="calibre76"><span>&nbsp;</span></span></p>
          </td>

          <td class="calibre84" valign="top" width="21%">
            <p class="MsoNormal7"><span class="calibre83">▪</span> <span class="calibre76">Değerler,</span></p>

            <p class="MsoNormal7"><span class="calibre76">Kültür</span></p>

            <p class="MsoNormal7"><span class="calibre76"><span>&nbsp;</span></span></p>

            <p class="MsoNormal7"><span class="calibre83">▪</span> <span class="calibre76">Politikalar</span></p>

            <p class="MsoNormal7"><span class="calibre76"><span>&nbsp;</span></span></p>

            <p class="MsoNormal7"><span class="calibre83">▪</span> <span class="calibre76">Kurumlar</span></p>
          </td>

          <td class="calibre85" valign="top" width="30%">
            <p class="MsoNormal7"><span class="calibre83">▪</span> <span class="calibre76">Kamu Diplomasisi</span></p>

            <p class="MsoNormal7"><span class="calibre76"><span>&nbsp;</span></span></p>

            <p class="MsoNormal7"><span class="calibre83">▪</span> <span class="calibre76">İki taraflı ve çok taraflı diplomasi</span></p>
          </td>
        </tr>
      </tbody>
    </table>

    <p class="MsoNormal12">Nye’a göre, “sert güç” bir ülkenin askeri ve ekonomik kapasitesinden kaynaklanan “zorlama kabiliyeti”nden ileri gelirken; “yumuşak güç” ise, bir ülkenin kültürünün, siyasi değerlerinin ve politikalarının “çekiciliği”nden ileri gelmektedir. Eğer bir ülkenin politikaları diğer ülkeler tarafından meşru görülüyorsa o ülkenin “yumuşak gücü”nden söz edilebilir ve bu meşruluk devam ettiği sürece o ülkenin “yumuşak gücü” gelişir.<a class="pcalibre pcalibre1" href="../Text/Kitap_split_030.htm#_ftn173" id="_ftnref173" title=""><span class="MsoFootnoteReference"><span class="calibre22"><span><!--[if !supportFootnotes]--><span class="MsoFootnoteReference"><span class="calibre62">[173]</span></span></span></span></span></a></p>

    <p class="MsoNormal12"><span class="calibre22">Bir ülke kendi amaçlarının ve değerlerinin başka ülkeler tarafından benimsenmesini sağlayabilirse, askeri ve ekonomik gücünün ağırlıkta olduğu sert gücünü daha az kullanmak zorunda kalır. Bu bağlamda yumuşak güç, geleneksel güç dengesinin çok üzerinde etki ve kontrol imkânı vermektedir.<a class="pcalibre pcalibre1" href="../Text/Kitap_split_030.htm#_ftn174" id="_ftnref174" title=""><span class="MsoFootnoteReference"><span><!--[if !supportFootnotes]--><span class="MsoFootnoteReference"><span class="calibre62">[174]</span></span></span></span></a> Diğer taraftan, “yumuşak güç” ile “nüfuz” aynı şeyler değildir. “Nüfuz”, tehditlerin ve paranın sert gücüne de dayanabilirken; yumuşak güç, ikna etme, kendine çekme becerisidir.<a class="pcalibre pcalibre1" href="../Text/Kitap_split_030.htm#_ftn175" id="_ftnref175" title=""><span class="MsoFootnoteReference"><span><!--[if !supportFootnotes]--><span class="MsoFootnoteReference"><span class="calibre62">[175]</span></span></span></span></a></span></p>

    <p class="MsoNormal12"><span class="calibre22">Bir ülkenin yumuşak gücü her şeyden önce şu üç kaynağa dayanır:</span></p>

    <p class="MsoNormal12"><span class="calibre22">i) Kültür,</span></p>

    <p class="MsoNormal12"><span class="calibre22">ii) Siyasi değerler,</span></p>

    <p class="MsoNormal12"><span class="calibre22">iii) Politikalar.</span></p>

    <p class="MsoNormal12"><span class="calibre22">Bir ülkenin kültürü ve siyasi değerleri, evrensel değerler içerdiğinde ve politikaları başkalarının da paylaştığı değerlere ve çıkarlara hizmet ettiğinde, yarattığı sorumluluk ve çekicilik ilişkileri sebebiyle, istediği sonuçları elde etme olasılığını arttırır. Bu bağlamda, dar görüşlü değerlerin ve sınırlı kültürlerin yumuşak güç yaratması zordur. Yurt içindeki ve dışındaki hükümet politikaları da diğer potansiyel yumuşak güç kaynağıdır. Hükümet politikaları, bir ülkenin yumuşak gücünü güçlendirebileceği gibi zayıflatabilir de. Bir hükümetin yurt içindeki, uluslararası kuruluşlardaki ve dış politikadaki tavırlarıyla savunduğu değerler, diğer ülkelerin tercihlerini belirlemede ve onları kendi yanına çekmede etkilidir. Bu bağlamda, kibirli veya kayıtsız olan ya da ulusal çıkarlar konusunda dar görüşlü bir yaklaşım üzerine kurulan iç ve dış politikalar, yumuşak gücü önemli ölçüde zayıflatmaktadır.<a class="pcalibre pcalibre1" href="../Text/Kitap_split_030.htm#_ftn176" id="_ftnref176" title=""><span class="MsoFootnoteReference"><span><!--[if !supportFootnotes]--><span class="MsoFootnoteReference"><span class="calibre62">[176]</span></span></span></span></a></span></p>

    <p class="MsoNormal12"><span class="calibre22">Yumuşak güç ve sert güç birbirleriyle ilişkilidir; çünkü, bir ülkenin başka ülkelerin davranışlarını etkileyerek amaçlarına ulaşması becerisinin her iki kolunu oluştururlar. Aralarındaki fark, hem davranışın türünde hem de kaynakların somutluğundadır. Bu bağlamda sert güç ile yumuşak güç arasındaki davranış çeşitliliği ve farklılığı “zor kullanma”dan, “ekonomik baskı”ya, “gündem oluşturmak”tan salt “cazibe”ye kadar uzanan geniş bir spektrumda sıralanabilir. Yumuşak güç kaynakları, davranış spektrumunun “kendine çekme” ucuyla birleşirken, sert güç kaynakları genellikle “emir” davranışlarıyla ilişkilidir (Bkz. Tablo 2). Fakat bu ilişki kusursuz değildir. Örneğin, ülkeler bazen “yenilmezlik” söylentilerinin etkisiyle emir gücüyle başka bir ülkeye yanaşabilir ve bazen emir gücü, ileride meşru görülecek kurumlar kurmak için kullanılabilir. Keza, güçlü bir ekonomi, sadece yaptırımlar ve para yardımları için kaynak sağlamakla kalmaz, aynı zamanda bir cazibe kaynağı da olabilir. Bununla birlikte, davranış çeşitleri ve bazı kaynaklar arasındaki bağlantılar, bizi yumuşak güç ve sert güç kaynakları ve davranış şekilleri konusunda açıklayıcı bir tablo oluşturmamıza imkân vermektedir.<a class="pcalibre pcalibre1" href="../Text/Kitap_split_030.htm#_ftn177" id="_ftnref177" title=""><span class="MsoFootnoteReference"><span><!--[if !supportFootnotes]--><span class="MsoFootnoteReference"><span class="calibre62">[177]</span></span></span></span></a> Son olarak, yumuşak gücün bazen belirli amaçlar üzerinde doğrudan etkisi olmasına rağmen, daha çok bir ülkenin ulaşmaya çalıştığı genel amaçlar üzerinde etkisi olduğu söylenebilir. Nye’a göre, yumuşak güç özellikle “çevre amaçlar”ın gerçekleştirilmesiyle alakalıdır. Yani yumuşak güç, demokrasi, insan hakları ve açık pazarları geliştirme konularında daha önemli bir rol oynamaktadır.<a class="pcalibre pcalibre1" href="../Text/Kitap_split_030.htm#_ftn178" id="_ftnref178" title=""><span class="MsoFootnoteReference"><span><!--[if !supportFootnotes]--><span class="MsoFootnoteReference"><span class="calibre62">[178]</span></span></span></span></a></span></p>

    <p class="MsoNormal12"><span class="calibre22"><span>&nbsp;</span></span></p>

    <p class="Tablemeasurerow"><a class="pcalibre pcalibre1" id="_Toc342647037"><span xml:lang="EN-GB">Tablo 2: Sert Güç</span></a><span><span class="calibre54" xml:lang="EN-GB"><span>-</span></span><span xml:lang="EN-GB">Yumuşak Güç Davranış Spektrumu</span></span><a class="pcalibre pcalibre1" href="../Text/Kitap_split_030.htm#_ftn179" id="_ftnref179" title=""><span><span class="MsoFootnoteReference"><span class="calibre73" xml:lang="EN-GB"><span><!--[if !supportFootnotes]--><span class="MsoFootnoteReference"><span class="calibre62" xml:lang="EN-GB">[179]</span></span></span></span></span></span></a></p>

    <p class="MsoNormal7"><span class="calibre61" xml:lang="EN-GB"><span>&nbsp;</span></span></p>

    <div class="calibre86">
      <table border="1" cellpadding="0" cellspacing="0" class="MsoNormalTable" width="100%">
        <tbody class="calibre10">
          <tr class="calibre11">
            <td class="calibre87" width="28%">
              <p class="MsoNormal7"><span class="calibre58"><span>&nbsp;</span></span></p>

              <p class="MsoNormal7"><span class="calibre58"><span>&nbsp;</span></span></p>
            </td>

            <td class="calibre88" width="34%">
              <p class="MsoNormal24"><b class="calibre39"><span class="calibre58">Sert Güç</span></b></p>
            </td>

            <td class="calibre89" width="36%">
              <p class="MsoNormal24"><b class="calibre39"><span class="calibre58">Yumuşak Güç</span></b></p>
            </td>
          </tr>

          <tr class="calibre11">
            <td class="calibre90" width="28%">
              <p class="MsoNormal7"><b class="calibre39"><span class="calibre58">Davranış Spektrumu</span></b></p>

              <p class="MsoNormal7"><b class="calibre39"><span class="calibre58"><span>&nbsp;</span></span></b></p>
            </td>

            <td class="calibre91" width="34%">
              <p class="MsoNormal7"><span class="calibre58"><span>&nbsp;</span></span></p>

              <p class="MsoNormal25"><span class="calibre58"><span>&nbsp;&nbsp;&nbsp;&nbsp;&nbsp;&nbsp;</span></span></p>

              <p class="MsoNormal25"><span class="calibre58">Zorlama<span>&nbsp;&nbsp;&nbsp;&nbsp;</span> <span>&nbsp;&nbsp;&nbsp;&nbsp;&nbsp;&nbsp;</span>İkna etme</span></p>

              <p class="MsoNormal25"><!--[if gte vml 1]><v:shapetype id="_x0000_t32"
   coordsize="21600,21600" o:spt="32" o:oned="t" path="m,l21600,21600e"
   filled="f">
   
   
  </v:shapetype><v:shape id="_x0000_s1279" type="#_x0000_t32" style='position:absolute;
   left:0;text-align:left;margin-left:44.85pt;margin-top:8.15pt;width:53pt;
   height:0;z-index:251621376' o:connectortype="straight" strokeweight="1.5pt">
   
   
  </v:shape><v:shape id="_x0000_s1280" type="#_x0000_t32" style='position:absolute;
   left:0;text-align:left;margin-left:98.2pt;margin-top:8.9pt;width:59.3pt;
   height:.05pt;z-index:251622400' o:connectortype="straight" strokeweight="1.5pt">
   
  </v:shape><v:shape id="_x0000_s1283" type="#_x0000_t32" style='position:absolute;
   left:0;text-align:left;margin-left:-4.65pt;margin-top:8.15pt;width:48.15pt;
   height:.15pt;flip:x;z-index:251625472' o:connectortype="straight"
   strokeweight="1.5pt">
   
  </v:shape><![endif]--><!--[if !vml]--><span class="calibre92"><img alt="" class="calibre93" src="../Images/image009.gif" v:shapes="_x0000_s1279 _x0000_s1280 _x0000_s1283" /></span><span class="calibre58"><span>&nbsp;</span></span></p><br class="calibre16" clear="all" />

              <p class="MsoNormal7"><span class="calibre58">(Emir)</span></p>

              <p class="MsoNormal7"><span class="calibre58"><span>&nbsp;</span></span></p>
            </td>

            <td class="calibre94" width="36%">
              <p class="MsoNormal25"><span class="calibre58"><span>&nbsp;&nbsp;&nbsp;</span></span></p>

              <p class="MsoNormal25"><span class="calibre58"><span>&nbsp;&nbsp;&nbsp;&nbsp;</span> Gündem<span>&nbsp;&nbsp;&nbsp;&nbsp;&nbsp;&nbsp;&nbsp;&nbsp;</span> <span>&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;</span></span></p>

              <p class="MsoNormal25"><span class="calibre58"><span>&nbsp;&nbsp;</span> <span>&nbsp;&nbsp;</span>yaratma<span>&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;</span> Cazibe</span></p>

              <p class="MsoNormal26"><!--[if gte vml 1]><v:shape id="_x0000_s1282"
   type="#_x0000_t32" style='position:absolute;left:0;text-align:left;
   margin-left:92.95pt;margin-top:7.85pt;width:32.35pt;height:.2pt;flip:y;
   z-index:251624448' o:connectortype="straight" strokeweight="1.5pt">
   
  </v:shape><![endif]--><!--[if !vml]--><span class="calibre95"><img alt="" class="calibre96" src="../Images/image010.gif" v:shapes="_x0000_s1282" /></span><!--[if gte vml 1]><v:shape
   id="_x0000_s1281" type="#_x0000_t32" style='position:absolute;left:0;
   text-align:left;margin-left:31.2pt;margin-top:8.25pt;width:61.4pt;height:.05pt;
   flip:y;z-index:251623424' o:connectortype="straight" strokeweight="1.5pt">
   
   
  </v:shape><![endif]--><!--[if !vml]--><span class="calibre97"><img alt="" class="calibre98" src="../Images/image011.gif" v:shapes="_x0000_s1281" /></span><span class="calibre58"><span>&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;</span></span></p>

              <p class="MsoNormal26"><span class="calibre58"><span>&nbsp;</span> (Yanına çekme)</span></p>

              <p class="MsoNormal26"><span class="calibre58"><span>&nbsp;</span></span></p>

              <p class="MsoNormal26"><span class="calibre58"><span>&nbsp;</span></span></p>
            </td>
          </tr>

          <tr class="calibre11">
            <td class="calibre90" width="28%">
              <p class="MsoNormal7"><b class="calibre39"><span class="calibre58">En Uygun Kaynaklar</span></b></p>

              <p class="MsoNormal7"><b class="calibre39"><span class="calibre58"><span>&nbsp;</span></span></b></p>
            </td>

            <td class="calibre91" valign="bottom" width="34%">
              <p class="MsoNormal7"><span class="calibre99"><span>&nbsp;</span></span></p>

              <p class="MsoNormal7"><span class="calibre99">▪</span> <span class="calibre58">Baskı<span>&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;</span> <span>&nbsp;&nbsp;</span></span><span class="calibre99">▪</span> <span class="calibre58">Ödemeler</span></p>

              <p class="MsoNormal7"><span class="calibre58"><span>&nbsp;</span></span></p>

              <p class="MsoNormal7"><span class="calibre99">▪</span> <span class="calibre58">Yaptırımlar<span>&nbsp;&nbsp;&nbsp;</span></span> <span class="calibre99">▪</span> <span class="calibre58">Rüşvet</span></p>

              <p class="MsoNormal7"><span class="calibre58"><span>&nbsp;</span></span></p>
            </td>

            <td class="calibre94" valign="bottom" width="36%">
              <p class="MsoNormal7"><span class="calibre99">▪</span> <span class="calibre58">Kurumlar<span>&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;</span> <span>&nbsp;</span></span><span class="calibre99">▪</span> <span class="calibre58">Kültür</span></p>

              <p class="MsoNormal7"><span class="calibre58"><span>&nbsp;</span></span></p>

              <p class="MsoNormal7"><span class="calibre99">▪</span> <span class="calibre58">Değerler<span>&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;</span></span> <span class="calibre99">▪</span> <span class="calibre58">Politikalar</span></p>

              <p class="MsoNormal7"><span class="calibre58"><span>&nbsp;</span></span></p>
            </td>
          </tr>
        </tbody>
      </table>
    </div>
  </div>
</body>
</html>
