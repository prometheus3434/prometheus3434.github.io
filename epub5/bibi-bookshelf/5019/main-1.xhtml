<?xml version="1.0" encoding="UTF-8"?>

<html xmlns="http://www.w3.org/1999/xhtml">
<head><meta name="charset" content="UTF-8"/><title></title><link rel="stylesheet" href="main.css" type="text/css"/>
</head>
<body><h3><a id="bookmark0"></a><span style="font-weight:bold;font-style:italic;">7</span></h3><h5><a id="bookmark1"></a>İSTANBUL</h5><h5><a id="bookmark2"></a>Fatih &#160;&#160;&#160;Mayıs</h5>
<p>Eski fotoğraflarda görülen, artık çoğu mahalle için tatlı bir hatırayı çağrıştıran, parke taşların yerlerden sökülmediği, belki de sökülmesinin unutulduğu, ana caddelerden uzakta, hatta sokağa iki dakikalık mesafede oturanların bile fark etmediği, birçoklarının çıkmaz diye önemsemediği bir sokaktı Seferci Sokak. Yüz yıl öncesinden&#160;gelen yaşama biçimlerinin gerçek bir açık hava müzesi şeklinde korunduğu, sessizliğin huzurla koyun koyuna yattığı bir sokaktı da aynı zamanda. Betonarme benzerleri arasında, küsmüş gibi duran, iki&#160;katlı, yer yer çürümüş ahşaptan eski İstanbul evleri, bir dönem popülerliği zirvede olup daha sonra unutulmuş güzel kadınlar gibiydiler. Bu evlerin çirkinleşmeleri zamanın akışından gibi görünse de&#160;asıl neden kuşkusuz kaybolan ilgiydi. &quot;Kestirme&quot; tabirinin adıyla&#160;birlikte anılmaması da onu hep, imar planlarında arkalarda bir yerde bırakmıştı. Belediyenin hizmet dairelerinden birçok memurun da&#160;aklına gelmeyen, kontrol için dahi uğranılmayan, kaderine terk edilmiş bir sokaktı.</p>
<p>Sakinleri de Seferci Sokağı'nın kaderini paylaşıyordu. Bir uyuşukluk ya da tembellikten çok kadercilik ve razı olma teslimiyeti ile yaşıyorlardı. Ne değişen hayat şartları, ne ekonomik gidişat, ne siyaset, ne futbol, ne mevsimler buradaki tekdüzeliğe hareket getirmezdi. Herkes alnına yazılanı yaşardı. Ne gidip gelmeler, ne kapı&#160;önünde çekirdek çıtlatıp kaynatmalar olurdu burada.</p>
<p>Nedim Hoca evinin ikinci katındaki salonda, sokağa bakan pencerenin önündeki sedirde oturmuş, kalın tülün ardından, kaldırımın üzerinde tembelce yürüyen tekire bakarak tespih çekiyordu. Kedinin umursamaz salınması, yürürken hareket eden omuzları, kuyruğunu havada tutması, attığı adımlarda bacaklarının uyumu ilgisini&#160;çekmişti.</p>
<p>İçini çekerek, &quot;Rabbi'm,&quot; dedi. &quot;Şu mahlukattaki uyumdan, yüceliğinin sınırlarını anlarım. Bak şu salınmaya, sanırsın mahallenin muhtarı!&quot;</p>
<p>Kedi yerde gördüğü bir şeyi durup incelemeye başlamıştı. Kokladı, burnuyla itti. Soma umursamadan yürümeye devam etti.</p>
<p>Müezzinin akşam ezanım duyuran sesi odayı doldurduğunda hoca, yeleğinin cebindeki saati çıkarıp baktı. Saat on sekize geliyordu. Ezanın kutsal tınısı içini huzurla doldurdu. Gözlerini yumdu, şahitliğini mırıldandı. Sonra derin bir nefes alarak çağrıyı sonuna kadar&#160;dinledi. Çağrı sona erdiğinde gözlerini açıp avuçlarını omuz hizasında yukarı kaldırarak yüksek sesle, &quot;Şükürler olsun sana Allah'ım...&#160;Bir ezan daha duyurdun ya, bin şükür olsun sana,&quot; dedi. Avuçlarında sanki görünmeyen bir ışık demeti birikmiş de dökmeye korkar&#160;gibi yüzüne götürdü, alnından çenesine doğru sürdü, uzun beyaz sakalını sıvazlayarak bıraktı.</p>
<p>Her ezan sesini duyduğunda şükretmek onun için vazgeçilmez bir tavırdı. Yaşadığını, huzurunu, yolunu, aydınlığını, kerameti tek-</p>
<p>rar hissediyordu. Bu çağrı tüm bunların şahidiydi. Hatırlatmaydı ona göre. İnandığı yolun varlığının güçlü işaretlerinden biriydi.</p>
<p>Tespihi bitirerek yanma bıraktı, gömlek kollarını dirseklerine kadar sıvazlayarak seslendi. &quot;Seyit!&quot;</p>
<p>Aradan iki saniye geçmeden salonun tahta kapısı aralandı, başı hafifçe öne eğik bir genç belirdi eşikte. &quot;Buyrun Hoca Efendi,&quot; dedi.</p>
<p>&quot;Oğlum, bir havlu getir de aptes tazeleyelim.&quot;</p>
<p>&quot;Hemen hocam,&quot; diye cevap verdi genç. Geri geri çıkıp kapıyı örttü. Kapı tekrar tıklatılarak açıldığında daha dakikası dolmamıştı. Elinde Bursa işi bembeyaz bir havluyla içeri giren genç, hocanın yerinden kalkmasını başı önünde bekledi.</p>
<p>Ağır hareketlerle yerinden kalkan Nedim Hoca romatizma ağrılarına aldırmadan eğilip paçalarını dizlerine kadar sıvadı. Ardından da salonun diğer tarafında bulunan küçük abdesthane kapısına gitti.</p>
<p>Salondan çıkıp aşağıdaki banyoya gitmesi onun için zor olmasın diye müritleri bu küçük aptes alma yerini ve hemen bitişiğindeki tuvaleti sekiz yıl önce yaptırmışlardı. Cemaatten bir usta gelmiş, üç gün üç gecede etrafta bir toz dahi bırakmadan salonun bir köşesini ayırarak tuvalet ve apteshaneyi bitirmişti.</p>
<p>Tarikatın müritlerinin sayılarının yüzlerle ifade edilmesi üzerine yardımcısı Turan Hoca, cemaatle sohbetlerin yapıldığı Beylik-düzü mevkiinde bulunan büyük eve taşınmayı teklif etmiş, hatta biraz da ısrarlı olmuştu. Ancak Hoca Efendi, namı yürüdükçe, etrafındaki kalabalık çoğaldıkça nefsini küçültmeyi bilmiş, baba yadigârı bu evden, özellikle de cemaatte kimselerin bilmediği bu sokaktan&#160;çıkmayı reddetmişti. Bu reddetme için de fikirlerinin burada doğmasını bahane etmiş, manevi büyümenin maddi büyüme gerektir-</p>
<p>mediğini, aksine maddi büyümenin maneviyatı küçülteceğini söylemişti. Turan Hoca da Efendi'nin bu sözleri üzerine kararlı olduğunu anlamış ve durumu kabullenerek evi daha yaşanılır bir hale sokmaya gayret etmişti. Efendi'nin ikazı üzerine, evin dış görünüşüne dokunulmamış, tamirat iç mekânda sürdürülmüştü.</p>
<p>Üç katlı evin giriş katında Hoca Efendi'nin bakımını üstlenen karıkoca kalıyordu. İkinci kattaki salonun karşısına denk gelen küçük oda fedainindi. En üst katta da Hoca Efendi kalırdı. Her sabah saat 07.00'de iki yardımcı kadın eve gelir, evdeki işlere yardım ederlerdi. Efendi bu evin yerinin duyulmasını istemediğinden çok yakın&#160;müritleri dışında kimseler bilmez, gelmezdi. Misafirler de Beylikdü-zü'ndeki büyük evde kabul edilirdi. Cuma ve cumartesi günleri hariç, diğer günler Hoca Efendi mutlaka her sabah büyük eve gider,&#160;akşam ezanına kadar orada kalır, vaazlar, nasihatler verir, yol gösterirdi.</p>
<p>Bakırdan, işlemeli ibrikle aptesini alan Hoca Efendi dualar mırıldanarak salona döndüğünde gencin elinden havluyu alarak yüzünü, kollarım kuruladı. Tam bu sırada sedirin yanında duran sehpadaki iki telsiz telefondan biri çalmaya başladı. Yüzünü buruşturarak havluyu gence geri verirken telefona bakmasını işaret edip seccadeyi açmaya koyuldu. Namaz için niyet ettiğinde gencin telefon konuşmasını duymuyordu bile.</p>
<p>&quot;Aleykümselam... Buyrunuz hocam, ben Seyit.&quot;</p>
<p>&quot;Efendi namaza durdular hocam. Ben aradığınızı söylerim. Bir diyeceğiniz var mı?&quot;</p>
<p>&quot;Peki, söylerim hocam, baş üstüne. Siz tekrar arar mısınız?&quot;</p>
<p>&quot;Baş üstüne hocam, hürmetler ederim.&quot;</p>
<p>Genç, telefonu kapattıktan sonra sessizce salondan çıkarak kapının yanında yere bağdaş kurdu ve hadisler kitabını okumaya devam etti. Bir müddet sonra Hoca Efendi'nin namazını bitirmesi üzerine de&#160;tekrar içeri girdi ve mesajı iletti. &quot;Efendim, Turan Hoca aradılar. Almanya'daki toplantı için bir karar verip vermediğinizi sormak istemişler. Uçak biletleri için bir cevaba ihtiyaçları varmış. Yarın Gaziantep'ten döndüklerinde doğruca buraya gelip rızanızı alacaklarmış,&quot;&#160;dedi ve gerisin geri yürüyerek başı önünde salondan çıktı.</p>
<p>Hoca Efendi şefkat dolu bir gülümsemeyle gencin salondan çıkışını izlerken onunla ilk karşılaştıkları günü düşündü: Bir gece gördüğü rüya üzerine evdekileri de kaldırmış, yanında dört beş müritle birlikte sabaha karşı dörtte Galatasaray'da bulunan Mevlevihane'ye&#160;gitmişler, evliyaların ruhuna Kuran'dan bölümler okumuş, dualar etmişlerdi. Dönüş yolunda Hoca Efendi'nin Beyoğlu'ndan yürüyerek&#160;geçmek istemesi fedai müritleri endişelendirmiş, dikkat çekeceklerini düşündükleri halde sessiz kalmışlardı. Hoca Efendi ise bu isteğinde, &quot;Bu saatte buraya bizi getiren keramete inanmak ve kadere teslim olmak gerekir. İçimdeki his bu yola gitmemizin hayırlı olduğunu söylüyor, gidelim ve kaderimizle karşılaşalım,&quot; diyerek ısrarcı&#160;olmuştu.</p>
<p>Sabah ezanına bir saat kalmış olmasına karşın İstiklal Cadde -si'nde sarhoşlar, travestiler, sokak çocukları, berduşlar, değişik görünüşlü gençler görmüşler, şaşkın bakışlar arasında Beyoğlu'nun kozmopolit yapısında eriyip kaderlerine akmışlardı. Fransız Konso-losluğu'na metreler kala sokak arasından fırlayan bir genç ağlayarak hocanın yanına gelmiş, aç olduğunu söyleyerek yardım istemişti. Hoca Efendi o zaman, o geceki ruh sıkıntısının nedeninin karşısında durduğuna inanmış, genci alıp eve götürmüştü. Eve girmeden&#160;önce fedailerden ikisi çocuğu bir sabahçı lokantasına götürerek çorba içirmiş, yemek yedirmişlerdi. Ardından da semt hamamında uzun&#160;süren bir temizlikten soma eve getirip kıyafetini düzeltmişlerdi.</p>
<p>İşte Seyit o günden beri hocanın yanından ayrılmaz, salon kapısının dışında köşeye koyduğu minderinde oturur, kitap okur, Hoca Efendi'nin emirlerini beklerdi. Diğer müritler ilk zaman bu yanaşmadan rahatsız olmuş, ancak daha sonra Efendi'nin her şeyde bir hayır olduğunu söylemesi üzerine durumu kabullenmişlerdi.</p>
<p>Efendi sokağa baktı tekrar. Kimseler yoktu. Tespihini aldı eline, çekmeye başladı. Almanya'daki toplantıya katılma konusunu düşündü. Gurbetçi müritlerden para toplanması işinin kontrolünden çıktığına inanıyordu. Bu yola çıktığında amacı, vatan topraklan üzerinde fakir ve kimsesizlere hizmet verecek vakıflar kurmak, İslamiyet'in vereceği huzuru insanlara ulaştırmaktı. Ama yıllar ilerledikçe cemaat&#160;büyümüş, ticaretle uğraşanların ilgisini çekecek bir potansiyel oluşturmuştu. Ancak tarikatın büyümesi onun dahi kontrolünden çıkmış,&#160;siyasilerin ağzının suyunu akıtacak bir oy madeni ve ekonomik güç&#160;haline gelmişti.</p>
<p>Tarikatın müritleri ve sempatizanları birbirlerinden alışveriş yapıyor, sermayenin cemaat içinde dönmesini sağlıyorlardı. Cemaate giren bir müridin, parasını harcamak istediğinde, konu ne olursa olsun gidebileceği başka bir mürit vardı. Marangozlar, beyaz eşya tüccarları, müteahhitler, galericiler, fırıncılar, marketçiler, doktorlar, sağlık ocakları, taksi şoförleri, manavlar, reklamcılar, otobüs şirketleri&#160;ve nihayetinde siyasiler, askerler, polisler.</p>
<p>İnsanlar paralarını ona vermek için birbiriyle yarışıyordu. Nereden nereye, diye düşünürdü kimi zaman. Dininin kendisine verdiği huzuru etrafındakilere anlatmak istemişti yalnızca. Dinleyenleri, zamanla cami cemaatinden esnafa, oradan diğer camilere adeta bir çığ&#160;gibi büyüdüler. Hoca Efendi bazen kendi kendine hesaplaşmalara girer, doğru yolda olup olmadığını sorgulardı. Tıkandığı zamanda sığındığı yer her zamanki gibi Yaradan'ın affediciliğiydi.</p>
<p>Yatsı namazına kadar Kuran'ı okuyarak geçirdi vaktini, daha sonra da sakin geçen bir cuma gününü erkenden yatağa girerek noktaladı Hoca Efendi. Uykuya dalmadan önce karısını düşündü. Öleli&#160;beş yıl olmuştu ve her gece tek başına yatağa girmek, birlikte geçirdikleri kırk altı yılın ardından zor geliyordu. Onu çok özlüyordu,&#160;ama inancı sağlamdı, geçici bir ayrılıktı bu, Hatice'si gerçek dünya&#160;da onu bekliyordu. Çok kalmadı, diye düşündü uykuya dalarken.</p>
<p>Ertesi gün, sabah namazının ardından hafif bir kahvaltı yapıp salona geçti yine Hoca Efendi. Seyit günlük gazeteleri getirdiğinde,&#160;okuma gözlüklerini taktı. Önce başlıklara baktı, sonra beğendiği köşe yazarlarını okumaya başladı. Yaklaşık yarım saat geçmişti ki, salonun kapısı tıklatıldı. Gazete okurken rahatsız edilmeyi sevmediğini bilirdi oysa Seyit.</p>
<p>&quot;Hayırdır inşallah, gir!&quot; diye yükseltti sesini.</p>
<p>Turan Hoca kapkara gözleriyle kapıda belirdi. &quot;Selamünaley-küm hocam. Desturunuz var mıdır?&quot;</p>
<p>&quot;Gel Turan, gel bakalım, hoş geldiniz,&quot; diye cevapladı Efendi.</p>
<p>On iki yıl önce bir sohbette tanışmışlardı Kore gazisi Turan Hoca ile Hoca Efendi. Orta boylu, delici bakışları olan, zayıf bir adamdı Turan Hoca. Dini konularda keskin tavırlarıyla tanınıyordu. Onun için gri yoktu, siyah ve beyaz vardı. Şiddet yanlısı bir yapıya sahipti. Fazla konuşmayı sevmez, etrafındakilerden mutlak itaat beklerdi.&#160;Tarikatın hem hâkimi, hem de polisiydi. Müslümanlığı kendi anladığı anlamda yaşamayanlara tahammülü yoktu. Bazen Efendi'yi bile&#160;rahatsız eden fikirleri olurdu. Gümüşhaneliydi. Hiç evlenmemişti.&#160;Cemaatin dünyevi işlerde yönlendirilmesi, ekonomisinin idaresi onun&#160;emrindeydi. Bu iş bölümü üzerinde söze dökülmemiş bir anlaşma olmuştu Efendi ile aralarında. Turan Hoca, cemaatin bu dünyadaki çı-</p>
<p>karlarını korurdu, Hoca Efendi de diğer dünyaya hazırlardı onları ve tabi daha az günaha girmelerini sağlamaya çalışırdı.</p>
<p>Aslında birçok kez cemaatin yönlendirilmesi konusunda fikir ayrılığı olmuştu, ancak Turan Hoca sessiz kalmayı uygun görünce,&#160;bu yol ayrımından geri dönülmüş oldu. Turan Hoca her zaman büyümek istiyordu. Cemaatin büyük bir güç haline gelmesi en büyük&#160;emeliydi. Böylece daha ufak tarikatları da bünyelerine katabilirlerdi. Yüz bin kişilik bir cemaat hayal ederdi. Oysa Efendi farklı düşünürdü. Her insana doğru yol bir kez olsun gösterilmeli, etraflıca anlatılmalıydı. Bu anlatım yetersiz kalırsa, sonrası Yaradan ile kul arasındaydı. Her nefis kendi mücadelesinde yalnız kalmalıydı. İmamlar yol gösterici olmalıydı, yönetici değil. Turan Hoca'yı en çok da&#160;bu görüş sıkıntıya sokuyordu. Bu kadar emek verdikten, böyle büyük bir gücü bir araya getirdikten sonra bunu yönetememek fikri&#160;çok rahatsız ediciydi.</p>
<p>Efendi'nin desturu üzerine içeri girip elini öptü. Sedire, yanına oturdu. Yorgun olduğu gözlerinden anlaşılıyordu.</p>
<p>Hoca Efendi duasını okudu, ellerini Turan Hoca'nın başına sürdü. Sonra da derin bir nefes alıp geriye yaslandı. &quot;Hoş geldin.&#160;Ee, anlat bakalım, yolculuk nasıl geçti? Gaziantep cemaati neler yapıyor? Halleri nedir? Merakta bıraktınız bizi.&quot;</p>
<p>Turan duraksamadan cevap verdi. &quot;Sağlığınıza duacıyım hocam. Çok şükür tek parça geldik geriye. Uçak ziyadesiyle sarstı havadayken. Gaziantep'tekiler iyilerdir, hepsi binlerce şükran ile mübarek ellerinizden öperler efendim. Tahsinlerde kaldık hep beraber. Sağ olsunlar izzeti ikramda kusur etmediler.&quot; Bir an için durup Efen-di'nin ilgisini anlamak istedi, sonra devam etti. &quot;Fabrikanın inşaatına gittik. Hemen hemen bitmiş gibi. Önümüzdeki ay makineleri Irak&#160;sınırından getirecekler inşallah. İşçileri eğitime almışlar. Bir sonra-</p>
<p>ki ay da hammadde alımı başlayacakmış. Eylüle de ilk ihracatı yaparız Allah izin verirse, diyorlar.&quot;</p>
<p>Hoca Efendi anlatılanlardan memnun bir şekilde başını salladı hafifçe, sonra da onayladı. &quot;Allah izin verir de hayırlara vesile olur inşallah.&quot;</p>
<p>Turan Hoca, Efendi'nin sözünü bitirmesinin ardından devam etti. &quot;Bağlara gittik. Bayağı büyütmüşler tarlaları. Diğer köylülerden&#160;de katılanlar olmuş. Havaalanı yolunun sağ tarafında iki bin dönüme ulaşmışlar. Onlarca fakire ekmek dağıtıyorlar. Beraber ibadet ettik, sohbetlerde bulunduk. Her şey çok güzeldi.&quot;</p>
<p>Efendi, Turan Hoca'nın lafını bitirdiğini görünce sırtını sıvazlayarak, &quot;Yoruluyorsun Turan, biraz dinlenmen gerekir. İstersen Almanya seyahatini bir iki hafta ertele,&quot; dedi.</p>
<p>Erteleme lafı Turan'ı rahatsız etti. Belli etmemeye çalışarak, &quot;Ben iyiyim, ama Almanya'ya gitmezsem ordakiler için büyük rahatsızlık olur. Zaten uzun zaman oldu gitmeyeli. Geçende Cemal telefonda kendilerini ihmal ettiğimizi söyleyip sitem etti. Bu seyahati de gerçekleştireyim efendim, daha soma dinlenirim izniniz olursa,&quot; diye cevapladı.</p>
<p>&quot;Peki, sen bilirsin.&quot;</p>
<p>&quot;Siz gelmeyi düşünmüyor musunuz?&quot;</p>
<p>&quot;Hayır, yorgunum, hem de çok yorgunum. Bu kalabalık, gürültü, yollardaki meraklı bakışlar, gazetecilerle karşılaşma korkusu beni çok huzursuz ediyor. Sen Nihatlarla beraber git. Ordakilerin de&#160;gönlünü al. Ne yaptıklarını anla. Nasihat et. Önümüz yaz, nasıl olsa çoğu izne geliyor. Burda görüşürüz.&quot;</p>
<p>Tirajı yüksek Amerikan yanlısı bir gazetenin yazı işleri müdürünün ricası üzerine bir röportajı yayınlanmıştı Efendi'nin. Ortaya çıkmaktan çok haz almadığından, alışılmadık bir durumdu bu. Gazetenin pazar ekinde görüşmenin yayınlanmasının ardından çıkan</p>
<p>saldırgan yorumlar Efendi'yi üzmüş, tansiyonunun yükselmesine neden olmuştu. İki gün boyunca yataktan kalkamamış, bu nedenle&#160;de bir daha böyle ricaları kesinlikle geri çevirme kararı almıştı. Ta-kıyye yapmakla suçlanıyordu. Ekonomik bir güce ulaşmak için insanların duygularını sömürdüğü iddia edilmiş, özellikle emekli bir&#160;paşa tarafından haksızca eleştirilmiş, alay edilmişti.</p>
<p>Turan bütün bunları düşününce Efendi'nin ortalarda gözükmek istememesini anlayışla karşıladı. Aslında bir bakıma işine de geliyordu. Efendi'nin olmadığı seyahatlerde muazzam bir ilgi ve&#160;saygı görüyordu. İçindeki liderlik zehrinin kabında delikler açılıyor,&#160;hırs beynini kaplıyordu. Tek başına lider olmak, yaşanması gereken&#160;bir duyguydu.</p>
<p>Başını hafifçe öne eğip sade bir tevekkül gösterisinde bulundu. &quot;Emriniz başımızın üstünedir, nasıl uygun görürseniz.&quot; Daha sonra&#160;da ayağa kalkarak Efendi'nin elini öptü.</p>
<p>&quot;İzninizle, bir emriniz yoksa ben dinlenmek düşüncesindeyim,&quot; dedi.</p>
<p>&quot;Yarın kaçta uçak?&quot;</p>
<p>&quot;11.00'de efendim.&quot;</p>
<p>&quot;Peki, hadi hayırlar olsun. Güle güle gidin de dönün inşallah,&quot; diye cevapladı Efendi.</p><h4><a id="bookmark3"></a><span style="font-weight:bold;">8</span></h4><h5><a id="bookmark4"></a>İSTANBUL</h5><h5><a id="bookmark5"></a>Atatürk Havalimanı &#160;&#160;&#160;Mayıs</h5>
<p>Atatürk Havalimanı'nın dış hatlar yolcu salonunun girişindeki güvenlik noktasından beraberindeki iki fedaiyle geçen Turan Hoca,&#160;üzerlerine yönelen bakışlara aldırmadan tavanlarda yer alan yılan&#160;gözü güvenlik kameralarının ön cepheden yüzlerini göremeyeceği&#160;bir banka yöneldi. Oturmalarıyla birlikte ellerindeki çantalardan gazetelerini çıkarıp okumaya başladılar. Gazeteler yüzlerini örttüğünden etraftan daha rahat soyutlanıyorlardı. Havalimanlarında güvenlik kameraları nedeniyle birbirleriyle konuşmazlardı. Kendilerini&#160;izleyen istihbaratın video kayıtlarından dudak okuyabildiğini biliyorlardı.</p>
<p>Bir süre soma Turan Hoca tuvalete gitmek istedi. Gazeteyi katlayıp yanına bırakırken, &quot;Ben tuvalete kadar gidiyorum. Sizin&#160;gelmenize gerek yok. Beş dakikaya kadar dönmezsem gelirsiniz,&quot;&#160;dedi.</p>
<p>Fedailer onayladıklarını belirten bir hareket yaptılar.</p>
<p>Uzun çember sakalı, takkesi, yetmişlerden kalma böcek gözü güneş gözlükleri, toprak rengi bol takım elbisesi, yakasız beyaz göm-</p>
<p>leği ile Turan Hoca ilgi çeken bir tipti. Önünde yürüyen genç bir kadına takıldı bakışlan birden. Rugan deriden yapılmış, siyah yüksek topuklu çizmeleri, mankenlere özgü uzun bacaklarıyla oldukça dikkat&#160;çekici görünüyordu. Giydiği siyah deri pantolon vücuduna ikinci bir&#160;deri gibi yapışmış, poposunu olduğundan diri ve gergin gösteriyordu.&#160;Beline kadar uzanan san, dalgalandınlmış saçları, her adım atışında&#160;yaylanarak canlılığını ortaya koyuyordu. Hoca şeytana mağlup düştüğünü hissetti. Kadının çıkıntılı poposuna bakarken kendisine ve zayıf düşüşüne kızdı. Şeytana küfretti. Tuvalete doğru yönelirken yürüyüşünü sürdüren kadına nefretle bakarak, &quot;Orospu! Çok yakında...&#160;Çok yakında gününüzü göreceksiniz!&quot; dedi.</p>
<p>Uçağın havalanmasından üç saat sonra Köln <span style="font-weight:bold;">Havaalanı</span>nda iki mürit tarafından karşılanarak, kalacakları eve götürüldüler. Almanya ya da yurtdışındaki herhangi bir ülkeye yapılan seyahatlerde&#160;polisin ve gizli servislerin dikkatini çekmemek için sadece iki kişinin kendilerini karşılamasına izin verirdi. Karşılayıcı mutlaka sıradan giyimli genç biri olurdu. Çoğu zaman hoca tek seyahat ederdi.&#160;Gittiği ülkelere mutlaka ticari vize ile girer, asıl işlerini yaparken de&#160;müritlerinin ticari ilişkisi olan yerel bir iki şirketi ziyaret eder, bilgi&#160;alırdı.</p>
<p>Türklerin yoğun olarak oturduğu bölgede yer alan Heimerst-rasse'de üç katlı bir evin önünde duran otomobilden inen Turan Hoca derin bir nefes alarak, &quot;Şükürler olsun sana Rabbi'm,&quot; dedi.</p>
<p>Her zamanki içten karşılamalar ve ardından yenen öğlen yemeğinden sonra, hoca ve karşılayıcı, fedailerden ayrılarak iki sokak arkadaki merkez camiine yollandılar. Cemaatin sevinç dolu karşılaması ve ardından yapılan sohbetler, ikindi namazı ve sonrasına kadar devam etmişti. Hoca konuşmaları sırasında daima cebinde taşıdığı küçük deftere Osmanlı harfleriyle notlar almış, bazı müritlerle&#160;özel olarak baş başa görüşmüştü.</p>
<p>Akşam yemeği için kalacakları eve döndüklerinde muhteşem bir sofra kendilerini karşıladı. Boğazına düşkünlüğü ile tanınan hoca için özel bir sofra hazırlanmıştı. Asabi yapısı nedeniyle ne kadar&#160;yemek yerse yesin bir türlü kilo almazdı. Metabolizması hızlı çalışıyor, bu durum da ona dilediği kadar yeme şansı veriyordu.</p>
<p>Yemeğin üzerine içilen Türk kahvesi ve ardından kılınan namaz sonrasında fedailere istirahat etmeleri için izin verdi. Odasına çekildikten bir saat kadar sonra sessizce çıktı. Karşılayıcı onun odadan çıkmasını bekliyordu. Hiçbir soru sormadan sessizce sokak kapısını açarak yol verdi.</p>
<p>Gecenin karanlığına çıkan hoca acele etmeden sokaklar arasında bir müddet amaçsızca yürüdü. İzlenmediğinden emin olunca sokağın köşesinde bekleyen taksi durağına yöneldi.</p>
<p>Durakta bekleyen iki araçta da şoförler oturuyordu. Hoca şanslıydı, şoförlerin ikisi de Almana benziyordu. Tereddüt etmeden,&#160;bozuk bir İngilizce ile sıranın kimde olduğunu sordu. Daha sonra da&#160;araca binip &quot;Otel Corint&quot; talimatını verdi.</p>
<p>Turan Hoca, Avrupa seyahatlerinde, özellikle Almanya'da Türk şoförlerin kullandığı taksilerden uzak dururdu. Bunların çoğunun istihbaratçı olduğunu biliyordu. Riske girmek ona göre değildi.</p>
<p>Taksinin Otel Corint önünde durmasıyla, ücreti ödeyip küçük bir bahşiş bıraktıktan sonra lobiden içeri girdi. Etrafına bakmadan&#160;sakin adımlarla asansöre yöneldi. Metal kapı kapandığında sırasıyla beş, sekiz, on iki ve on sekizinci katların düğmelerine bastı. Böy-lece aşağıdan asansörün hareketini izleyen biri hangi katta indiğini&#160;anlayamazdı.</p>
<p>Asansör önce beşinci katta durdu. Kapı açıldığında şanslıydı, kimse yoktu. Daha sonra sekizinci katta da durdu. On ikinci kata&#160;geldiğinde asansörden çıkıp yangın merdivenlerine yöneldi ve ikinci kata indi.</p>
<p>218 numaralı odanın önüne geldiğinde heyecandan nefes ne-feseydi. Bir şükür duası okuduktan sonra yavaşça kapıyı iki kısa bir uzun aralıklı tıklattı.</p>
<p>Odanın kapısı yavaşça açıldı. Kapıda, arkadan gelen ışık yüzünden suratı belli olmayan, ince uzun yapılı, yaşlı bir adam belirdi. Üzerinde blazer bir ceket vardı. Adam tok bir sesle, &quot;Gel bakalım Turan, gel, hoş geldin,&quot; diyerek odaya geri döndü.</p>
<p>Turan Hoca kapıyı kapatıp odaya girdiğinde uzun boylu, yorgun yüzlü adam karşılıklı duran iki berjer koltuktan birine oturmuş, bacağını nazikçe diğer bacağının üzerine atmış, kendisini mağrur&#160;bir ifadeyle izliyordu.</p>
<p>Hoca bir an için heyecandan kusacağını hissetti. Ani bir hamleyle koltukta oturan adamın önünde diz çöküp pantolonunun paçasını yumuşakça öptü. Abartısız bir hayranlık ve titreme dolu bir sesle dudaklarından bir tek kelime döküldü. &quot;Efendimiz!&quot;</p>
<p><span style="font-weight:bold;font-style:italic;">9</span></p><h5><a id="bookmark6"></a>İSTANBUL</h5><h5><a id="bookmark7"></a>Maçka &#160;&#160;&#160;Mayıs</h5>
<p>Çalar saatin odayı dolduran tiz sesi, derin bir uykuda olan Selim Tekin'i uyandırdı. Gözlerini açmadan elinin tersiyle saatin kontrol düğmesini bulup sesi kesti. Sonra tekrar gördüğü rüyaya gitmek istedi, ama başaramadı. Beyni çalışmaya başlamıştı bir kere ve bu&#160;durumu iyi bilirdi. Tekrar uykuya dalması artık imkânsızdı. Çaresizlik içinde, gözlerini açmamaya çalışarak denizin üzerinde hayal etti&#160;kendisini, ama beceremedi. Suya battı. Boşuna uğraştığını düşünmeye başladı. Madem uyuyamayacaktı o halde neden ısrar ediyordu.</p>
<p>Birden, ismini bilmediği çiçeğin keskin kokusu genzini okşadı, tıpkı sabahları gelip burnundan öpüp uyandırmaya çalışan bir sevgili gibi. Hatırladı: Dün Beşiktaş'ta kırmızı ışıkta beklerken otomobillere çiçek salmaya çalışan genç bir kızdan almıştı. Bu kadar iyi kokacağını bilseydi birkaç tane daha alırdı. Acaba bir şey mi sıkıyorlardı çiçeğe? Bu düşünce rahatsız etti onu. Muzları mazotla sararttıklarını anlatmıştı bir arkadaşı, ama çiçeğe koku püskürtülmesi konusunda bugüne kadar herhangi bir şey duymamıştı. Eti ne budu ne bu işin,</p>
<p>diye düşündü. Hangi salak marketten kokulu parfüm alıp çiçeğe sıkar, sonra da bunu trafiğin ortasında saatlerce ayakta durarak, dünya kadar zehirli gaz soluyup satmaya çalışırdı ki? Maliyeti kurtarmazdı bir kere. Ya kokulu sprey satan bir marketi soydularsa ve ellerinde bir depo dolusu varsa? Bu düşünce de saçma geldi ona. Kim gidip uyduruk kokular saçan spreylerle dolu bir depoyu soyardı ki?&#160;Gerçi nice salaklar duyuyordu iş hayatında, ama bu kadar küçük çaplı bir iş için hapsi boylamayı kimse istemezdi. Uyduruk koku...</p>
<p>Uyduruk koku kelimesini zihninde tekrarlayınca bu düşünceyi alıp burnundaki koku örneğiyle karşılaştırdı. Birbirini tutmuyordu. Öyleyse bu doğal bir kokuydu. Bu ispat onu rahatlattı. Gözlerini aralayıp yatağın yanındaki sehpa üzerinde duran vazonun içindeki sarı ve mor renklerdeki çiçeğe baktı. Bir de şunların adlarını öğ-renebilseydi. Kalkmaya yeltenmeden gözlerini tekrar kapattı.</p>
<p>Ömürleri ya da çocuklukları köyde geçmiş çocuklara bayılır, hep özenirdi. Onlar bütün ağaçları tanır, bütün çiçekleri ve çiftlik&#160;hayvanlarını bilirlerdi. Evet, köydeki çocuklar doğayla uyumlu olma ve birlikte gelişme konusunda onun gibi beton bahçelerde büyüyen çocuklardan daha başarılıydılar. Fakat kendisinin de onlarda olmayan özellikleri vardı.</p>
<p>Mesela asla yolunu kaybetmezdi. Dünyadaki hangi şehre giderse gitsin pusula veya harita olmaksızın istediği noktayı bulurdu. Bunun yanı sıra çok iyi otomobil kullanırdı. İstanbul gibi bir yerde&#160;otomobil kullanmak, hele yan koltuktaki bir çanak içinde duran yumurtaları kırmadan bunu yapabilmek her babayiğidin harcı değildi.&#160;Bu kadar acemi şoförün içinde kaza yapmadan otomobil kullanmak&#160;gerçekten övünülecek bir yetenekti. Sadece aracı iyi kullanmak yetmezdi. Otomobil içinde de kapkaççıların ya da psikopatların saldırısına maruz kalabilirdi insan. Bunu engellemek için otomobile her&#160;bindiğinde kapılarını içten kilitlerdi. Korkuyor muydu? Hayır. Sadece saçma sapan bir tahrike maruz kalıp içindeki şiddetin kontrolünü kaybetmek istemiyordu. Bir kapkaççıyı öldürüp hapse düşmeye değmezdi. Özgürlük önemli bir zenginlikti ve o bunu sıkı sıkıya&#160;sahiplenmeli, bununla ilgili kumar oynamamalıydı.</p>
<p>Belki de böyle sonu özgürlüğüne mal olacak hayati durumları, kader denilen krupiye oynatıyordu. İnsanı yoldan çıkarmak ve elindeki hürriyet zenginliğini almak için tahrik ediyordu. Tahriklere uyup özgürlüğünü masaya koyduğunda da mutlaka kaybediyordun. Öyle ya, kumar oynayıp da masadan fazla kazanmak mümkün&#160;müydü? Asla kumar oynamamalı özgürlüğüyle insan, diye düşündü.</p>
<p>Birden gözlerini açtı. Bu kadar saçma düşüncenin içinde ne aradığını sordu kendi kendine. Aklına Lale geldi. Canı sıkıldı. Onu&#160;da kaçırmıştı işte. Aslında bir erkek arkadaşının olma ihtimali zaten&#160;vardı. Şanssızlık bunu öğrenmekti. Yataktan kalkıp banyoya geçmeden önce CD okuyucunun düğmesine bastı. &quot;Bu gece kopmam lazım&quot; diyordu şarkıyı okuyan. Severdi bu şarkıcıyı. Pozitif bir adam&#160;olmalı, diye düşündü. Bu kadar pozitif olabilmek için hiç televizyon&#160;seyretmiyor olmalıydı.</p>
<p>Banyoya geçip aynadaki görüntüsünü inceledi bir süre. Yorgun ama keskin gözler, onların üzerine binmiş bir kaş kemeri. Kartal başına benzetti profilini. &quot;Bakımsız kartal,&quot; diye dalga geçti bir ses içinden. Sahi, Beşiktaş şampiyon olur muydu acaba bu yıl? Belki de futbolcu olmalıydı. Tabi artık geç kalmıştı ama belki bir dahaki hayatta... tyi para alıyorlardı, akıllı olanları kahraman oluyordu&#160;toplumun gözünde. Hele bir de milli maçta gol atarsan milli kahraman olurdun... Kahraman olmak nasıl bir duyguydu acaba?</p>
<p>Soğuk suyu yüzüne çarpınca kendine geldi. Tekrar aynadaki görüntüsüne baktı, suların çenesinden akışını izledi. Yorgunluk değildi yüzündeki. Daha çok, basit bir el bombası gibiydi; pimini çektiğinde her şeyi değiştirecek bir bomba. Pimin hiç çekilmemesini arzu ediyordu. Günlerden cumartesiydi ve tıraş olması gerekmiyordu.&#160;Bu duyguya bayılıyordu. Tıraş olmamak özgürlüğün ta kendisiydi.</p>
<p>Duşun altına girdiğinde suyu cildini kızartacak kadar sıcağa ayarladı. On dakika kıpırdamadan suyun altında durdu. Sonra da&#160;buz gibi yaptı ayan ve yaklaşık iki dakika dayanabildi. Her sabah&#160;bu sıcak sonrası soğuk şok onu kendine getirebilen tek alışkanlıktı.&#160;Ne kahvaltı, ne de başka alışkanlıklar vardı onun için. İlle de bu duş&#160;ve sonrasında ılık su içmek. Musluğu kapattıktan sonra suyun bedeninden iyice akması için bekledi. Kurulandıktan sonra belinde havluyla banyodan çıktı.</p>
<p>Mutfakta her zamanki gibi ılık suyunu hazırladı. İki kocaman bardağı yuvarlarken suyun damağından aşağı inişini duyumsadı&#160;gözlerini kapatıp. Sonra yatak odasına dönüp giyinmeye başladı.&#160;Bir kot, bir tişört yeterliydi bugün. Evden çıkmadan önce salonun&#160;penceresini açıp manzaraya baktı uzun uzun. Karşıda Topkapı Sarayı bütün ihtişamıyla duruyordu. Karaköy'den, Eminönü istikametinden karşıya geçen vapurlara baktı. Aradan kaçmaya çalışan san-dallan gördü. Sabahın sekizi olmasına rağmen deniz trafiği hızlıydı&#160;yine.</p>
<p>Kız Kulesi'ni seyretti. Kulenin hikâyesini hatırladı: Babası güya kızını bir yılandan korumak için bu kuleyi inşa ettirmişti. İnsan kızını nasıl böyle bir yere hapseder, diye düşündü. Nasıl bir babaydı acaba? Ya da daha önemlisi, kızcağız ne durumdaydı, ne düşünmüştü? Yanında birileri vardı herhalde. Belki de hikâye uydurmaydı.</p>
<p>Neden her sabah bu manzaraya bakıp aynı düşüncelerde dolaştığı aklına gelince gülümsedi. Herhalde onun takıntısı da buydu. Sultan olmak neye benzerdi kim bilir? Sultan olmak ister miydi? Çıldırıyordu yine. Arkadaşları haklıydı, belki de gerçekten abartıyordu.&#160;Neden diğer uyanan insanlar gibi davranmazdı da böyle abuk sabuk</p>
<p>düşüncelere dalardı? Yalnız yaşamanın arızalan bu tip saplantılar ya da habis düşünceler olmalıydı.</p>
<p>Evden çıkarken otomobilini almaktan vazgeçti, Beşiktaş'taki vapur iskelesine kadar yürümeye karar verdi. Enfes bir İstanbul sabahıydı. Masmavi bir gökyüzü, ender temiz havalardan biri... Ağaçlar iyiden iyiye yeşile çalmıştı. Tazelik her yerden fışkırıyordu. Bunu hissetmenin keyfini sürdü.</p>
<p>Trafik rahattı henüz. Yürümeyi kesinlikle seviyordu. Her cumartesi sabahı aynı planı uyguluyordu. Vapurla ya da otomobille Kadıköy'e geçiyor, ara sokaklarda kaybolmanın zevkine varıyordu.</p>
<p>Manavlardaki taze sebze ve meyvelerden satın alırdı. Mevsimine göre meyvenin en iyisi Kadıköy çarşısındaki bu küçük manavlarda satılırdı. Sebzede de üstüne yoktu bu zerzevatçıların. Sonra meşhur şekerciden badem ezmesini alırdı. Ardından da üye olduğu kitapevine girer, yaklaşık iki saat boyunca kitap seçerdi. Kiminin arkalarındaki özeti ya da yorumlan okur, kiminde de rasgele bir sayfa seçip yazarın anlatımına bakardı. İlgisini çeken bir tarz ise mutlaka satın alırdı. Bazen bu elemeye rağmen kitabı onuncu sayfasında okumayı bırakırdı. Öyle ya, her yazardan hoşlanmak zorunda değildi. Bazısı alır götürürdü kendi dünyasına, bazısı da beceremezdi bunu.&#160;Ne istediğini bilmenin rahatlığıyla yapardı bu seçimleri.</p>
<p>Taksitle kitap almaktan nefret ederdi. Bir kitabı okuması en fazla altı saat sürerken parasını altı ayda ödemek saçma ve zahmetli gelirdi. Sonra tekrar ara sokaklarda kalabalığa karışır, insanları inceler, amaçsızca dolaşır, acıkınca da midye ya da kokoreç yerdi. Bu&#160;fasıl öğle saatlerine kadar sarkar, sonra da eve dönerdi.</p>
<p>O gün de diğer cumartesi günlerinde olduğu gibi vapura bindi. Hemen üst kata çıkıp en arkaya giderek uygun yerde durdu. Martılara simit atan romantikleri seyretmek istiyordu. Aslında romantiklerin simit atışı onu ilgilendirmiyordu. Martıların birbirlerine çarpmadan, nasıl bu kadar yakın bir düzende uçtuklarını merak ediyordu.&#160;Bir martıyı mimliyor, sürekli o martının hareketlerini takip ediyordu.</p>
<p>Çok geçmeden, vapurun hareket etmesiyle birlikte yolcuların martılara simit servisi başladı. Kuşların bu alışverişi nasıl kabullendiklerini merak etti. Kısa bir süre sonra yaklaşık yirmi otuz martılık&#160;bir grup vapurun peşine takıldı. Grubun sırayla ilerlediklerini fark&#160;etti. Öndeki yedili sekizli martı ekibi simidi atan adama yakın uçuyor, simit parçasını almak için en fazla dört deneme yaptıktan sonra&#160;grubun önünden çekilerek havada geniş bir sekiz yapıyordu. Böyle-ce gruptaki her ekibe öne geçme sırası geliyordu. Daha iyi avcı&#160;olanlar kıvrak bir boyun hareketi ve ardından gelen yatay bir pikeyle simit parçasını kapıyor, grubun arkasına geçiyordu. Bu çalışmayı&#160;yaklaşık iki metre mesafeden izlemek müthiş zevkliydi ve saatlerce&#160;vaktini bu alışverişi izleyerek geçirebilirdi. Ayrıca çıkardıkları sesleri de yakalamaya çalışıyordu. Doğanın bu konserini hiçbir kaygı&#160;olmadan dinlemek, müthiş bir zevkti.</p>
<p>Vapurun iskeleye yaklaşmasıyla martı grubu sofradan kalkan misafirler gibi ardına bakmadan uzaklaştı. Kalabalıkla birlikte iskeleden çıktığında saat ona geliyordu. Öncelikle sokaklarda gezinmeye karar verdi. Eski İstanbul evlerinin önünde kaçak seks filmi satan&#160;Anadolu'dan göçmüş garibanlara baktı. Ekmek parası kazanmak&#160;uğruna kendilerine uygun gördükleri kaba ve saldırgan bakışlara&#160;dikkat etmeden sessizce geçti aralarından. Apartman kapısına açtıkları dört beş sebze sandığıyla para kazanmaya çalışan insanları izledi. Günde kaç sebze satarlardı acaba? Böyle bir iş yaparak hayatlarına ne katabiliyorlardı kim bilir'.'</p>
<p>Kullanılmış eşya satan dükkânların arasında da dolaştı bir süre. İkinci el bir eşyayı alıp eve koymak bir sevinç miydi, acı mı?</p>
<p>Başkalarının hatıralarını taşıyan bir sehpa ya da dolabı alıp eve götürmek nasıl bir duygu olurdu acaba? Gerçi uzun bir süre önce kendisi de eski eşyalara merak sarmış, neden sonra bu eşyaların insanların özel hayatlarına şahitlik eden ortaklar olduğu düşüncesi beynine saplanınca da soğumuştu bu meraktan. Öyle ya, neler görmüş, nelere şahit olmuşlardı, kimse bilmezdi, ama bu onların başkaları&#160;tarafından kullanılmış olmaları gerçeğini değiştirmiyordu.</p>
<p>Satıcılar meraklı bakışlarını görünce alıcı olduğunu sanıyor, eşyalara daha yakından bakması için dükkânların içine davet ediyorlardı. Tüm bu davetleri nazik ve mahcup bir gülümsemeyle reddediyordu. Sokaklar gittikçe hareketleniyordu. Etrafta yer alan korsan müzik ürünleri ya da kitap satan o kadar çok tezgâh vardı ki... Tabi kitapçıları ve cep telefonu satıcılarını da unutmamak gerekirdi. Gençlerin, özellikle de öğrencilerin ilgisini çeken ne varsa Kadıköy çarşısında uygun fiyatla satılmaktaydı. Özellikle hafta sonları öğrencilerin burada sözleştiğini ve uzun saatler geçirdiklerini biliyordu. Yavaş yavaş acıkmaya başlamıştı. Yokuş aşağı yürüyüp köşedeki midyecide karnını doyurmaya karar verdi.</p>
<p>Tavadaki kızgın yağa atılan una bulanmış midyeler bir iki dakika içinde sararıyordu. Midyelerin kızarmasını seyrederken kendini tatilde hissetti. Bu duygu içini ısıttı. Seneler olmuştu tatile gitmeyeli. Oysa her yaz güneye, o eşsiz tatil yörelerine inmek istiyordu, ama olmuyordu işte. Yazın işler yoğunlaştığından tatilini kışa erteliyor, kışın da soğukta tatile çıkmak zahmetli geliyordu.</p>
<p>Satıcı ekmek arası midyeyi uzattığında daldığı düşüncelerden sıyrıldı. Teşekkür ederek parayı ödedi. Sonra da meydanda yer alan&#160;kilisenin duvarına sırtım verip yemeye başladı. Geleni geçeni izliyor, evinin balkonunda oturuyormuşçasına rahat bir şekilde elindeki&#160;ekmeği ısırıyordu. Kaba göründüğünü biliyordu, ama içinden böy-</p>
<p>le davranmak geliyordu. Ağzındaki lokmayı çiğnerken gözlerini kapayıp başını hafifçe yukarı kaldırdı. Şimdi güneşin sıcaklığını daha iyi hissediyordu.</p>
<p>Birden bir elektrik hissetti, rahatsız olup gözlerini yavaşça araladığında karşısında bir kadının fotoğrafını çekmekte olduğunu fark etti. Makine hâlâ kadının yüzünü gölgelediğinden kim olduğunu çı-karamıyordu.</p>
<p>Kadın deklanşöre basarken onu inceledi. Spor ayakkabılarının üzerine geçirdiği kot pantolon uzun bacaklarını ve dar kalçasını ortaya çıkarıyordu. Üzerindeki beyaz gömleğin kollarını sıyırmış olduğu için güneşten bronzlaşmış kolları rahatlıkla görünüyordu. Bronz-laşmak için çok erken bir zamandaydılar; suni güneş ışığı etkisi satan güzellik salonlarında bu kadar kararmış olmalı, diye düşündü.</p>
<p>Kömür karası iri dalgalı saçlan omuzlarından göğsüne dökülüyordu kadının. Nihayet kamerayı yüzünden çekince Selim'in çatık kaşları elinde olmadan yumuşamaya başladı. Dolgun dudakların çevrelediği geniş bir ağız ve içten gülümsemeyle ortaya çıkan bembeyaz dişler. Genç kadın, yay gibi kaşların altına sığınmış kömür tanesi gözleriyle mahcup mahcup bakıyordu.</p>
<p>Selim yakınlarda bir televizyon dizisi çekimi olmalı, diye düşündü. Şu popüler mankenlerin oynatıldığı dizilerden... Çok güzel bir kadındı. Gülümseyerek yanına geldi.</p>
<p>&quot;Kusura bakmayın, sizden izin almadan birkaç kare fotoğrafınızı çektim,&quot; dedi.</p>
<p>Selim ayağa kalkarak cevap verdi. &quot;Rica ederim. Ne için çektiniz?&quot;</p>
<p>&quot;Ben <span style="font-style:italic;">Hayat İstanbul</span> dergisi için çalışıyorum. Şehirden İnsan Manzaraları isimli bir çalışma hazırlıyorum. Sizi de böyle kendi halinizde yemek yiyip güneşlenirken görünce dayanamadım. Sorun&#160;olur mu?&quot;</p>
<p><span style="font-weight:bold;">ID</span></p>
<p>&quot;Gözlerimin açık olduğu fotoğrafları yayınlamayacağınıza söz verirseniz sorun yok.&quot;</p>
<p>&quot;Tamam, söz. Keyfinizi bölmeyeyim. İyi günler.&quot;</p>
<p>Selim, &quot;İyi günler,&quot; diyebildi sadece uzaklaşan kadının arkasından bakarken. Sonra da iletişim fakültesine gitmediği için kendi kendine küfretti. Keşke gazeteci olsaydım, diye düşündü. O zaman&#160;böylesine güzel kadınlarla bir arada çalışabilirdi. Kadının kalabalığa karışmasından sonra ekmeğin kalan kısmını ağzına atıp kitapçıya doğru yollandı.</p>
<p>Kitapçıda her zamanki gibi bir iki müşteri tembel tembel raflara bakıyor, kitabevi çalışanları da ortalığa göz kulak olarak kitap çaldırmamaya çalışıyordu. Bu bakışların normal müşterileri rahatsız edeceğini bilmeleri gerekirdi oysa. İlk geldiğinde de kendisini&#160;izlediklerini fark etmiş, ama on iki kitap satın aldığı için bir sonraki hafta gelişinde rahat bırakılmıştı. Satıcılar, ekonomik şartların bu&#160;kadar ağır olduğu bir zamanda, bir kerede bu kadar çok kitap alan&#160;müşteriyi her zaman karşılarında göremiyorlardı haliyle. Bu yüzden&#160;daha ilk haftadan önemli müşteriler listesine adını yazdırmıştı.</p>
<p>Yaklaşık bir saat rafların arasında gezindi. Yeni çıkan kitaplara baktı. Seçtiklerini kasaya taşıyıp geri döndü. Biyografiler bölümünün altını üstüne getirdi. Birkaç hatıra kitabı buldu. Osmanlıcayı kendi kendine öğrenebilmesini sağlayacak bir kitabı da aldıktan&#160;sonra kasaya giderek hepsinin bedelini ödedi. Bu kitaplardan kaçını okuyacağını, kaçını da beğenmeyip çevresindeki insanlara hediye edeceğini düşündü. Yapacak bir şey yoktu, bu huyunu değiştirmek niyetinde değildi. Gerçi pahalı bir alışkanlıktı, ama diğer tuhaf&#160;alışkanlıklarına uyuyordu.</p>
<p>Kitapçıdan çıktıktan sonra iki dükkân ötedeki tarihi şekerciye girdi. Dört yüz yıldır kuşaklar boyu şekercilik yapan bu adamların&#160;sırrını öğrenmek isterdi her zaman. İstanbul'da ya da Türkiye'de&#160;kaç şirket vardı acaba yüzyılı aşabilen, kim bilir? Biraz fındıklı akide şekeri, biraz da badem ezmesi aldı. Dükkândan çıkarken eve kadar dayanamayacağını düşünüp kesekâğıdını açarak iki badem ezmesini ağzına attı. Tatları muhteşemdi. &quot;Bu adamlar,&quot; dedi kendi&#160;kendine. &quot;En az birkaç yüzyıl daha bu işi başarıyla götürürler.&quot;</p>
<p>Yazı müjdeleyen meyveler tezgâhlara çıkmıştı ama otomobili olmadan bunları satın alıp eve kadar taşıma fikri birdenbire yordu&#160;onu. Omuz silkerek ertesi gün sabahtan otomobille gelip bu işi çözebileceğini düşündü. Olmadı, diğer insanlar gibi yapıp evine yakın&#160;bir pazar yerinden, bu seferlik Beşiktaş'taki balık pazarından almalıydı meyve ve sebzeyi.</p>
<p>Rıhtıma geldiğinde bir simit aldı her zamankinden farklı olarak. Nedense bu sefer de kendisi atmak istedi simit parçalarını martılara. Beyinlerinin yeterince gelişmemiş olması onlar için ne büyük avantajdı. Yoksa bu kadar aşağılayıcı biçimde beslenmek zorunda&#160;kalmanın yarattığı yıkımla yaşama isteklerini kaybedebilirlerdi.&#160;Kendisini bu şekilde yemek yemeye çalışırken düşündü. Berbat bir&#160;duyguydu bu. Martılar adına sevindi. Çok mu uçuk düşüncelere girmişti yine? Hayır, çünkü <span style="font-style:italic;">Maymunlar Cehennemi</span> isimli filmde de&#160;benzer bir sahne vardı. Demek ki dünyanın öte tarafında da kendisi&#160;gibi saçma sapan düşünen insanlar yaşıyordu. Tabi bir farkla... Onlar bu saçına fikirlerle zengin oluyordu. Dalgın bir şekilde vapura&#160;binip ikinci kata çıktı, en arka kısma gitti. Korkuluklara yaslanmadan önce kitap ve şeker poşetlerini bacaklarının arasına alarak elinde simit, denizi izlemeye koyuldu.</p>
<p>Vapurun hareket edip Haydarpaşa önünden geçmesiyle martı grubu birden peydahlanarak, vapura yakın uçmaya başladı. İlk simit&#160;parçalarını en yakın duran martıya atarken, birbirlerine çarpmadan&#160;bu işi nasıl yaptıklarını merak etti. Aralarında nasıl bir iletişim vardı acaba? Mutlaka bizim gibidir, diye düşündü. Liderler, işçiler, kötüler, iyiler, tembeller vardır aralarında. Yine de birbirlerine saldırmadan, disiplinle sıralarını beklemelerine hayran kaldı.</p>
<p>Kız Kulesi önlerine geldikleri sırada bir rahatsızlık hissetti. Sol tarafına dönüp bakınca fotoğraf makinesinin iri bir böceğin tek&#160;gözüne benzeyen objektifini gördü. Esmer kadın yine fotoğrafını&#160;çekiyordu. Hem sevindi, hem de canı sıkıldı. Rastlantının bu kadan&#160;fazlaydı. Kadının açıklama yapmasını bekler gibi ellerini iki yana&#160;açtı. Kadın fotoğraf makinesini çantasına yerleştirirken yanına yaklaştı. Yine o muhteşem gülümsemeyle içten bir şekilde açıkladı. &quot;Lütfen yanlış anlamayın, tamamen tesadüf. Çok hoş görünüyordu, ben&#160;de dayanamadım. Kızmadınız ya?&quot;</p>
<p>Bir an için kadından gelen elektriği hissetti. Yalan söylemiyordu. Durumun rastlantı olduğuna inanınca gevşedi. &quot;Beni izlediğinizi düşünmeye başlamıştım ama.&quot;</p>
<p>Kadın cevap olarak elini uzattı. &quot;Tekrar özür dilerim. Gerçekten tesadüftü. Merhaba, ben Helin.&quot;</p>
<p>Kadının uzanan elini fazla sıkmadan kavradı Selim. Gülümsedi. &quot;Ben de Selim. Güzel bir tesadüf oldu. Tanıştığımıza sevindim.&quot; Sonra martıları işaret ederek ekledi. &quot;Siz de denemek ister misiniz?&quot;</p>
<p>Helin çocuk gibi sevindi. &quot;Yaşasın! Aklımdan geçeni okudunuz.&quot;</p>
<p>Yan yana geldiklerinde simitten büyük bir parça koparıp genç kadına verdi. Rüzgâr tarafında durduğundan kokusunu hissedebiliyordu, inanılmaz hoş bir şeftali kokuşuydu bu, ne vıcık vıcık olgunlaşmış, ne de ham. Bir an için gözlerini kapatıp kokuyu arşivine kaldırdı.</p>
<p>Martılar bu kısa diyalogdan sıkılmış, tekrar simit alılma faslına dönmesi için etraflarında kısa ve kesik çığlıklar atarak turluyor-lardı. Simit parçalan birer birer havaya fırladığında seslerini keserek rutin akışlarına girdiler.</p>
<p>Selim birden rahatladığını hissetti. Kadından gelen elektrik onu dengeliyordu. Huzuru daha derin hissetmek için gözlerini yumdu. Bu enfes koku, rüzgârın ılık dokunuşları, pozitif elektriğin vücuduna ve beynine yaptığı masaj başını döndürdü. Kadının yumuşak sesiyle kendisine geldi, &quot;iyi misiniz?&quot;</p>
<p>&quot;Tabi ki iyiyim. Sadece Boğaz'ın havası ve bu masmavi gökyüzü çok büyük bir zevk, bunu daha derin hissetmek istedim. Zor geçen bir kıştan sonra insanı yeniden yaratan bir uyanış gibi...&quot;</p>
<p>Helin merakla sordu. &quot;Sahi, ne iş yapıyorsunuz?&quot;</p>
<p>&quot;Otomobil parçaları satan bir şirkette çalışıyorum, satış bölümünde.&quot;</p>
<p>&quot;Ne güzel. Babam da otomobil tamircisiydi,&quot; dedi Helin. Sonra tekrar martılarla ilgilenmeye başladı.</p>
<p>Vapurun iskeleye yanaşmasıyla bu huzurlu ortam dağıldı. Martıların geri dönüşünü izlediler bir süre, daha sonra da beraberce iskele çıkışma kadar yürüdüler. İskelenin önünde ayrılmak için durdular. Helin elini uzatıp, &quot;Çok memnun oldum, tekrar özür dilerim rahatsız ettiysem,&quot; dedi.</p>
<p>Selim, kadının elini tutarken cevap verdi. &quot;Asıl kaba davran-dıysam ben özür dilerim. Ben de tanıştığımıza memnun oldum.&quot; Bir süre duraksadıktan sonra ekledi. &quot;Eğer ileri gitmiş olmazsam, sizi&#160;yemeğe davet etmek isterim.&quot; Bunu söylerken elinde olmadan kızardığını hissetti.</p>
<p>Korktuğu cevabı almadı. Kısa bir duraksamadan sonra, &quot;Siz bana telefonunuzu verin isterseniz, bugünler biraz yoğun geçiyor, ben uygun olduğumda sizi ararım,&quot; diye yanıtladı Helin.</p>
<p>&quot;Yanımda kalem kâğıt yok. Mahsuru olmazsa kartvizitimi vereyim. En kısa zamanda aramanızı bekleyeceğim,&quot; diyerek cüzdanından kartvizitini çıkarıp verdi Helin'e.</p>
<p>Eve dönerken yol boyunca kızı düşündü. Kartvizit vermekle kabalık mı yapmıştı? Ama kalem kâğıt yoktu işte, ne yapabilirdi ki?&#160;Birden elini alnına vurdu. Kızcağız cep telefonuna yazabilirdi numarayı. Nasıl böyle bir salaklık yapmış olabileceğini düşünüp kendisine küfretti. Arar mıydı acaba? Yoksa nezaket icabı mı almıştı telefonu? Gerçekten yemeğe çıkmak ister miydi? Kendisi neden telefonunu vermemişti? Ya kartı kaybederse nasıl bulacaktı kendisini?&#160;<span style="font-style:italic;">Hayat İstanbul</span> ülkenin en büyük iki haber dergisinden biriydi, ama&#160;oraya gidip ne diyecekti? Kızcağız onunla görüşmek istemiyorsa daha fazla zorlamak saçma olmaz mıydı? Ararsa nereye gideceklerdi?&#160;Birden aklına gidebilecekleri uygun bir yer gelmedi. Balık yemeye&#160;mi götürmeliydi? Yoksa Çin lokantasına mı? Hangi mutfaktan hoş-lanırdı acaba? Ya et yemekten hoşlanmıyorsa? Ya sadece sebze tercih ediyorsa? Aklına uygun bir lokanta adı gelmeyince panikledi.&#160;En iyisi eve gidince Erol'u aramaktı. O zampara İstanbul'daki her&#160;lokantanın adını, yerini ezbere bilir, en uygun yemek yenecek yeri&#160;bulur, ona yardım ederdi. Bu fikir onu rahatlattı.</p>
<p>10</p><h5><a id="bookmark8"></a>İSTANBUL</h5><h5><a id="bookmark9"></a>Ortaköy &#160;&#160;&#160;Mayıs</h5>
<p>Aradan beş gün geçmesine rağmen Helin aramadı. Selim neredeyse her dakika cep telefonuna bakıyor, numarası görünmeyen her aramada heyecanlanıyor, sesinin tonunu ayarlayıp, &quot;Efendim?&quot;&#160;diye cevap veriyordu, ama nafile.</p>
<p>Cuma günü, öğle saatleriydi. İstanbul'da ticaretin tahsilat günüydü cumalar. Satıcılar müşteri peşine düşer, tahsilat yapmaya çalışır; müşteriler de bir bahane bulup ortadan yok olmaya bakardı. Bu yüzden herkes trafikteydi ve cuma trafiği insanı çıldırtacak boyutlara varırdı.</p>
<p>Ofisin tüm camları açık olmasına rağmen, içerisi yaz sıcaklarının yaklaşmakta olduğunu haber veren boğucu bir hava ile dolmuştu. Selim önündeki tahsilat listesini incelerken alnındaki birikmiş teri mendiliyle sildi. Ne gündü ama. Hem sıcak, hem de cuma. Tüm haftalık stresin birikip doruğa ulaştığı, sıkıntının ve umutların&#160;zirve yaptığı gün...</p>
<p>Cep telefonu, mesaj geldiğini haber veren sesi çıkardığında yüreği ağzına geldi. Helin olabilir miydi? Sakin olmaya çalışarak telefonu eline aldı ve mesajı okumaya başladı. Mesaj, Helin'den geliyordu. Çocuk gibi sevindi. Demek o da etkilenmişti. Hasta olduğunu, bu nedenle arayamadığını, uygun olursa cumartesi günü kahvaltıda&#160;buluşabileceklerini söylüyordu. Acele cevap yazıp kaçta, nerede bu-luşabileceklerini sordu. İki dakika sonra cevap gelmişti. On bir buçukta Moda'da Bahçe adlı bir kahvede buluşacaklardı. Tamam deyip numarasını kaydetti. Sonra telefonu kaybetmesi durumunda numarayı kaybedeceğini düşünerek, telefon defterine de kayıt düştü.&#160;Ardından hemen Erol'u aradı. &quot;Oğlum, inanmayacaksın ama, aradı&#160;ulan, aradı işte!&quot;</p>
<p>Erol, arkadaşının sesindeki sevinci fark etmişti. &quot;Dur koçum, dur, sakin ol bakalım. Kim aradı? Tane tane anlat da anlayalım.&quot;</p>
<p>&quot;Helin, oğlum, Helin... Hani vapurdaki kız, şu Kızılderili kadınlara benzeyen.&quot;</p>
<p>&quot;İyi ya, gözün aydın işte. Biraz sakin ol. Bu kadar heyecan niye? Ne zaman buluşuyorsunuz?&quot;</p>
<p>&quot;Yarın kahvaltı yapacağız beraber.&quot;</p>
<p>&quot;Anladım, hadi gözün aydın. Saçma sapan konuşup kızı kaçırma emi? Neyse, akşam ayrıntıları konuşuruz, tabi senin kalbin akşama kadar sağlam kalırsa. Ekmiyorsun di mi? Unutma saat yirmi üçte VlVI'de. Ayşe yanında bir arkadaşını da getiriyor sana. Gerçi&#160;bu Helin seni uçurmuş, ama sen yine de bu kızla bir tanış, ne olur&#160;ne olmaz. Belki senin Kızılderili sana sadece fotomodellik önerecektir, belki de sen her zamanki gibi kendi kendine gelin güvey ol-muşsundur.&quot;</p>
<p>Selim daha fazla dayanamadı. &quot;Erol, bokunu çıkarma. Surda iyi bir haber aldık, paylaşalım dedik, heves bırakmadın yahu.&quot;</p>
<p>&quot;Tamam, nane amca, hemen bozulma. Dost acı söyler. Sen umudunu canlı tut, ama her şeye de hazırlıklı ol, anlaştık mı?&quot;</p>
<p>&quot;Peki.&quot;</p>
<p>&quot;Hadi dostum, akşam görüşürüz, tam kapıda buluşacağız, bizi bekletme.&quot;</p>
<p>&quot;Tamam.&quot;</p>
<p>Selim telefonu kapatırken düşünceliydi. Erol doğru söylüyor olabilir miydi? Belki de kız ondan hoşlanmamış, dediği gibi sadece&#160;iş konuşmak istiyordu. Omuz silkti. Kızı görene, oturup konuşana&#160;kadar bu heyecan dalgasının üzerinde kaymaya devam edecekti.&#160;Sonra duruma göre pozisyon alırdı, şimdiden keyfini kaçırmasına&#160;değecek bir durum yoktu.</p>
<p>Ofisten eve döndüğünde uzun bir duş alıp dinlenmeye çekildi. Yirmi iki kırk beşte saatin çalmasıyla kalkıp yeniden duş aldı. Üstünü giyinip sokağa çıktı. Ortaköy'e vardığında trafik iyice yoğunlaşmış, yüzlerce otomobil dolusu insan, çalışarak geçirdikleri haftanın acısını çıkartmak istercesine kendilerini Boğaz'ın eğlencesine&#160;atmışlardı. Trafik polisleri etliye sütlüye karışmadan keşmekeşin&#160;yavaş ve zorlu akışını izliyor, gerekmedikçe otolarından inmiyordu.</p>
<p>Kış sezonunun en popüler gece kulüplerinden biri olan VIVI, Boğaziçi Köprüsü'nün hemen altındaydı. Londra ve Paris'ten sonra&#160;İstanbul'a da şube açan dünyaca ünlü eğlence kulüplerinden biriydi. Yüksek ses düzeyindeki müzik yayını ve etkileyici dekorasyonuyla müşterilerin kendilerini bir film karesinde sanmalarını sağlıyordu.&#160;Çok değil, bir kilometre ötede gecekondu mahallelerini kuşatan sefaletin eseri yoktu burada. Son model otomobillerden inen şık ziyaretçilerin Avrupa'daki benzerlerinden farkları yoktu. Çoğunluğunu&#160;1980 sonrası zenginlerin oluşturduğu seçkin topluluk.</p>
<p>Selim güç de olsa kulübün önüne gelebilmişti. Otomobilini yakındaki otoparka bıraktı. Alkol almak durumunda kalırsa eve taksi</p>
<p>SN</p>
<p>ile dönecek, ertesi gün de otomobili otoparktan alacaktı. Kulübün önünde rezervasyon yaptırmamış ya da kıyafetleri uygun olmadığı&#160;için içeri alınmayan, ancak bir umutla ilerleyen saatlerde içeri girmeyi bekleyen elli altmış kişilik bir grup vardı.</p>
<p>Selim çok geçmeden kalabalıktan ayrı bir köşede duran Erol ile kızları gördü. Ayşe'nin yanındaki kız hoş birine benziyordu, ama onun&#160;aklı Helin'deydi. İçi ısındı Kızılderili'yi düşününce. Böyle etkilenmek çok hoşuna gidiyordu. Erol da onu görünce hareketlendiler.</p>
<p>&quot;Nerdesin be oğlum? Ağaç olduk burda.&quot;</p>
<p>&quot;Kusura bakmayın, trafik berbattı. Merhaba Ayşe!&quot; Ayşe ile öpüştükten sonra Erol'u da öptü. Sonra da arkadaşlarını tanıştırdılar.</p>
<p>&quot;İşte Selim, bu Pelin. Benim en iyi arkadaşımdır kendisi.&quot;</p>
<p>Selim kızla tokalaştı. Tanıştıklarına memnun olduğu yalanını tekrarladı. Sonra da kulüpten içeri girdiler. Erol'un mahalleden arkadaşı kulüp koruma ekibinin lideri olduğundan kapıda herhangi bir&#160;sorun çıkmadı. Kalabalıkta zar zor ilerleyerek, durabilecekleri boş&#160;bir alan aradılar. Deniz kenarındaki barın köşesinde uygun bir yer&#160;bulup içkilerini sipariş ettiler. Selim içki içmekten hoşlanmazdı.&#160;Oysa bir şişe viskiyi, bir saatte içebileceğini hissediyordu, ama vücudunun ve ruhunun bundan hoşnut olmayacağı ortadaydı. Bol buzlu bir alkolsüz meyve kokteyli söyledi.</p>
<p>Aslında gerçek hayattan uzak bu kulüplerdeki eğlence anlayışını sevmiyordu, ama itici olmaması gerektiğini düşündüğünden Erol'u kırmamıştı. Nihayetinde Erol da Ayşe de burada olmaktan&#160;hoşlanıyorlardı. Erol'un dirseğiyle kendisine geldi, Pelin sıkılabilirdi, onunla ilgilenmesini istiyorlardı. Arkadaşını kırmadı, kızla uzun&#160;bir sohbete girdi. Ne iş yaptığından nerede yaşadığına kadar bütün&#160;künyesini okuyan bir konuşmaydı bu. Sonunda da bütün yeni tanışmış çiftler gibi sustular ve etraflarıyla ilgilenmeye başladılar.</p>
<p>Bulundukları yer ortadaki büyük pisti rahatça görebilen bir konumdaydı. Selim için işin en zevkli yanı buydu. Pisttekileri ve etrafındaki masalarda oturup çok önemliymiş gibi görünen müşterileri gözlemlemeye başladı. Bir taraftan da herkes gibi yüksek oktavlı&#160;müziğin etkisiyle hafifçe sallanıyordu. Bu gibi gece kulüplerinde&#160;pist yakınında ya da piste bakan yüksek bir yerdeki masada oturmak&#160;her babayiğidin harcı değildi. Aslında böyle bir müzikte masada&#160;oturmak dünyanın başka bir kentinde, saçma bir davranış sayılabilirdi, ama istanbul'da değil. Bu kadar pahalı bir kulüpte masa tutuyor, orada oturup içkileri masanıza şişeyle getirtiyorsanız döküp saçacak kadar bol paranız var demekti.</p>
<p>Selim masalarda oturan insanları incelemeye başladı. Çoğunluğunda erkekler pistte dans edip eğlenenleri öylece izliyor, içkilerini yudumluyordu. Yanlarında oturan kadınlar, kavalyelerine eşlik etmek istercesine ağır davranıyorlardı. Kadınların bu durumdan hoşnut olmadığını anlamak için yüzlerine bakmak yeterliydi. Çoğu piste atılıp rakipleri arasında kendisini göstermeye can atıyordu, ama bunu yapabilecek özgürlükleri yoktu. Bu tip müşteriler eğlenmeye değil boy göstermeye gelirdi. Tabi her masa aynı durumda görünmüyordu. Nitekim ön masalardan birindeki iki kadın iki erkekten oluşan dört kişilik grup diğer masadakilere oranla daha hareketliydi.</p>
<p>Erkeklerden kısa ve kel olanı, üzerine tam oturmayan siyah bir ceketin içine gri gömlek giymişti. İki üç günlük sakalını kesme gereği duymamıştı. Diğeri uzun boyluydu. Saçlarının bir kısmı dökülmekle beraber, pala bıyıklarıyla bu açığını tamamlamak ister gibiydi. Beyaz bir gömlek giymişti. Kolundaki altın saat ışığın altında&#160;parlıyordu. İki adam da ortalama kırk yaşlarını süıüyor olmalıydı.</p>
<p>Selim yanlarındaki kızlara baktı. Yirmili yaşların başlarında olduklarını düşündü. Lise sona gidiyor olmalıydılar. İkisinin saçları da</p>
<p>sonradan sarıya boyanmıştı. Böylece beş altı yaş daha büyük göstermeyi başaracaklardı. Hemen hemen aynı boydaydılar. Birinin göğsünde büyükçe bir kolye vardı. Mavi renkli askılı tek parça mini bir elbise giymişti. İri göğüsleri iç çamaşırı giymediğini ortaya koymak&#160;ister gibi uçlarını ince kumaşın altından belli ediyordu. Dikkatleri&#160;üzerine çekecek kadar güzeldi. Diğeri siyah bir mini etek üzerine göbeğini açıkta bırakan ve sadece göğüslerini örten, bol taşlı, iç çamaşırı ile bikini arası bir şey giymişti. İnce bacakları altındaki aşırı yüksek topuklu pabuçlar yaşlarına göre abartılı duruyordu.</p>
<p>Grup dikkat çekecek kadar hızlı içiyordu. Adamlar masada oturmaya devam ederken, kızlar ayağa kalkıp dans etmeye başladılar.&#160;Alkolün ve yüksek volümlü müziğin etkisiyle dansları giderek erotik bir şova dönüştü.</p>
<p>Kızların etrafında dans edenler bir yandan bu şovu izliyor, bir yandan eğlenmeye devam ediyordu. Masada oturan kavalyeleri de&#160;abartılı kahkahalarla kadeh tokuşturuyor, topluluğun ilgisini çekmekten memnun bir halde durumu seyrediyorlardı.</p>
<p>Kızlardan birinin elbisesinin askısı bu esnek dansa dayanamayarak omzundan kaydı. Dik ve biçimli göğsü özgür kalmış bir yaratık gibi sertçe sallanarak ortaya çıktı. Normal zamanda belki de utançla&#160;kızarmasına neden olacak bu durum kızın fazla ilgisini çekmedi. Sıradan ve yavaş bir hareketle askısını tekrar omzuna yerleştirerek göğsünü elbisenin içine hapsetti. Masadaki iki adam durumu uzun kahkahalarla karşıladılar. Kızların etrafında dans edenler için de durum&#160;farklı değildi. Selim, kızın yakınında bulunan diğer erkeklerden birkaçının heyecanla yutkunduklarını fark etti. Dönüp Erol'la kızlara baktı. Olayın farkında değildiler, kendi aralarında hararetle bir konuyu&#160;tartışıyorlardı.</p>
<p>Selim, kızın açıkta kalan göğsünün yarattığı tepkiyi ölçerken başka bir topluluk daha ilgisini çekti. Bir kadın iki erkek bir arada&#160;durmuş hafifçe sallanıyor, göğsü fırlayan kıza büyülenmiş gibi bakıyorlardı. Tuhaf tiplerdi. İnsanı rahatsız eden bir halleri vardı. Selim, bakışlarındaki donukluktan hap aldıklarını düşündü. Hava sıcak olmasına rağmen kot pantolon ve bot giymişlerdi. Erkeklerin&#160;üzerinde &quot;Peace&quot; logolu soluk birer tişört, kadının üzerinde de fer-muvarlı bol bir bluz vardı. Göğüsleri göbeğine kadar inmişti. Selim&#160;kadını çıplak düşünmeye çalışınca keyfi kaçtı. Göğüslerinde bir biçimsizlik vardı.</p>
<p>Müziğin başındaki genç iyice coşmuş, son günlerin popüler parçalarından birini çalmaya başlamıştı. Işıklar göz kırpıyor, diğer&#160;tarafta gökyüzüne doğru lazer gösterisi yapılıyordu.</p>
<p>Selim anlayamadığı bir şekilde rahatsız oldu. Bir sıkıntı vardı. Kulüpten çıkmak istedi. Bu hisse neyin sebep olduğunu çıkaramadı.&#160;Bardağına baktı; acaba içine bilmediği bir şey mi koymuşlardı? Çarpmış olabilir miydi? Hayır, alkolsüz meyve kokteyli çarpmazdı. Omuz&#160;silkip derin bir nefes aldı. Tekrar pistteki tuhaf üçlüyü ve erotik dans&#160;figürleri sergileyen kızları izlemeye koyuldu.</p>
<p>Tam bu sırada, tuhaf gruptaki iki erkeğin kız arkadaşlarına doğru hızla hamle yaptıklarını fark etti. Kızın fermuarını indirip ellerini göğsüne soktuklarını görünce afalladı. Bir şey çıkarmaya çalışıyorlardı.</p>
<p>Aynı anda Selim ani bir refleksle Erol'un kolunu yakalayıp bütün gücüyle sıkarak, &quot;Çabuk, kızları alıp dışarı çık! Soru sorma!&#160;Durma! Hemen gidin!&quot; diye bağırdı.</p>
<p>Erol, arkadaşını tanıyordu, olağandışı bir durum olduğunu anladı, soru sormadan kızları çekiştirerek kapıya doğru ilerlemeye başladı.</p>
<p>Selim gözlerini pistteki gruba çevirdiğinde adamlar istediklerini almışlar, kollarını havaya kaldırarak kendinden geçmiş halde dans etmeye devam eden iki kıza doğru ilerliyorlardı. Ellerinde kocaman birer satır vardı. Pisti aydınlatan ışık demeti havaya kalkan&#160;satırlara vurdu.</p>
<p>Selim kanının çekildiğini hissetti. Elinde olmadan piste doğru ilerlemeye başladı.</p>
<p>Birinci satır, göğsü az önce dışarı fırlayan kızın başına indiğinde Selim gruba yedi, sekiz metre uzaklıktaydı. Adamların &quot;Allahuek-ber&quot; diye haykırmalarını gürültüye rağmen net olarak duydu. Kendini bir aksiyon filminin içinde hissetti. Artık sahne onun gözünde yavaş çekimde oynuyordu.</p>
<p>Satır kızın kafatasının üst kısmını ikiye ayırmış, sol elmacık kemiği hizasına kadar inmişti. Adam satın geri çektiğinde müthiş&#160;bir kan fışkırdı. Kurbanın etrafındaki herkes üzerlerine fışkıranın ne&#160;olduğunu anlamaya çalışıyordu. Satınn ikinci kez inişiyle kızın sol&#160;omzu yarıldı. Sol eli dizine değiyordu. Garip, kanlı bir kuklaya ben-zemişti. Göğsü yine ortaya fırlamıştı, ama bu kez kandan bir göz gibiydi.</p>
<p>Arkadaşının kafatasının ikiye ayrıldığını gören diğer kız, avazı çıktığı kadar bağınrken diğer adamın satın yüzünün ortasına saplandı.</p>
<p>Kalabalık deli gibi dalgalanmaya başlamış, üzerine kan fışkıranlar girdikleri şokun etkisiyle kapıya hücum etmişti. Masalar devriliyor, insanlar birbirlerini itip çığlıklar atarak kaçışıyordu. Korumalar pistte ne olduğunu anlamak için ilerlemeye çalışıyor, ancak çıkan panik yüzünden bunu başaramıyorlardı.</p>
<p>Selim donuk bir ifadeyle saldırganlara yaklaşmaktaydı. Aralarında üç dört metre kalmıştı. Kız arkadaşlarının gözlerinin önünde</p>
<p>parçalanmasını izleyen iki erkekten kel olanı girdiği şokun etkisinden kurtulur gibi oldu ve haykırarak belindeki silaha sarıldı. Silahını çekemeden satır kolunu dirsek hizasından kopardı. Saldırıya hazırlanan haykırışın yerini şimdi müthiş bir acı çığlığı almıştı. Ayağa kalkmaya çalıştı. Belindeki silaha yapışmış olan kopuk kolu önünde sallanıyordu. İkinci satırı boynuna yedi. Şahdamarının parçalanmasıyla, kalbin son bir gayretle pompaladığı kan, beş altı metre havaya fışkırdı.</p>
<p>Pala bıyıklı olan kontrolünü kaybedip hıçkırarak ağlamaya başladı. Dizüstü çökmüş, ellerini satirli iki adama doğru kaldırmış,&#160;durmaları için yalvanyordu.</p>
<p>Pistin o bölgesi iyice boşalmıştı. Kanları küçük birer gölcük yaratan üç ceset, satirli iki adam, donuk bir ifadeyle olanları izleyen&#160;torba göğüslü kadın, önlerinde diz çökmüş pala bıyıklı ile hemen iki&#160;metre çaprazlarına yaklaşmış Selim'den başka kimse yoktu.</p>
<p>Kulübün kapılanndaki yığılma ve ezilenlerin yardım isteyen çığlıklan halen devam ediyordu.</p>
<p>İki satır eşzamanlı olarak havaya kalkıp pala bıyıklının omuzlarına indiğinde ortalığı diğerlerini bastıran tiz bir çığlık kapladı. Köprücük kemiği her iki taraftan parçalanan adam kuru bir ağaç gibi öne devrildi. Satirli adamlardan mor tişörtlü olanı elindeki kanlı&#160;satırı tekrar havaya kaldırıp omuzları dışa doğru yarılmış yerde yatan adamın kafasına indirdi.</p>
<p>Selim'le satırlı saldırganlar arasında sadece bir metre mesafe kalmıştı. Bu son vuruştan kopan kemik, kan ve beyin parçaları birer kırmızı sümük gibi Selim'in yüzüne geldi.</p>
<p>Mor tişörtlü adam kafasını son kurbanından kaldırdığında arkadaşları hemen arkasındaydı ve satırın bir kez daha inmesini sessizce bekliyorlardı.</p>
<p>Üzerine fırlayan kanlı et parçalarının kızıla boyadığı yüzünde gözleri yeşil birer yakuta dönüşmüş olan Selim adamla göz göze geldi. Vücudunun istem dışı hareketini bir kamera arkasından seyrediyor&#160;gibiydi.</p>
<p>Saldırgan derin bir çığlık atıp satırı havaya kaldırdı. Ancak vuracak gücü kendisinde bulamayıp kolunun titrediğini fark etti.</p>
<p>Selim gözlerini hiç kırpmıyor, adamı öylece izliyordu. Adam kolunu ileri atmak için gayret ediyor, kolu, dizleri, vücudu titriyor,&#160;bir türlü satırı indiremiyordu. Dışarıdan bakan biri, adamın kendi&#160;ağırlığının üç misli bir halteri kaldırmaya çalıştığını düşünebilirdi.</p>
<p>Diğer saldırgan arkadaşını kolundan tuttu ve buz gibi bir sesle, &quot;Yeter! Bırak! Gidelim!&quot; dedi. İki erkek, aralarına kadını da alıp koşarak iskeleden denize atladılar ve Boğaz'ın karanlık sularında&#160;kayboldular. Sahneyi donuk bir halde seyrederken, kulübün korumalarından biri koşarak yanına gelip heyecanla sordu. &quot;Aman Allah'ım! İyi misiniz?&quot;</p>
<p>Selim için film bitmişti. Sarsılarak kendine geldi. &quot;Bir şeyim yok,&quot; dedi. &quot;İyiyim...&quot;</p>
<p>Koruma ısrarlıydı. &quot;Yaralı mısınız?&quot;</p>
<p>Selim başını iki yana salladı. &quot;Hayır, hayır. Sadece yüzümü yıkamak ve bir an önce burdan çıkmak istiyorum,&quot; diye cevap verdi.</p>
<p>Selim'in sendelediğini gören koruma koluna girdiğinde ortalık birden polis kaynamaya başladı.</p>
<p>Korumanın yardımıyla tuvalete giden Selim, elini yüzünü yıkadı. Daha sonra görevli memura ifade verip sıradan müşteri olduğu anlaşılınca da eve gitmek üzere bir taksiye bindi.</p>
<p>Eve doğru giderken cep telefonunun çaldığını duydu. Arayan Erol'du ve panik içinde son yarım saattir sürekli kendisine ulaşmaya çalıştığını anlatıyordu. Nasıl olduğunu merak etmişti. Merak edi-</p>
<p>lecek bir şey olmadığını, yaralanmadığını, ertesi gün konuşacaklarını söyledi. Erol da panik çıkarken kapıya ulaşmış, ezilmekten kurtulmuş, ancak karışıklıktan korkan Ayşe ile Pelin'i eve bırakmak zorunda kalmıştı. Ne olduğunu merak etmişlerdi. Ertesi gün gazetelerin her şeyi yazacağını söyleyen Selim telefonu kapattı.</p>
<p>Eve vardığında bir bardak kahve yapıp balkonda oturdu. Dışarıda olanları yalanlayan muhteşem bir gece vardı. Bir şey düşünmek istemiyordu. Yarın Helin'in karşısına bu suratla çıkacağı için şansına küfrederek yatmaya gitti.</p>
<p><span style="font-weight:bold;font-style:italic;">11</span></p><h5><a id="bookmark10"></a>İSTANBUL</h5><h5><a id="bookmark11"></a>Moda &#160;&#160;&#160;Mayıs</h5>
<p>Selim Tekin uyandığında gece boyu gördüğü rüyayı düşündü. İnanılmaz büyüklükteki bir aslan, onu sokaklar arasında kovalıyordu. O kadar canlıydı ki, rüya olmadığına yemin edebilirdi. Kaçarken&#160;bir odaya giriyor, kapıyı kapatmaya çalışırken aslan diğer taraftan&#160;yükleniyordu. Kapı bir türlü kapanmıyor, sonra nereden geldiğini&#160;çözemediği annesi ortaya çıkıyor, aslanı sakinleştiriyor, kendisine&#160;zarar görmeyeceğine dair telkin edici sözler söylüyor, elini alıp aslanın yelesinin içine sokuyor, okşatıyor, devamında da elini ağzına&#160;sokup dişlerini tutturuyordu. Tüm bunlar olurken devasa aslan küçük bir kedi gibi gözlerini kısarak okşanmanın hoşuna gittiğini belli eden kuru hırıltılar çıkarıyordu.</p>
<p>Selim duşun altına girerek bir akşam önce yaşadıklarını ve rüyayla ilgili kötü düşünceleri kafasından silmeye çalıştı. Ayşe'nin kız arkadaşı da arada kaynamıştı. Olmayacak duaya amin demekten başka bir şey değildi, ama insanlar iyi niyetle ona birisini bulmaya çalışıyorlardı işte. Helin'den sonra başka birini nasıl beğenebilirdi ki?</p>
<p>Moda'ya vardığında heyecanı doruktaydı. Buluşacakları yer, Moda iskelesine bakan kayalıkların üzerinde yer alan sevimli ve sa-</p>
<p>kin bir çay bahçesiydi. Otomobili park edip bahçeye girince masalara göz gezdirdi. Helin masaların birinden el sallıyordu. Gülümseyerek yanına gitti.</p>
<p>&quot;Merhaba!&quot; diyerek elini uzattı.</p>
<p>Helin uzatılan eli tutarak, &quot;Merhaba,&quot; dedi.</p>
<p>Selim'in içi huzurla doldu. Beğendiği kadın karşısındaydı. Hava masmavi ve sıcaktı. Çaylar tazeydi ve ince belli bardakta gelmişti. Börek tam istediği gibi az yağlıydı. Her şey çok güzeldi.</p>
<p>Uzun süre konuştular. Yaptıkları işlerden bahsettiler birbirlerine. Özel hayatlarından konuştular. Sevdikleri mekânları anlattılar. Dünya görüşlerini paylaştılar. Ortak zevklerini keşfettiler. Her geçen dakika birbirlerinden daha fazla etkileniyorlardı.</p>
<p>Selim aynı pozitif yüklü elektriği hissetmişti. Bu duygu, vücudunu, aklını, ruhunu sarıp sarmalıyordu. Yine o koku: o taze şeftali kokusu; algısındaki bütün kötü kokuları sökmeye çalışan o hayat&#160;kokusu... Tekrar enerjiyle dolmuştu içi.</p>
<p>Hesabı verip yürümeyi teklif etti. Helin de seviyordu yürümeyi. Kalamış'a kadar yürüdüler. Yine geçmişten, bugünden ve gelecekten bahsettiler. Saat on dördü biraz geçiyordu. Selim acıktığını fark etti. Aslında derdi yemek değildi; Helin'le daha fazla vakit geçirmek istiyordu. &quot;Ben acıktım galiba?&quot;dedi. Sonra dönüp ekledi:&#160;&quot;Çin yemeği yer misin?&quot;</p>
<p>&quot;Bayılırım... Ama iyi yapılan bir yer biliyorsan gidelim. Yani herkes beceremiyor da bu işi.&quot;</p>
<p>&quot;Tamamen senin gibi düşünüyorum. Damak zevkime güven, pişman olmazsın.&quot;</p>
<p>&quot;Peki, gidelim o zaman,&quot; dedi Helin. Otoparktan Selim'in arabasını aldılar. Bağdat Caddesi'ne çıktıklarında saatler on beşi gösteriyordu. Zaman hızla akıp gidiyordu.</p>
<p>Otomobili lokantanın yanındaki sakin sokaklardan birine bıraktılar. Lokantaya doğru yürürken, Helin önünden geçtikleri bakkaldan günlük gazetelerden üçünü aldı. Manşetleri görene dek Se-lim'in de aklından uçup gitmişti bir gece önce yaşadıkları. Lokantaya girip masalarına oturduklarında garsona siparişi verip yemeklerini beklerken gazetelere göz atmaya başladılar. Fotoğrafları görünce, Selim'in canı sıkılmıştı, ama Helin'in de garipleştiğini fark etti. &quot;Yemek öncesi bakmasaydık gazetelere keşke,&quot; dedi sızlanarak. Bir&#160;taraftan da fotoğrafları süzüyordu. Yeni basın kuralları gereğince kanlı görüntüler perdelenerek verilmişti. Üç gazetede de olayın şokunu&#160;yansıtan manşetler vardı.</p>
<p>Helin dalgın bir şekilde cevap verdi. &quot;Aslında kan ya da cesetler değil beni etkileyen,&quot; dedi. &quot;Beni endişelendiren, bunları yapan insanların beyinlerini yıkayan nefret... Emin ol, bu operasyonu bir&#160;basan olarak görüyor ve fotoğraflara bakıp gülüyorlardır.&quot;</p>
<p>Selim takıldı birden. &quot;Operasyon mu?&quot; diye sordu. &quot;Buna operasyon mu diyorsun sen?&quot;</p>
<p>Helin durumu düzeltmeye çalıştı. &quot;Hayır, yani, onların gözünde bir eylem bu. Bir operasyon.&quot;</p>
<p>Selim, satirli adamın gözlerini, kadının torbaya benzeyen göğüslerini hatırladı. Sesi değişti. &quot;Kim olursa olsun, hangi amaç için yapılmış olursa olsun, bu bir katliamdı,&quot; dedi. &quot;Bir cinnet anı, bir delilik ispatıydı! Bence hiç kimse o adamlarla kadının bu işi bir ideal&#160;uğruna yaptıklarını savunamaz! Kaldı ki hap almış gibiydiler. Ayık&#160;beyinle bunu yapabilmeleri mümkün değil! Bunun için ilkçağlardaki vahşet güdüsü lazım insana. Bildiğim kadarıyla da son birkaç yüzyıldır bilimin ve tekniğin gelişmesiyle, şehir kültürünün yerleşmesiyle, genlerin derinliğine kaydı bu duygu. Bazı psikopatlar hariç, insan genleri bu duygunun yaşamasına imkân vermiyor. Tahminimce&#160;beş altı yüzyıl sonra da bu vahşet güdüsü iyice yok olacak.&quot;</p>
<p>Helin merakla baktı Selim'e. &quot;Sen!&quot; dedi, işaret parmağını küçük bir çocuğa sallar gibi sallayarak. &quot;Sen, hap almış olduklarını nerden biliyorsun?&quot;</p>
<p>&quot;Dün gece ordaydım...&quot; dedi Selim. &quot;Erol adında bir arkadaşım var demiştim ya, dün gece ısrar etti VIVT'ye gidelim diye, kıramadım...&quot;</p>
<p>Helin hayretler içerisindeydi. &quot;Aman Tanrı'm. İnanamıyorum orda olduğuna! Adamları görebildin mi? Ne kadar yakındaydın?&#160;Baştan sona seyredebildin mi? Yani, tanık oldun mu demek istedim.&quot;</p>
<p>Derin bir nefes aldı Selim. Kıza baktı. Samimi görünüyordu. Yerinde kim olsa, tüm gazetelerin yazdığı bir katliama tanıklık eden&#160;biriyle sohbet etmek isterdi. Kaldı ki Helin gazeteciydi. Şahit olduğu her şeyi kısaca anlattı ağır ağır. Garson yemekleri getirdiğinde&#160;sustu, istanbul'un en iyi Çin yemekleri yapan yeriydi burası ve fiyatını hak ediyordu kesinlikle. Beklemeden ilk lokmayı ağzına attı,&#160;müthiş zevk aldı.</p>
<p>Helin dayanamadı. &quot;Lütfen, devam eder misin?&quot;</p>
<p>Kadınlar hep aynı, diye düşündü Selim. Sonra devam etti. &quot;Din amaçlı terörist bir eylem bence.&quot;</p>
<p>&quot;Çok film seyrediyorsun herhalde,&quot; dedi Helin gülümseyerek. Sebzeli erişteden büyükçe bir lokmayı ağzına atıp ekledi. &quot;Nerden&#160;çıkardın bunu?&quot;</p>
<p>Omuz silkerek cevap verdi Selim. &quot;Satırları indirmeden önce Allahuekber diye nara atıyorlardı.&quot;</p>
<p>Helin şüpheyle sordu. &quot;O kadar gürültü içinde bunu nasıl duyabildin? Yazmıyorsun ya?&quot;</p>
<p>&quot;Evet, yoğun bir gürültü olduğu kesin, ama ben ilgimi çektikleri için bir iki dakika öncesinden onları izlemeye başlamıştım ve sanırım on metre ilerde nara atan birinin dudaklarına bakarak ne dediğini anlayabilirim.&quot;</p>
<p>Hınzırca gülümsedi Helin. &quot;Dudaklarla ilgili bu kadar çok şey bildiğini söylememiştin!&quot;</p>
<p>Birden kızardığını fark etti Selim. Helin'in gözlerine baktı kısa bir müddet. Kız da duraksadı. Bakıştılar. İçinde renkli kuşların kanat çırpışlarını hissetti Selim. Uzanıp öpmek istedi kızı bir an.&#160;Lokantada olduklarını hatırlayınca kendini frenledi. &quot;Doğru bakış&#160;açısıyla baktığımda ve yavaş konuşulduğunda anlayabiliyorum,&quot;&#160;diye söylendi.</p>
<p>Helin de kurtuldu içine girdiği duygusal tünelden. &quot;Peki, sonra ne oldu? Korktun mu?&quot;</p>
<p>&quot;Bu tip şok anlarında hissettiğim korku değil, daha farklı bir his. Geri çekiliyorum bedenimden. Vücudum bir robot gibi oluyor.&#160;Ben de gözlerin içindeki kumanda odasında oturup bu koca robotun&#160;yaptıklarını izliyorum. Gölcük depreminde de böyle olmuştu, biter&#160;bitmez ilk saniyede telefon açmıştım Erol'a. Yani, şoka girmiyorum&#160;ya da onun gibi bir şey...&quot;</p>
<p>&quot;Dün geceye dön! Neler oldu sonra?&quot;</p>
<p>&quot;Ben uzaktaydım zaten. Fark edemediler. Herkes kaçışmıştı, sap gibi kaldım ortada. Görselerdi beni de hacamat ederlerdi şüphesiz. İşlerini bitirince denize atladılar, yakınlarda bir yerde onları&#160;bekleyen bir tekne vardı herhalde.&quot;</p>
<p>&quot;Polise anlattın mı tüm bunları?&quot;</p>
<p>&quot;Deli miyim ben? Uğraşamam polisle falan! Kaldı ki anlattıklarımın polise faydası olacağını da sanmıyorum.&quot;</p>
<p>&quot;Neden?&quot;</p>
<p>Selim bir an duraksadı. Etrafına baktı usulca. Sonra devam etti. &quot;Böyle bir eylemi gerçekleştiren adamların polisten yardım almadıklarını düşünecek kadar saf değilsin herhalde?&quot;</p>
<p>Helin gülümsedi. &quot;Sence bu cinayetlerin imam cinayetleriyle ilgisi var mıdır?&quot;</p>
<p>Selim midesinde bir karıncalanma hissetti. &quot;Hiç aklıma gelmemişti,&quot; dedi. &quot;Nerden çıkardın bunu?&quot;</p>
<p>Kız birden ciddileşti. Önemli ve gizli bir bilgi verecekmiş gibi masaya eğildi. &quot;Kimseye bahsetmezsen sevinirim,&quot; dedi. &quot;Dergi benden imam cinayetleriyle ilgili bir yazı dizisi hazırlamamı istedi.&#160;Yarın cinayetlerin işlendiği bölgelerde araştırma yapmaya başlıyorum.&quot;</p>
<p>Selim midesindeki kasılmanın arttığını hissetti. Artık iştahı kalmamıştı...</p>
<p><span style="font-weight:bold;font-style:italic;">12</span></p><h5><a id="bookmark12"></a>İSTANBUL</h5><h5><a id="bookmark13"></a>Sultanbeyli &#160;&#160;&#160;Mayıs</h5>
<p>1980 ihtilali sonrası mantar misali çoğalan, arazi yağmalarının yoğun yaşandığı semtlerden biriydi Sultanbeyli. İstanbul'a bağlı&#160;küçük bir köy iken, yeni otoyolun kıyısından geçmesiyle hayat bulmuştu. Anadolu'daki evlerinden göçen binlerce fukara, tanıdığının,&#160;akrabasının teşvikiyle taşı toprağı altın şehir istanbul'a, hayallerini&#160;gerçekleştirebilmek için gelmişti. Başarısızlıklarla dolu küçük dünyaların buluştuğu ortak bir noktaydı. Kanunsuz arazi paylaşımları&#160;politikacıların her seçim sonrası dağıttığı rüşvetlerle kanuna uygun&#160;hale getirilmiş, yepyeni bir haksız kazanç cenneti yaratılmıştı.</p>
<p>Biraz şansı dönenler ya da istanbul'un zıtlıklarla dolu adalet anlayışına uyum sağlayanlar, başka semtlere taşınabilmiş, sefaletin&#160;pençesinden azıcık da olsa kurtulabilmişlerdi. Bir kısmı da üstüne&#160;çöktükleri arsaların artan talep karşısında değerlendiğini görüp daha fazla arazi kapatmış, gecekondu mahallelerinin patronluğuna,&#160;ağalığına soyunmuştu.</p>
<p>Büyük çoğunluk aradan yıllar geçmesine rağmen köy alışkanlıklarını terk edememiş, derin ahlak anlayışlarının İstanbul'a uyumsuzluğunun kurbanı olarak fakirlik defterlerine hayatlarını ve borçlarını işlemeye devam etmişti. Bir dönem, kapalı sosyal yapısı nedeniyle korku hükümdarlıkları kurmak isteyenlerin iştahını kabartmışsa da,&#160;güvenlik güçlerinin kopuşa izin verilmeyeceğini açıkça belirtmesi&#160;üzerine suçun inmesi uygun görülmüştü. Aklı şeytanlığa erenlerin&#160;diğerini korkutarak üstünlük kurmaya çalıştığı bir yerleşim bölge-siydi. Kıyafetler ve inançlar değişse de bu tip semtler dünyanın her&#160;gelişmiş metropolünün kenarında bir vicdan azabı abidesi gibi dururdu.</p>
<p>Semtin asfalt ulaşmamış, tarladan bozma sokaklarından birinde, hayatın pisliğine bulaşmamış birkaç çocuk, üzerlerindeki soluk renkli tişörtleri, yırtık pantolonları ve eski ayakkabılarıyla, televizyonda izledikleri futbolculara öykünerek, plastik bir topu tekmeliyorlardı. Onlar için kurtuluşun en ucuz yolu futboldu. Okul okumaya, kafa yormaya gerek yoktu. Yirmi iki kişilik bir arenada, kavganın&#160;kurallarına uygun olarak savaşmalıydılar yalnızca. Yedikleri her çalım gururlarını kıracak, bacaklarına aldıkları darbenin etkisiyle düştükleri çamurdan biraz daha dirençle ve öğrenmiş olarak kalkacaklardı. Hırpalanmışlara mahsus tilki sezgilerini ilk fark eden ve kullanmayı ilk beceren diğerlerinin arasından sıyrılıp paraya, o derme&#160;çatma saltanata doğru akacaktı. Biraz ötelerinde yaşanan trajedilerin&#160;farkında olmadan, üzüntü ve cinnetlerle dolu hayatların kıyısında,&#160;birbirlerini iteleyerek topu diğer kaleye götürmeye çalışıyorlardı.</p>
<p>Sokağın sonuna doğru iki katlı bir gecekondu yükseliyordu. Ev, gerisindeki tepenin yamacına kurulmuş, briket duvarlarla çevrili bahçesi ve pek çok meyve ağacıyla, bir vahşetin adımlarının atıldığını&#160;tüm gözlerden saklıyordu.</p>
<p>Tül perdelerin arasından top oynayan çocukları seyreden Turan Hoca, arkasında dikilen Cafer'e bakmadan, buz gibi bir sesle sordu. &quot;Peki sonra ne oldu?&quot;</p>
<p>Küçük odada ucuz bir koltuk takımı ile eski püskü bir sehpa üzerindeki döküntü televizyondan başka bir eşya yoktu. Yere gelişigüzel atılmış olan desenli kırmızı kilim, duvarlardaki yeşil renkli&#160;plastik boyayı daha belirginleştirmişti. Kapının yanında duran Davut eyleme şahit olarak gönderilen Cafer'in sorguya çekilişini sessizce izliyordu.</p>
<p>Gruba iki yıl önce katılan Cafer'in vazifesi oto galericiliği işini paravan olarak kullanarak, sosyeteye girmeye çalışan düşük ahlaklı kadınlarla temas kurmak ve İstanbul gece hayatıyla ilgili sürekli bilgi toplamaktı. Bu sayede şehrin gece hayatında boy gösterenlerin, objektiflerin ulaşmadığı mekânlarda hangi günahları işlediklerini, yoldan çıkmanın şaşkınlığıyla toplumun ahlak yapısını nasıl çökerttiklerini günbegün izliyordu. Cafer masrafları tarikat tarafından karşılanan, âlemlerde bol para saçıp her garsonu, her mekânı bire bir tanımakla görevlendirilmiş olan &quot;Şahit'ti. Tarikatın bağış istediği zengin tüccarların, sonradan görmelerin rezilliklerini&#160;yakalamak ve belgelemekle mükellefti. Zaman zaman magazin basınında zengin oto galericisi ve otoparkçı olarak adı geçiyordu. Peşine takıldığı kişinin zaaflarını keşfediyor, onunla arkadaş oluyor,&#160;rezilliklerini, günahlarını belgeliyor, sonra da bunları grubun tehdit-çilerine veriyordu. Sordukları zaman, &quot;Önce Allah'tan, sonra Turan&#160;Hoca'dan korkarım,&quot; derdi.</p>
<p>Cafer, Turan Hoca'nın sorusunu ikiletmedi. &quot;Nezir yere düştü. Salih bu sefer satırı başına vurdu. Tam o anda bir adam çıktı karanlıktan. Salih bir an tereddüt etti, sonra ani bir hareketle satırı havaya kaldırdı, ama öyle kalakaldı. Emin değilim, ama titremeye başladı sanırım. Satırı bir türlü indiremedi.&quot;</p>
<p>&quot;Peki diğerleri o sırada ne yapıyordu?&quot; diye sordu Turan Hoca.</p>
<p>&quot;Onlar da donakaldılar. Zaten Salih, adamla aralarında kalmıştı. O an çok uzun geldi, ama adamla sadece birkaç saniye bakıştılar.</p>
<p>Sonra Mehmet hareketlenip Salih'i kolundan çekti. Üçü beraber koşup denize atladılar.&quot;</p>
<p>&quot;Adam... Adam ne yaptı?&quot; diye sordu Turan Hoca. İçindeki merak, hiddetini ateşlemeye başlamıştı.</p>
<p>Hocanın sinirlenmeye başladığını hisseden Cafer'in sesi, elinde olmadan inceliyordu. Bu huyundan nefret ederdi, ama bir türlü önüne geçemiyordu. Korktuğunda sesi gittikçe kısılır, en sonunda da&#160;hiç çıkmazdı. Derin bir nefes alarak ter içinde devam etti. &quot;Ben terastaydım hocam, çok net göremedim, ama başını çevirdi yavaşça,&#160;sanırım arkalarından baktı. Sadece baktı. Güvenlikçilerden biri yanına gelene kadar da hiç kıpırdamadı.&quot;</p>
<p>&quot;Yüzünü görebildin mi Cafer?&quot;</p>
<p>İşte sesi gidiyordu yine. &quot;Hayır hocam. Yüzüne kan sıçramıştı. Net göremedim.&quot;</p>
<p>&quot;Peki, bulabilir misin onu?&quot;</p>
<p>Artık sesini kendi bile zor duyuyordu. &quot;Denedim hocam...&quot;</p>
<p>Turan Hoca'nın öfkeli sesi az daha Cafer'in yüreğine iniyordu. &quot;Duyamıyorum Cafer! Sesini yükselt!&quot;</p>
<p>İki derin nefes aldı Cafer ve tüm gayretiyle tekrar anlatmaya çalıştı. &quot;Denedim hocam ama güvenlikçilerden hiçbiri tanımıyor,&#160;otoparktakiler de arabasını almamış. Herhalde taksiyle gelip gitmiş.&#160;Kimse tanımıyor...&quot;</p>
<p>&quot;Polis kayıtlarına ulaştın mı? Adamı sorguya almışlardır.&quot;</p>
<p>&quot;Cinayet masasındaki Mustafa'ya sordum. Kayıtlara baktı. Olayın görgü tanığı olarak kayda girilen kimse yokmuş efendim...&quot;</p>
<p>Turan Hoca dönünce Davut ile Cafer başlarını öne eğdiler. Cafer içinden bildiği bütün duaları okumaya başlamıştı. Terliyordu.</p>
<p>Turan Hoca tiksintiyle baktı ve sordu. &quot;Benim canını sıkıldı mı ne olur, bilirsin Cafer! O yüzden canımı sıkmadan istediğim bilgiyi&#160;ver! Gözlerini kapat, düşün! Adamın hiç belirgin bir özelliği var mıydı? Topal mıydı, uzun muydu, kısa mıydı, kel miydi, uzun saçlı mıydı? Hatırlamaya çalış ve söyle!&quot;</p>
<p>Cafer'in korkusu had safhadaydı. Gözlerini sıkıca yumarak hatırlamaya çalıştı. O geceden kalanlar gözünün önüne gelmeye başladı. Nezir ve Beşir'in yüzleri, yanlarındaki küçük orospular, kızlardan birinin dışarı çıkan memesi, sonra kanlar, kemiklerin kırılma sesleri,&#160;yarılmış etlerin görüntüsü, panik, kaçışan insanlar, yanıp sönen ışıklar, çığlıklar, haykırışlar, Nezir'in kollarının ayak bileklerine kadar&#160;sarkması, devrilişi, kafasına inen satırın karpuz patlatır gibi beynini&#160;etrafa sıçratması, fışkıran kan ve o adam... Yüzüne bakmaya çalıştı,&#160;ama sadece kan görüyordu. Profiline yoğunlaşmaya çalıştı. Hayalle&#160;karışık görebiliyordu. Hiçbir belirgin özelliği yoktu. Sıradan, orta&#160;boylu biriydi, ama mesafe öyle uzaktı ki emin olamıyordu. Daha belirgin bir şey hatırlamaya çalıştı... Zorladı... Ve buldu!</p>
<p>Titreyen sesiyle, heyecanla söyledi kelimeyi, hiç düşünmeden. &quot;Kartal! Evet, evet, yandan bakınca kartalı andırıyordu. Sivri bir&#160;yüzü vardı. Kartal... Kesinlikle kartala benziyordu!&quot;</p>
<p>Turan Hoca karşısında duran adama öldürecekmiş gibi baktı. &quot;Öküz!&quot; dedi. &quot;Sen de öküze benziyorsun Cafer! Bunu daha önce&#160;fark eden olmuş muydu, ha? Belki de seni Kurban Bayramı'nda kes-meliyiz öküz Cafer, ne dersin?&quot;</p>
<p>Cafer dizlerinin tutmadığını hissetti. Yere çöktü. &quot;Kulunuzum hocam affedin!&quot; diyebildi.</p>
<p>&quot;Yıkıl git, gavat!&quot;</p>
<p>Davut, Cafer'in odadan geri geri çıkmasından sonra kapıyı örtüp efendisinin vereceği emri beklemeye başladı. Hoca yine pencereye dönmüş, sokaktaki çocukları izliyordu. Bir süre düşündü. Normal şartlarda eylemcileri ortadan kaldırmayı planlamamıştı. Bu gözü kara, idealist gençlere ihtiyacı vardı, ama adamın çocuklarla yüz yüze gelmesi, hem de anladığı kadarıyla birbirlerini unutmayacak&#160;kadar bakışmaları tüm planını altüst etmişti. &quot;Saraydan Kız Kaçırma Operasyonu&quot;nda onları kullanmak çok riskliydi. Yazık olacaktı&#160;çocuklara, ama bu yolda şehit olabileceklerini biliyorlardı. Geride&#160;kalanların güvenliği için bu kararı alması gerekiyordu. Hem salaklar, adamı seyretmek yerine temizleselerdi kendi hayatlarını kurtarmış olacaklardı. Deşifre olmak onların kabahatiydi.</p>
<p>Bu kartalı nasıl bulacaklardı acaba? Kartala benzemek de ne demekti? Bir insanı hayvana benzeterek tanımlamaya çalışmak nereden gelmişti Cafer 'in aklına acaba? Öküz herif! Adamı mutlaka&#160;bulmaları gerekiyordu. Etiler eylemi öncesi, amaçlarını tehlikeye&#160;atacak bir ihtimale tahammülü yoktu. Kararını verdi. Arkasını döndüğünde sadık yardımcısı Davut'un el pençe beklediğini gördü.</p>
<p>&quot;Davut, söylediğim gibi yap! Arkanda iz bırakma ve sakın başlarında sigara içme! İki saat sonra Beylikdüzü'nde ol!&quot; dedi ve&#160;odadan ayrılıp mutlak kapısından çıkarak tepenin arkasına dolanan&#160;patika yola yürüdü. Yere kalemini düşürmüş gibi yapıp eğildiğinde&#160;arkasına baktı, kimseler yoktu.</p>
<p>Turan Hoca'nın ayrılmasının ardından Davut silahını çıkarıp mermiyi namluya sürdüğünde heyecandan kalbi deli gibi çarpıyordu. Canı müthiş derecede sigara içmek istiyordu. Adam öldürürken&#160;nikotinin etkisine ihtiyacı vardı. Ciğerlerini tamamen dolduracak tek&#160;bir nefes bile ona yeterdi. Ama efendisi kesin tembih etmişti işte. Ne&#160;olurdu sanki şu işi istediği gibi yapsa? Koridorun sonundaki küçük&#160;odada oturan Salih'i, Mehmet'i ve Fatma'yı düşündü. Aslında önce&#160;herifleri öldürüp sonra Fatma'yı becermekti aklında olan. Bu duygu&#160;içini ısıttı. Fatma'nın memelerinin arasına başını koydu mu ondan&#160;iyisi yoktu. Hep merak etmişti bu koca memeli genç kadını. Yoksa&#160;öldürdükten sonra mı sevişseydi? Omuz silkti. O zaman kıymeti olmazdı. Kadının çırpınmasını, ağlamasını, yalvarmasını görmek istiyordu. Bunları düşünmek bile kasıklarının ısınmasına yetti. Silahı&#160;daha sıkı kavradı. Susturucuyu unuttuğunu fark etti. Sarı dişlerini ortaya koyan isterik bir gülümsemeyle, cebinden çıkardığı susturucuyu silaha monte etti. Fatma'nın memelerini düşünmek bile aklını başından almaya yetiyordu. Bir an durdu. Hocanın söylediklerini anımsadı. Silahı beline soktu. Odanın kapısını açtı.</p>
<p>Eylemciler küçük odadaki iki sedirin üzerine oturmuş, hocanın kendilerini çağırmasını bekliyorlardı. Yan yana oturan iki erkek kapının açılmasıyla ayağa kalktı. Heyecanla karışık bir korku duyuyorlardı. Eylemi söylendiği gibi yapmışlardı, ama son dakika ortaya çıkan adam hiç hesapta yoktu. Hocanın adamın varlığını nasıl öğrendiğini ise asla bilemeyeceklerdi.</p>
<p>Davut sedirde yan yana oturan Salih ile Mehmet'e baktı sertçe. Emretti. &quot;Mehmet, salona geç, bekle! Hoca seninle konuşacak önce!&quot;</p>
<p>Mehmet başını sallayarak kalktı. Davut ardından baktı. Koridorun sonundaki odaya girdiğini gördükten sonra küçük odaya dönüp kapıyı örttü. Sedirde hareketsiz oturan kadına baktı. Pardösü-nün altındakileri düşünmemeye çalıştı. Kendinden emin seslendi. &quot;Fatma, ayağa kalk! Pardösünü çıkar!&quot;</p>
<p>Şaşıran Fatma bir an için Salih'e baktı, ama onun bakışları yerdeydi. Olanlardan kendini sorumlu tutuyordu. Büyük bir utanç&#160;içindeydi. Gaflettekilere ceza verirken satırı indirememiş, zaaf göstermişti. Üstelik geride kendilerini tanıyabilecek bir adamı bırakarak herkesin güvenliğini tehlikeye atmıştı.</p>
<p>Fatma itiraz etmeye gerek görmedi. Ayağa kalkarak üzerindeki ince pardösüyü yavaşça çıkarıp sedire bıraktı. Odanın ortasında öylece bekliyordu. Şaşkındı. Böyle bir şeyi kendisinden neden istiyorlardı? ikinci komutu duyduğunda şaşkınlığı had safhaya ulaştı.</p>
<p>&quot;Gömleğini ve eteğini de çıkart!&quot;</p>
<p>İkinci emri duyan Salih de şaşkınlıkla başını kaldırıp önce Fatma'ya, sonra Davut'a baktı.</p>
<p>Fatma itiraz etti. &quot;Ama Davut Abi? Sen ne diyorsun, Allah aşkına?&quot;</p>
<p>Davut'un sesi sertleşti. &quot;Ne diyorsam onu yap, orospu ajan! Salih kalk, gömleğini çıkarsın da sutyenine külotuna bak, verici var&#160;mı üzerinde?&quot;</p>
<p>Salih bir an için afalladı. &quot;Davut Abi, nerden çıktı şimdi bu?&quot;</p>
<p>Davut çıldırmış bakışlarla Salih'i süzdü. &quot;Hayrola Salih Efe, ne zamandır hocanın emirlerini sorguluyorsun? Yoksa senden de mi&#160;şüphelenmeliydik?&quot;</p>
<p>Zor bir gece geçirmiş olan Salih içinde bulunduğu baskıya daha fazla dayanamazdı. Kendisinden şüphelenilmesi fikri korkusunu arttırdı. Fatma'yı severdi, dünya ahret bacısı olsundu, ama örgütün&#160;kendisine hain diye bakmasına da değmezdi doğrusu. İtiraz etmeden&#160;süklüm püklüm kalkıp Fatma'nın önünde durdu. Gömleğini çıkarmasını bekliyordu.</p>
<p>Genç kadın neye uğradığını şaşırmıştı. Bugüne kadar Allah yolunda yaptıklarından sonra kendinden şüphelenilmesi karşısında,&#160;büyük bir şaşkınlık içindeydi. Yıkılmıştı. Gözlerinden akan yaşları&#160;silmeden çaresizce söyleneni yaptı. Önce gömleğini çıkardı, sonra&#160;da eteğini sıyırdı. Artık iri memelerini zor zapt eden sutyeni ve pamuklu siyah külotu ile iki erkeğin önünde duruyordu. Kendi kuralları için tahammül sınırlarını zorlayan bir durumdu. Kendisinden&#160;neden şüphelenildiğini anlayamıyordu. Nerede hata yapmıştı ki?&#160;Adamları öldürme işi Salih ile Mehmet'in sorumluluğundaydı. Şahidi öldürmeyip orada bırakırlarsa bununla kendisinin ne ilgisi olabilirdi? Direnmemeye karar verdi. Ajanlıkla ilgisi olmadığına göre&#160;Allah kendisine yardım edecekti.</p>
<p>Salih önünde duran Fatma'ya şaşkınlıkla baktı. Genç kadının göğüslerinin iriliği, korkusunu bir an unutturdu. Davut'un, &quot;Sutyenine bak iyice, verici var mı anlayalım,&quot; diye uyarmasından sonra&#160;titreyen elini Fatma'nın göğsüne uzattı. Sutyene elini soktuğu anda&#160;sırtına yediği darbeyle Fatma ile birlikte sedire yuvarlandı. Düştüğünde Fatma altında kalmıştı. Elini kadının sutyeninde sıkıştığı yerden kurtarmak istedi, yapamadı. Şaşkınlıkla, &quot;Ne oluyor ya?&quot; diyebildi. Son sözü bu oldu.</p>
<p>Davut silahını çekerek önce adamın kafasına ateş etti. Mermi kafatasında küçük bir delik açarak girdikten sonra, alnı ve ağzına&#160;kadar olan kısmı patlatıp dışarı çıktı. Fatma, Salih'in yüzünün patlamasıyla yüzüne ve ağzına yapışan et parçalarının etkisiyle bağıramadı. Birden deli gibi tepinip Salih'i üstünden atmaya çalıştı. Onun&#160;da son gördüğü Davut'un alnına dayadığı namluydu.</p>
<p>Davut tetiğe ikinci kez basarken, yüzünü yana çevirdi. Silahtan çıkan ses karpuzun yere düşmesinde çıkan çatırtıyı andırmıştı. Dönüp baktığında Fatma'nın patlayan kafasının parçalarının duvardan sızmakta olduğunu gördü. Geriye çekilip baktı, iyi görünüyorlardı, tam hocanın tarif ettiği şekildeydi. Üzerini yokladı, kan sıçra-mamıştı. Birkaç saniye durup koridoru dinledi, ses gelmiyordu.&#160;Ağır adımlarla Mehmet'in beklediği odaya yöneldi.</p>
<p>Kapıyı açtığında Mehmet'i korkuyla beklerken gördü. &quot;Ne oldu Abi, Hoca Efendi benimle görüşmeyecek mi?&quot; diye sordu. Bunun üzerine, &quot;Telefon konuşması uzuyor. Sen Salih'in yanına dön. Tekrar çağıracağım,&quot; dedi.</p>
<p>Mehmet çaresizce küçük odaya dönmek üzere koridora çıktı. Davut silahını çekip arkasında gizleyerek Mehmet'in peşi sıra sessizce yürümeye başladı.</p>
<p>Mehmet odaya girdiğinde gördüğü manzara karşısında donup kaldı. O sırada şakağına dayanan silahı fark etmedi bile. Birden her&#160;şey karardı.</p>
<p>Davut susturucuyu sökerek silahı yerde yatan Mehmet'in eline sıkıştırdı. Sonra da Fatma'ya yöneldi. Cesetlerin görüntüsü canını sıktı, diğerleri uyuyor gibi geldi ona. Keşke öldürmeden önce el-leseydim, diye düşündü. Fatma'nın yanına geldi, kısa bir an baktı, geride kalan iştahını aradı, ama olmuyordu işte. Cesedin gözlerinin&#160;açık olması iştahını kaçırdı. En iyisi unutup bir an önce gitmekti.&#160;Koridora çıkıp arka bahçeye açılan kapıdan patikaya vardı.</p>
</body>
</html>