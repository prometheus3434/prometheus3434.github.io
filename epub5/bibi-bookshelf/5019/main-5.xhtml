<?xml version="1.0" encoding="UTF-8"?>

<html xmlns="http://www.w3.org/1999/xhtml">
<head><meta name="charset" content="UTF-8"/><title></title><link rel="stylesheet" href="main.css" type="text/css"/>
</head>
<body><h3><a id="bookmark0"></a><span style="font-weight:bold;font-style:italic;">24</span></h3><h5><a id="bookmark1"></a>İZMİR</h5><h5><a id="bookmark2"></a>Balçova &#160;&#160;&#160;Haziran</h5>
<p>Yaklaşık elli saniye süren yedi şiddetindeki deprem sona erdiğinde İzmir'de otuz bin bina yerle bir olmuş, yirmi üç bin insan enkaz altında kalarak ya da yüksekten atlayarak can vermişti.</p>
<p>Selim alevler içinde kalan güzel İzmir 'e bakarken bu sahneyi daha önce gördüğü duygusuna kapıldı. Artık alevlerin çatırtısını,&#160;yaralanan insanların haykırışlarını duyabiliyor, vücuduna yeniden&#160;yerleşiyor, kontrolü eline alıyordu. Dizlerinin üzerine çöktü. Elleriyle yüzünü kapatıp ölenler için ağlamaya başladı. Sanki bu sahneyi özellikle görmesi planlanmış, bir şahit gibi gazabın şiddetini izlemişti. Uzun bir süre ağladıktan soma yaralanan insanlara yardım&#160;etmek aklına geldi. Hızla şoktan uzaklaşıyordu. Başını kaldırıp Kör-fez'e baktı. Şehir utancından karanlığa gömülmüş, saklanmak ister&#160;gibiydi, ama mahallelerden yükselen alevler gökyüzünü kızıla sarıyordu.</p>
<p>Denizin doldurulmasıyla oluşan sahil yolunun tamamı suya kaymıştı; Selim'in bulunduğu yer ise bir köprü gibi sağlam duruyordu. Dar betondan yürüyerek apartmanların olduğu yere vardı.&#160;Her yer ceset doluydu ve yanık et kokusu genzini yakıyordu.</p>
<p>İlk toparlanan askeri güçler oldu. Çevre illerde de sarsıntı hissedilmiş, ancak şiddet dalgası sadece İzmir'i vurmuştu. Askeri iletişim sisteminin devreye girmesiyle ikinci saatin sonunda Manisa, Aydın, Muğla, Denizli, Çanakkale, Uşak ve Kütahya'da bulunan askeri birlikler hemen harekete geçmiş, ambulanslar, itfaiye ekipleri,&#160;istihkâm birlikleri ile yola çıkmışlardı. İstanbul depremi senaryoları üzerinde disiplinli bir şekilde çalışan ordu, her zamanki gibi ilk&#160;organize olan kurum olmuştu. İzmir'e ilk varan Manisa Tugayı'nda&#160;görevli askerler, gördükleri yıkım ve cesetler yüzünden gözyaşlarına hâkim olamıyorlardı.</p>
<p>Antalya, Marmaris, Mersin, Çanakkale ve İstanbul'daki donanma kuvvetleri deniz yoluyla hareket ederek İzmir'e yol almaya başlamıştı.</p>
<p>Ağır yıkımı olmayan çevre sahil kasabalardan da yüzlerce motor ve balıkçı teknesi yardım için İzmir'e hareket etmişti. Hükümetin geliştirdiği AKDE Projesi çerçevesinde kardeş mahallerin kurtarma&#160;ekipleri yola çıkmaya başlamıştı. Büyük paralar harcanarak savaş ve&#160;deprem gibi felaketlere karşı sivil organizeyi hedefleyen Acil Kurtarma Destek Ekipleri Projesi'ne göre her üç şehir bir grup olmuş, bu şehirlerin üçer mahallesi alt grupları oluşturmuş, her birinde yaklaşık&#160;yüz kişiden oluşan sivil savunma ekipleri kurulmuştu. Buna göre, örneğin, depreme maruz kalan bir mahalleye diğer şehirlerdeki iki dost&#160;mahalle sivil kurtarma ekipleri yardım götüreceklerdi.</p>
<p>Güneşin ilk ışıkları İzmir'i aydınlatmaya başladığında şehirde alevler hâlâ hızını kesmemişti. Selim sabaha kadar bir enkazdan diğerine koşuşturmuş, yaralılara yardım etmeye çalışmıştı. Dayanılmaz olan, enkaz altında yakınları kalanların yardım isteyen çığlıkları ve dövünmeleriydi. Şehrin ilk saatlerdeki kralları Çaresizlik ve&#160;Acizlik'li. Öğlene doğru kurtarma ekiplerinin çoğu İzmir'e gelmiş,&#160;çalışmalara başlamıştı.</p>
<p>Ordu herhangi bir yağma ya da karışıklığa sebep vermemek için köşe başlarım tutmuş, asayişi sağlamıştı. Televizyon kanalları&#160;canlı yayın araçlarıyla şehrin içinde bulabildikleri yollarda dolaşmaya çalışıyor, tüm dünyaya yıkımın karelerini gönderiyordu. Onlarca&#160;ülke yardım öneriyor, yabancı kurtarma ekipleri yola çıkarılıyordu.&#160;Amerikan uçak gemisi &quot;Independent&quot;, Ege'de kontrolü dışında bir&#160;karışıklık yaşanmaması için Cebelitarık Boğazı'ndan geçiş yaparak&#160;Türkiye sahillerine doğru hızla ilerliyordu.</p>
<p>Yunanistan, Türk hükümetinden aldığı özel izinle İzmir'e doğru üç yüzen hastane ve dört gemi dolusu gıda yola çıkarmıştı. Ege'de insanlık imtihandan geçiyordu. Kıbrıs'tan hareket etlen dört&#160;yüz civarı irili ufaklı tekne güney sahili boyunca ilerleyerek İzmir'e&#160;ulaşmaya çalışıyordu.</p>
<p>Bütün gün oradan oraya deliler gibi koşturan Selim'in takati kalmamıştı. Bir enkazın karşısındaki banka çöktü. Tekrar ağlamaya&#160;başladı. Enkaz altında kalan insanları hissedebiliyor, ama yardım&#160;edemiyordu. Tanrı'ya kendisine güç vermesi için dua etti. Sonra da&#160;sokağın dibindeki enkazda kurtarma çalışması yapan Muğlalı kurtarma ekibinin yanına yürüdü.</p>
<p>Çöken altı katlı binanın enkazının üzerinde dolaşan kurtarma ekibi elemanı, elindeki ses tarayan hassas cihazı yıkıntılar üzerinde&#160;gezdiriyor, aşağıda bir canlı olup olmadığını tespit etmeye çalışıyordu. Etrafta birikenler yakınlarının canlı çıkması için dua ediyorlardı.&#160;Birkaç kadın yere bağdaş kurmuş başlarına vuruyor, ağıt yakıyorlardı. Kurtarma ekibinden birinin kendilerini uyarması üzerine çığlıklarını kesip sadece başlarına vurarak sallanmaya devam ettiler.</p>
<p>Selim de bir çocuk gibi durmuş, kurtarma ekibi elemanının bir işaret vermesini bekliyordu. Aradan yarım saat geçmesine rağmen&#160;enkazdan bir ses gelmemişti.</p>
<p>Ekip, yaşayan kimse olmadığına karar verip toparlanmaya başlayınca kadınların çığlıkları göğe yükseldi. Bu kez etraflarında&#160;duran erkekler de kendilerini yere atıp tepinmeye, ahlar vahlar etmeye başladı.</p>
<p>Selim içi burkularak sırtını dönmüş, uzaklaşmaya başlamıştı ki birden olduğu yerde durdu. İçinden bir his orada kalması gerektiğini söylüyordu. Bu hissin arkasından neyin geleceğini biliyordu,&#160;ama bu kadar yıpranmış bir ruh haliyle iletişime geçmesi mümkün&#160;değildi. Tekrar yürümek için hareketlendiğinde bu kez beyninin arkasında müthiş bir ağrı hissetti. Geri dönüp enkaza baktığında ağrı&#160;birden kesildi. Artık emindi; orada canlı biri vardı. Kararlı adımlarla gidip yıkıntının önünde durdu. Uzaklaşmakta olan kurtarma ekibine baktı ve olanca gücüyle bağırdı. &quot;Hey! Arkadaş!&quot;</p>
<p>Ekibin arkasında kalan iki kişi dönüp sesin geldiği yöne baktılar.</p>
<p>Selim ekledi. &quot;Burda canlı biri var! Sesini duyuyorum!&quot;</p>
<p>Selim'in seslenişi enkazın önünde dövünen kalabalığın da ilgisini çekmişti. Erkekler birden Selim'e doğru koştular. Kurtarma eki-bindekiler kısa bir an bakışıp tekrar enkaza yönelttiler bakışlarını.</p>
<p>Selim'in yanına sevinç içinde gelen alnı sarılı, toz içindeki genç adam heyecanla sordu. &quot;Kardeş, doğru mu söylüyorsun?&quot;</p>
<p>Selim nedenini bilmediği halde, &quot;Allah şahidimdir, içerde biri var,&quot; dedi.</p>
<p>Genç adam sevinçle diğerlerine dönüp tekbir getirmeye başladı. Kalabalık Selim'in etrafında yerleşirken, erkeklerden bazıları kurtarma ekibindekilerin peşinden gidip kollarından çekerek geri&#160;getirdiler.</p>
<p>Kurtamıa ekibinin başkanı Selim'in yanına gelince bıkkınlık ve sabırla karışık bir sesle, &quot;Bak kardeş,&quot; dedi. &quot;Son bir saattir enkazı hassas aletle dinledik. On metre aşağıya kadar kalp atışı olsa&#160;alet duyardı. Burda canlı yok. Neden bu insanları boşuna umutlandırıyorsun ki?&quot;</p>
<p>Selim, adamın gözlerinin içine baktı. &quot;Bana üç dakika ver, sana yerini göstereyim,&quot; dedi.</p>
<p>Kalabalık heyecanla kurtarma ekibinin başkanına bakıyor, ne cevap vereceğini merak ediyorlardı. Selim'i ve kalabalığı ikna edemeyen başkan, &quot;Yardıma ihtiyacı olan diğer insanlara gitmemizi engelliyorsun. Bunun vicdani sorumluluğu sana ait...&quot; dedi. Bir iki saniye kaşlarını çatarak baktı. Soma kolundaki saati işaret edip ekledi. &quot;Sadece üç dakikan var!&quot;</p>
<p>Selim kalabalığa sessiz olmalarını işaret edip öne çıktı. Enkazla arasında kimse kalmamıştı. Gözlerini karşısında duran beton yığına çevirdi. Yaklaşık bir dakika soma da bedeninden ayrılıp betonun içine girdi. Önce enkazda daireler çizmeye başladı büyükten küçüğe doğru. Soma bir kat daha derine girdi. Yine daireler çizdi.&#160;Sonra iki kat alta, zemine girdi. Dördüncü daireyi yürürken ihtiyar&#160;bir adama rastladı. Bir çamaşır makinesiyle, beton blok arasında sıkışmış, baygın yatıyordu.</p>
<p>Sarsılarak kendine geldi. Boğazı kurumuştu. Yüzünü kendisine bakan meraklı kalabalığa döndü. &quot;İki kat altta, zemine yakın bir noktada, deniz tarafına doğru, canlı bir adam var!&quot; dedi.</p>
<p>Ekip başkanı Selim'e inanmamakla birlikte cihazı taşıyan ekip üyesine söylenen yeri kontrol etmesi için işaret verdi. Kulak, Se-lim'in tarif ettiği yere giderek betonu dinlemeye başladı. Herkes nefesini tutmuş bekliyordu.</p>
<p>Yaklaşık on dakika soma ekibin kulağı, başını doğrultup kalabalığa baktı ve, &quot;Burda canlı var!&quot; diye avazı çıktığı kadar bağırdı.</p>
<p>Kalabalık sevinç içinde çığlıklar atıyor, dualar ediyordu. Kurtarma ekibi hızla gösterilen yerdeki beton blokları delmeye başladı.</p>
<p>Yaklaşık iki saat sonra yaralıya ulaşılabildi. Bir saatlik çalışmadan sonra da gün batarken ihtiyar adam kurtarıldı.</p>
<p>Verilen suyla kendine gelen yaşlı adam, etrafına sevgi ve minnetle bakıyordu. Ortalık ana baba gününe dönmüştü.</p>
<p>Yaralı sedyeye konurken ekip başkanı yanlarında duran Se-lim'i göstererek yüksek sesle, &quot;Baba bak, bu arkadaş senin hayatını kurtardı,&quot; dedi.</p>
<p>İhtiyar elini uzatarak Selim'in elini vermesini bekledi. Tuttuğu eli sıkıca sardı ve söyleneni duymak için eğilen Selim'e sordu. &quot;Adın nedir yiğidim?&quot;</p>
<p>&quot;Selim... Benim adım Selim Tekin, amca.&quot;</p>
<p>İhtiyar gülümseyerek, &quot;Allah senden razı olsun Selim'im, Yavuz'um, Yavuz Selim'im,&quot; dedi. &quot;Benim adım da Nedim... Nedim Hoca...&quot;</p><h3><a id="bookmark3"></a><span style="font-weight:bold;font-style:italic;">25</span></h3><h5><a id="bookmark4"></a>İSTANBUL</h5><h5><a id="bookmark5"></a>Beşiktaş &#160;&#160;&#160;Temmuz</h5>
<p>Selim, İzmir'den İstanbul'a döneli henüz iki hafta olmamıştı. Depremin ve gördüklerinin etkisinden kurtulmak için işyerinden bir&#160;süre izin almıştı. Günlerini Emirgan, Kuruçeşme, Arnavutköy arasında uzun yürüyüşler yaparak, bir bankta saatlerce oturup bakışlarını&#160;Boğaz'ın derinliklerinde gezdirerek geçiriyordu. Kafası çok karışmıştı. Kontrolsüzlüğün sınırlarını bu derece ziyaret ettiğini hatırlamıyordu. Hayatı boyunca defalarca bu tuhaflıkları yaşamıştı. Bunlarla ilgili kafasını fazla yormuyordu. Belki de yormaktan korkuyordu.&#160;Aslında kendisini bu tuhaflıkları karıştıracak ve arkalarındaki gerçekle yüzleşecek kadar cesaretli bulmuyordu. Ancak son aylarda&#160;yaşadıkları ona gerçekten fazla gelmişti. Ne olduğunu anlamak zorundaydı.</p>
<p>İzmir'de kurtardığı ihtiyarın Sadikiler Tarikatı'nın lideri olduğunu öğrendiğinde çok şaşırmıştı. Onu şaşırtan, adamın tarikat lideri olması değildi. Şaşırtıcı olan adamı bulmaya çalışırken hissettikleriydi. İhtiyara gelene kadar yaklaşık otuz kişiyi enkazların altından çıkartmıştı, ama aldığı sinyaller hiçbirinde bu kadar güçlü olmamış, depremzedeyi bulmak için ruhunu enkazda dolaştırmak zorunda kalmamıştı. İlk kurtardıkları onun için adeta betonun altında değillerdi, ama ihtiyar, bir labirentin siyah duvarlarının arasında dolaşıyor gibiydi. Onu önce görememesi, daha soma o garip işaretlerin durumu farklı hale getirmesi garipti. Tuhaf özelliklerinin sadece&#160;kendi istemiyle harekete geçtiğini düşünürdü, ama bu sefer öyle olmamıştı. Demek ki tuhaf davranışları bir başkası tarafından da yönlendirilebiliyordu. Bir başka deyişle, yalnız değildi.</p>
<p>Bu düşünce onu huzursuz etti. Zihnine başkalarının ulaşabileceğini hiç aklına getirmemişti. Yani o, insanların mahremine girebilirdi, ama başkalarının kendi mahremiyetine müdahale edebileceğini düşünmemişti. Bu tuhaflıkların sadece kişisel dünyasıyla sınırlı kaldığını hayal etmişti. Birden aklına daha kötü bir olasılık geldi:&#160;Ya bir üçüncü güç onların temasım programladıysa? Bu kadarı iyice saçmalık oluyordu artık. Tamamen Allah'ın bir armağanı olmalıydı bu temas. Öyle ya, ihtiyar dini bütün bir adamcağızdı ve kurtarılması da bir hediyeydi. Selim ise bu işte sadece bir vesile olarak&#160;yer alıyordu. Hem neden bu kadar rahatsız oluyordu ki? Tuhaf güçleri bu kez bir hayatı kurtarmasına yardımcı olmuştu.</p>
<p>Günlerden cumaydı ve Nedim Hoca bir gün önce kendisine telefon ederek cuma namazında birlikte olmak istediğini söylemişti. Gerçi ihtiyar henüz toparlanmamıştı, ama anlaşılan namaz kılacak&#160;durumda hissediyordu kendini. Selim de hocayı kıramamış, Beşiktaş'ta Sinan Paşa Camii'nde buluşmak üzere sözleşmişti. Bir bakıma, bu ilgiden nedenini bilmediği bir rahatsızlık duyuyor, diğer yandan ihtiyarla aralarında oluşan bağı tanımlamak için bir araya gelmek istiyordu. scanned by darkmalt1</p>
<p>Selim Tekin, öğlen namazına yarım saat kala, Kuran'ın okunmasını da dinlemek üzere camiye gitmek için evden çıktı. Polis ekibi her zamanki yerinde bekliyordu. Onları görmemiş gibi davranmanın iki taraf için de daha katlanılabilir olduğuna karar verdiğinden, ekip otosunu görüntüden sildi.</p>
<p>Akaretler Yokuşu'ndan aşağıya yürürken eskiden kulüp binasının olduğu yere baktı. Henüz on altı yaşındayken kulüp binasında bulunan küçük salona gelmiş, burada boks yapan ağabeyleri seyretmişti. Onlardan ve kulübün havasından o kadar etkilenmişti ki, hemen sonraki yıl kulübün boks bölümüne kaydını yaptırmış, arkasından da İnönü Stadı'nın altındaki boks salonunda idmanlara çıkmaya&#160;başlamıştı. Koray adlı acar bir arkadaşı yardım etmişti kayıt olmasına. Boks için yeteneğini keşfeden antrenör onu İstanbul Şampiyonası 'na hazırlayacaklarını söylemiş, bir an önce lisans çıkarması için&#160;teşvik etmişti. Ancak on sekiz yaşından küçük olduğu için ailesinden izin alması gerekmiş, ne var ki amcası izin vermemişti. Yine de&#160;güzel hatıralardı. Nitekim aradan bunca zaman geçtikten sonra kulüp de çağa ayak uydurmuş, efsanelerini yeni yüzyıla yeni binalarıyla taşımıştı. Eskiye olan özlem içini burktuysa da gerekenin bu&#160;olduğunu düşünüp teselli buldu Selim.</p>
<p>Akaretler Yokuşu'ndan aşağıya, denize doğru yapılan yürüyüş rahatlatıcı bir aktiviteydi onun için. Bu yürüyüşlerde kendisini çocukluğundaki gibi hissediyor, mutlu oluyordu. O zamanlar yokuşta&#160;yer alan Anafartalar Ortaokulu'na güzel kızlara bakmaya gelirlerdi&#160;arkadaşlarıyla. Fareleriyle meşhur, eski ve döküntü bir okuldu. Şimdi yerine modem ofisler yapılmıştı. Eskiden, yani yüzyıllar öncesinde de yapı stoklarını bu kadar çabuk mu değiştirirlerdi, yoksa akan&#160;zaman insanları daha arsız ya da daha tatminsiz mi yapıyordu? Belki de sadece gelişen ihtiyaçlardı bu değişimi körükleyen.</p>
<p>Kazan Birahanesi'nin önünden geçerken gayri ihtiyari içeri bir göz attı. Gülümsedi, biraz da utanarak. Lisedeyken öğleye doğru,&#160;saat on bir gibi birahaneye gelirlerdi arkadaşlarıyla. Soma da birkaç</p>
<p>bira yuvarlayıp kafa kafaya yapılan sohbetlerle, tatlı tatlı dönen dünyaların eşliğinde giderlerdi okula. Ne cesaret! İnsan gençken daha bir aptal davranıyordu herhalde. Belki de hayatı tanımak istemenin&#160;cesaretiydi harekete geçiren. Bugün olsa, üstüne para verseler yapmazdı aynı hergelelikleri, hatta yapanı da ayıplardı. Ne gereksiz zirzopluklar! Tabi ki niyet tamamen ergenliğin verdiği dikkat çekme&#160;dürtüşüydü. Göze batan serseriliklerin, yaşıtları olan kızlara daha&#160;sevimli geldiğini düşünürlerdi içten içe. Zaten erkeklerin tüm hayatları kadınların dikkatini çekmek için geçmiyor muydu?</p>
<p>Güvercinlerin eşzamanlı kanat çırpıp kavisler çizerek alçalıp yükseldiği küçük parkı da geçtikten sonra, mezarlığın önüne geldiğinde, sonsuz uykuda olanlar için dua etti ellerini açarak, sonra da&#160;caminin bahçesine açılan kapıdan, sağ ayağıyla girdi besmele çekerek. Sağ ayakla girmek gerçekten de iyi bir davranış mıydı? Yoksa&#160;vücudu sağ ve sol diye ikiye ayırmak verilen nimete nankörlük&#160;müydü? Anneannesi hep ikaz ederdi onu küçükken. Sağ elle tutulmalıydı ekmek, sağ adımla girilmeliydi eve ya da kutsal yerlere, çorap da önce sağ ayağa giyilmeliydi. Belki de sağ ayak bir şifreydi&#160;uhrevi dünya için, kim bilir?</p>
<p>Caminin avlusunda sakin bir şekilde aptes alanlara baktı bir an. Tarihin içinde yüz yıl geriye kaymış gibi hissetti kendini. İçine dolan huzuru tüm hücrelerinde hissetmek için gözlerini yumdu birkaç&#160;saniye. Bu kültürden gelen insanları huzurlu yapan tek yerdi camiler&#160;ve kendisini de bu huzura ait olduğu için şanslı hissediyordu. Cebinden anneannesinin hediye ettiği takkeyi çıkararak başına geçirdi. Komik göründüğünü düşünürdü bu beyaz takkeyle, ama inançlarına göre bunu takması gerekiyordu. Ayakkabılarını çıkarıp yanında getirdiği poşete koydu. Caminin huzuru iyi güzeldi de ruhunu şeytana kaptırmış zavallıların hırsızlık yapmasını engellemiyordu. Tedbirli olmak&#160;lazım gelirdi cince. Müezzinin okuduğu duanın sesi akmaya başladı</p>
<p>kulaklarına. Ne kadar aciz bir yaratık olduğunu düşündü insanın, içeri doğru yürürken.</p>
<p>Cemaat henüz erken olmasına rağmen camiyi doldurmuştu. Cuma namazlarına uzun zamandır gelmemişti Selim. Hatta bu ibadetlere ayda bir ya da altı ayda bir katılırdı, ama yine de caminin normalin üstünde dolu olduğunu fark etti. Önlere doğru gidemeyeceğini anlayıp olduğu yerde durmuştu ki garip bir şey oldu. Sırtlarını dönmüş oturmakta olan insanlar geriye dönüp sırayla kendisine bakmaya başladılar. Sanki görünmez biri aralarından geçerek omuzlarına dokunuyor, onlar da ne olduğunu anlamak için geri dönüp bakıyorlardı. Suları yararak ilerleyen bir sandalın arkada bıraktığı dalgalar&#160;gibiydiler. Onu gören, ilerlemesi için yana çekiliyordu.</p>
<p>Selim tuhaf bir şekilde, bir iki saniyelik tereddütten sonra ilerlemeye başladı. Bu durum, attığı her adımda daha normal ve kabul edilebilir geliyordu. Sanki her zaman yaşadığı bir histi bu. Ön sıraya doğru yaklaşırken, safların başında Hoca Efendi'nin oturduğunu&#160;gördü. Kalabalığa rağmen ihtiyarın yanında tek kişilik bir boşluk bırakılmıştı.</p>
<p>İhtiyar adam, diğerleri gibi arkasına bakarak Selim'i selamlamadı, hareketsiz kaldı. Selim yanına gelip dizlerinin üzerine oturduğunda da başını kaldırmadan Selim'in elinin üzerine avucunu koyup hafifçe sıktı ve bıraktı.</p>
<p>Selim içinde hissettiği muhteşem dinginliğin bozulmaması için gözlerini yumup dua ederek hafızın muhteşem sesine ruhunu açtı.&#160;Yüz yıllar önce atalarının delirmiş ya da bir başka deyişle ruhunu&#160;kaybetmiş insanları nasıl ney sesiyle, ilahilerle iyileştirdiklerini daha iyi anlıyordu artık. Aslında tüm dünya dinlerinin ortak amacıydı&#160;bu bütünleşme ve ruh dinginliği. Her toplum kendi kültürüyle bu saadete ulaşmanın yollarını arıyordu. Oysa ne kadar yakındaydı.</p>
<p>Namaz kılınıp imamın vaazı bittikten sonra sessizlik içinde camiden çıktılar. Selim ayakkabılarını giyerken etraflarında oluşan&#160;kalabalığın ihtiyara ve kendisine sevgiyle baktıklarını fark etti.</p>
<p>Selim'in şaşkınlığını anlayan Nedim Hoca kulağına eğilip fısıldadı. &quot;Hayatımı kurtardığını biliyorlar. O yüzden sana karşı bu kadar ilgililer.&quot;</p>
<p>Selim başka yere takılmıştı. Camiye girerken cemaatin senkro-nize bir şekilde kendisine dönüp bakmasının, sonra da çekilip yol vermesinin bu minnetle ilgisi olmadığını biliyordu. O his bambaşkaydı ve bunu deşmenin lüzumsuz olacağını düşünerek ses etmedi.&#160;Cemaat tek tek Hoca Efendi'nin elini öpüyor, sonra da saygıyla Se-lim'i kucaklıyordu.</p>
<p>Selim kendisini seçime hazırlanan parti liderlerinin Anadolu ziyaretlerindeki gibi hissetti. Ancak o, bu samimi sarılmaları unutmayacaktı ve bir beklentisi de yoktu.</p>
<p>Etraflarındaki yaklaşık üç yüz kişilik kalabalık, Nedim Hoca'nın yanındakilerin uyarmasıyla dağılmaya başlayınca Selim ve Hoca&#160;Efendi birlikte yürümeye başladılar.</p>
<p>Nedim Hoca yürürken Selim'in koluna girdi ve, &quot;Ee, Selim oğlum, hoş geldin, sefalar getirdin. Nasılsın bakalım?&quot; diye sordu.</p>
<p>Gülümseyerek, biraz da mahcup şekilde cevapladı Selim. &quot;Sağ olun hocam. Çok şükür iyiyim. Sizi de iyi gördüm maşallah. Çabuk&#160;toparlamışsınız.&quot;</p>
<p>&quot;Kurban olduğum, vaktimizin dolmadığını gösterdi işte, ne yapacaksın. Aslında büyük bir nasihatti yaşadığımız. İbret almamız&#160;gereken pahalı bir ders oldu. Sağ olsunlar bizim çocukların tanıdığı&#160;doktorlar pek bir maharetli çıktı. Allah'ım da nasip etti, hemen hemen iyileştik işte. Bak, ne diyeceğim; sevdiğim bir dostumun güzel&#160;bir balık lokantası var, Arnavutköy'de. Bizi yemeğe davet etti. icabet edeceğiz. Beraber yiyelim, ne dersin?&quot;</p>
<p>Aslında bir an önce yalnız kalmak istiyordu Selim, bu nedenle bir deneme yaptı. &quot;Aman hocam, ben size ayak bağı olmayayım. Hem dostunuz sizinle sohbet etmek ister, ben arada ne diyeceğimi,&#160;ne yapacağımı bilemem,&quot; diye cevapladı.</p>
<p>&quot;Olur mu öyle şey? Sen bizim canımız yüreğimizsin artık evladım. Bizim lokmamız senin lokman, bizim hırkamız senin hırkan. Beraber gider, güzel bir balık yer, hoş bir sohbet yaparız. Hadi, kırma beni...&quot;</p>
<p>Çaresiz, &quot;Peki hocam,&quot; dedi Selim.</p>
<p>Ana caddeye çıkan sokağın başında beklemekte olan lüks otomobile bindiklerinde, refakatçileri de diğer iki otomobile yerleştiler. Kısa bir yolculuktan sonra Arnavutköy'de bulunan içkisiz tek balık&#160;lokantasına girdiler. Mekânın sahibi kendilerini kapıda karşıladı.&#160;Geleceklerinden haberliydiler. Tüm çalışanlar Hoca Efendi'yi görmek için kapıya dizilmişlerdi. Hepsi tek tek Nedim Hoca'nın elini&#160;öptü.</p>
<p>Selim, ihtiyarın elini öptürürken neler hissettiğini anlamaya çalıştı. Hocanın bakışlarında sevgi dolu bir ifade vardı. Onun da bu el öpme merasiminden pek bir şey anlamadığını hissetti. Belki de insanlar Nedim Hoca'nın elini öptüklerinde bir güven ya da günah çıkarma duygusu hissediyorlardı.</p>
<p>Seremoni bitince Selim ve Nedim Hoca deniz kenarındaki bir masaya oturdular. Diğerleri de başka bir masaya alındı.</p>
<p>Sipariş faslı bittikten sonra Nedim Hoca kısa sorularla Selim'in geçmişini öğrenmeye çalıştı. İşini, arkadaşlarını, hayattan beklentilerini sordu. Selim de samimi cevaplar verdi.</p>
<p>Balıkları geldiğinde bir süre yemekle meşgul oldular. Tam mevsimi olduğundan sardalye ve levrek istemişlerdi. Taze rokadan yapılmış salata ile birlikte balıklar enfes görünüyordu.</p>
<p>Birkaç lokma sonra aptalca olacağını bile bile dayanamayıp sordu Selim. &quot;Hocam, umarım abes olmaz, ama aklımı kurcalayan bir soru var. Siz söylendiği gibi bir tarikat mısınız?&quot;</p>
<p>Nedim Hoca bir an durdu. Yüzünde bir gölgelenme oldu. Sonra da elindeki çatalı bıçağı tabağın kıyısına usulca bırakıp sandalyesinde geriye yaslandı. Gülümseyerek, ama ciddi bir ifadeyle cevapladı. &quot;İlk başta amacım etrafımdaki insanlara yardım etmek, yol göstermekti. Nasihatler veriyordum. Aklımın erdiğince çözümler gösteriyordum. Tabi ki referansım yüce dinimizdi. Özellikle gençlerin yozlaşmalarını, Batı'yı taklit etmek uğruna köklü kültürümüzden uzaklaşmalarını engellemek istiyordum. Aç olanı tokla, derdi olanı dermanı olanla buluşturuyordum. Tamamen temiz amaçlı bir koordinasyondu benimkisi. Basit hareketlerin büyük enerjiler yaratacağına inanıyordum, hâlâ da inamrım. Yardımıma karşılık vermek isteyene, ihtiyacı olan başka birine yardım etmesini tavsiye ediyordum. Özellikle para ile olan münasebetimin çok soğuk bulunması, paraya ya da değerli hediyelere itibar etmemem etrafımdaki dostları,&#160;kardeşleri arttırdı.</p>
<p>İnsanların biriyle konuşmaya, birinden akıl almaya ihtiyaçları vardı. Saygı duyacakları, yaşam tarzıyla onlara örnek olacak, aradıkları vicdani huzuru bulmalarına yardım edecek birine... Böylece&#160;domino taşlan misali büyük bir hızla çoğaldık. Benim önceden tasavvur ettiğim bir büyüme değildi bu. Ancak gelenlerin, beni dinlemek isteyen insanların birer mesleği ve vazifesi vardı. Kimisi esnaf,&#160;işçi, emekli iken kimisi de asker, polis, memurdu. Hatta bunların arasında yüksek mevkilerde olanlar vardı. Yürüyüşümüze katılmaları bir&#160;takım tutmak gibiydi. Felsefemiz ve ahlakımız takdire şayandı ve bunu izlemek, bu yolda kendilerini ifade etmek istiyorlardı. Böylece&#160;onlar bize, biz onlara sahip çıktıkça bir gruplarıma oldu. Sonradan&#160;kontrolünü kaybettiğim bir büyümeydi bu...&quot;</p>
<p>Sözünün burasında durup bardağından bir yudum su aldı Nedim Hoca. Anlattıkça üzerine binen yorgunluk gözle fark edilecek kadar yoğunlaşmıştı. Başını çevirip Boğaz'a baktı; uzun bir petrol&#160;tankeri geçiyordu. Selim'e dönüp devam etti. &quot;Büyük başın derdi&#160;büyük olur derlerdi de inanmazdım. Benim yürüyüşüm... ki burada&#160;sana, bu yürüyüşün ne olduğunu da açıklamam gerekiyor: İnsanın,&#160;doğumdan ölüme, uzun bir yolda yürüdüğüne inanırım. Bu yol şeytanın aldatmacalarıyla, tuzaklarıyla ve iyiliğin cenneti işaret eden&#160;huzurlu bahçeleriyle doludur.</p>
<p>&quot;Hayatın anlamı basitlik üzerine kuruludur. Bir imtihandır bu dünya ve bizler sürekli olarak şeytan tarafından yanlış yapmaya&#160;zorlanırken, iyiliğin sunduğu ödüllerle yürüyüşümüze devam ederiz. Ben bu inancı, Yaradan'ıma olan yürüyüşümün bana verdiği huzuru diğer insanlara da göstermek istedim. Temelinde hayat bu kadar basittir ve ne kadar basit kabul edip yolun sonuna odaklanırsan,&#160;o kadar rahat ve huzurlu geçersin bu yolu. Nitekim bu yürüyüşü benimseyenlerdi etrafımdakiler. Ancak bugün izimdekilerin bana uymak adına neler yaptığını bilemiyorum, anlayamıyorum. Çoğu zaman haberim olmuyor ya da çok geç haberdar ediliyorum. Her kul&#160;kendi hesabını verir kıyamette, biliyorum ve inanıyorum. Ancak diğer taraftan vicdanım kötülüğe kaymalarına sessiz kalmamı engelliyor. Çünkü ne yaparlarsa yapsınlar adımın arkasında duruyorlar.&#160;Biz aslında bir tarikat olmaktan çok, bir harekete dönüştük, ama bu&#160;hareket maalesef tamamen isteğim doğrultusunda hareket etmiyor&#160;artık...&quot;</p>
<p>Tekrar sustu Nedim Hoca. Sonra da balığından küçük bir parça koparıp ağzına attı. İlgiyle Selim'in yüzüne bakıyor, anlayıp anlamadığını çözmeye çalışıyordu. &quot;Cevabım yeterince açık oldu mu?&quot; diye sordu.</p>
<p>&quot;Evet, hocam, sanırım anladım,&quot; diye cevapladı Selim.</p>
<p>Bu sefer Nedim Hoca, aynı soruyu değiştirerek Selim'e sordu. &quot;Peki, sen? Sen ne düşünüyorsun bu konuda?&quot;</p>
<p>Omuz silkti Selim. &quot;Dürüst olmak gerekirse, ben yol gösterilenlerden değilim hocam. Emir almayı ya da birinin arkasından yürümeyi tabiatım kabul etmez. Ben aynı yolu, kimsenin olmadığı patikalardan giderim. İnançlarım gereği Tanrı ile arama kimseyi sokmam. Işığımı kendim arar, kendim yürürüm. İyiliğin ve kötülüğün insanın yaratılışından beri mücadelesini bilirim. Kötülüğün yolları''&#160;hainlikle, pislikle dolu ve karanlıktır benim için. Kötülük beni korkutmaz, ama kötülüğün peşinden gitmekte olan âdemoğlundan korkarım hocam.&quot;</p>
<p>Nedim Hoca hafif bir gerginlik yüklenmiş sesiyle ikaz etti. &quot;İnsana, âdemoğlu diye seslenmek cinlere mahsustur.&quot;</p>
<p>&quot;Onlar da bu yolun kıdemli yolculan, gözcüleridir,&quot; diye düzeltti Selim.</p>
<p>&quot;Peki, kendi yolunun mutlu sona doğru giden yol olduğunu ne bilirsin?&quot; <a href="http://www.cizgiliforum.com">www.cizgiliforum.com</a></p>
<p>&quot;Hocam, ben kalbimi, vicdanımı ve beynimi izlerim. Sonumun da sadece bana ait olacağını bilirim. Başkalarının sorumluluğunu üzerime alacak kadar cesaretli değilim. Eğer gösterdiğiniz yolda yanlışa sapmalar olursa bunda sizin de kusurunuz bulunacaktır bana göre. O insanların da günahları sırtınıza bir nebze olsun&#160;yüklenecektir. Bu sorumluluk sizi ağırlaştırır, şaşırmanızı kolaylaştırır, ama ben, kendi günahlarımı yüklendiğimden kararlarımı alırken yanlış yaparsam sadece kendimi yakacağımı bilirim. Bu yüzden&#160;daha hızlı ve daha net karar alırım. Oysa siz her karar için peşinizden gelenlerin yerine de düşünmek ve doğru olanı bulmak zorundasınız. Vicdani sorumlulukla düşündükçe de hantallaşır, şaşırırsınız.</p>
<p>Ben hayatımı iyiliğin peşinden gitmekle yönlendiririm. Rehberim inancımdır. Bu nedenle de varacağım son durak kalben hissettiğim&#160;son olacaktır,&quot; dedi Selim.</p>
<p>Nedim Hoca uzun zamandır kimseyle bu şekilde bir münazaraya girmemişti. Selim'in inancındaki kararlılığa ve yalnızlığına imrendi bir an. Yürekten kutlamak istedi. &quot;Tebrik ederim oğlum. Allah utandırmasın,&quot; temennisinde bulundu.</p>
<p>Selim de aynı şekilde karşılık verdi. &quot;Allah size de kolaylık versin hocam. İşiniz çok zor.&quot;</p>
<p>&quot;Çok şükür, bugüne kadar kusursuz geldik. İnşallah bundan sonra da hep beraber doğruluktan ayrılmayacağız... E, hadi bakalım,&#160;balıkları soğuttuk, daha fazla bekletmeyelim, yemeğimizi bitirelim,&quot; diye karşılık verdi Nedim Hoca.</p>
<p>Tam balıklara girişmişlerdi ki Nedim Hoca'ya refakat edenlerden biri elinde tuttuğu cep telefonuyla yanlarına geldi. Telefonu uzatarak, &quot;Efendim, özür dilerim, ama acil bir durum var. Gökdeniz&#160;arıyor,&quot; dedi.</p>
<p>&quot;Hayırdır inşallah,&quot; diyen Nedim Hoca telefonu alıp kulağına götürdü. &quot;Efendim?&quot;</p>
<p>&quot;Evet...&quot;</p>
<p>&quot;Ne diyorsun evladım?&quot;</p>
<p>&quot;Kimleri aldılar?&quot;</p>
<p>&quot;Peki, hemen geliyoruz...&quot;</p>
<p>Telefonu, getiren gence geri verdikten sonra düşünceli şekilde önündeki balığa baktı Nedim Hoca. Yüzü şimdi hatiften kızarmaya&#160;başlamış, kaşları çatılmıştı.</p>
<p>Selim dayanamayıp sordu. &quot;Hocam, ne oldu?&quot;</p>
<p>Kısa bir sessizlik oldu önce. Hoca Efendi bir durum değerlendirmesi yaptı kendince. Sonra da, &quot;Öğle namazından sonra Sultan Ahmet Camii'nden çıkan cemaat İzmir depreminin Allah'ın bir işareti olduğunu bildiren sloganlar atmış, ardından da polisle çatışmışlar. Kardeşlerimizden birçoğu ve yardımcım Turan Hoca'yı gözaltına almışlar. Yardım istiyorlar,&quot; diye cevapladı Selim'in sorusunu.</p>
<p>Selim aklı karışmış bir şekilde, &quot;Ama sırf bunun için gözaltına alınmazlar ki...&quot; diye itiraz etti.</p>
<p>Nedim Hoca'nın tadı iyiden iyiye kaçmıştı. Sandalyesinden kalkarken buz gibi bir sesle cevapladı Selim'i. &quot;Hilafet bayrağı açıp,&#160;'Padişah isteriz' sloganları atmışlar!&quot;</p><h3><a id="bookmark6"></a><span style="font-weight:bold;font-style:italic;">26</span></h3><h5><a id="bookmark7"></a>İSTANBUL</h5><h5><a id="bookmark8"></a>Kireçburnu &#160;&#160;&#160;Temmuz</h5>
<p>&quot;Demli bir çay lütfen,&quot; dedi Selim, yanına gelip ne istediğini kibarca soran garsona.</p>
<p>Günlerden pazardı ve Erol'un tüm itirazlarına rağmen, onu kırmadan ekerek, biraz kafasını dinlemek için Boğaz'a, Kireçburnu'na gelmişti. Erol'un da son zamanlarda tuhaflaştığı gözünden kaçmamıştı. Daha fazla soru sormaya başlamıştı. Kim bilir, belki de polis&#160;tarafından sürekli izlenmesi çocuğun da sinirlerini bozmuştu.&#160;Erol 'u severdi, hâlâ en iyi arkadaşı oydu.</p>
<p>Sahile gelince, önce masmavi gökyüzüne bakarak aylak aylak yürüdü. Uzun bir süre durup iki leyleğin havada, rüzgârın üzerine&#160;binip ona hükmederek hareketsiz süzülüşlerini izledi. Asaletleri ve&#160;kibirleri sevimliliklerinin sınırlarını zorluyordu. Gerçi onlara çılgınca özendiğini kabul etmek zorundaydı, ama yine de diğer kuşların&#160;da havada tüm uçuş hünerlerini sergileyen leylekleri merak dolu bir&#160;kıskançlıkla izlediklerini gördü. Gerçekten hayranlık uyandırıyorlardı. Birkaç karabatak ve martı, leyleklerin havasını bozmaya çalıştıysa da başarılı olamayıp geri çekildiler. Doğru zamanda doğru</p>
<p>yerde bulunduğundan emin değildi Selim, ama önemli olan bu olağanüstü gösteriyi izleme şansına erişmiş olmaktı. Doğanın basit harikaları her zaman kendilerini göstermiyordu.</p>
<p>Daha sonra balık lokantalarının önünde bırakılmış olan yaya yolunda gezindi biraz. Boğaz'ın Karadeniz'e açılan ağzına baktı&#160;uzun süre. Gemilerin güvenli ilerleyebilmesi için her iki yakaya kurulmakta olan uzun radar direklerini gördü. Bu sistem, gemileri Boğaz girişinden alıp Marmara Denizi'ne kadar kontrollü olarak götürüyordu. Büyük paralar verilerek yapılmıştı, ama tüm kazalara son&#160;verecekti. Bundan sonra ancak çılgın bir kaptan kasıtlı olarak karaya gemisini bindirebilirdi.</p>
<p>Karşı kıyıda askeriyeye ait olan bölüme baktı; yemyeşil bir alan göz alabildiğine uzanıyordu. İstanbul'da binalar tarafından talan edilmemiş devlet arazilerinin sadece askeri alanlar olduğunu hatırladı. Askerin varlığının iyi taraflarından biriydi bu da. Boşuna ülkenin en sağlam yapılı kurumu seçilmiyordu her yıl.</p>
<p>Bir ağacı kesmenin neler hissettirdiğini düşündü bir süre. Kesenleri suçlayamazdı; bu olay zekâyla ilgiliydi ve her insanın eşit zekâya sahip olarak dünyaya gelmediğini biliyordu. Neden-sonuç ilişkisini tartışmak, hatta düşünmek sonuçsuz ve aptalca bir çaba olacaktı. Ağaç kesmek elbette asil bir davranış değildi, ama zaten insanların asilce yapmadıkları o kadar çok şey vardı ki...</p>
<p>Dikkatini bu sefer de denizin coşkusuna çevirdi. Karadeniz'den esen orta şiddetli rüzgâr -ki adı yanlış bilmiyorsa poyrazdı- denizi&#160;yaramaz bir çocuk gibi kıpır kıpır gösteriyordu. Rüzgârın taşıdığı&#160;keskin deniz kokusunu ciğerlerine çekti derin bir nefesle. Sağlıklı olmanın güzelliklerini düşündü. Gerçekten, insanın sahip olduğu büyük hazineydi sağlık. Sonra da deniz kenarındaki bankların ve küçük&#160;parkın pisliği dikkatini çekti. İçi burkuldu. Sahi, neden temiz tutamıyorlardı bu mekânları? Asıl neden sahipsizlik miydi, yoksa şehir kültüründen yoksun yığınlar mı? İnsan topluluklarını yığınlar olarak nitelemek de neyin nesiydi? Ucuz bir ukalalık mı? Yığınlar... Bu da salakça!</p>
<p>Daha sade düşünmeye çabaladı ve tekrar sırtları saran yeşilliklere baktı uzun bir süre. Rüzgârın ağaçları sallaması o kadar hoştu ki, oturup bu doğal dansı saatlerce seyredebilirdi. Kaç yıl yaşardı bundan sonra acaba? Önemli miydi peki uzun yaşamak? Ya öbür tarafta daha güzel bir hayatı hak ediyorsa? O zaman ölüm bir kurtuluş,&#160;bir kavuşma olmayacak mıydı onun için? Kesinlikle... Âşık olmak&#160;istedi birden, Büyükdere'nin sırtlarına bakarken. Helin'i hatırladı, o&#160;uzun sevişmeyi. Terinin tadını unutmamıştı, ağzındaymış gibi geldi. Ağlamanın sırası değildi. Sevgilisini derinlere itti.</p>
<p>Bir çocuk istiyordu, ama kiminle ve ne zaman bu aşk meyvesini yeşerteceğini bilemiyordu. Sıkıldı yine. Gereksiz patikalara tırmanıyordu aklının köşelerinde. Düz yola çıktı. Başını çevirip tarihi fırına baktı. Açlığını sordu midesine, ama oradan çığlık yerine sessizlik geldi. Demek ki acıkmamıştı. Niye tarihi kelimesi kaliteyle&#160;özdeşleşirdi? Önemini mi anlatırdı mekânların, yoksa güvenilir bir&#160;yer olduğunu mu?</p>
<p>Yeterince kafasını dağıttığını düşündüğünde de gelip karakolun yanındaki küçük çay bahçesine oturuvermişti işte. Ne zaman huzura kavuşacağını merak etti, karşısında yükselen ağaca bakarken. Daha neler yaşayacaktı acaba? Belki de her şey olması gerektiği gibi yaşanıyordu. Öyle ya, yaşananların bir nedeni vardı mutlaka.</p>
<p>&quot;Buyrun, afiyet olsun,&quot; sesiyle irkilip kendine geldi.</p>
<p>Garson çayı bırakmıştı masasına usulca. Tek şekeri çaya atıp karıştırırken derinden gelen bir melodi duyar gibi oldu. Etrafına bakındı. Herhalde bir yerde radyo çalıyorlardı. Ritmin tekrar ettiğini&#160;fark edince, aklına geldi; çalan, cep telefonunun melodisiydi. Baktı.&#160;Arayan numara görünmüyordu.</p>
<p>&quot;Efendim?&quot; diyerek açtı telefonu.</p>
<p>Karşı taraftan istihbaratçı Barış Akdiller'in sesi geldi. &quot;Merhaba Selim. Benim. Sana katılabilir miyim?&quot;</p>
<p>Öyle ya, izlendiğini tamamen unutmuştu Selim. &quot;Ah, tabi, lütfen buyrun. Bekliyorum.&quot;</p>
<p>&quot;On dakikaya kadar yanındayım. Görüşürüz,&quot; diyerek kapattı telefonu Barış.</p>
<p>Selim cep telefonunu masaya bırakıp çay bardağını alırken, &quot;Bir de bunlar var tabi,&quot; dedi yüksek sesle. Nasıl da unutmuştu polisi. Yine ne istiyorlardı acaba?</p>
<p>izmir'de otele yerleşene kadar görebilmişti peşindekileri. Depremden sonra, eve dönene kadarsa izlenmediğinden emindi. Aklına deprem gelince içi burkuldu yine. Yaşadığı sahneler aklına geldi.&#160;Fotoğraf kareleri halinde gördü her anı. insanın ne kadar aciz olduğuna şahitlik etmişti. Yıkıntıların altından çıkarılan trajedileri dü-şünmemeye çalıştı. Depremde yakınlarını kaybeden herkese sabır&#160;diledi. Gözleri karşı kaldırımdaki ağaçlar arasından görülen, mavi-yeşil arası bir renge bürünmüş denize takıldı. Bu kadar canlılığın&#160;içinde ölümü düşünebildiğine şaşırdı. Oysa bu manzara, bu hava&#160;herkes gibi ona da olumlu düşünceler aşılamalıydı. Olumlu düşünceler?... istihbarat elemanlarıyla çay bahçesinde oturup sohbet eden&#160;biri için ne kadar komik bir terim! Bu işin sonunda mutlaka pes edeceklerdi, ama dur bakalım, ne zaman?</p>
<p>&quot;Merhaba, müsaade var mı?&quot; diye sordu Barış, cevabını beklemeden sandalyeyi çekip otururken.</p>
<p>&quot;Ah, merhaba. Hoş geldiniz. Nasılsınız?&quot; diyerek içtenlikle karşıladı misafirini Selim.</p>
<p>Barış, Selim'in samimiyetini anlamak ister gibi baktı. &quot;Beni gördüğü için rahatsız olmadın mı?&quot; diye sordu.</p>
<p>&quot;Neden? Olmam için bir sebep mi var? Bu ülkede yaşayan her dürüst ve masum vatandaş gibi ben de polis gördüğümde rahatsız&#160;olmuyorum. Bundan daha doğal ne olabilir ki?&quot; diye sakin bir sesle cevapladı Selim.</p>
<p>&quot;Ne bileyim? Açıkçası, canını sıkacağımı düşünmüştüm. Şaşırdım. Neyse, sen nasılsın?&quot;</p>
<p>&quot;Fena değil. Toparlanmaya çalışıyorum.&quot;</p>
<p>Barış birden hatırlamış gibi yaptı. &quot;Sahi ya... Geçmiş olsun. Bizim çocuklar seni o gece otelde kaybedince, sonra yıkıntılar arasında da bulamayınca bayağı endişelendiler. Tabi, endişelenme nedenleri hayatını kaybetmenden çok, bunu onların gözetiminde yapmama ihtimalindi. Hallerini görsen, nasıl da süklüm püklüm beni&#160;aradılar. Zavallılar, depremin travmasını bile unutmuşlardı.&quot;</p>
<p>Selim bozulduğunu gizlemeye gerek görmedi. &quot;Demek bu kadar basit, ha!&quot; dedi. Sonra da adamlara hak verdi. &quot;Gerçi onlar da haklı. İşlerini yapmaya çalışıyorlar. Arabada uyudukları için şanslılar. Nasıl bir karışıklık çıktığını bilseydin, adamlara hak verirdin.&quot;</p>
<p>&quot;Hayır, canım, bir şey demedim çocuklara. Zaten İzmit depreminde bol bol 'Travma Durumunda Acil Eylem' eğitimleri yapmıştık. Bu kez toparlanmamız kısa sürdü. Tabi bu kadar çok yabancının yardım için şehre gelmesi ve o hengâmede izlenmesi bizim için çok zor oldu. Ancak, her durum için hazırlıklıydık. Nitekim başarılı da olduk.&quot;</p>
<p>&quot;Yardım ekiplerinin hepsini izlediniz mi?&quot; diye sordu Selim şaşkınlıkla.</p>
<p>&quot;Tabi ki. Bizi diğer istihbarat servislerinden ayıran da bu zaten... Durumu kontrol altına almamız ve diğer şehirlerdeki bölge müdürlüklerinden ajanları yollamamız sadece iki saat sürdü.&quot;</p>
<p>Selim karşı çıktı. &quot;Ama bu biraz da paranoyaklığa girmiyor mu? Yani, adamların tek amacı bize yardım etmekti.&quot;</p>
<p>Barış karşısındakini rahatsız eden bir gülümsemeyle ukala bir şekilde cevapladı. &quot;Dostum, normal vatandaşla istihbaratçıları ayıran da bu noktadır zaten. Bizler legal paranoyak potansiyelleriz. Sana göre onlar yardıma geldi, bana göre ekiplerdeki iyi niyetli adamların arasına sızmalar olmuştu, inan bana, bu çok normal bir durum.&#160;Her ülke bu tip durumlarda yardım ekibine bir ya da iki istihbaratçıyı monte eder. Karşı taraftakiler de eğer işlerini iyi yapıyorlarsa&#160;bunların yanına hemen istihbarat görevlisi birer tercüman ya da şoför koyar. Yardımlar için hepimiz minnettarız tabi, ancak vatan savunması her durumda devam eder.&quot;</p>
<p>&quot;Eh... Kendinize göre bir açıklamanız var, ama yine de o kadar insanın öldüğü, yaralandığı bir karışıklıkta bunlara nasıl öncelik veriyorsunuz? Şaşırıyorum. Sonuçta, milliyetin geçerli olmadığı, zamanın ve gelişmişliğin sıfırlandığı bir yıkımdı. Medyadan izleyebildiğim&#160;kadarıyla hayat normale dönüyormuş İzmir'de. Zaten bir ay sonra çoğu insanın gündeminden çıkacaktır. Gölcük depreminde olduğu gibi... Ateş sadece düştüğü yeri yakıyor. Neyse... Toparladılar mı bari?&quot;</p>
<p>&quot;Toparlıyorlar. Geçen sefer gerçekten iyi bir ders oldu bize. Zaten milli güvenlik kurulu için öncelikli tehditti deprem ve genel&#160;olarak tüm kurumlarda planlar yapılmıştı. Planlar İstanbul depremi&#160;olasılığı içindi, ama İzmir'e uydurmayı iyi becerdik doğrusu.&quot;</p>
<p>Selim tekrar başını iki yana salladı. &quot;Yine de biraz daha duygusal yaklaşmanızı beklerdim.&quot;</p>
<p>Barış'm yüzü gerildi birdenbire. Ardından da kelimelerin üstüne basarak konuşmaya başladı. &quot;Sen benim ya da bizlerin üzülmedi-ğini mi düşünüyorsun? İzmir'de kaçımızın anası, babası, eşi, çocuğu, akrabası öldü, biliyor musun? Lojmanlarda kaç memurumuzu yitirdik&#160;dersin? Sen de diğerleri gibi unutuyorsun; biz de bu ülkenin insanlarıyız, halkın içinden geliyoruz... Ancak milli menfaatler her şeyden&#160;önce gelir ve biz geride kalanların hayatlarını güvenlik içinde sür-ettirmesinden sorumluyuz. Bir milyon kişi de ölse geride kalanlar&#160;için hiçbir şey olmamış gibi çalışmakla yükümlüyüz. Bu prensibi hayata, pratiğe geçirebilen sayılı kurumdan birisine mensup olduğum&#160;için gurur duyuyorum.&quot;</p>
<p>Selim ortamın gerginleşmesini istemiyordu. Konuyu değiştirmeye karar verdi. &quot;Neyse... Allah ölenlere rahmet, geride kalanlara da sabır versin. E, bu ziyareti neye borçluyum?&quot;</p>
<p>Barış samimi bir şekilde gülümsedi. &quot;Açıkçası, seninle oyun oynamamak için ilk günden beri kendimi zorluyorum. Dürüst davranmanın ikimiz için de daha verimli sonuçlar getireceğini düşünüyorum. Bu yüzden doğrudan konuya gireceğim...&quot;</p>
<p>Tam bu sırada garson yanlarına gelerek, &quot;Hoş geldiniz efendim. Ne arzu edersiniz?&quot; diye sordu.</p>
<p>&quot;Bir Türk kahvesi alayım lütfen, sade olsun. Yanında bir bardak su getirmeyi de unutmazsanız sevinirim,&quot; dedi Barış. Garson başıyla onaylayıp yanlarından uzaklaşınca devam etti. &quot;Evet, ne diyordum... Ha, ziyaretimin sebebi... Açıkçası, beni her geçen gün daha da şaşırttığım söylemem gerekiyor. Kuzum, senin Sadikiler Tari-katı'nın başı Nedim Hoca ile nasıl bir yakınlığın var da baş başa yemek yiyorsun?&quot;</p>
<p>Selim birden neyi atladığını fark etti. Tabi ya... Bu kadar göz önünde olan bir adamla yan yana görülmesi peşindekilerin, özellikle de istihbaratçıların gözünden kaçmamıştı. Açık davrandı. &quot;Tabi,&#160;siz İzmir'de neler yaşadığımı bilmiyorsunuz, değil mi?&quot; diye sordu.</p>
<p>&quot;Hayır, bilmiyorum, ama inan, öğrenmek için sabırsızlanıyorum,&quot; diye cevapladı Barış.</p>
<p>&quot;İzmir'de yıkıntılar arasında çalışan kurtarma ekiplerine yardım ederken tanıştım onunla. Bir binanın enkazından çıkarttık. Sonra da İstanbul'da görüşüp bir teşekkür yemeği ısmarladı bana. Hepsi bu...&quot;</p>
<p>&quot;Öyle mi? Demek bu kadar basit!&quot;</p>
<p>&quot;Bu kadar basit olması mı inanılmaz yapıyor konuyu, yoksa bana potansiyel suçlu önyargısıyla yaklaşmanız mı?&quot;</p>
<p>&quot;Bu kadar basit olması şaşırtıyor beni Selim. Önce bir Israilli ajan ile aşk yaşadın, sonra bu ajanı öldürenler olduğundan şüphelenilen kişiler ölü bulundu. Sonra da bu şüphelilerin bağlı olduğu tarikatın lideriyle yemek yiyorsun. Sence bunlar sadece rastlantı mı?&quot;</p>
<p>Selim öldürdüğü kişilerin Sadikiler Tarikatı'ndan olduğunu bilmiyordu. Bunu öğrenince şaşkınlığım gizleyemedi. &quot;Ciddi misiniz? Adamlar Nedim Hoca'nın tarikatından mıydı?&quot; diye sordu safça. İhtiyarın Helin'in öldürülmesiyle ilgisi olabileceğini hiç düşünmemişti.</p>
<p>Barış şüpheyle baktı Selim'e. Ne düşündüğünü anlamaya çalışıyordu. &quot;Umarım doğruyu söylüyorsundur. Seni korkutmak istemem, ama farklı bir düşüncen varsa başın gerçekten büyük bir belada. Bu durum hayatının geri kalanını sürekli şüpheli muamelesi görerek geçirmene neden olabilir,&quot; dedi.</p>
<p>Selim, &quot;Bana inanmadığınızı biliyorum, ama durum sandığınız gibi değil. Peki, neden Nedim Hoca'yı sorgulamıyorsunuz?&quot; diye sordu.</p>
<p>Garson yanlarına gelince konuşmaya ara verdiler. Ortalığı mis gibi kahve kokusu kapladı. Adam kahveyi bıraktıktan soma sessizce uzaklaştı.</p>
<p>Barış, garsonun arkasından bakarken cevapladı Selim'i. &quot;Nedeni basit: Öncelikle bu aşamada Nedim Hoca'yı sorguya alamayız. Çünkü ortada kanıt yok ve arkasındaki siyasi güç, hepimizi saman&#160;gibi savurur. Böyle bir sorgu için çok sağlam delillerimizin olması&#160;gerekir. Şu anda sadece üzerinde çalışıyoruz. Ancak sana şu kadarını söyleyebilirim; son üç aydır işlenen cinayetlerin iki şüphelisi bugün, önümüzde yan yana duruyor. Bu durum bir yandan işimizi kolaylaştırırken, diğer yandan olayı içinden çıkılmaz hale getiriyor.&quot;</p>
<p>Selim itiraz etti. &quot;Ne yani, hâlâ benden şüpheleniyor musunuz?&quot;</p>
<p>&quot;Bizim için hâlâ karanlık bir noktada duruyorsun Selim. Şahsen sana sempati duyduğumu, hatta senin suçlu çıkmayacağını ümit ettiğimi de eklemem gerekir. Yine de şu an başrol oyuncularından&#160;birisin ve diğer karakterle yan yana geldin. Artık bu durumu kendin&#160;için basit bir kader çalımı olarak mı nitelendirirsin, yoksa kötü bir&#160;kâbus mu, orasını bilemem. Ancak durumun hiç de iç açıcı görünmüyor,&quot; diyerek noktaladı konuşmasını Barış. Sonra da kahvesinden küçük bir yudum alarak gözlerini bir an kapattı. Kahvenin tadını iyice hissetmeye çalışır gibiydi.</p>
<p>Selim derin düşüncelere dalmıştı. Başının gerçekten belada olduğunu düşünüyordu. En azından, sıradan hayatında hiçbir şey eskisi gibi olmayacaktı artık...</p><h4><a id="bookmark9"></a><span style="font-weight:bold;">27</span></h4><h5><a id="bookmark10"></a>İSTANBUL</h5><h5><a id="bookmark11"></a>Swiss Otel &#160;&#160;&#160;Temmuz</h5>
<p>Büyük Perakendeciler Konferansı'nın ilk günüydü. Ülke genelinde faaliyet gösteren ulusal ve uluslararası tüm büyük marketlerin katılımcı gönderdiği, yaklaşık iki bin kişilik dinleyici grubuyla kendi alanında rekorlar kıran ender organizasyonlardan biriydi bu.</p>
<p>Firmaların insan kaynaklan, pazarlama, marka yönetimi, satış, satın alma, reklam ve eğitim bölümlerinde çalışanlar büyük ilgi göstermişti konferansa. Ülkenin ticaret hayatında söz sahibi olmuş konuşmacılar, perakendeciler için birbirinden önemli konularda konuşuyor, önceden belirlenen konular hakkında fikirlerini anlatıyorlardı.</p>
<p>İstanbul'un en güzel konaklama noktalarından biri olan Swiss Otel, muhteşem Boğaz manzarası ve eşsiz hizmetiyle organizasyonun ev sahipliğini üstlenmişti. Yazılı ve görsel basının ilgisi de görülmeye değerdi. Özellikle yurtdışından gelen konuşmacılar büyük sükse yapmış, günlerce önceden reklamlarla iş dünyasına bildirilmişti.&#160;Sabah programında konuşan perakendeciliğin önemli isimlerinden&#160;Amerikalı bir duayenin ardından ilk çay molası verilmişti. Büyük&#160;salonun sekiz kapısından hollere çıkan dinleyiciler, çay ve kahve servisi yapmakta olan garsonlara hücum etmiş, tabaklara alınan kurabiyeleri büyük bir iştahla atıştırıyorlardı.</p>
<p>Büyük holün nispeten sakin bir köşesinde Çiğdem Conker, kahvesinden küçük yudumlar alarak kalabalığı inceliyordu. Çoğu&#160;orta sınıfa ait dinleyiciler arasında yer alan güzel kızlar, varlarını&#160;yoklarını ortaya koyarak uğultulu ve hareketli kalabalık içinde kendilerini göstermeye çalışıyorlardı. Tabi ki ortak payda, hayatın ekonomik sıkıntılarını üstlenecek bir eş adayı bulmaktı. Ne de olsa iş dünyası buradaydı.</p>
<p>Kalabalığın erkekleri ise başka bir umudun peşinde, güzel kadınları göz hapsine almışlardı. Birkaç kaçamak bakış kendisine de rastlamış, hatta bunlar arasında hayranlıklarını ilan edenler de olmuştu, ama hiçbiri Çiğdem'in ilgisini çekmiyordu. Zaten aksi olsa&#160;da korumalarını aşıp yanına ulaşmaya cesaret edemezlerdi.</p>
<p>İkaz etmesine rağmen, salonun farklı köşelerine dağılmış olan dört koruma, kendisini gözleriyle takibe almıştı. Bu durum alenen&#160;belli oluyordu. Adamlar görünüşte sıradan tiplerdi, ama asker tıraşlan ve kulaklanndaki beyaz kordonlu telsizleriyle kendilerini ele&#160;veriyorlardı. Zaten temel amaçlan caydırıcılıktı. Geçen seferki hezimetin üstüne babası ısrarla, özel birliklerden ayrılmış bu dört adamı peşine takmıştı. Para için adam öldürecek tiplerdi. Ancak işlerinin ehli olduklarına dair kuşku yoktu.</p>
<p>Çiğdem, kalabalığı izlemeye devam etti. İnsanların birbirlerine kaçamak bakışlar attığını gördü. Çoğu, aslında karşısındakini dinlemiyor, gözleri fıldır fıldır etrafı tanyordu. Kadın, erkek istisnasız büyük bir çoğunluk etrafıyla inanılmaz ilgiliydi. Aslında bu insanlan o&#160;kadar küçümsememeliydi. Sonuçta iş hayatının içinde oyunu kurallarına göre oynamaya çalışıyorlardı.</p>
<p>Baygın baygın bakışlı, lacivert çizgili takım elbise giyen bir adamı gördüğünde irkildi. Kendisini kaçıranlardan birine ne kadar da</p>
<p>benziyordu. Aklı o kötü olaya gitti. Siyah çarşaflar içindeki teröristlerin kendisini kaçırmalarından sonraki yaşadığı derin şoku düşündü.</p>
<p>Aslında hiçbir zaman ölüm korkusu hissetmemişti. Sonuçta annesine kavuşacaktı. Ancak hissettiği, belki de hayata dair her şeyi yaşamadan sahneden indirilmek olarak nitelendirilebilirdi. Henüz âşık olmamıştı. Bir iki aptalla çıkmıştı, ama heyecandan uzak, genellikle&#160;de arkadaş grubunun zorlamalarıyla yaşanan tatsız tuzsuz, heyecansız, tutkusuz ilişkiler. Çocuk sahibi olmak istiyordu, bir düzine çocuk, doğurabildiği kadar çok... Kalabalık bir aile yaratmak istiyordu.&#160;Şüphesiz kendisi gibi yalnız yaşamayacak çocuklar, kardeşler... Neden bir kardeşi olmamıştı ki? Belki de zamanları olmamıştı ya da annesinin ölümü tüm planlan altüst etmişti.</p>
<p>Korku ve baskı içinde geçen saatlerden sonra o adam... Kurtarıcısı, belki de kahramanı. Kimdi, neydi, neden oradaydı, bilinmez. Eve döndüğünden beri kaçırılışı hakkında kimseyle konuşmak istememişti. Babasının nüfuzu sayesinde müfettişler sorgularını istedikleri gibi yapamamışlardı. Sadece kendisini ansızın bir otomobile&#160;bindirip Zincirlikuyu'ya bıraktıklarını anlatmıştı. Hepsi bu. Babasına bile olanları anlatmamıştı. Gereksizdi de. Neyi değiştirecekti ki&#160;herkesin olanları bilmesi? Üstelik, kurtarıcısına söz vermişti.</p>
<p>Adamın yüzü gözünün önünden hiç gitmiyordu. Kendisini kaçıranlarla ne ilgisi vardı, kim bilir? En azından kendisi için gelmediği muhakkaktı. Daldığı düşüncelerden lacivert takım elbiseli adamın göz kırpmasıyla uyandı. Geri zekâlı herif etkilediğini düşünmüştü herhalde. Başını çevirip holün diğer ucuna doğru yürümeye başladı. Korumaları da kendisiyle birlikte hareketlenmişlerdi. Bir yandan kalabalık arasında kendisine yol açmaya çalışırken, diğer yandan da kahve fincanını devirmemeye uğraşıyordu. Önünde duran, sırtı&#160;kendisine dönük, orta boylu, koyu gri takım elbiseli adamdan yol istemek için hafifçe omzuna dokundu. Ancak adam karşısında konuşan arkadaşını dinlemeye dalmıştı. Kendisine dokunulduğunu fark&#160;etmedi. Belki de kalabalık içinde insanlar sürekli birbirlerine dokunmak zorunda kaldıklarından önemsememişti. Çiğdem tekrar, fakat&#160;bu kez biraz daha sert bir şekilde omzuna vurdu adamın. Nihayet duymuştu gri takım elbiseli. Geriye dönmek için hareketlenip başını çevirdiğinde Çiğdem donakaldı. Karşısındaki adam kurtarıcısıydı.&#160;Acaba yanılıyor muydu? Gözlerine bakınca kesinlikle yanılmadığını anladı. Aynı delici bakışlar.</p>
<p>Adamın yüzü meraklı bir ifade almıştı. &quot;Efendim?&quot; dedi. Cevap verilmesini bekledi.</p>
<p>Çiğdem kalbinin göğsünü yarıp dışarı fırlayacağını sandı bir an. Heyecanına hâkim olamadı ve kahve fincanı elinden yere kaydı. &quot;Ben... ben geçmek için müsaade etmenizi rica edecektim de...&quot;&#160;diyebildi.</p>
<p>Selim ayağının üzerine boşalan kahve fincanının çorabına işlemesini hareketsiz şekilde izledi. Kahvenin sıcak olmaması büyük şanstı. Sonra karşısında duran genç kadını baştan aşağı süzdü.</p>
<p>Pahalı deriden yeşil, yüksek topuklu, sivri uçlu, son moda pabuçların üzerinde yükselen yanık tenli düzgün bacaklar; sağ dizin altında hilal şeklinde bir yaranın dikiş izleri; hemen diz üstünde başlayan, ayakkabı ile aynı renkte, enfes bir keten elbise; güzel boynun&#160;zarafetini ortaya çıkaran, ucunda yeşil bir yakutun sallandığı kolye;&#160;biçimli yüz hatları; kömür karası gözler ve dalgalı uzun saçlar... Bu,&#160;kurtardığı genç kadındı. Soğukkanlılığını korumaya çalıştı. Durduk&#160;yerde böyle bir rastlantıyı gereksiz bulmuştu.</p>
<p>Genç kadın neden sonra kahvenin Selim'in ayağına döküldüğünü fark ettiğinde iyice panikledi. &quot;Çok özür dilerim. Allah'ım, ne kadar sakarım! Kusura bakmayın lütfen.&quot;</p>
<p>Selim, genç kadının telaşını durdurmak ister gibi elini havaya kaldırdı. Sakin, ama inandıncı bir ses tonuyla, &quot;Lütfen... Ziyanı yok.&#160;Büyütülecek bir şey değil... Buyrum, geçebilirsiniz,&quot; dedi.</p>
<p>Çiğdem korumalardan birinin kalabalık arasından yanlarına yaklaşmakta olduğunu görünce aceleyle sordu. &quot;Sizi tanıyor muyum?&quot;</p>
<p>&quot;Hayır, hiç sanmıyorum,&quot; diye cevapladı Selim buz gibi bir ifadeyle. Sonra da genç kadının gözlerinin içine bakarak ekledi. &quot;Bu kadar güzel bir hanımla tanışma şansım olsaydı, asla unutmazdım.&quot;</p>
<p>Koruma yanlarına iyice yaklaşmış Çiğdem'in gözüne bakıyor, durumun ne derece tehdit edici olduğunu kavramaya çalışıyordu.&#160;Çiğdem, korumanın soran bakışlarına aldırmadan ısrar etti. &quot;Emin&#160;misiniz? Belki bir gece bir yerde karşılaşmışızdır?&quot;</p>
<p>Selim ısrardan rahatsız olduğunu saklamaya gerek görmeyen bir ifadeyle cevapladı. &quot;Size söyledim ya... Görseydim asla unutmazdım. İnsan insana benzer. Şimdi müsaade ederseniz ayakkabımdaki&#160;kahveyi temizlemem gerekiyor, izninizle...&quot; Arkasını dönüp tuvaletlerin olduğu tarafa doğru ilerlemeye başladı. Kahve yüzünden yumuşayan ayakkabı derisi her adım atışında tuhaf gacırtılar çıkanyordu.</p>
<p>Tuvalete vardığında sağ ayağındaki çorabı çıkanp çöpe attı. Bolca kâğıt havlu ile ayakkabının içine işlemiş sıvıyı kurutmaya çalıştı. Ayakkabıyı musluğun altına tutarak temizledi. Ardından da kurutucunun altına tuttu. Üzerinden buhar yükselen ayakkabıyı izlerken&#160;düşüncelere daldı. Bu kızın burada olmasının hiçbir anlamı yoktu.&#160;Konferansa geldiğine bin pişman oldu. Keşke patronu dinlemesey-di! Yeni ithal edecekleri bir oto aksesuvarını büyük marketlere pazarlayacaklardı ve bu çalışmaya başlamadan önce herkesin bir arada&#160;bulunduğu bu aktiviteye katılmak iyi olacaktı.</p>
<p>Kuruyan ayakkabı hafifçe renk değiştirmişti, ama yapacak bir şey yoktu, çorapsız ayağına geçirdi. Yüzünü yıkadı. Soğuk suyun</p>
<p>yüzüne çarpıp oradan lavaboya tekrar geri dönmesini izledi. Aynı düşünce yine beynine oturdu: Buraya gelmese bu sıkıntıyı yaşamayacaktı. Acaba kız ısrarlı davranmaya devam edecek miydi? Durduk&#160;yerde başına iş açtığını düşündü. Belki de kız paniğe kapılıp polis&#160;çağırmıştı, kim bilir?</p>
<p>Canı sıkıldı iyice. Aynada son bir kez yüzüne baktı. Bu ciddi görüntünün, çorapsız birine ait olması komik geldi, ama gülme zamanı değildi; dışarıda ciddi bir sorun onu bekliyordu. Ansızın aynada bir kızıllık gördü. Sanki yüzünden kızıl bir gölge geçmişti. Hemen peşinden bir pişmanlık yaşadı; keşke kızı öldürseydi... Genç kadının gözlerini düşününce, bunu asla yapamayacağını anladı. Omuz&#160;silkerek tuvaletten çıktı.</p>
<p>Çiğdem yanına gelen korumaya herhangi bir anormallik olmadığını söyleyerek, eski pozisyonuna dönmesini sağlamıştı. Gözü, tuvalete giden dar koridordaydı. Kesinlikle oydu, kurtarıcısı, buna yemin edebilirdi. Ama neden tanışmadıkları konusunda ısrar ediyordu? Onunla mutlaka konuşması gerekiyordu. Kurtarıcısına bu kadar&#160;yaklaştıktan sonra ondan vazgeçmeye niyeti yoktu.</p>
<p>Selim az önce bir arada bulunduğu iki müşterisinin yanına gitti tekrar. Genç kadının sakarlığıyla ilgili kısa bir açıklama yaptıktan sonra ustaca konuyu değiştirdi. Elinden geldiğince normal ve kontrollü davranmaya çalışıyordu. Perakendecilerle çalışmanın ödeme disiplinleri açısından risklerini anlatıyordu ki karşısındaki iki adamın kendisini dinlemediklerini, omzunun üzerinden ileriye baktıklarını fark&#160;etti. Geriye döndüğünde genç kadını hemen arkasında durmuş, kendisine bakar buldu. Artık terslemenin zamanı gelmişti. Yapmacık bir&#160;sinirle ağzını açarak söylenmeye başladı. &quot;Bakın, gerçekten ne yapmaya çalıştığınızı anlayamıyorum, ama eminim siz beni baş...&quot;</p>
<p>Genç kadının yüksek sesle itirazı lafını kesti: &quot;Ben sırrımızı kimseye anlatmadım! Buna yemin edebilirim!&quot;</p>
<p>Durum sadece Selim'in konuştuğu iki adamın ilgisini çekmemişti; etraflarındaki dört beş kişi de bu ilginç isyana kulak kabartmışlar, tipik bir aşk kavgası olduğunu düşünerek büyük bir yüzsüzlükle Selim'in vereceği cevabı bekliyorlardı.</p>
<p>Genç kadının son sözleri Selim'i etkiledi. Bu itirazda içten bir samimiyet, bir kader birliği hissetti. Müşterilerine dönerek izin istedi. Sonra da Çiğdem'in koluna girip nazikçe tuvaletlerin bulunduğu&#160;koridora doğru çekiştirdi. &quot;Biraz gelir misin lütfen? Konuşmamız&#160;gerekiyor!&quot;</p>
<p>Tam bu sırada dört korumadan üçü ileri atılarak, hızla yanlan-na geldi. Diğer koruma durumu kontrol altında tutmak için geriden izliyordu. Selim'e doğru hamle yapmalarına ramak kalmıştı ki Çiğdem elini kaldırarak durmalarını işaret etti. &quot;Tamam, sorun yok! Eski erkek arkadaşım. Kısa bir konuşma yapacağız.&quot;</p>
<p>Korumalar durdu, ama geri hareket etmek istemediler. Bunun üzerine Çiğdem sesindeki kararlılığı arttırarak tekrar ikaz etti: &quot;Özel&#160;bir durum arkadaşlar... Özel!&quot;</p>
<p>Korumalar birbirlerine bakıp istemeyerek de olsa köşelerine çekildiler. Selim ve genç kadın tuvalete çıkan koridora vardıklarında nispeten kuytu bir köşe bulup konuşmaya başladılar.</p>
<p>Selim kızgınlıkla sordu. &quot;Sen ne yapmaya çalışıyorsun? Neler söylediğinin farkında mısın?&quot;</p>
<p>Çiğdem, kurtarıcısını bulmuş olmanın huzuru içindeydi, ama yine de emin olmak istiyordu. &quot;O gece ordaki adam sendin, değil&#160;mi?&quot; diye heyecanla sordu.</p>
<p>Kısa bir sessizlik oldu. Selim, kendisine bakan kömür karası gözlerin, içinde bir yerlerde huzur rüzgârlan estirdiğini hissetti. Bu&#160;noktadan sonra direnmek gereksizdi. &quot;Evet, bendim...&quot; dedi. &quot;Şimdi rahat ettin mi?&quot;</p>
<p>Genç kadının yüzünde küçük bir çocuğun masum gülücüğü belirdi. &quot;Ne kadar rahatladım, bilemezsin..! Pekala ben Çiğdem.&#160;Kurtarıcımın adını öğrenebilir miyim?&quot;</p>
<p>Selim bu derin gülümsemenin yaydığı pozitif enerjiye tepkisiz kalamayacağını hissetti, yine de tedbirli davranmakta fayda vardı.&#160;Korumalar onu görmüştü ve konferanstan sonra aralarından birinin&#160;kendisini eve kadar bütün gün izleyeceğine iddiaya girebilirdi. Hayatının ne kadar hareketli bir hale geldiğini düşündü. Son zamanlarda popülaritesi su götürmez bir şekilde artıyordu. Önce İsrailli ajanlar, sonra polis, şimdi de bu kara gözlünün korumaları. Kim bilir,&#160;belki ilerleyen günlerde Sadikilerden de birkaç kişi bu &quot;Selim'i Sevenler Derneği&quot;ne üye olmak isterdi.</p>
<p>Çiğdem dayanamadı. &quot;Sadece adını sordum. Altından kalkamayacağın bir soru olmamıştır umarım?&quot;</p>
<p>Selim zorla güler gibi yapıp, &quot;Çok komiksin...&quot; dedi. Sonra da ciddileşip elini tokalaşmak için uzattı. &quot;Ben Selim Tekin.&quot;</p>
<p>Çiğdem güçlü, ama yine de kadınsı bir kavrayışla elini sıktı Se-lim'in. &quot;Çok sevindim, inan. Yaşadıklarımı konuşmam gerekiyordu, yoksa delirecektim. O gece orda ne işin vardı? Benim için mi gelmiştin? O katliamı tek başına yapmadın, değil mi?&quot;</p>
<p>&quot;Bir dakika... Bak, o geceyi ve o geceye dair bir ayrıntıyı konuşmak istemiyorum. Kendine ve bana bir iyilik yap ve o geceyi, özellikle benimle olan kısmı unut! Yoksa canın çok sıkılır!&quot;</p>
<p>Çiğdem'in gülümsemesi bir an dondu, ama hemen ardından da görünmez bir el dokunmuşçasına eski haline döndü. &quot;Beni korkutamazsın! Beni sen kurtardın! Bunu bilen sadece sen ve ben varız. Bunu unutmak istemiyorum! Konuşmak istiyorum! Bu benim hakkım!&quot;</p>
<p>Selim daha basit ve açık konuşmanın ikisi için de durumu kolaylaştırıcı bir çözüm olacağını düşündü. &quot;Pekâlâ, al sana bir sır daha: Peşimde polis ve bir sürü ajan var. Bana dokunursan yanarsın!&quot;</p>
<p>dedi ve bir iki saniye sustuktan sonra ekledi. &quot;Eminim polis seni hâlâ izliyordur. O yüzden ortalık sakinleşinceye kadar beklemen gerekiyor. Daha doğrusu, benden uzak dunnan gerekiyor. Tamam mı?&quot;</p>
<p>Çiğdem kararlıydı. &quot;Ama neden?&quot; diye sordu. &quot;Sadece konuşmak istiyorum... Hem belki yardımım dokunur. Babam çok güçlü, çevresi olan bir işadamı. Hem benim kurtarıcımsın sen! Hayatımı&#160;kurtardın. Bu yüzden bana sırtını dönemezsin.&quot;</p>
<p>&quot;Bak... Çiğdem'di değil mi? Bak, Çiğdem, ben, senin hayatını falan kurtarmadım! Sadece uygunsuz bir yerde uygunsuz bir zamanda bulunuyordun. Hepsi bu!&quot;</p>
<p>Çiğdem inanmadığını gösteren bir hareketle başını iki yana salladı. &quot;Benim hayatımı kurtardın!&quot;</p>
<p>Selim sabrının tükenmekte olduğunu hissediyordu. &quot;Tamam o zaman. Sen de benim hayatımı kurtar ve beni tanımamazlıktan gel!&#160;Beni tanıdığını unut!'&quot;</p>
<p>Çiğdem yalvaran gözlerle baktı. &quot;Ne olur beni anlamaya çalış... Seninle konuşmaya ihtiyacım var!&quot;</p>
<p>Selim belaya kucak açtığını hissetti, ama buna rağmen teslim oldu. &quot;Peki! Sen kazandın! Bana telefon numaranı ver! Uygun olduğum zaman uygun gördüğüm bir yerde konuşacağız.&quot;</p>
<p>Çiğdem çocuk gibi sevindi. Yine pozitif enerji yayıyordu. &quot;Yaşasın! Hadi yaz lütfen...&quot; diyerek sevinçle ellerini çırptı.</p>
<p>Selim cep telefonuna genç kadının numarasını kaydettikten sonra ayrıldılar. Aynı anda salona girmek istemediğinden, erkekler&#160;tuvaletine girerek boş bir kabin bulup durumu değerlendirmeye çalıştı. Hole geri döndüğünde herkes salona girmişti. Konferans devam&#160;ediyordu. Yakası açılmamış bir küfür savurarak kalabalığa doğru&#160;hızlandı. Bu arada korumalardan birinin köşede kendisini izlemekte olduğunu gördü. Oyunda yeni perde başlıyordu...</p><h4><a id="bookmark12"></a><span style="font-weight:bold;">28</span></h4><h5><a id="bookmark13"></a>MARDİN</h5><h5><a id="bookmark14"></a>Radar Üssü &#160;&#160;&#160;Temmuz</h5>
<p>Kızıltepe'den çıkan son model arazi aracının içindeki istihbarat ajanları, gecenin karanlığında, gökyüzünde asılı duran büyük gerdanlığa hayranlıkla bakıyorlardı. Mardin şehri insanın aklını başından alacak kadar büyüleyiciydi. Şehir bir tepenin yamacında kurulmuş olduğundan, gece olup da ışıklar yandığında, ovanın karanlığı içinde havada asılı kalmış gibi duruyordu. Barış Akdiller gibi&#160;daha fantastik düşünenler, karanlığa konmuş olan bu ışık demetini&#160;dev bir uzay gemisine benzetebilirdi.</p>
<p>Terör Örgütleri Araştırma Grubu'nun, Strateji Analiz Uzmanı Derya Bozoğlu, yanında oturan istihbarat görevlilerine aldırmadan,&#160;ön koltuktaki Barış'a doğru uzanarak, &quot;Kardeş, bu nasıl bir şey,&#160;be?&quot; diye sordu.</p>
<p>Şehrin ışıklı görüntüsüne dalmış olan Barış, omzunun üzerinden cevap verdi. &quot;Sen yirmi yıl önce görecektin Mardin'i. O zamanlar şimdiki kadar göç almamıştı; dolayısıyla evler ovaya inmemişti. Geceleri tamamen havada asılı gibi duruyordu,&quot; diye cevap verdi.</p>
<p>Derya geriye yaslanırken tersledi. &quot;Sadece nasıl göründüğünü sordum Barış, şehir planlama dersi istemedim.&quot;</p>
<p>&quot;Oğlum, para versen böyle bilgilere ulaşamazsın. Sana iyilik yapıyoruz, anlamıyorsun. Mesela, yirmi beş yıl önce belediyenin&#160;tek bir motorlu aracı, bunun yanında yirmi kadar kadrolu eşeği varmış ve...&quot;</p>
<p>Derya didikleyen bir sesle Banş'ın sözünü yanda kesti. &quot;Barış, sırf bu aptal konuşmaların yüzünden hiçbir zaman kız arkadaşın olamayacak!&quot;</p>
<p>Arkadaşının şaka yollu bu uyansı Banş'ı susturmaya yetti. Gerçekten, bir türlü kız arkadaş bulamıyordu. Banş bu durumun tamamen şanssızlık olduğunu düşünüyordu. Yine de böyle bir ihtimal&#160;olabilir miydi? Tavırlarından dolayı kızlar ondan hoşlanmıyor olabilir miydi? Düşüncelere daldı.</p>
<p>Asfalt yolda güçlü motorun sesi sanki daha az duyuluyordu. Ovanın kıyısından Mardin'e doğru hızla ilerlemeye devam ettiler.&#160;Az sonra şehre çıkan varyantı tırmanmaya başlamışlardı. Şehrin içine girdiklerinde sıcak yaz akşamlarına özgü bir tembellikle, cadde&#160;üzerinde, kahve önlerine atılmış kürsülerde oturan erkekler umursamaz bir havada, ama gizli bir ilgiyle, yavaşça ilerleyen arazi aracının içindekilere baktılar.</p>
<p>Son yirmi yıldır şehir adeta tüm ülkelerin ajanlannın uğrak yeri olmuştu. Çeşitli uyduruk vazifeler altında şehre gelen yabancılar, buradan Irak veya Suriye sınırına doğru hareket ediyor, şehri bir atlama ve lojistik noktası olarak kullanıyordu.</p>
<p>Barış ve Derya ile birlikte üç istihbarat görevlisini de taşıyan araç, şehrin dış mahallelerine geldiğinde, tepenin üzerinde yer alan&#160;radar üssüne giden yola saptı. İki kontrol noktasında kimliklerini&#160;gösterdikten sonra nihayet üssün ana giriş kapısına geldiler. Buradaki nispeten daha ayrıntılı kimlik ve araç kontrolünden sonra içeri&#160;girerek, kendilerini karşılayan astsubayın rehberliğinde toplantının&#160;yapılacağı brifing salonuna alındılar.</p>
<p>Toplantı salonunda bulunan rütbesiz kamuflaj kıyafetli dört subay onları ayakta karşıladı. Kısa bir selamlaşma ve çay kahve ikramından sonra, saçlarının neredeyse tamamı beyazlaşmış olan güleç yüzlü, tesis operasyon sorumlusu binbaşı, biraz sıkılgan bir havada&#160;söze başladı. &quot;Sizlerin de bildiği gibi dört gün önce Zaho'daki istihbarat elemanlarımız, daha önceden haber verilmiş ve takibe girmiş&#160;olan silah nakliyesinin ertesi gün dört kamyonla birlikte yola çıkarılacağını bildirdiler. Bu istihbarat iki saat sonra İsrail Gizli Servisi&#160;tarafından da doğrulandı. Nitekim bunun üzerine, bize verilen talimatlar gereği, kamyonların çıkışından itibaren sınır kapısına gelişleri ve yurda girişleri takip altına alındı...&quot;</p>
<p>Derya hemen müdahale etti. &quot;Binbaşım, lütfen bize takip aşa-malanyla ilgili biraz ayrıntı verir misiniz?&quot;</p>
<p>Binbaşı bir ayrıntıyı hatırlamak istercesine kaşlarını çattı. &quot;Tabi. Affedersiniz. Heyecandan ayrıntıları tekrar dinlemek isteyeceğinizi düşünemedim,&quot; diye cevap verdi.</p>
<p>Barış, adamın içinde bulunduğu durumdan kendilerini sorumlu hissederek rahatsız oldu. Gerginliği azaltmak için söze girdi. &quot;Komutanım, lütfen rahat olun. Biz sorguya gelmedik. Sadece durumu açıklığa kavuşturacak ihtimalleri bulmanıza yardım etmek istiyoruz.&quot;</p>
<p>Binbaşı kısa bir tereddütle başını sağ omzunun üzerine doğru hafifçe düşürdü. &quot;Barış Bey, nasıl bir utanç ve üzüntü içinde olduğumuzu bilemezsiniz. Ben ve ekibim için çok ağır bir durum. Kendimizi aptal gibi hissediyoruz,&quot; diye alçak bir sesle itirafta bulundu.</p>
<p>Bu sefer Derya sözü aldı. &quot;Bakın efendim... İnanın bu sonuç daha önceden operasyon çalışma teorileri içinde yer almıştı. İhtimallerden biriydi. Şu an yapmaya çalıştığımız, yediğimiz golün muhasebesini yaparak başka bir gol yememek!&quot;</p>
<p>Binbaşı rahatlamış gibi görünüyordu. Bir an önce bu duygusallığa son vermek istedi. Yeniden, ama bu kez dinç bir sesle anlatma-</p>
<p>ya başladı. &quot;Pekâlâ, teşekkür ederim... Öyleyse devam edeyim: Za-ho'daki elemanlarımızdan biri kamyonları sivil bir araçla takip etti. Sınır kapısında hiçbir müdahalede bulunmadık. Tahmin ettiğimiz gibi, daha önceden takibe aldığımız bir gümrük memuruna yüklü miktarda rüşvet vererek kamyonlann üstünkörü aranmasını sağladılar ve&#160;yurda giriş yaptılar. Böylece takibi gümrük kapısından evvel biz aldık ve sivil kamyon, otomobil, minibüs gibi araçlarla, aralıklı noktalarda değişimli olarak takibe başladık.</p>
<p>Ancak yaklaşık on kilometre sonra tuhaf bir şey oldu. Kamyonlar peş peşe gitmekten vazgeçtiler ve aralannda mesafe bırakmaya başladılar. Bu mesafeler bir iki kilometre arasına çıkınca araçla takip&#160;yapmamıza olanak kalmadı. Böylece araçlan geri çekip yüksek irtifadan helikopter takibine geçtik. Yaklaşık otuz kilometre sonra kamyonlar eşzamanlı olarak birbirine yaklaşmaya başladı. Bir süre sonra da aralannda on metreye kadar yaklaşarak tekrar bir konvoy oluşturdular. Bu şekilde İpek Yolu üstünden Kızıltepe-Mardin aynmına&#160;kadar geldiler. Daha önce verilen istihbaratta kamyonlardan birinin&#160;Mardin'e gireceği söylenmişti. Dolayısıyla biz de burda aynlacak&#160;kamyonu şehrin girişinden itibaren yeni bir ekiple izlemek için tertibat almıştık.&quot;</p>
<p>Binbaşı bir an durdu ve masada karşısında oturan istihbaratçı-lann tepkilerini anlamak istedi. Ancak ifadesiz suratlanndan bir anlam çıkaramayınca devam etmeye karar verdi. &quot;Fakat beklenen gerçekleşmedi... Kamyonlardan hiçbiri Mardin'e girmedi. Biz de duruma uyum sağlayıp tekrar araçla takip yaptık. Bu arada Urfa, Gaziantep, Adana, Ankara, Bolu, İzmit ve İstanbul jandarma birliklerinin ilgili birimleriyle de tam bir koordinasyon sağlanmıştı. Her ilin sınırları içinde takibi sorumlu birimler yapacak ve her devri sadece&#160;ben ve iki rütbelim izleyecekti. Urfa ve Gaziantep'te beklenen ve&#160;planlanan gerçekleşti. Bu şehirlerin sınırları içinden transit geçtiler.</p>
<p>Sadece Gaziantep girişinde bir mazot ikmali yaptılar ve yemek yediler. Bunun dışında bir duraklama olmadı...&quot;</p>
<p>Banş'ın ilgisi, kamyonların aralarındaki takip mesafesinin açılıp kapanması üzerine yoğunlaşmıştı. Binbaşının sözünü kesti. &quot;Peki, komutanım, kamyonlar şu tuhaf uzaklaşıp yakınlaşma işini bir daha&#160;yaptılar mı?&quot; diye sordu. Ancak cevap beklediği gibi değildi.</p>
<p>&quot;Evet, üç kez daha yaptılar! Biz de üç kez daha helikopter takibine geçtik.&quot;</p>
<p>Binbaşı başka soru sorulması için bir iki saniye bekledi, ancak istihbaratçılardan ses çıkmayınca usulca devam etti. &quot;Adana'ya vardıklarında şehre girmeyip Ankara'ya devam edeceklerini düşünüyorduk. Ancak bize sürpriz yaptılar ve şehrin içine girerek Mersin istikametinde ilerlediler. Şehrin Mersin çıkışına vardıklarında da yol&#160;kenarında bir kuru gıda deposuna girdiler. Nitekim şoförlerin indiğini, kasalann brandalarının çözülmeye başlandığını gördüğümüzde&#160;de müdahale ettik...</p>
<p>&quot;Kuru gıda deposu tamamen kanuni bir işletmeydi. Kamyonlarda hurma kutularından başka bir şey yoktu. Bir ihbar olduğunu söyleyip şoförleri sorguya aldık, ama bir şey çıkmadı. Yirmi dört saat sorguladıktan sonra da serbest bıraktık ve izlemeye devam ettik.&#160;Ancak anormal hiçbir şey yoktu... İşte hepsi bu kadar!&quot;</p>
<p>Binbaşının sözünü bitirmesinin ardından odada derin bir sessizlik oldu. Askerlerin üzüntüsü Banş'ı etkilemişti. Olaya yoğunlaşmaya çalışıyordu, ama beceremediğini fark etti. Yanlış noktaya bakıyordu. Kendisi de bu duygusallığa kapılmış, derin bir pişmanlık ve şanssızlık hissi duyuyordu. Yardım etmek istiyorsa bu girdaptan kurtulmalıydı öncelikle. Birden, biri dürtmüş gibi sıçradı. Derin girdaplardan kurtulmak için iyi bir yoldu. Binbaşıya bakarak tarafsız bir&#160;sesle sordu. &quot;Şoförler birbirlerini tanıyor muymuş?&quot;</p>
<p>&quot;Hayır, birbirlerini ilk defa hurmaların yüklendiği Zaho'daki depoda görmüşler. Nakliye şirketi cep telefonlanndan arayıp işi bildirmiş,&quot; diye cevapladı binbaşı. Sesinde belirgin bir ümitsizlik vardı.</p>
<p>Bu kez Derya sordu. &quot;Bu uzaklaşıp yakınlaşma işini sordunuz mu? Nasıl açıklıyorlar?&quot;</p>
<p>&quot;Sorduk tabi. Gümrükte bir araya geldiklerinde karar vermişler. Şehir girişlerinde yavaşlayıp yakınlaşacak, böylece herhangi bir kaza ya da kaybolma ihtimaline karşı birbirlerini kollayacaklar; şehir dışında da diledikleri gibi kullanacaklarmış. Böyle planlamışlar&#160;yani.&quot; Binbaşının sesindeki ümitsizlik artıyordu.</p>
<p>Derya sormaya devam etti. &quot;Peki, silahların yerine ulaştığına dair bir doğrulama geldi mi? Belki de gerçekten bu operasyon sadece bir şaşırtmaydı.&quot;</p>
<p>Hiç düşünmeden itiraz etti binbaşı. &quot;Hayır, hayır. Durumu içerden onaylattık; silah teslimatı yapılmış. Aynca silah tüccarının bilinen depolan da sürekli gözetim altında... Oralarda bir hareketlenme yok henüz. Bu yüklemenin dışında bir çıkış yok.&quot;</p>
<p>Odadaki diğer görevliler bu konuşmaları bir tenis maçını izler gibi izliyorlar, önlerindeki defterlere bazı notlar alıyorlardı. Barış,&#160;Derya ile bakıştı bir an. Derya'nın canının sıkılmaya başladığı anlaşılıyordu. Derya uyanıkları sevmezdi. Silah tüccarı uyanıklık yapmıştı. Adamın Amerikalılarla arası iyiydi. Silahlan teslim ettiğini&#160;söylediğine göre nasıl teslim ettiğini de anlatmıştı mutlaka. Tabi ki&#160;bu bilgiyi sadece onlarla paylaşmıştı ve CIA yetkilileri de her zamanki gibi bildiklerinin tamamını paylaşmıyordu. Kendileri bulmalıydı. Bulmaca çözmek gibi... Ancak bulmacayı soranın alışıldık&#160;bilmişliği ve bunun getirdiği ukalalık, bulmacayı çözmek isteyenleri nasıl sinirlendiriyorsa, bu olayda da bulmacanın cevabını bilenlerden nefret ediyorlardı. Tıpkı daha önceki bulmacalarda olduğu gibi...&#160;Belki de istihbarat dünyasının makûs talihiydi bu ve hiç değişmeyecekti. Herkes her zaman bildiklerinin bir kısmını kendisine saklayacaktı. Hiç bitmeyen bir oyun gibi.</p>
<p>Barış anlatılanları tekrar düşündü. Nasıl bir ihtimal olabilirdi? Bulmaya çalıştı. Aklına bir şey gelmiyordu. Bir ayrıntıya takılmıştı. &quot;Peki, neden hurma yüklü bir kamyon için rüşvet vermek ihtiyacı hissetmişler?&quot; diye sordu.</p>
<p>Binbaşı cevapladı tekrar. &quot;Basit... İzin verilenden fazla kaçak mazot yükleri vardı yedek depolarında.&quot;</p>
<p>Barış da umutsuzluk hissetmeye başladı. Önündeki kâğıda dört kamyon çizdi. Sonra kâğıdın bir köşesine silah kasaları çizdi. Zaho&#160;ile Adana arasındaki yolu da haritadan hatırladığı kadar yukarı çıkıp&#160;sola dönen uzun bir eğriyle gösterdi. Kendisi olsaydı silahlan bu&#160;kamyonlara nasıl yüklerdi? Kâğıt üzerindeki şekillere konsantre olmaya çalıştı. Yoğunlaştı.</p>
<p>Odada sessizlik sürüyordu. Derya dönüp baktığında Barış'ın gözlerini kırpmadan önündeki kâğıda baktığını gördü, arkadaşının&#160;bir ipucu yakalamak üzere olduğunu düşünüp sessiz kalmayı tercih&#160;etti. Artık masa başındaki herkes Banş'ın tuhaf sabitlenmesini görmüş, yorumlarını ilgiyle bekliyorlardı.</p>
<p>Birkaç dakika sonra Banş'ın yüzü aydınlandı. Aklına bir şey gelmişti. Başını kaldınp binbaşıya baktı. Gözlerini hafifçe kısıp sordu. &quot;Komutanım, bir şey soracağım... Bu yolda, yani Zaho-Mardin&#160;arasında bir tünel var mı?&quot;</p>
<p>Binbaşı sorunun konuyla ilgisini çözememişti, ama cevap vermesi için başıyla yanında oturan subaya işaret etti. Genç subay konuya hâkim olduğunu göstermek için ayrıntılı bir cevap verdi. &quot;Evet efendim. Sınırdan sonra 18. kilometrede 125 metrelik bir tünel var.&#160;Güney-kuzey yönüne bakıyor.&quot;</p>
<p>&quot;Tamam işte!&quot; diyerek sevinçle parmaklarını şaklattı Barış. Aradığını bulan insanların muzip gülümsemesi vardı yüzünde. Bulmacayı çözmüştü. Şimdi diğerlerinin kıvranışlarını izlemenin zevkiyle&#160;beklemeye başlamıştı.</p>
<p>Diğerleri sora sormadan öylece bakarken, Derya dayanamadı. &quot;Oğlum, bizi çileden çıkarmaya mı çalışıyorsun? Ne buldun? Anlatsa-na!&quot; diye çıkıştı. Bu aslında onun teslim olduğunu gösteriyordu. Bilmeceyi Banş çözmüş, aralanndaki rekabette bir adım öne çıkmıştı.</p>
<p>Banş arkasına yaslanarak elindeki kâğıdı odadakilere doğru tuttu ve anlatmaya başladı. &quot;Dört kamyonum var. Birine silah yüklemem gerekiyor. Peşimde de istihbarat servisleri olduğunu biliyorum. Düşünüyorum ve bir plan yapıyorum... Yolumun üzerinde bir&#160;tünel var. Silah yüklü kamyonum kervanın arkasında seyrediyor.&#160;Tünele girdiğinde orada daha önceden beklemekte olan diğer kamyon hareket ediyor. Silah yüklü kamyon tünelin içinde kalıyor. Aradan yarım saat gibi bir süre geçince de tünelden çıkıp yoluna devam&#160;ediyor. Uydudan ya da yüksek irtifadan izleniyorsam kimse ne olduğunu anlayamaz... İşte bu kadar basit!&quot; diye bitirdi sözünü. Zafer&#160;kazanmıştı. Anlattıklannın etkisini görmek için odadakilerin hepsinin yüzüne tek tek baktı. Kafaları karışmıştı.</p>
<p>İlk itiraz komutandan geldi. &quot;İyi ama diğer kamyonlann tünelin içindeki kamyonu görmeden geçmiş olması imkânsız. Bunu görüp anlatabileceklerini düşünmen lazım,&quot; dedi.</p>
<p>Cevap sabırsız genç subaydan geldi. &quot;Hayır komutanım. Düşünüyorum da bu değişimi yapmak mümkün olabilir. Tünelin içinde, yolun her iki yanında bir kamyonun sığabileceği kadar boşluk var ve&#160;eğer uygun kamuflaj malzemesini kullanırsanız, tam ortalarda bir&#160;yerde, yani karanlık noktada kamyonu gözlerden saklayabilirsiniz.&#160;Zaten kamyoncuların bu tip kısa tünellerde far yakmadıklarını düşünürseniz, olasılık artıyor.&quot; Komutanının hayret ve sitem dolu bakışıyla zamansız konuştuğunu fark eden genç subay susarak dudak -lannı kısıp bakışlarını önündeki notlara indirdi. Öyle ya, bunu neden daha önce düşünmemişlerdi?</p>
<p>Derya durumu kontrol altına almayı uygun gördü. &quot;Tamam... Bunun doğru olduğunu kabul edelim... Şu anda elimizdeki en iyi&#160;olasılık bu. Ancak unutmaman gerekir ki, son kamyonun şoförü -kirli aracını temiz araçla değiştiren adam- izleyenler tarafından sorguya çekilecektir ve ötmesi muhtemeldir. Doğru mu?&quot; diyerek ortaya&#160;zehrini saldı. Amacı Banş'ın ortaya sürdüğü olasılığın zayıf yanlarını tespit etmekti.</p>
<p>Barış duraksamadan cevapladı. &quot;Ben olsam, iş bittikten sonra adamımı ortadan kaldırırım. Zaten bu adamın çok fazla bilgi sahibi&#160;olması gerekmiyor. Bir kamyonu sürecek, sınırda rüşvet verecek ve&#160;zamanı gelince bir tünelde kendisini bekleyen diğer kamyonu alıp&#160;istenilen yere götürecek. Jandarma soru sorduğunda da bildiklerini&#160;söylemeyecek. İşin bitiminde iki bin dolar alacağını bilen her adam&#160;bu kadar riski göze alır. Kaldı ki bugün güneydoğuda böyle en az on&#160;bin işsiz şoför bulursun. İddiaya girerim, şoförlerden biri yakınlarda öldürülmüştür!&quot;</p>
<p>Komutan bir an duraksadıktan sonra yanındakilerden birine durumu kontrol etmesi için emir verdi. Subayın odadan çıkmasının&#160;ardından da soğutulmuş üzüm servisi yapıldı.</p>
<p>Banş ve Derya bir taraftan Mardin yöresine özel muhteşem üzümleri yerken diğer taraftan bölgedeki güvenlik sorunları, politik&#160;eğilimler ve tabi ki futbol üzerine subaylarla sohbet ettiler. Komutan sıkı bir BJK taraftanydı ve kulübün efsane başkanı Süleyman&#160;Seba'ya olan hayranlığını anlatmakla bitiremiyordu. Ona göre başkan, geleneklerine bağlı bir kuşağın son temsilcisiydi; beyefendilik&#160;kavramı onun köşesine çekilmesiyle birlikte ortadan kalkmıştı.</p>
<p>Barış bir yandan komutanın hararetli anlatımını zevkle dinlerken diğer yandan da ortaya attığı tez üzerine kafa yoruyordu. Eğer şoför bulunamazsa söyledikleri üç aşağı beş yukan doğrulanacaktı.&#160;Gerçi bu artık önemini yitirmiş bir bilgiydi. Sonuçta yöntem ne&#160;olursa olsun yüklü miktarda silah yurda sokulmuş ve aptalca bir hata yüzünden kaybedilerek, terörist grubun kucağına bırakılmıştı. Bu&#160;silahlar kullanılmadan, bir an önce sahiplerini bulmalıydılar.</p>
<p>Odadaki hengâme devam ederken, birden kapının açılması ortalığı gergin bir sessizliğe boğdu. İçeri giren subay, komutanın yanına giderek elindeki mesaj kâğıdını uzattı.</p>
<p>Komutan kendisine uzatılan kâğıdı alarak tepkisiz bir şekilde sessizce okudu, sonra da başını kaldırıp Barış'a baktı. Donuk bir ses&#160;tonuyla, 'Tebrikler, haklı çıktınız,&quot; dedi. &quot;Şoförlerden biri bu sabah&#160;bir otobüsün altında kalmış. Görgü tanıkları, genç birinin, kaldırımda bekleyen adamı hızla gelen otobüsün önüne ittiğini görmüş... Tabi hepsi bu. Genci yakalayamamışlar, kaçmış.&quot;</p>
<p>Barış derin bir nefes alarak elinde tuttuğu salkıma baktı. Üzümler küçük salkımlar halinde birbirine bağlanıyor, sonra da küçük salkımlar üzüm sapına tutunarak kütleyi oluşturuyordu. Onlarca olay ve onlarca zanlı vardı, ama bir türlü bağlandıkları kaynağa ulaşamı-yordu. Bundan sonraki küçük salkım ne olacaktı acaba?</p>
<p>Radar üssünden aynlıp havaalanına doğru ilerlerken, dikiz aynasında kaybolmakta olan şehre bakıp teröristlerin bundan sonra silahlan kime karşı kullanacaklarını tahmin etmeye çalıştı. İçinden bir ses ortalığın fena kanşacağını söylüyordu...</p>
</body>
</html>