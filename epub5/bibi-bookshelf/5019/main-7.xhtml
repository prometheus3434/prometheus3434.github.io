<?xml version="1.0" encoding="UTF-8"?>

<html xmlns="http://www.w3.org/1999/xhtml">
<head><meta name="charset" content="UTF-8"/><title></title><link rel="stylesheet" href="main.css" type="text/css"/>
</head>
<body><h2><a id="bookmark0"></a><span style="font-weight:bold;">30</span></h2><h5><a id="bookmark1"></a>BOLU</h5><h5><a id="bookmark2"></a>İl Sınırı &#160;&#160;&#160;Ağustos</h5>
<p>İstanbul'dan saat 05.00'de kalkan Ulusoy firmasına ait son model yolcu otobüsü, Ankara istikametinde, normal seyir süratinde&#160;ilerliyordu. Cuma sabahı olması nedeniyle otobüs neredeyse dolu&#160;sayılırdı. Ankara'ya günübirlik iş amacıyla gidenlerin, saat açısından çoğunlukla tercih ettiği bir seferdi. Yolcuların büyük kısmı uyuyordu. Servis memuru bir yandan otobüs şoförüne kahve hazırlıyor,&#160;diğer yandan son servis için küçük mutfağını temizliyordu.</p>
<p>Selim göz ucuyla, yirmili yaşlarının başında olan, orta boylu, esmer ve kıvırcık saçlı servis memurunun seri hareketlerle çalışmasını izliyordu. Ankara'ya müşteri ziyaretine gitmesi gerektiğinde&#160;önce otomobille gitmeyi düşünmüş, sonra da peşindeki polislerle&#160;birlikte dört saat direksiyon sallamanın pek eğlenceli olmayacağına&#160;karar verip otobüs bileti almıştı. Nasıl olsa peşinden Ulusoy bürosuna giren polisler de programını öğrenecek ya kendisiyle aynı otobüsle yolculuk edecek ya da Ankara'daki meslektaşlarından yardım&#160;isteyecekler, böylece bir günlük tatil yapmış olacaklardı.</p>
<p>Tuhaf olan, Selim'in adamları artık kanıksamış olmasıydı. Bir bakıma kendisini de güvende hissediyordu. Aslında güven kelimesi</p>
<p>tam olarak hissettiklerini ifade etmiyordu. Bir tür dokunulmazlık demek daha doğru olurdu. Acaba birisi ile kavga etse ya da bir saldırıya uğrasa adamların tepkisi nasıl olurdu Hemen müdahale&#160;ederlerdi herhalde. Önemli bir şüpheli olduğunu söylemişlerdi ya.</p>
<p>Servis memuru elinde minik kahve tepsisiyle koridorda şoföre doğru ilerlerken, Selim de dışarıyı seyretmeye başladı. Şehirler arası yolculuklar ona inanılmaz rahatlatıcı geliyordu. Yemyeşil çayırlar, çam ormanları, kayalar, aralarda kurumak üzere olan küçük dereler, tepeler, uzaklarda görünen dağlar, hepsi, her şey mükemmeldi. İstanbul'un araç ve insan kalabalığından sonra her şey o kadar&#160;sakin ve dingin görünüyordu ki. Kışın bu yoldan geçerken ara sıra&#160;tarlaları çeviren çitlerin üzerinde kurulmuş, yoldan geçenleri hareketsiz izleyen şahinler görürdü. Açık arazileri, sakin yerleri o da seviyordu, tıpkı şahinler gibi.</p>
<p>Helin'i düşündü bir an. Keşke bütün bu saçmalıklar olmasaydı. Beraberlikleri ne güzel olacaktı. Belki evlenirlerdi bile. Çocuklar,&#160;normal insanlar gibi düzenli gidilen bir iş, küçük ama yeterli bir ev,&#160;hafta sonları arkadaş ziyaretleri, özel günlerin kutlamaları, altı ayda&#160;bir gelen yüzde onluk maaş artışlarına sevinmeler, faturaların ödenmesi, küçük tartışmalar, çocukların sorunları... Belki de gerçekten&#160;tüm bunları yaşayabilirlerdi, kim bilir?</p>
<p>Yine beceriksizlikle sonuçlanmış bir ilişki vardı elinde. İnanılmaz derecede şanssız olduğunu düşünüyordu. Öte yandan belki de hayırlısının bu olduğunu düşünüp avunmak da bir yoldu. Kafası karışıktı. Tamamen duygusal bir açlık içinde kıvranıyordu. Tabi ki bir&#160;de şu esmer hatun vardı. Güzel bir kızdı. Akıllı çıkması büyük sürpriz olacaktı. Kızı arayacağına söz mü vermişti? Galiba... Sonra Hoca Efendi'nin yanında gördüğü adamları düşündü. Rahatsız ediciydiler. Acaba gerçekten Helin'in öldürülmesiyle bir ilgileri var mıydı? Tuhaf bir şekilde bu adamları öldürmekten zevk alacağını his-</p>
<p>setti. Doğal bir zevk. Yarışmada birinci olmak gibi ya da intikam almak gibi, bir ispatın verdiği huzur gibi...</p>
<p>İşini ne kadar aksattığını düşündü. Patronu bu durumdan rahatsızdı ve bunu son toplantılarında açıkça söylemişti. Konsantrasyonunu kaybettiği iddiasındaydı. Haksız da sayılmazdı adam. Erol da pek sık görüşmemeye başlamıştı. Çocuk bozulmuş muydu acaba? Omuz silkti. Hiçbir şey umurunda değildi. Bu kadar anormalliğin içinde kimse normal davranmasını beklememeliydi kendisinden.&#160;Bu kadarını yapabiliyordu. Gözleri aşağıda akmakta olan asfalt üzerindeki yol çizgilerine dalmıştı, uyuyabilirdi.</p>
<p>Birden ön taraftan bir telefon sesi duyuldu. Otobüsün telefonu çalıyordu. İlk araç telefonları çıktığında ne büyük sükse yapmıştı,&#160;diye düşündü. Telefonu olan otobüslerin ön ve arka camlarına telefon numaralan büyük harflerle yazılır, yolculannı merak edenlerin,&#160;sefer sırasında otobüsü arayabilecekleri, böylece o an için otobüsün&#160;nerede olduğunu öğrenebilecekleri söylenirdi. Henüz kimselerde&#160;cep telefonu olmadığı gibi, çoğu insan da böyle bir aletin varlığından haberdar değildi. Güzel günlerdi, diye düşündü Selim.</p>
<p>Geniş otobanda, Kızılcahamam yakınlannda ilerliyorlardı ki servis memurunun başında dikildiğini gördü.</p>
<p>Genç adam sakin bir sesle sordu. &quot;Özür dilerim. Selim Bey siz misiniz ?&quot;</p>
<p>&quot;Evet... Hayırdır?&quot; diye cevapladı Selim şaşkınlıkla.</p>
<p>&quot;Sizi telefona istiyorlar. Çok acil olduğunu söylediler. Ön tarafa gelmeniz gerekiyor. Buyrun lütfen!&quot; diyerek eliyle ön kısmı işaret etti servis memuru.</p>
<p>Selim'in şaşkınlığı daha da artmıştı. Cevap vermeden yerinden kalkıp koridorda ilerlemeye başladı. Şoförün yanına geldiğinde, adam&#160;endişeyle karışık kendisine bakarak açık olan telefon ahizesini uzattı. Selim telefonu kulağına götürdüğünde önce fonda pata pata sesleri duydu, bir motor gürültüsüne benziyordu. Yavaşça, &quot;Evet?&quot; dedi.</p>
<p>Karşı taraftan Barış'ın sesi duyuldu. Bağırıyordu. &quot;Selim, ben Barış. Acilen İstanbul'a dönmen gerekiyor! Olağanüstü bir durum&#160;var!&quot;</p>
<p>Ses güçlükle duyulduğundan kendi sesini duyurmak için o da yüksek sesle konuşmaya başladı. &quot;Nasıl yani? Halletmem gereken&#160;işler var Ankara'da! Akşam dönüyorum zaten! Yarın sabah görüşsek&#160;olur mu?&quot;</p>
<p>Genç istihbaratçının sesi bu kez daha gergindi. &quot;Acil bir durum var diyorum! Duymuyor musun?&quot;</p>
<p>Selim karşı koymanın faydasız olduğunu fark etti. Adamın sesi endişeliydi. &quot;Peki peki, anlaşıldı. Bir saat sonra Ankara'da olacağım. Ordan tekrar binerim. Beş altı saat sonra İstanbul'da olurum. İndiğimde ararım seni.&quot;</p>
<p>Karşı taraftan ses o kadar gürültülü geliyordu ki, Selim de artık bağırıyordu. Gürültü yüzünden tüm yolcular kalkmış, başlarını koltuk üstlerinden uzatarak ne olduğunu anlamaya çalışıyorlardı.</p>
<p>İstihbaratçının sesi bu kez kesin ve netti. &quot;Olmaz! Çok geç olur!&quot;</p>
<p>Selim bu anlamsız ısrara sinirlenmeye başlamıştı. &quot;İyi de dağın başındayım! Ne yapmamı bekliyorsun? Uçamam ya!&quot;</p>
<p>&quot;Hayır, uçacaksın! Hemen otobüsten iniyorsun! Bana şoförü</p>
<p>ver!</p>
<p>Selim önce elindeki ahizeye baktı. Bu salak ne zannediyor kendini, diye düşündü. Sonra da başını sağa sola sallayarak telefonu şoföre uzattı.</p>
<p>Şoför bir şey söylemeden telefonu eline alıp dinlemeye başladığında uzun bir rampadan aşağı iniyorlardı. Önlerinde yaklaşık bir kilometrelik iniş ve aynı şekilde, kilometrelik çıkış vardı.</p>
<p>Selim yola bakıyor, ne yapması gerektiğine karar veremiyordu ki rampanın aşağısında gördüğü şey üzerine donakaldı. Bu kez farkında olmadan, &quot;Hasssiktir!&quot; dedi.</p>
<p>Şoför telefonu yerine takıp dahili anons yapmak için mikrofonu eline aldı. Otobüs yavaşlamaya başlamıştı. Adamın şaşırmış fakat tok sesi otobüsün içine yayıldı. &quot;Sayın yolculanmız, lütfen koltuklarınızdan kalkmayınız. Kendi güvenliğiniz için lütfen yerinizde oturunuz. Bir iki dakika için durmak zorundayız, teşekkür ederiz.&quot;</p>
<p>Artık bütün yolcular uyanmış, ne olduğunu anlamaya çalışıyor, birbirlerine sorular soruyorlardı. Dalgalanma otobüsün iyice yavaşlayıp durmasıyla son buldu. Şimdi herkes sessizce otobüsün yüz metre önünde, kendilerine dönük durumda duran, çalışır vaziyetteki&#160;Skorsky helikoptere bakıyordu. Helikopterin yanında duran havacı&#160;tulumlu, başında kaskı ve güneş gözlükleri olan bir asker otobüse&#160;doğru koşmaya başladı.</p>
<p>Otobüsün ön kapısı açılmış, Selim servis memuruyla birlikte aşağı inmişti. Çantasının verilmesini beklerken koşan askere ve dev&#160;pervaneleri dönmekte olan helikoptere bakıyordu. Heyecanlanmıştı.</p>
<p>Asker yanına vardığında, &quot;Selim Bey siz misiniz?&quot; diye sordu.</p>
<p>Çantasını alıp başıyla onayladı Selim. Bunun üzerine asker helikopteri işaret ederek, &quot;Acele etmemiz gerekiyor. Buyrun lütfen,&quot; dedi.</p>
<p>Helikopterin yanına geldiklerinde gürültü inanılmaz artmıştı. Koltukta oturan üç adam gördü. Bunlardan sadece Barış'ı tanıyordu. Üçü de sivil kıyafetli ve güneş gözlüklüydü. Kendisine gösterilen koltuğa bindiğinde, Barış elini uzatarak, &quot;Hoş geldin. Ne olduğunu İstanbul'a varınca anlatırım. Şimdi kemerini taksan iyi olur,&quot;&#160;dedi ve işaret vermesiyle helikopter havalandı.</p>
<p>Otoban altlarında kaymaya başlayınca Selim huzursuz olduğunu fark etti. Durum kontrolden çıkmıştı.</p>
<p>Yaklaşık bir saatlik uçuştan sonra İstanbul'a vardılar. Selim altlarında akan şehrin caddelerindeki yoğun trafiği görebiliyordu.&#160;İnsanlar normal bir güne, normal bir akış içinde gidiyordu. Şu anda&#160;olanları birisine anlatsa hayatta inandıramazdı herhalde.</p>
<p>Maslak'taki harp akademileri içinde yer alan piste indiklerinde, onları askeri bir şoförün kullandığı siyah bir Megane otomobil bekliyordu. Nihayet araca bindiler ve harekât salonlarının olduğu binaya hareket ettiler.</p>
<p>Büyük ve modern görünümlü binanın ikinci katında bulunan &quot;Kıbrıs Salonu&quot;na girdiklerinde Selim, iki kişinin daha kendilerine&#160;katıldığını gördü.</p>
<p>Duvarlarda herhangi bir pencere yoktu. Aydınlatma için tavan diplerinde ışık seviyesi ayarlanabilen aplikeler vardı. Ortada yer&#160;alan elips şeklindeki on iki kişilik masa üzerinde, son model olduğu anlaşılan incecik on iki adet dizüstü bilgisayar duruyordu. Bunlardan altısı çalışır vaziyetteyken diğer altısı kapalı bekliyordu. Selim toplantıya kendilerinden başka kimsenin katılmayacağını düşündü. Masada, Barış'ın işaret ettiği yere oturdu. Diğerleri de yerlerini alınca, aralarından biri hemen bilgisayarda çalışmaya başladı.&#160;Seri tıkırtılardan adamın toplantının operatörü olduğu anlaşılıyordu.</p>
<p>Nitekim Barış, adama seslendi. &quot;Hazır mıyız?&quot;</p>
<p>Adam gözleri ekranda, klavye üzerinde parmaklarını kaydırmaya devam ederken başıyla onayladı.</p>
<p>Bunun üzerine, Selim'in karşısında oturan Barış donuk bir sesle konuşmaya devam etti. &quot;Bu odadaki diğer arkadaşları ismen sana tanıtmayacağım, çünkü bir daha onları görmen gerekmeyecek. Neden burda olduğunu dinlerken önündeki bilgisayarın ekranından görüntüleri takip edebilirsin... İki gün önce Sadikiler Tarikatı'ndan bir&#160;adamı takip eden istihbarat görevlisi Almanya üzerinden Ukrayna'ya&#160;geçti. Tarikat üyesinin burda Rus mafyasından önemli bir adamla&#160;görüşmesini kaydetti. Bu buluşmada ilginç olan nokta, büyük bir do-ğalgaz şirketinden üst düzey iki yöneticinin de bu toplantıda yer almasıydı. Ancak ajanımız sadece fotoğraf alabildi ve hemen ardından&#160;korumalar tarafından fark edildi. Kaçmaya çalıştı. Önceden kararlaştırıldığı üzere limanda bekleyen bir sürat teknesiyle uluslararası sularda avlanan balıkçı gruplarından birine ulaşmaya çalıştı. Bu balıkçılar arasında tahliyeden sorumlu iki ajanımız vardı. Anlayamadığımız bir sebepten ötürü, Ukrayna sahil koruma devriyeleri, balıkçı&#160;teknelerini durdurmak istedi. Nitekim teknelerden biri batmldı ve&#160;iki ajanımız ile birlikte dört balıkçı boğularak öldü.</p>
<p>&quot;Ertesi gün, olayı dışişleri nezdinde protesto ettik. Sarıyer'de balıkçı aileleri de bir yürüyüş yaparak sivil tepkiyi ortaya koydu.&#160;Ukrayna hükümeti olayı soruşturacağına dair güvence verdi, ancak&#160;bunlar tamamen diplomatik uyutma numaralan. Fakat bu arada, bizim için altı vatandaşımızı şehit vermenin üzüntüsünü hafifleten bir&#160;sürpriz oldu. Diğer ajan mikrofilmi bize ulaştırmayı başardı. Şu anda ekranda filmin içindeki fotografları görüyorsun...&quot; Banş bu arada&#160;Selim'in fotografları incelemesi için fırsat vererek, önünde duran su&#160;şişesine uzandı.</p>
<p>Selim ekrana önce küçük kareler halinde gelen, sonra da art arda büyüyüp ekranı kaplayan, ardından tekrar küçülen on dört fotoğrafı sessizce inceledi. Toplantı salonunda sadece klimanın cılız&#160;mınltısı duyuluyordu. Toplantı yapan adamlardan birini tanır gibi&#160;oldu Selim. Hocayla olduğu akşam gelenlerin arasında bu adam da&#160;vardı. Renk vermemeye çalıştı. Bu toplantının nereye varacağını&#160;görmek istiyordu. Son fotoğraflar Ukrayna yetkililerinden alınan,&#160;tekne batırılmasıyla ve Sanyer'deki ölen balıkçı ailelerinin yürüyüşüyle ilgiliydi. İçi burkuldu. Bu arada son birkaç gündür hiç gazete&#160;almadığı için kendisine kızdı. Televizyondaki ana haberleri ya da&#160;bir gazeteyi her gün mutlaka izlemeliydi.</p>
<p>Barış su bardağını yerine bıraktıktan sonra ekrana bir göz atıp anlatmaya devam etti. &quot;Fotoğraflar elimize geçtikten iki saat sonra&#160;tarikatın ileri gelenlerini gözaltına aldırdık. Bu arada tarikat mensubu birinin -ki bu adam iki numaranın korumasıydı- son öldürülen&#160;imamın vaazlarından birinde öldürülen kişiyle ağız dalaşına girdiğini tespit ettik. Daha doğrusu, tamamen bir tesadüf sonucu bulduk.&#160;Nitekim adamları gözaltına alırken amacımız, politikacılardan baskı&#160;gelmeden birkaç saat kazanıp şüphelileri sorguya çekmekti.</p>
<p>Hoca Efendi'yi ve diğer on sekiz adamı elimizle koymuş gibi bulduk. Ancak tarikatın ikinci adamı ve şüpheli durumundaki korumasına bir türlü ulaşamadık. Diğerleri yaklaşık sekiz saat sonra salıverildi. Tabi elimizde onlarla ilgili hiçbir şey yoktu. Tutamazdık&#160;adamları. Dolayısıyla Ankara'dan gelen telefonlara boyun eğmişiz&#160;gibi gösterdik. Böylece kendilerine olan güvenleri yerine gelecek ve&#160;serbest kaldıklarında diğer ikisini korkutmayacaklardı. Fakat halen&#160;bulamadık. Ukrayna'da yapılan toplantı kafamızı karıştırdı. Bu adamlar arasındaki bağlantının ne olduğunu anlayamadık. Söz konusu&#160;durum bugüne kadar yapılan strateji tahminlerimiz ve komplo teorilerimizle bağdaşmıyordu...</p>
<p>&quot;Bu tuhaf sapma yetmiyormuş gibi, sabah saat 08.00&quot;de İstanbul valisi ve iki koruma aracı, Fındıklı'da ana cadde üzerinde silahlı saldırıya uğradı. Araç zırhlı olmasına rağmen vali ağır yaralandı. Üç koruma öldü. İkisi ağır, üç yaralı var. Ekranda göreceğin gibi,&#160;araçlar kevgire döndü.&quot;</p>
<p>Selim ekranda değişen görüntüleri incelemeye daldı. Terör çirkin yüzünü olanca çıplaklığıyla göstermişti. Berbat durumda olan araçları görünce işin ciddiyetini kavradı. Gözlerini ekrandan kaldırıp bakınca, genç istihbaratçı devam etti.</p>
<p>&quot;Kâbus sandığımızdan korkunç çıktı. Aynı saatte İzmir ve Ankara valileri de saldırıya uğradı. Ankara valisi saldırıyı yarasız atla-</p>
<p>tırken, iki korumasını kaybetti. İzmir valisi ise maalesef diğer ikisi kadar şanslı olamadı; beş koruma ile birlikte öldü. Bu üç olayın eşzamanlı ve eşgüdümlü planlandığı çok açık. Kesinlikle birbirinden&#160;bağımsız değil.&quot;</p>
<p>Banş durup Selim'e baktı. Anlattıklarının etkisini görmek istiyordu. Selim'in yüzündeki üzüntü dalgalarını yakaladı. Ancak bunun dışında bir hareket görmedi. Derin bir nefes alıp devam etti.</p>
<p>&quot;Şu anda tüm ülkede emniyet, jandarma, ordu sarı alarmda. Tüm izinler iptal edildi. İzinde olan memurlar geri çağrıldı. Nerdey-se tüm istihbaratçılar sokakta bu saldırılarla ilgili bilgi almaya, sorumluları tespit etmeye çalışıyor. Müthiş bir gerginlik var. Bu arada&#160;masum insanların da yanlışlıkla sorguya alınması işin stres yaratan&#160;bir başka yönü. Yani, aslında, tabi burası benim teorim, yapılmak istenene ulaşılıyor. Adamların istediklerini yapıyoruz. Sivillerle devlet karşı karşıya bırakılıyor. Uygulamaların toplum üzerinde negatif&#160;etki yaratması kaçınılmaz bir sonuç. Böyle bir gerilimin içinde suçlu ile suçsuzu kimseyi kırmadan ayırt etmek mümkün mü? Öte yandan terörizm stratejisinde mevcut bir düzeni yıkmak için en gerekli&#160;yol bu ve onlar bunu uygulamaya başladılar. Yani, aslında bizden&#160;bir adım öndeler. Şu anda dışarda tam bir kıyamet kopuyor.&quot;</p>
<p>Ekranlardaki görüntü değişti ve aynı anda sekiz televizyon kanalının olay yerlerinden yaptığı canlı yayınlar, küçük kareler halinde yerlerini aldılar. Her zamanki gibi spikerlerin yanında aptal yorumcular vardı.</p>
<p>&quot;Medya olanca ağırlığıyla mal bulmuş mağribi gibi saldınla-rın üzerine atladı ve toplumsal gerginliği arttırma yolunda bilinçsizce ilerliyorlar. Tahmin edeceğin gibi spikerlerin yanında duran bir sürü emekli ahmak da suçu devlet yetkililerine atıyor. Eminim birazdan, öğlen kılınacak cuma namazı sonrası da, Kale diye tabir edilen</p>
<p>bazı camilerde kışkırtmalar olacak. Emin olmanın ötesinde, bu konuda bir iki yerden istihbarat bilgileri gelmeye başladı zaten... Evet, bütün bunlar hakkında ne düşünüyorsun?&quot; diye sordu Barış.</p>
<p>Soruyla birlikte odadaki tüm gözleri üzerinde hissetti Selim. Nasıl bir cevap vermesi gerektiğini düşündü, ama bulamadı. Sonra&#160;da kolay yolu seçti. &quot;Ne dememi bekliyorsun?&quot;</p>
<p>İstihbarat ajanının beklediği cevap değildi bu. Birden sesi hırçınlaştı. &quot;Mesela, üzgünüm diyebilirsin ya da bütün bunların benimle ne ilgisi var diye sorabilirsin! Ha?&quot;</p>
<p>Bu çıkış Selim'in rahatlamasına yol açtı. Sakin bir sesle cevap verdi. &quot;Bakın, tüm bu gördüklerim tabi ki vicdanı olan her vatandaşın üzüleceği, hatta kahrolacağı görüntüler. Öte yandan, bunların&#160;benimle ne ilgisi olduğunu düşünmediğimi mi sanıyorsun? Hayır,&#160;düşünüyorum, ama yine de bu soruyu sormak şu anda doğru gelmedi bana. Hepsi bu!&quot;</p>
<p>Barış daha fazla uzatmamaya karar verdi. &quot;Pekâlâ, sana işbirliği öneriyorum: Kariyerimi tehlikeye atıp bu işi seninle daha hızlı çözebileceğimiz teorisini kuruyorum.&quot;</p>
<p>&quot;Bir dakika. Bu kanıya ne zaman vardın?&quot;</p>
<p>Barış koltuğunda geriye yaslandıktan sonra açıklamaya başladı. &quot;Seni, sandığından daha uzun bir zamandır izliyoruz. Bazı tanım-lanamayan yeteneklerin olduğunu biliyoruz. Klasik yöntemlerle bu adamları aramak bana göre şu anda yapılacak en büyük hata. Amerikalılar ve Ruslar çok uzun zamandır parapsikoloji yetenekleri olan&#160;insanları kullanıyorlar. Bu konuda sandığından fazla ciddiler. Tabi ki&#160;onlar bu işi üniversite kürsülerinde ya da gelişmiş laboratuvarlarda&#160;kotarmaya gayret ediyorlar. Bizim de bu kategoride çalışma yapmak&#160;için bir an önce harekete geçmemiz gerekiyor. Ben doğru zamanda&#160;olduğumuza inanıyorum. Ancak bu tür yetenekleri olan şahıslar elmas gibi, her yerde her zaman bulunmuyor. Elbette ki bu noktada</p>
<p>çok şanslı olduğumuzu belirtmem gerekiyor. Biz bu türün zengin bir madeni üzerinde oturuyoruz: Anadolu! Anadolu'da şu an, istihbarat&#160;raporlanna kayıtlı 128 psişik yetenekli kişi var. Çoğunluk kadın ve&#160;yine çoğunluk elli yaş üstü. Bu 128 yetenek arasında sen de varsın!&quot;</p>
<p>&quot;Neden elindeki diğer 127 yeteneği kullanmayı denemiyorsun?&quot;</p>
<p>Banş bir an Selim'e dik dik baktı. Sinirleniyordu. &quot;Çünkü sen en uygun adamsın ve şu anda sadece yeteneklerinle değil, karıştığın&#160;olaylarla da bir numaraya yükselmiş durumdasın!&quot; diye cevap verdi. Sonra da ekledi. &quot;Üstüne üstlük bir de onların içine girdin. E, kader ağlarını örüyor işte.&quot;</p>
<p>Selim ellerini abartılı bir şekilde çırparak istihbarat uzmanını daha da kışkırttı. &quot;Yaşasın! Demek piyango bana çıktı!&quot;</p>
<p>&quot;İstersen, durumun aciliyeti gereği biraz daha ciddi olalım! İyi bir yurttaş olduğunu biliyoruz. Devletin senden görev icra etmeni&#160;istiyor ve bunu bir rica olarak görme! Askerlik vazifesi ya da vatan&#160;borcu olarak düşünebilirsin.&quot;</p>
<p>&quot;Savaşta değiliz ama...&quot;</p>
<p>&quot;Keşke senin kadar iyimser olabilseydim.&quot;</p>
<p>&quot;Pekâlâ. Tam olarak ne istediğinizi anlatır mısın lütfen?&quot; diye ciddi bir ses tonuyla sordu Selim.</p>
<p>&quot;Bana Turan Hoca denen zatı bul!&quot;</p>
<p>&quot;Sonra?&quot;</p>
<p>&quot;Adamıyla birlikte yakalamamızı sağla ve ben de senin dosyanı kapatayım. Hiçbir şey olmamış gibi hayatına devam et. Korunma talebinde bulunursan sana yeni bir hayat da sağlayabilirim.&quot;</p>
<p>Hiçbir şey olmamış gibi davranabilir miydi gerçekten? Helin geldi gözlerinin önüne ve içi acıdı. &quot;Amerikan filmlerine çok benzemedi mi sence?&quot; diye sordu alaycı bir tavırla.</p>
<p>Barış hissiz bir sesle cevapladı. &quot;Filmler gerçek hayatla yüzde yüz benzeşir. Geçmişte ya da gelecekte, mutlaka gerçekleşir.&quot;</p>
<p>Selim'in aklına bir şey takılmıştı, sormadan edemedi. &quot;Sahi, onları bulduğumda ne yapacaksınız?&quot;</p>
<p>Barış hemen cevap vermedi bu soruya. Birkaç saniye süren sessizlikten sonra kararlı bir sesle konuştu. &quot;Büyük ihtimalle teslim&#160;olmayacaklardır. Bu da suçlarını yüzde yüz tesciller zaten. Böylece&#160;yok edilmeleri için de inisiyatif kullanılır. Devlete silah çeken karşılığını hayatıyla öder! Bunun mahkemesi olmaz!&quot;</p>
<p>&quot;Bu kadar net mi?&quot;</p>
<p>&quot;Devletin bekası, üç beş haddini bilmezin hayatından daha önemlidir! Saldırıda kullanılan silahlan ülkeye sokan kişi de bu tarikatın üyesi çıktı. Daha fazla kanıta ihtiyacım yok! Bugün yapılan&#160;saldınlan organize etmeselerdi, normal bir yargılamaya hak kazanır, mahkemeye çıkanlırlardı. Ancak şimdi ölüm fermanlarını imzaladılar!&quot;</p>
<p>&quot;Peki ya Hoca Efendi?&quot;</p>
<p>&quot;Onları bulduğumuzda yanlarında olursa hiç şansı olmaz. Eğer bu canavan kendi yarattıysa onlarla birlikte bedelini öder!&quot;</p>
<p>Selim, Hoca Efendi'yi düşündü. Canı sıkılmıştı. Turan Hoca'yı bulması ve bunlara teslim etmesi, Hoca Efendi'yi de zarar görmeden&#160;koruması gerekiyordu. Üzerindeki baskı fazla geldi, midesi bulanmaya başladı. Önünde duran sudan bir bardak içince kendine geldi.&#160;Diğer adamlara baktı. Hepsi de vereceği cevabı bekliyorlardı. Sahi,&#160;kimdi bu adamlar? Gerçi şu anda hiç önemi yoktu. Hepsi sonuçta&#160;devletin adamıydı. Kendisini bir kapana kısılmış gibi hissediyordu.</p>
<p>&quot;Pekâlâ... Size yardım edeceğim. Öncelikle eve gidip kafamı toparlamam gerekiyor. Sonra haberleşiriz, olur mu?&quot;</p>
<p>Banş rahatladı. &quot;Tamam. Seni evine bıraktırırım, ancak...&quot;</p>
<p>&quot;Hayır hayır. Bana bir taksi çağırın lütfen. Önce işyerime gidip bir yalan uydurmam gerekiyor. Askeri arabayla etrafta dolaşmak istemiyorum.&quot;</p>
<p>&quot;Peki. Unutma, her gün düzenli olarak konuşmamız gerekiyor ve lütfen kendi başına hareket etme!&quot;</p>
<p>&quot;Çok hoş...&quot; diye cevap verdi Selim yerinden kalkarken.</p>
<p>Diğer istihbaratçılar toplantı salonunda kalmış, Barış, Selim'i kat merdivenine kadar uğurlamıştı.</p>
<p>Selim, taksiye binerken nasıl bir belaya bulaştığını düşünüyordu. İçinden kusmak ve ardından da yatağa girip uyuyarak her şeyi unutmak geldi, ama bunun için çok geçti...</p><h4><a id="bookmark3"></a><span style="font-weight:bold;">31</span></h4><h5><a id="bookmark4"></a>BURSA</h5><h5><a id="bookmark5"></a>Çekirge &#160;&#160;&#160;Ağustos</h5>
<p>Uludağ Caddesi'ne bakan geniş pencereli apartmanın üçüncü katında asansörden inen Turan Hoca, dairenin çelik kapısı önünde&#160;durduğunda, derin bir nefes alarak kendine çekidüzen verdi. Sakalını ve saçlarını kestirdiğinden beri yaklaşık on yaş gençleşmiş gibi&#160;duruyordu. Üstüne üstlük kıyafet tarzını da değiştirmiş, spor kıyafetler almış, yeni keten pantolonu üzerine kullandığı pantolon askıları&#160;ve ekoseli gömleğiyle kendisine entelektüel bir görüntü vermişti. Yeni kimliği olan İstanbul Üniversitesi Edebiyat Fakültesi Arap Dili ve&#160;Edebiyatı okutmanlığı için tamamen yenilenmişti. Sıradan okuma&#160;gözlükleri ve ağzındaki piposu ile saygıdeğer bir üniversite mensubuydu. Yine bu kimliğe uygun 78 model Volkswagen tosbağa kullanarak kamuflaj işlemindeki son ayrıntıyı da uygulamıştı. Otomobilin&#160;arka koltuğuna rasgele atılmış kitaplar ve ders notları, ona hayli meşgul ve dağınık bir hava katıyordu. Polisler teröristleri tosbağa model&#160;bir araçta aramazdı. Teröristler her zaman gösterişli ve yırtıcı motorlu araçları tercih ederlerdi. Bu, hem rahat sahip olunan paranın verdiği şımarıklık, hem de polisle kovalamacaya girildiği takdirde kaçış&#160;garantisiydi.</p>
<p>Süslü çelik kapının açılmasıyla Turan Hoca'nın burnuna tuhaf bir akide şekeri kokusu çarptı. Kısa boylu şişmanca bir adamla göz&#160;göze geldi. Adam ifadesiz, güneş görmemiş bir cildin kapladığı suratıyla yana çekildi. Daireye girmesini işaret etti konuğa.</p>
<p>Turan Hoca eşikten geçmeden önce ayakkabılarını çıkarıp eline aldı, sonra da küçük ayakkabı dolabının üstüne bıraktı. Girişteki antrenin duvarlarında yer alan iki büyük yağlıboya tablo, ev sahibinin sanat zevkini ortaya koyuyordu. Hangi noktadan çıktığı belli olmayan, düşük sesli sanat müziği, görünmez bir ezgi yağmuru gibi&#160;tavandan yere akıyordu.</p>
<p>Evin içindeki tuhaf mistik hava ziyaretçisini hemen etkisi altına aldı. Uzun ince holden, evin hizmetlisinin ardından yürüyerek geçen Turan Hoca, duvarlardaki çerçevelerde duran orijinal padişah&#160;fermanlanndan gözlerini alamıyordu. Aslında bu belgelerin tümünün devlet arşivlerinde yer alması gerekiyordu. Ancak padişahın sadık hizmetçileri ve fedaileri bunları anlaşılmayacak bir şekilde aşırarak asıl sahibine geri getirmişlerdi. Hepsi de tarihe tanıklık eden&#160;belgelerdi. Birinci Dünya Savaşı'na Osmanlı İmparatorluğu'nu dahil&#160;eden Alman denizaltılannın alınmasını karara bağlayan belge, Mustafa Kemal Atatürk hakkında verilmiş &quot;Çok Gizli&quot; ibareli tutuklama&#160;emri ve altında padişahın tuğrası, mütareke kuvvetlerinin İstanbul'a&#160;gelişini onaylayan belge ve diğerleri...</p>
<p>Büyük salona girdiklerinde, caddeye bakan geniş pencerenin önünde dikilmiş, uzun boylu, geniş omuzlu ihtiyar adam başını çevirerek gelenlere mağrur bir edayla baktı. Kanca şeklinde büyük burnunun iki tarafında yükselen gözaltı torbalanyla şekillenen kahverengi gözbebekleri içeri giren misafiri tanımamış gibi bakıyordu. Pahalı kumaştan koyu lacivert takım elbisesinin içine giydiği gömleğe&#160;kravat takmamış, üstteki üç düğmesini açık bırakmıştı. İki yanına&#160;saldığı elleri ile yaşlı bir karakter oyuncusunu andırıyordu. Siyah rugan pabuçları, pantolonun altından iki siyah toynak gibi çıkmıştı.</p>
<p>Değerli mobilyalarla döşenmiş salon, tavandaki altın varaklarıyla sarayın dinlenme odalarından biri, yaşlı adamsa o saraya ait bir mumya gibi görünüyordu.</p>
<p>Turan Hoca ileri atılarak ihtiyar adamın önünde diz çöktü ve abartılı bir saygıyla, &quot;Efendimiz!&quot; diyerek pantolon paçasını öpüp&#160;ayağa kalktı. Sultana dokunmak büyük ve affedilmez bir günah olduğundan, huzura çıktığında etek öpmek onun için kutsal bir tören gibiydi.</p>
<p>Padişah Abdülhamit'in torunlarından Ziya Osman Efendi için bu sadakat gösterisindeki abartı, Tann'nın Halifesi ve Osmanlı İm-paratorluğu'nun son vârisi olarak, ona yeryüzünde bahşedilen ayrıcalıklardan biriydi.</p>
<p>Uzun sürgün yıllarında babası tarafından itinayla saray terbiyesine uygun olarak yetiştirilmiş, yetmiş yıllık hayatı boyunca kim olduğu ve günün birinde haklarını nasıl geri alacağı sabırla işlenmişti. Babası Paris'te son nefesini vermeden önce, ona, dedesinin herkesten gizlenen yirmi kişilik bir fedai grubuna sahip olduğunu; bu kişilerin imparatorluğun ilk günlerinden beri babadan oğla geçen görev&#160;devri ile padişahı koruduklarını; kendi aileleri dahil, hiç kimsenin bu&#160;ilahi görevden haberdar olmadığını anlatmıştı. Fedailer aynı zamanda padişahın herkesten gizlenen &quot;Bakilik&quot; hazinesinin de bekçileriydiler. Bu hazine padişahın baki kalmasının teminatlarından biriydi.</p>
<p>Padişahın fedaileri ilerleyen zamana uyum sağlamışlar, &quot;ilahi uyku&quot; diye tabir edilen anavatandan uzak geçirilen yıllarda kendilerini geliştirerek dönüş gününe hazırlanmışlardı. Aralarından bazıları&#160;devlet kademelerinde hayati olarak değerlendirilen pozisyonlara gelmiş, ortak amaçları için ortamı uygun hale getirmeye çalışıyorlardı.</p>
<p>Ziya Osman Efendi tıpkı babasının tavsiye ettiği gibi, zamanı geldiğinde fedaileri harekete geçirmişti. Turan Hoca fedailerden biriydi. Onun görevi de anavatanda padişah ve halifenin geri dönüşü&#160;için kamuoyu yaratarak ilahi hedefe katkıda bulunmaktı.</p>
<p>Padişah, Turan Hoca ile ilgilenmeden ilerleyip büyük koltuğuna yerleşti. Karşısında duran hocanın başı önünde, gözleri yerde, ayakta dikilmesini kısa bir an izledikten sonra da büyük bir lütufla&#160;konuştu. &quot;Anlat bakalım! Neler yaptınız?&quot;</p>
<p>Hoca kendisini küçülmüş, neredeyse cüce gibi hissediyordu. Bu tuhaf duyguyu huzura her çıkışında hisseder ve padişahın görünmez kudretinden kaynaklandığına inanarak, böyle bir insana hizmet&#160;ettiği için ne kadar şanslı olduğunu düşünürdü. Babasını kızdırmak&#160;istemeyen bir çocuk kadar çekingen davranarak anlatmaya başladı.</p>
<p>&quot;Efendimiz... Sizin de nzanızla ilk hareketimizde muvaffak olduk. Çok şükür, herhangi bir aksilik yaşamadan İstanbul, Ankara&#160;ve İzmir harekâtlarını bitirdik.&quot;</p>
<p>Padişah merakla sordu. &quot;Peki, gazetelerden görebildiğim kadarıyla ortalık bir hayli kanştı. Bundan sonra ne yapmayı planlıyorsunuz?&quot;</p>
<p>&quot;Gazetelerdeki köşe yazarlarımız konuyla ilgili, arzu ettiğimiz şekilde, iki koldan tartışma açıyorlar. Bir grup, TC'nin yönetimdeki zaaflanna değinerek aksamanın bir sistem sorunu olduğunu işlerken, diğer grup, bu eylemleri yapanların nasıl böylesine organize olduklarını, dokunulmazlara aynı anda dokunarak nasıl bir boşluk yarattıklarını ve bu boşluğu neyin doldurabileceğini işliyor. Henüz&#160;kimse sistem değişikliğini açıkça dile getirmiyor, ama tartışma gittikçe gündeme oturuyor.&quot;</p>
<p>Padişah parmaklarıyla havada küçük bir kavis çizerek hocanın sözünü kesti. &quot;Turan, bunları geçelim! İkbalimizi bu tarz boş tartışmalar kurtarmaz! Daha kesin ve sarsıcı bir darbeye ihtiyacımız var.&quot;</p>
<p>Hoca bir an için efendisini sinirlendirdiğini düşündü. Çekinerek ekledi. &quot;Allah'ın izni ve sizin rızanızla 30 Ağustos Zafer Bayramı kutlamaları sırasında asıl darbeyi vuracağız. Ondan sonra da bize yakın&#160;diğer tarikatlarla İstanbul Valiliği'ni ele geçirip devleti aliyyemizin</p>
<p>bayrağını göndere çekeceğiz. Bir diğer grup da Ankara'da meclise girerek bayrak açacak.&quot;</p>
<p>&quot;Peki, ordunun tepkisi ne olacak?&quot;</p>
<p>Turan Hoca büyük bir gururla cevap verdi. &quot;Ordu milletin hizmetindedir padişahım. Millet, padişah efendisini Topkapı'da görmek isterse, ordunun yapacak bir şeyi kalmayacaktır. Onlar da sizin varlığınızı kabul edecektir. Ingiltere, Ispanya, Hollanda örnekleri kendilerine anlatılacaktır. Zaten bize yakın olanlarla bu konu defalarca tartışılmıştır. Yetkili ağızdan yapılacak bir tek açıklama orduyu bu değişikliğin dışında tutmaya yeter. Biz kendilerine dokunmayacağımız&#160;sözünü verdik zaten. Sizin Topkapı'ya yerleşmenizden sonra onların&#160;arasında da bize yakın olanlar öne çıkacak. Böylece ordu da en küçük neferine kadar hâkimiyetinize girecektir. Merak buyurmayınız.&quot;</p>
<p>Padişah karşısında duran Turan Hoca'ya bakarak bir şey söylemeden düşündü. On üç yıl önce kendisine bu fikirlerle geldiğinde ona inanmakla doğru mu yapmıştı, hâlâ bilemiyordu. Ülkenin yönetimini almak için böyle bir çılgınla harekete kalkışmak pek akıllıca&#160;gelmese de babasının hayatta olduğu her gün kendisine anlattığı,&#160;dedelerinin, atalarının yaşadığı eve bir gün geri dönebilme düşüncesi onu müthiş bir tutkuyla ele geçirmişti.</p>
<p>İlk zamanlar harekete doğrudan katılmak konusunda kararsız bir tutum sergilemiş, ancak daha sonra fedaisinin gerçek anlamda örgütlenmesi ve ses getiren ciddi eylemleriyle giriştiği psikolojik savaşta yol alması, onu da hayallerinin peşinden çıktığı yolculukta&#160;ümitlendirmişti. Belki de Allah onların muvaffakiyetine imkân verecekti. Ne de olsa simgesel bir değişiklik, aydınlar ve ordu arasında&#160;ilk başta çok fazla tepki görmezdi. Aydınları ele geçirmek her zaman&#160;için daha kolaydı. Özellikle göz önünde olanların egemen güce bağlılıkları son derece belirgindi. Bunlar son elli yılın hükümetlerine yakın olmak adına her zaman çizgilerinden taviz vermişler, kolayca</p>
<p>dönmüşlerdi. Sınıf farklılığına olan derin bağlılıkları bu döneklerin her zaman güçlünün yanında var olma zaaflarını kışkırtmıştı.</p>
<p>Bu delinin başarısızlığı durumunda bile hiç kimse kendisini sorumlu tutamazdı. En kötü ihtimalle bir daha Türkiye sınırlanndan&#160;içeri girmesi engellenirdi ki, bunun da içinde bulunduğu durum açısından hiçbir önemi yoktu. Saraydan uzak geçen her gün onun için&#160;anlamsız bir zaman kaybıydı. Paris'te yaşayan oğlunun bu fikirlere&#160;olan isteksizliği onu çıldırtıyordu, ama saraya yerleştiklerinde ve&#160;oğlu İstanbul'a geldiğinde göreceği ilgi onu da aynı amaca yönlendirecekti. Millet her zaman başında padişahını görmek isterdi. Bundan hiçbir kuşkusu yoktu. 30 Ağustos'ta yapılacak eylemin insanla-n sindireceği kuşku götürmez bir gerçekti, ancak yine de çok kan&#160;dökülmemesini arzu ediyordu.</p>
<p>Tekrar fedaisine odaklandı. Onu saraya götürebilecek tek kişi karşısında duruyordu. Babacan bir sesle konuşmaya başladı. &quot;Bak,&#160;Turan... Gittiğin yolda en tehlikeli dönemeçlere geldin. Bu çaban ve&#160;fedakârlığın şüphesiz karşılıksız kalmayacaktır. Ancak, bu noktada&#160;yapacağın bir hata bizi başladığımız noktaya geri götürür. Bu yüzden&#160;dikkatli ol ve sakın bir hata yapma! Şimdi git, gerekeni yap! Benimle nasıl irtibata geçeceğini biliyorsun. Allah yardımcın olsun!&quot;</p>
<p>Turan Hoca, efendisinin sözleri karşısında gözlerinin dolduğunu fark etti. İçi içine sığmıyordu. Gözlerini yerden kaldırmadan, gür bir sesle konuştu. &quot;Padişahım çok yaşa!&quot;</p>
<p>Sonra da gözlerinden süzülen yaşlara aldırmadan geri geri yürüyerek salondan çıktı. Sokağa inince etrafa gururla baktı. Sıradan insanlar, sıradan hayatlannın sıradan dakikalannı yaşıyordu. Bir gün bu ülkenin kahramanı olacaktı ve insanlar onu sokakta gördüklerinde&#160;hayranlıkla süzecek, imreneceklerdi. Saatine baktı. Cep telefonundan&#160;bir numarayı çevirerek karşı tarafa talimat verdi. &quot;Hamza, oğlum...&#160;Tanker yarın yola çıksın!&quot;</p><h4><a id="bookmark6"></a><span style="font-weight:bold;">32</span></h4><h5><a id="bookmark7"></a>İSTANBUL</h5><h5><a id="bookmark8"></a>Maçka &#160;&#160;&#160;Ağustos</h5>
<p>Selim balkonun korkuluklarına yaslanmış, sessizce manzarayı izliyordu. Aslında tek bir noktaya kilitlenmişti gözleri: Topkapı Sa-rayı'na. Nedenini bilmiyordu, ama içinde büyük sıkıntı vardı. Saraya her baktığında olumlu düşüncelere kapılırdı, ancak içinde bulunduğu ruh hali, sarayı onun için kasvetli bir görüntüye dönüştürmüştü. Tuhaf bir duyguydu bu; ne Salacak sahili, ne Kız Kulesi, ne Haliç ağzındaki hareketli vapurlar, ne de manzaranın diğer parçaları ilgisini çekiyordu. İçinde bir yerlerde, bir güç, tüm dikkatini saraya&#160;yöneltmişti. Anlam veremedi.</p>
<p>Eve gelmeden işyerine uğramış, kendini iyi hissetmediğini söyleyerek izin almıştı. Turan Hoca'ya ulaşana kadar bu hastalık mazeretini devam ettirecekti. Bu arada bir hastaneye uğrayıp rapor almasında da fayda vardı. Bu hay huy içinde işsiz kalmak istemiyordu. Bankada beş kuruş parası olmadığı aklına geldi, canı sıkıldı. Şehir&#160;hayatının çoğunlukla paranın yarattığı dengeler üzerine kurulmuş&#160;olması sıkıcıydı. Başarının kazanılan paranın miktarıyla ölçüldüğü&#160;bir dünyaydı bu. Geçenlerde gazetede okumuştu: meşhur zenginlerden biri, kendisine harıl harıl yaptığı işi anlatmakta olan ahbabının</p>
<p>sözünü kesip lafı uzatmamasını, yıllık üretim ve ihracat rakamlarını söylemesinin yeterli olduğunu söylemişti. Bir de, bunu böbürlenerek anlatıyordu. İnanılacak gibi değil! Eski filmlerdeki, hem zengin, hem de iyi olabilen, ahlaki değerlere sonuna kadar bağlı işadamı tiplerini özledi. Aslında o filmleri seyrederken -çocuktu o zamanlar-iş hayatının öyle tiplerle dolu olduğuna inanmıştı. Sonunda gerçek&#160;çakallarla karşılaştığında iş hayatının sandığı kadar güzel olmadığını fark etmişti. Oysa o da zengin bir işadamı olup fakirlere babalık&#160;yapmak istiyordu; zor durumda olan işçilerine yardım edecekti. Hayat her zaman kötü sürprizlerle doluydu.</p>
<p>Cep telefonunun sesiyle daldığı düşüncelerden sıyrıldı. Arayan numarayı görmek için ekrana baktı. Gizli numaraydı. Numarasını&#160;gizleyen aptallardan nefret ediyordu. Madem numaralannın bilinmesini istemiyorlar, neden arıyorlar, diye düşündü. Başını iki yana sallayıp yeşil tuşa bastı.</p>
<p>&quot;Efendim?&quot;</p>
<p>&quot;Bir şey bulabildin mi?&quot; Arayan, Banş'tı.</p>
<p>&quot;Bakın, sizden aynlalı ne kadar oldu ki? İşyerine uğradım, or-dan da eve yeni geldim. Kafamı toplamaya çalışıyorum.&quot;</p>
<p>&quot;Nereye gittiğini, ne yaptığını biliyorum. Benim anlamak istediğim yeni bir şey var mı? Sana üç saatte bir konuşacağımızı söyledim. Durumun ciddiyetinin farkında mısın, Allah aşkına?&quot; diye tersledi ajan gergin bir sesle.</p>
<p>Selim'in bu dakikalarda ihtiyacı olan en son duyguydu gerginlik. Soğuk bir sesle konuştu. &quot;Her gün yolda giderken bir savaş helikopteri önümü kesmiyor! Tabi ki durumun ciddiyetinin farkındayım, ama ne bekliyorsunuz, anlamıyorum! Sihirbaz değilim!&quot;</p>
<p>Banş'ın sesi bu kez daha sakin çıktı. &quot;Peki, tamam. Ama lütfen harekete geç artık. Çünkü bu işin sonu çok kötü olacak hepimiz için!&#160;Yukardakiler benden kelle istiyor!&quot;</p>
<p>&quot;Elimden geleni yapacağım, ama kelle bulmak sizin işiniz.&quot;</p>
<p>Barış'ın dişlerini sıktığı telefonda dahi anlaşılıyordu. &quot;Üç saat sonra görüşürüz.&quot;</p>
<p>Selim birden atıldı. &quot;Bir dakika, bir şey soracağım. Sahi, aklıma takıldı, siz bu adamların cep telefonunu dinlemeye almadınız mı? Yani, ben ara sıra gazetelerde okuyorum da ordan geldi aklıma.&#160;Telefonun yerini tespit edemiyor musunuz?&quot; diye sordu.</p>
<p>Kısa bir sessizlik oldu, sonra ajanın ıslık gibi tıslaması duyuldu. &quot;Bunu düşünebildiğine göre karşında kimlerin olduğunun farkında değilsin! Bu adamların yanındayken arkanı kollasan iyi olur! Tabi ki telefonları dinlemede, ama her gün ayrı bir numara kullanan&#160;birini izlemek bazen mümkün olmuyor. Sokaktan geçen adamın adına dahi telefon hattı almışlar, izlememiz imkânsız. Arkanı kolla!&quot;</p>
<p>Selim kulaklığına gelen kesintisiz ıslığı duyunca telefonun suratına kapatıldığını fark etti. Çok kızmış olmalıydı ajan. Daha fazla zorlamanın anlamsız olduğuna karar verdi. Sonuçta, işini yapan bir&#160;adamdı o da. Telefonu tekrar eline alıp Hoca Efendi'nin özel numarasını çevirdi. Telefona çıkan hizmetliye ziyarete gelmek istediğini söyledi. Kısa bir sessizlikten sonra karşı taraf beklediklerini nazikçe söyleyip telefonu kapattı. Selim cevap vermeye fırsat bulamadan yüzüne&#160;kapanan telefona şaşırarak baktı. Bugün herkes gergindi anlaşılan.</p>
<p>Bir saat kadar sonra Hoca Efendi'nin Fatih'teki kayıp sokakta yer alan alçakgönüllü evinin önündeydi. Ana caddeye kadar taksi ile&#160;gelen Selim'i, bir hizmetli alıp eve getirmişti. Hoca Efendi'nin yanına çıktığında her zamanki huzur dolu enerjiyi hissetti. Bu adamın cinayetlerle ilgisi olamazdı. Kan akıtan insanların enerjileri kırık yayılırdı. Oysa Selim, Hoca Efendi'nin yanında aylarca, yıllarca kalabilirdi. Konuşmadan, sadece Kuran'ı okuyup yaşayarak... Hoca Efendi'nin etrafında bu kadar çok insanın toplanmasının nedenlerinden&#160;biri bu olmalıydı. Allah'ın bahşettiği müthiş bir huzur kaynağıydı.</p>
<p>Karşılıklı hal hatır sorgusundan sonra günlük olayları konuştular. Hoca Efendi ne kadar müteessir olduğunu anlatıyordu. Samimiydi. Hakk'ın rahmetine kavuşanlara beraberce dualar ettiler.</p>
<p>Selim kendisine ikram edilen buz gibi turunç şerbetini içtikten sonra gitmesi gerektiğini düşünüp müsaade istedi. Hoca Efendi kalması için ısrar ettiyse de daha sonra tekrar geleceğini söyleyip kibarca odadan ayrıldı.</p>
<p>Alt kata indiğinde her zamanki hizmetlinin kendisini uğurlamak için sofada bulunmadığını fark etti. Ortada kimse yoktu. Merdiven altındaki odada bulunabileceklerini düşünüp oraya bakmak için ilerlediğinde kötü bir his içini kapladı. Arkasında bir hareketlenme olduğunu hissetti. Tam o anda kaba bir elin tuttuğu pamuk&#160;yumağı yüzüne kapatıldı. Kısa bir an eter, diye düşündü. Neler olacağını görmek için karşı koymamaya karar verdi. Sahte çırpınış&#160;gösterilerinden sonra derin bir nefes alarak kendini karanlığın kaygan kuyularına bıraktı.</p>
<p>Davut, Selim'in bayıldığına emin olunca yavaşça yere yatırıp kenarda duran poşetin içinden siyah bir kadın çarşafı çıkardı. Çarşafı fazla zahmet çekmeden Selim'e giydirdi. Şimdi kurbanının sadece gözleri görünüyordu. Selim'i ayağa kaldınp kolunun altına girerek kapıdan çıkardı ve bekleyen otomobilin arka koltuğuna yatırdı. Tahmin ettiği gibi, çok kolay olmuştu. Şimdi kurbanı uyanmadan Eyüp sırtlarındaki eve gitmeliydi.</p>
<p>Selim başında müthiş bir ağnyla uyandı. İnanılmaz bir susuzluk hissediyordu. Eterin etkisi olmalı, diye düşündü.</p>
<p>Gözlerini iyice açtığında yan aydınlık bir depoda olduğunu gördü. Uzun zaman önce terk edilmiş gibi duran, pislik içinde bir&#160;hangardı burası. Sandalyeye oturtulmuş, elleri arkadan, ayakları bi-</p>
<p>teklerinden sandalyeye bağlanmıştı. Hemen birkaç metre ilerisinde, sırtı dönük, ayakta duran iri kıyım bir adam, önündeki büyük ve harap masanın üzerinde bir şeylerle uğraşıyordu. Adam hareketlenmesini fark edip geriye döndüğünde, hatırladı: Bu, Turan Hoca'nın yanında gördüğü adamlardan biriydi. Büyük bir irin torbasına benziyordu. Karanlığın sahiplerinin emrine girdiği, ruhunu küçük yaşlarda kötülüğün hizmetine soktuğu yüzündeki soluk enerjiden belliydi. Adamın ruhundaki diğer azapları, öldürdüğü insanlann izlerini&#160;gördü. İçinde, derinlerinde bir yerde bir hareketliliğin başladığını&#160;hissetti. Bu zavallı cellat için güneş ışığını gördüğü son gün olacaktı. Kontrolden çıkmadan önce bu adamdan bilgi almalıydı. Turan&#160;Hoca'nın nerede olduğunu bu adamın bildiğinden emindi.</p>
<p>Yaklaşan adamın hırıltılı sesini duyunca sersemlemiş rolünü devam ettirmeye karar verdi.</p>
<p>&quot;Vay, vay, vay! Demek uyandın, ha!&quot;</p>
<p>&quot;Nerdeyim ben? Neden bağlıyım? Kimsin sen?&quot; dedi Selim, baygın bir havada.</p>
<p>Davut'un bir mermer levhayı çatlatabilecek yumruğu sol elmacık kemiğinde patladığında gözünde şimşekler çaktı Selim'in. Müthiş bir acı hissetti başında, keskin bir bıçak beynine girip çıkmış gibi. Bu kez içinde yoğun bir dalgalanma oldu. Misafiri gelmek&#160;üzereydi, fazla vakti yoktu. Acıya hazırlıksız yakalanmıştı. Daha&#160;dikkatli olmaya karar verdi.</p>
<p>&quot;Bu, hoş geldin demekti. Birazdan başına gelecekleri bilseydin seni bir an önce öldürmem için ayağımın altını öperdin, deyyus!&quot;</p>
<p>&quot;Ben sana ne yaptım ki?&quot; diye sordu Selim safça.</p>
<p>İsterik bir gülümsemeyi, sapsarı dişleriyle süsledi Davut. Sonra da bir iki saniye durdu ve cevap verdi. &quot;Farkındaysan, burda sadece sen ve ben varız. Kimsenin seni sorguya çekmek gibi bir derdi yok. Efendim senin için kararını zaten vermiş. Öleceksin!&quot;</p>
<p>&quot;Efendin?&quot;</p>
<p>&quot;Efendimin kim olduğunu iyi bilirsin, ajan köpeği!&quot;</p>
<p>&quot;Efendinin kim olduğunu bilmiyorum. Seni Turan'ın yanında görmüştüm, yoksa efendin de...&quot; Selim sözünü bitiremedi. Davut bu&#160;kez daha sert bir yumruğu, cüssesinden umulmadık bir hızla, sol kaşının üstüne patlatmıştı.</p>
<p>Selim yine hazırlıksız yakalandığından kendine küfretti. İkinci yumruk, misafirini kilitlediği kapıda daha büyük bir yıkım yaptı. Kontrolden çıkması artık an meselesiydi. Kaşı bir ceviz kadar şişmiş ve yarılmıştı. Sıcak kanın yanağından aşağıya süzülmekte olduğunu fark etti. Birkaç dakikaya daha ihtiyacı vardı.</p>
<p>Davut arkasını dönüp masaya doğru gitti. Selim göz ucuyla baktığında birkaç şişe, küçük bidonlar, değişik büyük kaplar, damlalıklar ve siyah uzun kauçuk eldivenler gördü. Tek amaçlı, mobil bir&#160;laboratuvara benziyordu masa. Muhtemelen asit karışımları olmalı,&#160;diye düşündü.</p>
<p>Davut eldivenlerden birini giydi. Diğerini ise tam giyecekken durdu. Kan görmek adrenalin seviyesini arttırmış, adını koyamadığı heyecan dalgası vücudunu sarmıştı. Kurbanını asitle eritmeden&#160;önce şiddetli bir nikotin ihtiyacı hissetti. Bir sigara içerken aynı zamanda kurbanla da laflayabilirdi. Merak ettiği noktalar vardı. Sol&#160;elindeki eldiveni çıkarmaya ihtiyacı yoktu, diğer eldiveni masaya&#160;bırakıp sigara paketinden bir tane aldı, itinayla dudaklarına kondurup çakmağı yaktı. İlk nefesin ciğerlerindeki tüm noktalara yayılması için elinden geldiğince derin çekti. Bir iki saniye sonra dumanı havaya bırakıp ne kadar uzağa üfleyebildiğine baktı. Zevkten&#160;dört köşe oldu. Dönüp kurbanına doğru ilerledi. Adamın yüzünün&#160;sol tarafı kanlı bir fırça sürülmüş gibiydi. scanned by darkmalt1</p>
<p>&quot;Ne diyordum? Ha, evet... Ölmene zaten karar verildi, ama bunun uzun ve acılarla dolu ya da ani ve acısız olması senin elinde.</p>
<p>Sorularıma cevap ver, seni çabuk öldüreyim. Mesela... O gece kulüpte neden bizimkilerin önüne dikildin?&quot;</p>
<p>Selim bu soruyu beklemiyordu. Şaşırdı. Demek o gece olanları gören biri daha vardı. Birden kendisini aptal gibi hissetti. Öyle ya, her terör eyleminde gözcüler olurdu. Bunlar eylemin nasıl yapıldığını, reaksiyonları izler, bir sonraki eylemin şekillendirilmesi için&#160;gözlem yapardı. Eğer taşeronlar bir daha kullanılmayacaksa ya da&#160;yakalandığında çözülme riski varsa, gözcüler polisten alınmış bir silah ve mermilerle eylemcileri öldürürlerdi. O gece de bir gözcü vardı ve kendisini teşhis edebilmişti. Tedbirsiz davrandığını kabul etti.&#160;Sol kaşındaki ağrı, dev bir tokmak olup beynine vurmaya başladığında o bölgedeki tüm sinirlerin elektriğini kesti. Ağrıyı kontrol altına alabildiğini, dilediği anda vücudunun herhangi bir yerindeki&#160;ağrıyı kesebildiğini ilk fark ettiğinde çok eğlenmişti. Komik bir durumdu onun için. Çocukluğunda seyrettiği <span style="font-style:italic;">6 Milyon Dolarlık Adam&#160;</span>filmindeki gibi.</p>
<p>Davut tam önünde dikilmiş, sigarasını tüttürerek verilecek cevabı bekliyordu. Ancak Selim'in cevabı bir soru oldu. &quot;Efendin ner-de şu an?&quot;</p>
<p>Davut, kurbanının soru sormasına sinirlenmişti, ama onu asıl çıldırtan kurbanının ses tonuydu. Sigarasını ağzına götürüp bir üçüncü yumruğu yine sol kaşın üstüne attı. Kaşın yarılmış kısmından daha fazla kan gelmeye başladı. Sigarasından derin bir nefes çekip&#160;kurbanının yüzüne üfledi. Sonra da isterik gülüşünü de araya katarak anlatmaya başladı. &quot;Demek efendimin nerde olduğunu merak&#160;ediyorsun, ama sorularıma cevap vermiyorsun, öyle mi? Şimdi ananı belleyeceğim! Bu eldiven ne işe yarıyor, biliyor musun? Sana damla damla asit vereceğim. Efendimin senin için hazırlattığı özel bir&#160;karışım. Çin işi. İlk damlaları ayak parmaklarına damlatıp erimelerini seyredeceğiz. Sonra bileklerine damlatacağım; ellerin kollarından ayrılıp yere düşecek. Bu karışımın bir ineği iki dakika içinde bir&#160;kibrit kutusuna nasıl sokabildiğini göreceksin. Sonra aletine damlatıp seni fazlalıktan kurtaracağım. Ha, yumurtalarını da unutmamak&#160;lazım. Pırıl pırıl olacaksın, cillop gibi. Derken ayakların, bacakların&#160;ve kolların, hepsi küt diye senden ayrılmaya başlayacak, ama yavaş&#160;yapacağız. Ben yedi sekiz saat çalışırız, diye düşündüm. Sen ne dersin? Bir yere sözün var mı?&quot; dedi Davut, sonra da yaptığı espriye&#160;kısık bir hırıltıyla güldü.</p>
<p>Selim bu şekilde bir yere varamayacağını anladı. Bu adamdan alınacak bir cevap yoktu. Besbelli Turan Hoca'nın elini bulaştırmak&#160;istemediği cinayetleri işleyen sıradan bir maşaydı. Adama acıma-maya karar verdi ve içindeki misafirin iplerini gevşetmeye başladı.</p>
<p>&quot;Peki... Tamam. Ne istiyorsan söyleyeceğim, ama elini ayağını öpeyim, bir daha bana böyle vurma! Madem öldüreceksin bir an önce öldür. Canım çok yanıyor,&quot; diyerek titrek bir sesle teslim bayrağını salladı.</p>
<p>Davut, kurbanının beklenen çözülmesini gördüğü için rahatladı. &quot;Hah şöyle aslanım... Adam ol da öbür tarafa tek parça göndereyim seni. Şimdi dökül hele, o gece orda ne işin vardı?&quot;</p>
<p>Selim ağzına dolan kanlan tükürmeye çalıştı. Dudağından sızan uzun bir kan salyası apış arasına doğru hareketlendi. Kısa bir nefes alıp karşı koymadan konuştu. &quot;Aranızdaki ajanımız o gece yapılacak eylemden bizi haberdar etmişti...&quot;</p>
<p>Bu itiraf Davut'un ilgisini çekmeyi başardı. Kaşlarını havaya dikip merakla sordu. &quot;Ne ajanı?&quot;</p>
<p>Selim ağlamaklı oldu. &quot;Yalvarırım, bir fırt ver sigarandan. Canım çok yanıyor. Yalvarırım, lütfen...&quot;</p>
<p>Davut, aralarında bir hain olması ihtimaline takılmıştı. Eğer bu hainin kimliğini öğrenebilirse onun için büyük bir piyango olacaktı. Efendisinin gözünde önemli bir yer edinecek, bir anlamda</p>
<p>rüştünü ispatlayacaktı. Böylece efendisi bundan sonra adam öldürme gibi basit işlerin dışında, eylemlerde de one yer verecek, kimbi-lir, belki de fikrini isteyecekti. Sigarasında zaten birkaç nefes kalmıştı. Fazla duraksamadan, eldivensiz elini kurbanının ağzına doğru uzattı. Bu, Davut'un elini bileğinde son görüşü oldu.</p>
<p>Sandalyede bağlanmış oturan kurbanı, birden, insanın kanını donduran bir böğürtüyle ağzını yaklaşık bir karış genişliğinde açarak ileri atılıp Davut'un elini bileğe kadar dişlerinin arasına aldı.&#160;Kapanan çenesi basınçlı bir pres gibi, bilek kısmını parçalayarak eli&#160;kopardı.</p>
<p>Davut bir çığlık atarak kendini geri attı. Yere yuvarlandı. Parçalanmış kemik, kıkırdak ve damarlar, bileğinin ucunda çıplak bir şekilde duruyordu. Aşağı sarkan kesik damardan fışkıran kan ortalığı bir anda kırmızıya buladı.</p>
<p>Davut gözlerini parçalanmış bileğinden kurbanına çevirdiğinde rollerin değiştiğini anladı; artık kurban kendisiydi. Sandalyede oturan yaratığın gözleri kan renginde, vahşi bir bakışla parlıyordu. Kafasının üzerinde görünen kalın kıvrımlı boynuz ve cildinin tamamı&#160;koyu yeşil renkteydi. Arkada bağlı duran ellerini büyük bir rahatlıkla iki taraftan havaya kaldırdığında, pençeleri havada asılı kaldı.&#160;Ayaklarını bağlayan koli bantları da bu doğaüstü güç karşısında çaresiz kalmıştı. Yaratık usulca ayağa kalkıp ağzındaki eli birkaç metre ilerisindeki Davut'a tükürdüğünde, adam korkudan bayılmıştı.</p>
<p>Birkaç dakika sonra Selim çömeldiği yerde kendine geldiğinde etrafına bakındı yavaşça. Misafirinin şiddeti inanılmaz olmuştu. Davut'un başı gövdesinden ayrılmış, yarısı ısırıldığından beyni kırık kafatasının arasından yere akmıştı. Kollar koparılıp sağa sola&#160;savrulmuş; bacaklar, bel kırılarak arkadan sırta yapıştırılmıştı. Ortalık kandan geçilmiyordu. Ağır bir sidik kokusu kana karışarak insanı kusturabilecek bir kıvama gelmişti.</p>
<p>Başını iki yana salladı. Adama acımamıştı, ama bu vahşetin bir gün kontrolünden tamamen çıkması ihtimali karşısında titredi. Allah izin vermeseydi bu yaratık nıhıına yerleşebilir miydi? Hayır, her&#160;varlığın yaratıcısı bu zebaniyi de yaratmıştı kuşkusuz. Onun Selim'&#160;in içinde yatmasının bir nedeni vardı. Belki de onu korumak içindi,&#160;kim bilir? Çok fazla düşünmemeye karar verdi. Ağzında iğrenç bir&#160;tat ve üzerinde müthiş bir uyku isteği vardı. Bir an önce bu sefil&#160;hangardan ve cesetten uzaklaşıp eve gitmek istedi.</p>
<p>Dışarı çıktığında gecenin koyu karanlığı olduğunu fark etti. Etrafına bakındı. Avrupa yakasında olmalıydı. İleride yoğun yerleşim ışıkları Boğaz'ın iki yanında dizilmişlerdi. Bulunduğu yer bir&#160;mezarlığın ortasında, kullanılmayan bir depoydu. Ağaçların arasından kıvrılan Boğaz'ı görünce Haliç civarında bir yerde olduğunu&#160;anladı.</p>
<p>Anayola çıkıp bir araç bulmak kolay olmamıştı. Durdurduğu iki taksi, üstünü kan revan içinde görünce almaktan vazgeçip gaza&#160;basmıştı. Böylece üçüncü taksiye yüzünü göstermeden seri şekilde&#160;bindi. Şoförü korkmaması için ikna etmesi kolay olmasa da bol bahşiş vereceğini söyleyince adam onu Maçka'ya götürmeye razı oldu.&#160;Eve geldiğinde, kendisini takip etmekle görevli polisleri, arabalarının dışına çıkmış vaziyette gördü. Taksiden indiğini görünce hareketlendiler, ama yanına gelmediler.</p>
<p>Banyoda ılık suya kendini bıraktığında olanları düşündü. Turan Hoca aptal bir adama benzemiyordu. Bu işleri yapmadan önce güvenli bir sığınak hazırlamış olmalıydı. Gözlerini kapadığında yine Topkapı Sarayı'nı gördü. Bunun bir anlamı olmalıydı. Banyodan&#160;çıktıktan sonra yoğunlaşıp Turan Hoca'nın peşine düşmeye karar&#160;verdi. Bakalım neler bulacaktı? Tam bu sırada ev telefonu çalmaya&#160;başladı. Barış arıyor olmalıydı. Ahizeyi kulağına götürdüğünde yanılmadığını anladı.</p>
<p>Ajanın sesi gergindi. &quot;Üç saatte bir görüşmemiz gerektiğini söylemiştim! Oysa son sekiz saattir ortadan kaybolduğun yetmezmiş gibi cep telefonunu da kapatmışsın! Allah aşkına, ne yapmaya&#160;çalışıyorsun?&quot;</p>
<p>Selim sakin bir sesle cevap verdi. &quot;Kaçırıldım. Hoca Efen-di'nin evinden çıkarken eterle bayılttılar.&quot;</p>
<p>&quot;Ne diyorsun? Hocanın işi mi?&quot;</p>
<p>&quot;Hayır hayır. Mübarek adamın hiçbir şeyden haberi yok. Bundan kesinlikle emin oldum.&quot;</p>
<p>&quot;Orasını bilemem. Göreceğiz bakalım. Hele diğer şerefsizi bir elimize geçirelim.&quot;</p>
<p>Selim soğuk bir şekilde itiraz etti. &quot;Ama söz vermiştin ve ben verilen sözleri ciddiye alırım!&quot;</p>
<p>Karşı tarafta kısa bir tereddüt fark edildi. &quot;Sadece elimden geleni yaparım, dedim. Neyse, kimmiş seni kaçıranlar?&quot;</p>
<p>&quot;Adamı Turan Hoca'nın yanında görmüştüm. Benden şüphelenmişler. Öldürülmeme karar vermişler.&quot;</p>
<p>Barış, Selim'in lafını tamamlamasına izin vermedi. &quot;Peki, nasıl kaçtın ellerinden?&quot;</p>
<p>&quot;Aslında inanılmayacak kadar şanslı olduğumu düşünüyorum. Uyandığımda adamı önümde parçalanmış halde buldum. Ne olduğu&#160;hakkında hiçbir fikrim yok. Sonra da bağlarımı çözüp kendimi dışarı attım.&quot;</p>
<p>&quot;Demek bu kadar basit, ha? Belki de koruyucu bir meleğin vardır, ne dersin?&quot;</p>
<p>Selim bu kez gülmemek için kendini tuttu. &quot;Belki de... Kim bilir?&quot;</p>
<p>&quot;Bak Selim, terör örgütleri ceset parçalamaz. Eğer bu işin içinden ikimizi de çıkaramazsan, parçalanmış cesetlerle ilgili başının belaya gireceği kesin. Seni götürdükleri yeri tarif edebilir misin?&quot;</p>
<p>&quot;Eyüp sırtlarında, mezarlık içinde terk edilmiş bir hangar ya da depoydu. E-5 karayoluna yakın kısımda.&quot;</p>
<p>&quot;Pekâlâ... Bunun dışında bir şey var mı? Hâlâ en önemli ihtimalimiz sensin!&quot;</p>
<p>Selim vereceği cevabı düşündü bir an, sonra da kısa fakat net konuştu. &quot;Bana birkaç saat izin ver, sana Turan Hoca'yı nasıl bulacağını söyleyeceğim...&quot;</p>
<p>&quot;Peki... Saat 01.00'de seni arayacağım. Evde ol. Bu arada, bizim çocuklardan biri sana bir cep telefonu getirecek. Lütfen bağlantıda kal, olmaz mı?&quot;</p>
<p>Selim telefonu yerine bıraktığında kendisini yorgun ve gergin hissediyordu. Harekete geçmesi için önünde az bir süre vardı. Turan&#160;Hoca'nın bir sonraki hedefinin ne olabileceğini düşündü. Kendisi olsa nereyi vururdu? Başbakan ya da cumhurbaşkanını mı? Bunların&#160;tahmini kolay hedefler olacağına karar verdi. Bu kadar gürültü ve&#160;gerilim yaratan biri daha büyük bir şok yaşatmak istiyor olmalıydı.</p>
<p>Daire zilinin çalınmasıyla banyodan havluya sarınıp çıktı. Kapı önündeki polislerden biri kendisine cep telefonu getirmişti. Memur, Selim'in yüzündeki darp izlerini görünce şaşırdı, ancak bir şey söylemeden telefonu verip geri döndü.</p>
<p>Selim salona geçip yere bağdaş kurdu. Karşısındaki duvara yoğunlaşmaya başladı. Birkaç dakika sonra duvar kaynamaya, dönmeye, kanşmaya başladı. Kendisini bir feribotta gördü. Bu, İstanbul -Yalova arasında yolcu ve otomobil taşıyan feribottu. İstanbul'un güneyinden Anadolu'ya kısa yoldan geçmek isteyenlerin kullandığı bir hattı. İleride karanlığın içinde görünen ışıklara bakınca feribotun İstanbul'a doğru gelmekte olduğunu anladı...</p><h4><a id="bookmark9"></a><span style="font-weight:bold;">33</span></h4><h5><a id="bookmark10"></a>İZMİT</h5><h5><a id="bookmark11"></a>Darıca &#160;&#160;&#160;29 Ağustos</h5>
<p>Turan Hoca, Bursa'da efendisini ziyaret edip icazetini aldıktan sonra, İstanbul'a dönmek üzere yola çıkmıştı. İçinde kabaran büyük&#160;coşku ile otomobil kullanırken karşılaştığı kimlik kontrolleri dahi&#160;keyfini kaçırmamıştı. Polis ve jandarma neredeyse beş kilometrede&#160;bir kontrol noktası oluşturmuş, yolcuları araçlardan indirerek sıkı bir&#160;arama yapıyor, kimlikleri kontrol ediyordu. Hepsinin gerginliği yüzlerinden okunuyordu. Ne aradıklarını dahi bilmeden sadece psikolojik baskı kurmaya çalışarak olaylar başladığından beri trafikte seyreden tüm araçları durduruyorlardı. Tabi ki saygıdeğer öğretim görevlisini durdurdukları için özür dilemişlerdi.</p>
<p>Turan Hoca sıkıntısız seyahatini sürdürmüş, hatta Yalova çıkışında feribot iskelesine geldiğinde seyyar satıcılardan taze ceviz almış, sırada beklerken atıştırmıştı. Ertesi gün büyük bir gündü onun için, belki de sırf bunun heyecanından içi içine sığmıyordu. İstanbul'da son eylemi gerçekleştirmeden önce tüm inananları Beylikdü-zü'ndeki evde helalleşmeye çağırmıştı. Tarikat üyelerine bütün ailelerini getirmeleri tembih edilmişti. Böylece eylem sırasında hem bir&#160;arada bulunmak, hem de tanıdıklardan birinin patlamalardan zarar&#160;görmesini engellemek düşüncesindeydi.</p>
<p>Feribota bindiğinde otomobilini park etmiş, üst kata çıkarak manzarayı seyretmek istemişti. Üst kata geldiğindeyse güvertenin&#160;korkuluklarına dayanmış, diğer yolcuların varlığına aldırmadan ileride, uzakta ışıkları görünen Darıca ilçesinin denize bakan evlerini&#160;izlemeye koyulmuştu.</p>
<p>Otomobilde yediği cevizlerin ağzını kuruttuğunu fark etti. Çay içmek için bundan daha iyi bir zaman olamaz, diye düşündü. Feribotun beyaz ceket giymiş emektar garsonu elinde çay dolu tepsiyle yanına geldiğinde de dumanı tüten çaylardan birini aldı. Çayı büyük bir&#160;keyifle yudumlarken ileride görünen ışıklara doğru bakıp ertesi gün&#160;gerçekleştirecekleri patlamayı hayal etti. Acaba etkisi nereye kadar&#160;olacaktı? Kaç kişi ölürdü kim bilir? Kaç bina, kaç ev, kaç sokak, kaç&#160;mahalle yıkılacaktı? Ne olursa olsun gidilecek yolda, verilecek bedellerdi bunlar. Hiç kimse ve hiçbir şey padişah efendiden değerli&#160;olamazdı. Çay bardağından aldığı bir yudum ile düşüncelerinden sıyrılıp etrafını incelemeye başlamıştı ki tiz bir çocuk çığlığıyla irkildi.</p>
<p>Sesin geldiği yöne doğru döndü. Beş altı yaşlannda bir kız çocuğu ağlayarak kendisini sakinleştirmeye çalışan annesine bir şeyler anlatmaya çalışıyordu. Turan Hoca, çocuğun herhangi bir isteğinin&#160;geri çevrildiğini bu yüzden huysuzluk yaptığını düşünüp omuz silkti. Ancak tam önüne dönecekken küçük kız kendisini parmağıyla işaret edip daha tiz bir çığlık atınca sersemledi.</p>
<p>Küçük kız korkunç bir şey görmüş gibi oturduğu yerde ayaklarını hızla yukarı aşağı sallıyor, şiddetli bir histeriye kapılmış gibi ağlıyordu. Parmağı ısrarla kendisini gösteriyordu. Kızın annesi bir taraftan Turan Hoca'ya kaçamak bakışlar atarak küçüğün neden böyle kontrolden çıktığını anlamaya çalışıyor, diğer taraftan da çocuğu sakinleştirmeye gayret ediyordu. Bu garip karışıklık çevredekilerin de&#160;ilgisini çekmiş, çocuğun bir adamı gösterip deli gibi çırpınması üzerine ne olduğunu anlamak için etraflarında toplanmaya başlamışlardı.</p>
<p>Turan Hoca kalp atışlarının hızlanmaya başladığını, yüzüne kanının hücum ettiğini fark etti. Nabzı deli gibi atıyor, içindeki yakalanma korkusunu açığa vurmaya hazırlanıyordu.</p>
<p>Tam bu sırada birkaç metre ilerisinde sol tarafta duran bir kadının kucağındaki köpek seri bir şekilde havlamaya başladı. Köpek müthiş bir öfkeyle kendini yırtıyor, sahibinin elinden kurtulmaya&#160;çalışıyordu. Küçük kızın ağlaması ve çığlıklarına köpeğin havlaması da katılınca ortalık birden ana baba gününe döndü.</p>
<p>Çevredekilerden iri kıyım, yüzünde bir haftalık sakalı olan esmer biri -ki muhtemelen kamyon şoförüydü- kaşlarını çatarak Turan Hoca'ya doğru ilerledi ve varil yuvarlanmasını andıran bir sesle,&#160;&quot;Kardeş, çocuğa bir şey mi yaptın?&quot; diye sordu.</p>
<p>Turan Hoca bir anda ilgi odağı olmasının paniğiyle kekeleyerek, &quot;Hayır kardeşim, ne yapacağım, sırtım dönük çay içiyordum, çocuk bağırınca geriye döndüm, ne bileyim ben?&quot; dedi.</p>
<p>Kamyon şoförü, Turan Hoca'nın bir adım önünde ve çocukla arasında duruyordu, cevap vermek için ağzını açmıştı ki deli gibi&#160;havlayan küçük süs köpeği birden sahibinin kucağından kurtularak&#160;kendilerine doğru koşmaya başladı. Turan Hoca da etraftakiler gibi&#160;bir an köpeğin kendisine saldıracağını düşünmüştü. Ancak köpek&#160;kamyon şoförünün biraz arkasında, hırlamalar ve havlamalar içinde&#160;küçük daireler çizmeye başladı. <a href="http://www.cizgiliforum.com">www.cizgiliforum.com</a></p>
<p>Hayvanın başı kimsenin göremediği bir şeye bakar gibi yukarı kalkınış, yarım metre çapında bir dairenin etrafında bir sağa doğru tur atıyor, sonra bir adım ileri, sonra ani bir hamleyi savuşturmak ister gibi geri geliyor, bu defa da ters yöne daireyi diş göstermelerle tekrar çiziyordu. Küçük kız annesi tarafından kucaklanarak, kantinin bulunduğu salona girdiğinden sesi artık duyulmuyordu, ancak&#160;köpek hâlâ görünmeyen bir düşmanın etrafında, sahibinin bütün&#160;çağrılarına kulak tıkamış, deli gibi dönüyordu.</p>
<p>İşte o anda Turan Hoca hayatında ilk kez iliklerine kadar korktu. Neler olduğunu anlamıştı. Çocuk ile köpek kendisinin ve diğer insanların göremediği bir varlığı görmüşlerdi. Bütün histerinin kaynağı buydu. Aklı durmuş, bütün vücudu inanılmaz bir hızla terlemeye başlamıştı. Etraftakilerin köpeğe odaklanmasını fırsat bilerek kalabalığın arasından sıyrıldı ve merdivenlerden aşağı inerek kendisini otomobiline attı. Koltuğa oturduğunda hemen kapıları kilitleyerek, dışarıdan görünmeyecek şekilde sağ yanına doğru koltuğa yattı. Bildiği bütün duaları okumaya çalışıyordu, ama aklını aşamadı.</p>
<p>O anda diline gelen tek dua NAS suresiydi. Gözleri fal taşı gibi açılmış bir halde, nefessiz kalıncaya kadar okumaya başladı. <span style="font-weight:bold;">&quot;İnsanların göğüslerine kuşkular, kuruntular sokar o; cinlerden de olur, insanlardan da...&quot;</span></p>
<p>İçindeki korkunun altında ezilmiş, bir böcek kadar ufalmıştı. Bir yandan inkâr etmeye çalışıyor, gördüklerinin doğru olamayacağını, ruh halinin son aylardaki ağır baskıdan dolayı aklına oyunlar&#160;oynadığını düşünüyor, kendisine bunu kabul ettirmeye çalışıyordu.&#160;Ancak diğer taraftan küçük kızın parmağıyla kendisini korkuyla ağlayarak göstermesi ve köpeğin daire çizerek görünmeyene saldırması, kuşkuların en büyüğünü ruhuna yerleştiriyordu: Cinler etra-fındaydı...</p>
<p>Feribotun iskeleye yanaşıp hafifçe sarsılması da onu aynı duayı onlarca kez okumaktan alıkoyamadı. Ancak arkadaki araçların kornaya ısrarla basmaları ve yakılan farlar nedeniyle etrafın aydınlanması onu aracını hareket ettirmeye zorladı.</p><h4><a id="bookmark12"></a><span style="font-weight:bold;">34</span></h4><h5><a id="bookmark13"></a>İSTANBUL</h5><h5><a id="bookmark14"></a>Maçka &#160;&#160;&#160;29 Ağustos</h5>
<p>Selim kendine geldiğinde uzun bir süre hareketsiz kalarak nefesini yeniden normale getirmeye çalıştı. Müthiş bir ağrı başlamış, başının içinde dev bir çan çalıyordu. Düşüncelerini toplamaya, gerçeğe dönmeye çalıştı. Şimdiye kadarki yoğunlaşmalarında kendisini bir insanın görebileceğini düşünmemişti. Bu denemede bunu da&#160;öğrenmiş oldu. Demek küçük çocuklar onu görebiliyordu. Belki de&#160;böyle bir genelleme yapmak doğru değildi, belki de sadece o küçük&#160;kıza özgü bir yetenekti.</p>
<p>Birden aklına geldi, düşündükçe hatıraları canlanıyordu. Küçükken anneannesi küçük çocukların akılları erene kadar melekleri ve cinleri görebildiğini anlatmıştı... <span style="font-weight:bold;">Peki, sen Selim? Hangisisin?&#160;Melek misin, yoksa cin mi?...</span></p>
<p>Çocukların diğer yaratılanları belli bir süre görebilmeleri aslında pek de mantıksız sayılmazdı. Çocuklann günahsız doğduklarını öğretmişlerdi, ki bu doğruydu. Altı yedi yaşa kadar kötülük onların ruhlarına sızamıyordu; daha sonra kavgayı, küfrü, kıskançlığı, inatçılığı, karamsarlığı ve en önemlisi diğer insanları suçlamayı öğreniyorlardı... <span style="font-weight:bold;">Nesin Selim Efendi? Cin misin?...</span></p>
<p>Beyninin bir köşesinden gelen sesi duymazlıktan gelmeye çalıştı. Şu an ihtiyacı olan en son şey kendisini sorgulamaktı. Ne olduğunu bilmemek daha güvenli bir duygu gibi geldi. Köpeğin sal-dırabilmesi de ilginçti. Genellikle kendisini fark ettiklerinde kaçarlardı, ama bu seferki oldukça cesur çıkmıştı... <span style="font-weight:bold;">Cin misin?... </span>Kızı korkutmak istemezdi, ama olan olmuştu.</p>
<p>Aklına susuzluğu geldi, canı inanılmaz su istiyordu. Mutfağa gitmek üzere yerinden kalkmıştı ki yoğunlaşmasının nedenini hatırladı. İstihbarat ajanını arayıp gördüklerini anlatması gerekiyordu...&#160;<span style="font-weight:bold;">Neden benden kaçıyorsun? Nesin sen?... </span>Ajanın kendisine beylik&#160;sorular sormamasını umuyordu. Su içmek iyi gelecekti. Mutfağın&#160;ışığını açtığında bir an durdu... <span style="font-weight:bold;">Neden banyoya gidip aynaya bakmıyorsun? Tanışmak istemez misin?... </span>Derin bir nefes aldı, gözlerini kısa bir süre kapatıp bildiği duaları mırıldanmaya başladı...&#160;<span style="font-weight:bold;">Aynaya gelsene? Nesin sen, bilmek istemez misin?... </span>Selim yoğunlaşmak için kendisini zorladı. Duaları bitirip koca bir bardak suyu kafasına diktiğinde biraz kendisine gelebildi. Salona dönüp telsiz telefonu alarak, Barış'ın numarasını çevirdi.</p>
<p>&quot;Alo! Ben Selim... Lütfen soru sormadan dinle... Adamımız şu anda Yalova feribotunda Darıca istikametine geliyor. Acele edersen&#160;yakalayabilirsin... İstediğim kadar inceleyemedim, ama şunu söyleyebilirim ki sakalını ve bıyığını kesmiş. On yaş gençleşmiş gibi duruyor. Adamlarına söyle, çevirdikleri herkesin gözlerine baksınlar.&#160;Gözleri onu ele verecek...&quot;</p>
<p>Barış'ın sesi şaşkın, ama heyecanlıydı. &quot;Tamam, tamam. Sen iyi misin? Sesin iyi gelmiyor.&quot;</p>
<p>&quot;Biraz yorgunum, hepsi bu. Acele etseniz iyi olur, feribot yanaşmak üzere.&quot;</p>
<p>&quot;Peki, sonra konuşuruz.&quot;</p>
<p>Barış telefonu kapatır kapatmaz etrafındakilere emir yağdırmaya başladı. Maslak'ta bulunan Harp Akademileri'nin bir salonunda karargâh kurmuşlardı. Beş dakika sonra pistte hazır bekleyen askeri helikoptere bindiklerinde polis Darıca kavşağında feribota giden&#160;tek yolu tüm giriş ve çıkışlara kapatmıştı. İkinci helikopterde bulunan&#160;baştan aşağı siyahlar giymiş gece görüş dürbünlü sekiz kişilik Jandarma Özel Timi'ne kesin emir verilmişti. Şüpheli şahısların karşı&#160;koyması durumunda öldürücü ateş açılacaktı.</p>
<p>Yaklaşık on dakika sonra Danca kavşağına vardıklarında helikopter kavşak yanındaki geniş arsaya indi. İçindeki yolcuları indirdikten sonra diğer helikoptere yer açmak için havalanıp yüksekte turlamaya başladı.</p>
<p>Feribot iskelesine inen iki şeritli cadde tamamen araçla dolmuştu. Gecenin karanlığında herkes neler olduğunu anlamaya çalışıyordu. Bazı meraklılarla acele işleri olanlar araçlardan inerek yokuşun sonundaki kavşağa doğru yürümeye başlamıştı. Ortalık ana baba gününe dönmüştü.</p>
<p>Barış trafiğin kontrollü bir şekilde akıtılması için yanına gelen bölge sorumlusuna emir verdi. Araçlar ve yayalar, yaklaşık yirmi&#160;kadar polisin hazırladığı barikattan tek tek aranarak geçiriliyordu.&#160;Trafiğin yoğunluğunu ya da geç kalmalarını bahane edip sızlanmaya kalkan birkaç kişi itiraz etmemeleri konusunda sertçe uyarıldı.&#160;Herkes barikattan tereddütlü bir şekilde geçiyordu.</p>
<p>Aradan bir saat geçip herhangi bir şüpheliye rastlanmayınca Barış, Turan Hoca'yı ellerinden kaçırdıklarını anladı. Son bir ümitle önce feribot iskelesinde bekleyen polisleri daha sonra da İstanbul&#160;istikametinde kurulmuş diğer üç kontrol noktasını aradı. Çabaları&#160;boşunaydı, Turan Hoca'yı kaçırmışlardı. Kontrol noktalarının sabaha kadar görev yapmalarını isteyip helikopterleri geri çağırdı.</p>
<p>Askeri helikopter Boğaz Köprüsü'nün üzerinden geçerken, Barış aşağıda seyreden araçların ışıklanna bakarak hocanın mutlaka&#160;İstanbul'a döneceği hissine kapıldı. Sezgileri onu bugüne kadar ya-nıltmamıştı. Sabahın ilk ışıklanyla Selim'i ziyaret etmeye karar verdi. Selim, Turan Hoca'ya bir kez ulaştıysa bunu tekrar yapabilirdi.&#160;Sabah olunca her şey daha kolay olacaktı.</p>
<p>Saatine baktı. Gece yarısını beş dakika geçiyordu. Takvim ku-tucuğunda ise &quot;30&quot; rakamı görünmüştü...</p><h4><a id="bookmark15"></a><span style="font-weight:bold;">35</span></h4><h5><a id="bookmark16"></a>İSTANBUL</h5><h5><a id="bookmark17"></a>Boğaziçi &#160;&#160;&#160;30 Ağustos</h5>
<p>Sabahın ilk ışıklan Boğaz'ın üzerine düşerken, Ukrayna'dan yola çıkıp İzmit Limanı'na gitmekte olan Panama bandıralı Barbaros-sa isimli doğal gaz yüklü tanker, İstanbul'un Karadeniz sahilindeki&#160;Kilyos açıklarında seyrediyordu.</p>
<p>Güvertede durmuş karşıda görünen Kilyos sahillerine bakan Hamza'nın içindeki sıkıntı gittikçe büyüyordu. Güneş henüz ısıtmaya başlamamıştı, ama yine de soğuk sayılmazdı. Hırkasını çıkarıp kenara koydu, sonra da sigara paketinden bir tane alıp yaktı. Sigarasının&#160;dumanını ileriye üflediğinde içindeki duyguların sıkıntıdan çok korkudan kaynaklandığını kendisine itiraf edebildi. Korkuyordu, hem de&#160;iliklerine kadar. Bugün için çocukluğundan beri hazırlanmıştı. Bölük&#160;pörçük hatıralar akıl perdesine düşmeye başladı. İlk eğitimi, ilk arkadaşı, annesinin verdiği sıcak poğaçalar, ilk kavgası, ilk sevdiği kız, ilk&#160;yemin, ilk kan...</p>
<p>Bu yolculuğa çıkmadan önce yapılan video çekiminde ailesine veda etmiş, neden böyle bir yol seçtiğini, biraz kendinden, ama daha çok Turan Hoca'nın eline tutuşturduğu metinden anlatmaya&#160;çalışmıştı. Kameraya konuşmak, bir eylemi nasıl yapacağını anlatmak, ölümden kuru kuruya bahsetmek ne kadar kolaydı. Farkında</p>
<p>olmadan inançları daha da yoğunlaşmış, davasına baş koyan her yolcu gibi gizliden gizliye bir gurur duymaya başlamıştı. Arkasından kim bilir ne methiyeler, ne hikâyeler anlatılacaktı? Belki de kurulacak imparatorluğun üstün cesaret madalyasını kazanacak, tabi&#160;madalya kendisi olmadığı için emektar babasına takdim edilecekti.&#160;Babası nihayet onunla gurur duyacaktı, ama orada da hissettiklerini&#160;kimseye belli etmeyeceğinden emindi.</p>
<p>Iki martı uzun çığlıklar atarak havada süzüldü. Hayat onlar için ne kadar basit, diye düşündü Hamza. Başını kaldırıp martıları izledi.&#160;Bu, onun son eylemi olacaktı. Belki de bu yüzden aklı karışmış, her&#160;şeyi sorgulamaya başlamıştı. Birden içinde yükselen bu soruların şeytanın sesi olabileceği düşüncesi geldi aklına. Kendisi mukaddes bir&#160;yolda ilerleyerek, cennete girmeye hazırlanırken elbette bu durum&#160;şeytanın işine gelmemişti. Hamza'nın aklını karıştırmak ve eylemi&#160;başansız kılmak için türlü fesatlar, fitneler fışekliyordu aklına. Onu&#160;bu tuzağa doğru sürüklüyor, yolundan dönmesi için inancını sorgulamasına neden oluyordu. Hamza asla böyle bir tuzağa düşmeyecekti;&#160;onu bu tür tuzaklar konusunda da eğitmişti Turan Hoca. Eylem koymaya yakın şeytanın vesveselerle içinde karmaşalar yaratacağını anlatmıştı. Bol bol dua etmesini tembihlemişti böyle zamanlarda.</p>
<p>Hızla bildiği duaları okumaya başladı Hamza. Sigarasını denize doğru fırlatıp izmaritin havada çizdiği kavise baktıktan sonra da dua okumayı kesmeden kamarasına yöneldi. Aptesini yenilemek istiyordu; vücudunu dualar eşliğinde kutsayacak, ibadet için hazırlanacaktı. O anda en çok ihtiyaç duyduğu, Kuran'ın vereceği güçtü.&#160;O cümlelere, o ilahi tınıya susamıştı. Onu hem vesveseden kurtararak şeytanla girdiği bu sinsi mücadeleden başı dik çıkaracak, hem&#160;de tarih boyu kötülükle iyiliğin savaşını anlatarak hangi amaca hizmet ettiğini bir kez daha belletecekti. Kamaranın kapısını açtığında&#160;güneş ışığının lombozdan içeri süzüldüğünü ve masanın altında duran küçük kargo kutusuna vurduğunu gördü.</p>
</body>
</html>