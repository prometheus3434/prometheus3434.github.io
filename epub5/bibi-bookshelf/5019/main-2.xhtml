<?xml version="1.0" encoding="UTF-8"?>

<html xmlns="http://www.w3.org/1999/xhtml">
<head><meta name="charset" content="UTF-8"/><title></title><link rel="stylesheet" href="main.css" type="text/css"/>
</head>
<body><h4><a id="bookmark0"></a><span style="font-weight:bold;">13</span></h4><h5><a id="bookmark1"></a>İSTANBUL</h5><h5><a id="bookmark2"></a>Maslak &#160;&#160;&#160;Mayıs</h5>
<p>Selim Tekin, işyerine geldiğinde henüz sabahın yedisiydi. Bekçiyle selâmlaşıp ofisine girdi. Çantasını ve gazetesini masanın üzerine bıraktı. Dönüp mutfağa gitti. Kaynar suyu kahve dolu fincana boca ettiğinde ortaya çıkan kokuyu içine çekti. Fincanını alıp çalışma masasına oturduğunda her zamanki gibi ilk işi bilgisayarını açarak&#160;internete girmek oldu. Bir iki haber sitesini dolaştı, otomobil fabrikalarının sitelerini ziyaret edip yurtdışındaki gelişmeleri inceledi.&#160;Kayda değer bir şey bulamayınca da gazeteyi alıp okumaya başladı.</p>
<p>İlk sayfada siyasetle ilgili haberler vardı. Mecliste oturum esnasında yine kavga çıkmıştı. İktidar partisinin yandaşlarına yönelik vergi affı çıkartmayı amaçlayan kanun tasarısı tartışılırken milletvekillerinden bazıları, birbirlerine sözlü yumruklu saldırıda bulunmuşlardı. Son yirmi yıldır değişmeyen haberlerdendi bu. Fenerbahçe'nin halinin ne olacağı sorusu yine gündemdeydi. Her zamanki&#160;eleştirmenler, her zamanki güdük söylemleriyle köşelerinde ahkâm&#160;kesiyor, kimseye hesap vermeden atıp tutmanın sınırsız şımarıklığında yine kasıp kavuruyorlardı.</p>
<p>Dünyanın, en kolay işlerinden biriydi köşe yazarlığı Selim'e göre. Bazı değerli simalar hariç -ki bu adamların tutarlı eleştirileri çok kıymetliydi onun için- köşe yazarlarının çoğunun hiçbir yerde dikiş&#160;tutunamayıp yüzsüzlüğü eline almış sorumsuz insanlardan oluştuğunu düşünüyordu. Mankenlik ile köşe yazarlığını birbirine denk tutuyordu. Her ikisinin de para için bazı değerleri yok saydığına inanırdı.</p>
<p>Bu karışık duygular arasında gazetenin üçüncü sayfasını açtığında suratına yumruk yemiş gibi oldu. Gece kulübünde satır katliamını yapanlar karşısında duruyordu. Bir odada yerde yatan üç cesedin bulunduğu büyük bir fotoğrafın üzerine ölenlerin vesikalık fotoğrafları iliştirilmişti. Sanki neydiler, ne oldular mesajını vermek ister gibi.</p>
<p>Fotoğrafların altındaki manşeti ve yazıları su gibi okudu. <span style="font-style:italic;">Gecekonduda Kıskançlık Cinneti</span> başlığı atılmıştı. Zamansız eve gelen adam, arkadaşını karısıyla yatakta yarı çıplak durumda bulunca cinnet geçirmiş, silahını çekip önce ikisini daha sonra da kendisini vurmuştu. Henüz mahalleye yeni taşındıklarından kimseyi tanımıyorlardı. Komşuları çiftin yeni evli olduğunu, akşamdan akşama eve&#160;geldiklerini, her ikisinin de çalışan insanlar olduğunu anlatıyordu.</p>
<p>Selim başı örtülü kadının fotoğrafına baktı, sonra da diğer ikisine. İçinde bir yerler sancıdı. Aileleri nasıl da üzülüyordur şu anda, kim bilir, diye düşündü. O katliamı yaparken bir gün kendilerinin de&#160;benzer sona maruz kalacaklarını tahmin etmeleri gerekirdi. Onları&#160;bekleyen muhakkak hesap saatini düşününce içini derin bir korku&#160;sardı. Şeytanın tutsağı olduğunu fark edememekti belki de en korkunç olan.</p>
<p>Kendisine satırı kaldıran esmer adama baktı. O gözünü kan bürümüş cellat bu sakin görünümlü adam mıydı? İnanılacak gibi değil, diye düşündü. Nasıl ve neye bu kadar inanmışlardı acaba? <span style="font-weight:bold;">Neden satırı indiremedi, Selim?... </span>Bu düşünce canını iyice sıktı. Herhalde kendisine acımıştı adamcağız ya da öldürecek bir neden bulamadığından vicdan muhasebesi yapmıştı. Allah korumuştu işte...&#160;<span style="font-weight:bold;">Neden satırı indiremediler, Selim?...</span></p>
<p>Bu cinayet saçma geliyordu. Gereğinden fazla basitti. Gerçi satır katliamını gerçekleştirenlerin bu grup olduğunu sadece kendi biliyordu. Öyle ya, polis henüz bu bilgiye ulaşamamıştı. Anlaşılan hiçbir zaman ulaşamayacaktı da. Bu cinayet aslında sıra dışı bir tarafı olmayan, basit bir gecekondu cinayetiydi. Her hafta ya da her ay bunun benzeri birkaç cinayet görmek mümkündü üçüncü sayfalarda.&#160;<span style="font-weight:bold;">Neden satırı yüzüne indiremedi, Selim?...</span></p>
<p>Neden kıskançlık cinayetleri, kaymak tabakalardan verim alamazdı da ekonomik şartların baskısı altında kalan gruplarda görülürdü? Karısını, arkadaşı ya da ortağıyla basan hiçbir zengin katil yoktu hapishanelerde. Acaba insan zengin olunca ya da iyi bir eğitim alınca kıskançlık duygularını mı, doğal dengesini mi kaybediyordu? İlkçağlardan gelen dişiyi başka bir erkekle paylaşmanın yarattığı çöküntü ve beraberinde taşıdığı acziyet duygusu, iyi bir eğitim alınca ortadan kalkıyor muydu?</p>
<p>Yoksa asıl neden... <span style="font-weight:bold;">Satırı neden indiremedi, Selim?... </span>Asıl neden, hürriyetini kaybetmeme isteğinin ağır basması mıydı? Belki&#160;de eğitimle gelen bir ego güçlenmesiydi söz konusu olan. &quot;Ben onlarla aynı seviyeye inmem&quot; fikrinin arkasında ustaca gizlenen, &quot;Hayatımın akışını hürriyetimi vererek değiştiremem,&quot; fikri miydi? Kim&#160;bilir? Herkesin bu konuda inandığı bir doğru vardı muhakkak, ancak hiçbir tez gerçeği değiştiremiyordu. Kıskanç katil kocalar, zenginlerin arasından çıkmıyordu. <span style="font-weight:bold;">Satır Selim, satır neden inmedi?...</span></p>
<p>Bir an durdu. İçinden gelen sese kulak tıkamak yerine düşünmeyi denedi, ama daha ilk saniyede anlayamadığı bir korkuyla geri çekildi. En iyisi bunu adlandırmaya çalışmamaktı. Kendi içinde, ruhunda bir yerlerde, bazı gariplikler olduğunu biliyordu. Ancak bunlarla yüzleşecek kadar kendine hâkim değildi. Başka şeyler düşünmeye çalıştı. Yeni bir güne bundan daha kötü nasıl başlayabilirdi?</p>
<p>Helin ne yapmıştı acaba? Birkaç kez telefonda konuşmuşlardı. Her konuşmaları ortalama bir saat sürmüştü. Bu kadar uzun konuşuyor olup sıkılmamak tuhaftı. Hem de uzun telefon konuşmalarının, hayatta yapmayı sevmedikleri listesinde bir numarada bulunduğu düşünülürse. Selim'in insanların telefonda uzun konuşmalarına&#160;tahammülü yoktu. Bunu neden yaptıklarını anlayamıyordu. Telefon&#160;ona göre bir mesaj aracıydı, sohbet etmek için insanın karşısındakinin yüzünü görmesi gerekirdi. Başka türlüsü yapaydı, körlemesine&#160;ve derinliği olmayan konuşmalardı. Telefonu kapatmak bile bir seremoniydi. Karşı tarafa artık telefonu kapatmak zorunda olunduğu&#160;söylenir, daha sonra en kısa zamanda tekrar konuşma dilekleri iletilir, ardından sonra sevgiler saygılar birer pinpon topu gibi arada gider gelir, en sona da kişinin kendisine iyi bakması gerektiği unutulmaya yüz tutacak bir davranışmış gibi temenni edilirdi. Buna bir de&#160;Doğu kibarlığı ile önce kimin kapatacağı gelgitleri eklenince telefon konuşmaları, ahizenin kulağı mosmor etmesine neden olurdu.&#160;Fakat Helin ile farklı hissediyordu. Onunla saatlerce konuşabilirdi.&#160;Sanki çocukluktan beri görüşmemiş sıkı birer dosttular.</p>
<p>Selim müthiş zevkli bir elektriğin kendisini sarmaladığını hissediyordu. Gözü hep telefondaydı. Her çağrı sesine arayanın Helin olması için bir iki saniye dua ettikten sonra cevap veriyordu.</p>
<p>İki tarafın da aynı elektriği hissetmesi muhteşem doyurucu ve tamamlayıcıydı. Bir de kötü hisler olmasa harika bir ilişki kuracaktı. Kütü hisler, diye düşündü. Ne zaman bu kadar mutlu olsa mutlaka bir terslik çıkıyor ve her şey yıkılıp gidiyordu. Sanki mutluluk&#160;onu, yazgısının mecbur ettiği yoldan çıkarıyor, kesişmeler sonunda</p>
<p>onlarca kötü rastlantı bir araya gelip her şeyi eski haline getiriyor ve yazgısına geri dönüyordu.</p>
<p>Helin ile sonuna kadar gitmeyi, evlenmeyi ve çocuk sahibi olmayı istiyordu. İçinden bir his bu isteğin hiçbir zaman gerçekleşmeyeceğini söylese de bunu duymazdan geliyor, normal insanlar gibi hissetmek istiyordu. <span style="font-weight:bold;">Satır neden yüzüne inmedi, Selim?...</span></p>
<p>Günü karışık duygularla zar zor tamamladı. Akşam olmasıyla birlikte şehrin trafik keşmekeşinde geçen sinir bozucu bir saat sonunda kendini eve atabildi. Yıkandıktan sonra bir bardak buzlu su alıp&#160;balkonda duran şezlonga uzandı. Kız Kulesi'ne baktı. Şehir ışıl ışıklı.</p>
<p>Ölen gençleri ve nasıl öldüklerini düşündü tekrar, istemeden. Sonra o gece gözlerinin önünden geçti yine. Satırın neden yüzüne&#160;inmediğini düşündü bir an. Yine çekindi başka yerlere varmaktan.&#160;Sanki henüz açmaması gereken kapılar vardı, arkasında nelerin olduğunu bilmediği. Vazgeçti düşünmekten. Derin bir nefes alıp verdi. Kalbinin atışlarını dinledi bir süre. Uyumaya karar verip yatağa&#160;attı kendisini.</p>
<p>Ter içinde uyandı. Sehpanın üzerindeki cep telefonunu alıp baktı. Saat üçe beş vardı. Korkunç bir rüya nedeniyle uyanmıştı.&#160;Deniz kenarına paralel giden kilometrelerce uzunluktaki bir caddeye bakan, yüzlerce yüksek apartman görmüştü. Apartmanlar birbirine yaslanmıştı. Aralarında boşluk yoktu. Şeye benziyordu... Kendisi deniz kenarındaydı, tek başına, etrafta hiç kimseler yoktu. İnanılmaz bir sessizlikti. Sonra bir hareketlenme olmuştu. Pencereler birer birer açılmaya başlamıştı. Yüzlerce insan pencerelerden aşağıya&#160;sessizce atıyordu kendisini. Üzüm tanelerinin düşüşü gibi, onlarca&#160;yüzlerce insan, yükseklerden sessizce yere düşüyordu. Deniz bir&#160;cam kadar hareketsizdi. Kendisi de bir kenarda durmuş, hiç kıpırdamadan olan biteni izlemişti. Ayrıntıya girmeye çalıştı, ama artan&#160;korkusu yüzünden beceremedi.</p>
<p>Neresi olabilirdi gördüğü yer? Düşünmeye çalıştı, ama rüyaya geri dönmek, hem de bu dehşeti hissettikten sonra, çok zordu. Bu&#160;bir işaret olabilir miydi? Saçmaladığını düşündü. Rüyasında bir şey&#160;yapmadan izliyordu. Sadece izliyordu. Ne korku, ne acıma, ne&#160;üzüntü, ne sevinç vardı, sadece izleyiciydi. Kıyamet anına tanıklık&#160;eden bir izleyici... Neresi olabilirdi?</p>
<p>Kalkıp mutfağa gitti. Raftan bir bardak alıp şişedeki suyu doldurmaya başladı. Yalınayak olduğundan seramik döşemeden vücuduna yayılan serinliği hissedebiliyordu. Suyu içmeye başladığında serinlik dizlerine geldi, bir an boğulacak gibi oldu. Bardağı başına dikerken içine bakmıştı, deniz kenarından durgun denize bakar gibi. İçi tuhaf oldu. Tüylerinin elektriğe kapılmışçasına dikildiğini hissetti. Korkuya ta derinlerinde dokundu. Hangi şehir olduğunu bulmuştu.</p>
<p>Kendi kendine, yüksek sesle, ağzından birkaç kelime döküldü. &quot;İzmir! Büyük deprem İzmir'de olacak!&quot;</p><h4><a id="bookmark3"></a><span style="font-weight:bold;">14</span></h4><h5><a id="bookmark4"></a>İSTANBUL</h5><h5><a id="bookmark5"></a>Etiler &#160;&#160;&#160;Mayıs</h5>
<p>Ülkenin bir anlamda gizli başkenti olan İstanbul, kozmopolit yapısı ile ilginç bir dünya kentidir. Eşsiz Boğaz güzelliği ve jeopolitik&#160;önemi nedeniyle yüz yıllar boyunca çevre ülkelerin iştahını kabartmıştır. On milyonluk nüfusu ve ülke ticaretinin büyük bir bölümüne ev sahipliği yapması nedeniyle dinamizmi hiç bitmez. O kadar&#160;geniş bir alana yayılmıştır ki, kentin bir ucunda kar yağarken diğer&#160;ucunda güneşlenenleri görmek mümkündür. Her büyük kentte olduğu gibi burada da zenginlerin bir araya toplandığı semtler vardır.</p>
<p>Etiler semti, ihtişamlı apartmanları, pahalı villaları, diğer batı metropollerindeki benzerlerini aratmayacak mağazaları, ortalama&#160;yıllık gelirleri beş yüz bin dolar olan sakinleri, caddelerinde dolaşan&#160;son model araçları ile İstanbul'un gözde yerleşim noktalarından biriydi. Özellikle hafta içi, kocalarını işe, çocuklarını okula gönderip&#160;manevi boşluklarını üzücü bir alışveriş çılgınlığıyla doldurmaya çalışan zengin hanımlar, semtteki mağazaların her türlü krizde ayakta&#160;kalmasını sağlardı. Bu hareketlilik diğer semtlerin de ilgisini çekerdi tabi ki. Sınıf atlamayı hayatlarının amaçları haline getirmiş orta</p>
<p>tabaka gençlerinin, sefaletlerini saklamak telaşıyla abartılı bir gösteriş maskesinin eşliğinde turladığı caddelerde semtin sakinlerini diğerlerinden ayırt etmek oldukça kolaydı.</p>
<p>Pazartesi gününe özgü ağır baskı o gün de etkisini hissettiriyordu. Barış Akdiller, midesini altüst eden taksi şoförüne sövmek için otomobilden inmeyi bekliyordu. İstanbul birçok ayırıcı özelliğiyle olduğu gibi taksi şoförleriyle de meşhurdu. Şehrin yapısındaki karmaşa, bu meslek grubunda da kendisini gösteriyordu. Bu grupta, meslekte kırk yılını doldurmuş olan gerçek beyefendiler olduğu gibi,&#160;taksi şoförlüğünü, koyun gütmekle eşdeğer görenlerde vardır. Toplumla ömürleri toyu barışamayacak olan bu insanlar, birçok işte olduğu gibi otomobil kullanmakta da doğuştan yeteneksizdiler. Genellikle de, o Akdeniz erkeklerine özgü, otomobilin penisle eşleştirilip bir kudret gösterisi şeklinde kullanılması hastalığına mustariptiler. Cinsel hayatlarıyla otomobil kullanma stilleri o kadar benzeşir-di ki, ortalama iki üç dakika süren boşalma süreleri, iki üç ayda bir&#160;kaza yapmalarıyla da bu benzerliği doruk noktasına çıkarırdı. Asla&#160;tıraş olmayı ve yıkanmayı sevmezlerdi. Rehberler, kravatsız şoförlerin kullandığı taksilere binmemeleri için kafilelerindeki turistleri&#160;özenle uyarırlardı.</p>
<p>Taksi, Etiler semtinin orta yerinde yükselen dört futbol sahası büyüklüğündeki alışveriş merkezinin önünde üzerindekini atmak isteyen vahşi bir at gibi durunca, Barış bir an için bunu bahane edip&#160;şoförün ensesine kusmayı düşündü. Aslında insanı rahatlatan bir fikirdi, ama fazla vakti yoktu. Adamdan küfür yiyeceğini bile bile,&#160;bahşiş bırakmadan ücreti ödeyip taksiden indi. Bir an başının döndüğünü hissetti.</p>
<p>Taksi şoförü bahşiş bırakmayan müşterisine kızgınlığını ifade edebilmek için kulakları sağır eden bir patinajla, &quot;caddede anarşi&#160;yaratma&quot; görevine döndü. Bu patinaj, müşterinin tüm sülalesine hitap eden uzun bir sövgünün, bir anlamda kısaltılmış yerel bir dille&#160;ifadesiydi. Frenleri boşalmış gibi giden taksinin ardından bakan Barış, sinirine hâkim olmaya çalışarak başını iki yana salladı. Sonra&#160;kafasını kaldırıp dev alışveriş merkezinin üzerinde yükselen iş kulelerine baktı.</p>
<p>Aslında bütün bu karmaşayı yaşamasının nedeni &quot;Tahsilat Birimi&quot; idi. Sekiz kişilik Tahsilat Birimi için ev ya da otomobil almak yasaktı. Bu ihtiyaçlar limitsiz masraf bütçelerinden karşılanırdı. Birim üyeleri istedikleri semtte ev tutabilirdi. Tek şart her altı ayda bir&#160;adres değişikliği zorunluluğuydu. Aynı şekilde yine güvenlik nedeniyle bir otomobil sahibi olamazlardı. Taksi kullanmak zorundaydılar. Tabi taksi kullanmanın da kuralları vardı. Şoför ile hiçbir şekilde sohbet edilemezdi. Diş ağrısı, hastalık ya da üzüntü maskelerinden biri yüze geçirilir, yolculuk sessizlik içinde sona erdirilirdi. Bu&#160;limitsiz bütçeye rağmen sıkıcı bir uygulamaydı. Özellikle uzun şehir içi ulaşımlarında durum daha da ağırlaşıyordu.</p>
<p>Barış, alışveriş merkezinin bir numaralı kapısından girerken, güvenlik noktasındaki metal tarayıcının altından geçmeden, gömlek&#160;cebindeki giriş kartını çıkarıp görevliye gösterdi. &quot;TEK İthalat ve&#160;İhracat A.Ş.&quot; çalışanları, binayı korumakla görevli güvenlik şirketiyle yapılan anlaşma gereği metal tarayıcılardan geçmezlerdi. Bu&#160;uygulama hem üzerlerindeki silahları gerekli gereksiz göstermek&#160;zorunda kalmamaları, hem de bulundukları yeri gönderdiği sinyallerle yirmi dört saat boyunca belirten, deri altındaki küçük vericilerin sağlıklı çalışması için gerekliydi. Birimi yürütmek ve yaşatmakla görevli sekiz ajan ülke için birinci derecede önemliydiler. Bu nedenle merkezden sürekli olarak izlenirlerdi.</p>
<p>1960'larda başlayan Kıbrıs sorunları üzerine, adadaki sivil halkı rahatlatmak amacıyla kurulmuştu Tahsilat Birimi. Görevleri,&#160;Türkleri öldüren aşırı sağ görüşlü Rum militan liderlerinden intikam almaktı. Kuruluşunda sadece üç ajanı vardı. Bir süre sonra Avrupa'da geniş bir hareket alanı bulan ASALA militanlarının eylemlerindeki kan borçlarının tahsil edilmesi gerekti. Tahsilatçılar Avrupa'ya gönderildi. Avrupa'daki Tahsilatlar da başarılı geçti.</p>
<p>Seksen soması Güneydoğu olaylarında terörün masum insanlara yönelmesi üzerine, Tahsilatçılar bir kez daha göreve çağrıldı. Bölgede görev yapan polis ve jandarma haberdar edilmeden, başarılı kan borcu tahsilatları gerçekleştirdiler. İstihbarat dairesi başkanı hariç,&#160;diğer devlet görevlileri varlıklarından haberdar edilmediğinden bu&#160;ölümler hep terörist grupların kendi aralarında bir hesaplaşması olarak görüldü. Çoğu zaman da gelen ölüm haberlerine bir anlam yüklenemedi.</p>
<p>Barış'ın görevi, seçilmiş hedeflerle ilgili tahsilat senaryoları hazırlamaktı. Hedefin nasıl davranacağını önceden kestirmek yoluyla strateji geliştirmek, tahsilat planlaması yapmak, olası tüm tehlikeleri önceden tahmin edip tedbir almak onun sorumluluğundaydı. Görevi ne olursa olsun Tahsilat Birimi 'ndeki her üye, gerektiğinde yalnız başına tahsilat yapacak şekilde yetiştirilirdi. Sınırsız masraf bütçeleri, özenle seçilmiş kişilikleri ile karanlık dünyada söz sahibi olan&#160;ülkelerin elemanlarından farkları yoktu. Hatta gerektiğinde kendilerini yakalanmamak için yok etme refleksleri ile benzersizdiler. Diğer ülke servislerinin varlığından haberdar olmadığı nadir istihbarat&#160;birimlerinden birinin üyesiydiler. Tarafsız ya da düşman ülke istihbaratlarından özellikle saklanmış, hiçbir zaman raporlamalarda adı&#160;geçmemiş, herhangi bir kayıt oluşturmama esasıyla hareket eden bir&#160;birim olmuşlardı.</p>
<p>Kuruluşunda zamanın dinamikleri göz önüne alınıp Ankara'da Kızılay'a bakan sokaklardan birindeki bir iş hanında faaliyet göstermişlerdi. Ancak doksanlarda yaşanan değişiklikler ve iki binli yıllara, çağın gerektirdiği bir bakış açısıyla girmek için daha modern ve</p>
<p>hareketli bir kent seçilmişti. Tahsilat birimi gizleme özellikleri nedeniyle, metrekaresi yüz dolardan kiralanan, ülkenin en modern alışveriş merkezinin içine taşınmıştı. İncelendiğinde tamamen yasal&#160;bir ithalat şirketi olarak faaliyet göstermekteydi. Yurtdışından silah&#160;ithal ederek, devlete ve Türk Cumhuriyetleri'ndeki kardeş devlet güçlerine satış yapılıyordu. Müşterileri ve çalışanlarıyla sıradan bir şirketti. Sadece cumhurbaşkanı ve genelkurmay başkanının bilgisi dahilinde faaliyet gösterirlerdi. Bütçeleri örtülü ödenekten karşılanırdı. Ajanlardan bazıları, bilinen istihbarat birimlerinde çeşitli kademelerde görev yapmaktaydı.</p>
<p>Metal asansörün kapısı tıslayarak kapandığında sekizinci katın düğmesine bastı Barış. Düğmenin içine yerleştirilmiş olan okuyucu&#160;sekizinci katta inecek ziyaretçinin parmak izini bir saniyede kaydediyor, belleğindekilerle eşleştirip tespit edilen özgeçmiş bilgisini,&#160;kat girişindeki sekretere bildiriyordu.</p>
<p>Barış katta indiğinde kurşun geçirmez camlı kapıyı serbest bırakan sekretere gülümseyerek, &quot;Günaydın Zuhal Hanım. Nasılsınız?&quot; dedi.</p>
<p>Orta yaşlı sekreter her zamanki gibi inanılmaz bir enerjiyle cevap verdi. &quot;Hoş geldiniz Barış Bey. Çok şükür, her şey harika!&quot;</p>
<p>Barış Akdiller, sekreterle oyalanmadan, ikinci kapıdan paravan çalışma biriminin yer aldığı bölüme geçti. Tamamı yedi kişiden oluşan şirket çalışanları rutin işlerini yapıyordu. Telefonlar çalıyor,&#160;klavyelerde gezinen parmakların düzenli tıkırtıları duyuluyor, hareketli bir gün olduğuna dair güçlü sinyaller yayılıyordu. Normal bir&#160;ofisten hiç de farklı görünmeyen bir yerdi; yurtdışı yazışmalarının&#160;yapıldığı, Avrupa'daki iş takvimi tatillerine uyan, şık hanını ve beylerin çalıştığı sıradan bir ofis. Dış mekânda çalışan istihbarat memurları iç mekâna girip çıkan sekiz kişinin farklı bir görevi olduğu-</p>
<p>nu bilirdi, ama iç mekân çalışanları ile iletişim kurmak yasak olduğundan zamanla giriş ve çıkışlar kanıksanmıştı.</p>
<p>Barış Akdiller hızlı adımlarla masaların arasından geçti. Üzerinde <span style="font-style:italic;">Arşiv yazan</span> kapıya yöneldi. Gözetleme deliğine yüzünü yaklaştırıp retina tarayıcısının gözüne bakmasına izin verdi. Kimlik onayının ardından kapı otomatik olarak açıldı.</p>
<p>Girdiği bölüm güneş ışığı almayan bir salon ile bu salona açılan iki oda şeklinde tasarlanmıştı. Hiçbir tarayıcının algılamasına imkân vermeyen geliştirilmiş kaplama malzeme ile örülmüştü. Ne ses,&#160;ne vücut ısısı, ne de diğer aktifler... Tamamen yalıtılmış bir odaydı.</p>
<p>Bu üstün saklanma birimlerinden ülke genelinde sadece sekiz adet vardı. îşte Barış bunlardan birinde, yüksek güvenlik ortamında,&#160;ülkeyi tehdit edebilecek tehlikeler için senaryolar yazardı. Başlangıç&#160;senaryoları, gelişim senaryoları, bitiş senaryoları ve en önemlisi tahsilat senaryoları. Yaptığı iş sadece senaryolar üretmek değildi. Gerekli onayı aldığı zaman, yarattığı senaryonun tüm operasyon sorumluluğunu üzerine alır ve aktif olarak sahada bulunurdu. Bu çalışmalar sırasında sonuca ulaşmak için devletin herhangi bir imkânını&#160;kullanma yetkisi de vardı. Buna öldürme yetkisi de dahildi.</p>
<p>Barış, öldürme yetkisini ilk duyduğunda kafası karışmıştı. Bu, İngilizlerin meşhur kahramanı James Bond'a maceralarında verilen&#160;bir yetkiydi. Daha doğrusu Barış bu yetkiyi sadece ajan filmlerinde&#160;görmüştü. Oysa öldürme yetkisi gerçekten vardı ve devlet, gerekli&#160;psikolojik testleri geçmelerinden sonra bu yetkiyi sekiz kişilik ajan&#160;grubuna vermişti. Eğitimler sırasında bir insanı öldürme kararı verme ve bu kararı gerçekleştirme aşamalarının üzerinde durulmuştu.&#160;Bu çok önemli bir karardı ve sadece ülke bağımsızlığının tehlikeye&#160;düştüğü durumlar için geçerliydi. Buna ilaveten Tahsilat Birimi'ni&#160;oluşturan bireylere yapılacak her türlü saldırı ya da tehditte öldürme yetkisi kullanılabiliyordu. İlk eylemlerin ardından öldürdükleri&#160;kişilerle ilgili olarak, eylem bitiminde istihbarat psikologlarıyla durum değerlendirmesi yapmışlar, böylece öldürme yetkisinin bir alışkanlık haline gelmesini engelleyip kendi kişilikleri üzerindeki tahribatını mercek altına almışlardı.</p>
<p>Sağır odaya girmesiyle birlikte, bilgisayar ekranında özel bir simülasyon yüklemekte olan Can, başım kaldırıp gülerek, &quot;Vay Barış Kardeş, hoş geldin,&quot; dedi.</p>
<p>Barış, Can'ın yanına gelerek omzuna hafifçe vurdu. &quot;Oğlum acayip bozuğum sana yahu!&quot;</p>
<p>&quot;Hayırdır kardeş?&quot;</p>
<p>&quot;Hani şu bankadaki kızla tanıştıracaktın beni, ne oldu? Oyalayıp duruyorsun, be!&quot;</p>
<p>&quot;Aşk olsun! Dediğin laf mı yani kardeşim? Biz bu yaştan sonra elinden tutup kızın yanma mı götüreceğiz seni? Olur mu ya? Teamüle ters.&quot;</p>
<p>&quot;Bırak kardeşim palavrayı! Mazeret bulmak kolay tabi... Hani, can kardeşliği nerde kaldı? Bana reva mı oğlum bu?&quot;</p>
<p>Can konuyu değiştirmek istedi. &quot;Polisten güvenlik kameralarının çekimlerini aldım. Görmek ister misin?&quot;</p>
<p>Barış şüpheyle baktı. &quot;Satır katliamına ait olduğunu söyle de şurda düşüp bayılayım.&quot;</p>
<p>Can hafifçe geriye kaykılarak ellerini ensesinde birleştirdi. &quot;Satır katliamına ait ve tamamen tesadüfi kayıtlar.&quot;</p>
<p>&quot;Ne demek o?&quot; diye sordu şüpheyle Barış.</p>
<p>Barış'ın ilgisini çekecek bilgiler bulmak her zaman keyillen-dirirdi Can'ı, devam etti. &quot;Her nedense olayın gerçekleştiği gün, saat on dokuz gibi güvenlik kameralarının kayıt yapmadığı, teknik bir arıza olduğu fark edilmiş. O saatte teknik servise ulaşılamayacağı&#160;için ertesi gün ilgilenmek üzere konuyu ertelemişler. Sonra tahmin&#160;et ne olmuş?&quot; Susup soran gözlerle baktı bir süre, sonra fazla uzatmamaya karar vererek devam etti. &quot;Kamera kendi kendine kayıt&#160;yapmış. Nasıl olduğu konusunda kimsenin fikri yok. Zaten kayıt yapıldığını olayın ertesi günü gelen teknik servis elemanı fark etmiş,&#160;kulüp müdürü de hemen polise haber vermiş. Bu sabah da bana gizlice bir kopyası teslim edildi, işte bu kara kutuda ilgini çekecek inanılmaz sahneler var.&quot;</p>
<p>Barış heyecanını gizleyemiyordu. Aceleyle duvardaki dijital televizyonun önündeki koltuğu çekip oturdu. &quot;Umarım bunun altından her zamanki aptal şakalarından biri çıkmaz Can! Eğer öyleyse&#160;oyarım, şimdiden söyleyeyim. Hadi, şunu oynat artık!&quot;</p>
<p>Can büyük bir keyifle CD'yi muhafazasından çıkararak oynatıcıya yerleştirdi. &quot;Seni uyarıyorum, bana borçların artıyor,&quot; dedi. &quot;Bak, yakında bunların altından kalkamayacaksın, fena olacak, ona&#160;göre.&quot;</p>
<p>Barış şakalaşmanın bittiğini ilan eden bir ses tonuyla konuşmaya son verdi. &quot;Can, oynat lütfen!&quot;</p>
<p>Barış kaseti yaklaşık otuz kez izledi. Kamera ilginç bir açıdaydı, adamların masadaki hareketleri çok net görülüyordu. Kızların erotik dansı, sarışının muhteşem göğsü somasında kalabalığın ortasından kopup gelen satirli iki adam, satırların kalkıp inmeleri, önce&#160;değişik yönlerde havaya fışkıran, soma da küçük göletler halinde&#160;ortaya yayılan vişne rengi kan, panik, topluluğun dalgalanması, satırların havada hareket ederken parıldamaları, diz çöken adamın&#160;omuzlarına inmeleri... ve son sahne. Kaseti neredeyse ezberlemişti,&#160;ama yine de gizli şahidin ve katillerin bakışmasını tekrar tekrar seyretmek istiyordu.</p>
<p>Barış yaklaşık iki saat soma, kendisine ikram edilen çayı alırken başım ekrandan çevirebildi. Bütün bu süre boyunca Can ciddiyetle ona&#160;refakat etmiş, istediği sahnelerin ayrıntılarını araştırmış, büyütmüş,&#160;küçültmüş, renklendirmiş, siyah-beyaz yapmıştı. Barış için bu vahşet</p>
<p>dolu sahneler yeterince iğrençti, ama asıl etkilendiği bu değildi. İlgisini çeken, yüzünü bir türlü yakalayamadığı şu adamdı; katliamı yapanın karşısına dikilen adam. Polis bu sahneleri gördüğünde adamın bir kahraman olduğunu düşünebilir, medya ise bir anda Tanrı 'nın Elçisi ilan edebilirdi. Çıkabilecek karmaşayı düşündüğünde, adamın&#160;medya tarafından bulunmaması için dua etti.</p>
<p>Ancak Barış için olay burada bitmiyordu. Son iki saattir ekranı izlerken aklını kurcalayan tek bir soru vardı: Adamın eylemcinin karşısına dikilmesinin nedeni neydi? Bu bir cesaret gösterisi değildi.&#160;Kimse sadece dikilmek için böyle bir meydan okumaya kalkışmazdı. Bir saldırganlık da yoktu her iki tarafta. Bir acıma duygusu olabilir miydi? Kim kime acıyacaktı bu sahnede? Adam mı eylemcilere,&#160;eylemciler mi adama? Çok saçma bir düşünce olduğuna karar verdi.&#160;Başka bir duygu vardı bunların arasında... Başka bir duygu... Bir içgüdü olabilir mi? Belki... Belki de şu ana kadar bulabildiği en iyi nedendi bu. Bir içgüdü adamı oraya sürüklemişti. Peki, diğerlerini donduran neydi? Belki onlarınki de bir içgüdüydü. Olamaz mı?</p>
<p>Düşünceleri, köşedeki dijital ekranda ulusal haber kanallarından birini izleyen Can'ın, elindeki kalemi pis bir küfür savurarak yere vurmasıyla bölündü.</p>
<p>&quot;Allah kahretsin! Barış! Gel abi, gel bunu görmen lazım!&quot;</p>
<p>Barış yerinden kalkıp Can'ın yanına gitti, ekrana baktı. Heyecanlı bir spiker Boğaz kıyısında canlı yayındaydı.</p>
<p>Kanlıca civarı olabilir, diye düşündü Barış, adamın arkasında akıp giden caddeye bakarken.</p>
<p>Spikerin söylediklerinin etkisini arttırmak için ekranın altında &quot;Son Dakika&quot; ibaresi yanıp sönüyordu. &quot;Bomba haber! Ülkenin en&#160;zengin ikinci adamı Hasan Conker'in ressam kızı, güpegündüz bir&#160;otomobile bindirilerek kaçırıldı!&quot; Görgü tanıkları kaçıranların kara&#160;çarşaflı kadınlar olduğunu söylüyordu. Genç kızın iki koruması da</p>
<p>bacaklarına ateş edilerek etkisiz hale getirilmişti. Spiker bu arada, nereden bulunup getirildiği belli olmayan bir polis eskisini yanına&#160;almış, olayla ilgili yorumunu soruyordu. Apar topar geldiği çarpılmış kravatından belli olan Terörle Mücadele Birimi eski ekip şefi,&#160;olayın vahim bir dini terör örgütü işi olabileceğini söylüyordu. Kara çarşaflı kadınların işin içinde olması bu sanıyı güçlendiriyordu.</p>
<p>Barış, &quot;Salak!... Hatta salak oğlu salak!&quot; dedi yüksek sesle. Can'ın kendisine bakmasına aldırmadan ekledi. &quot;İnsan nasıl bu kadar salak olabilir? Bu herifi işe alırken salaklığından mı etkilenmişler? Geri zekâlı!&quot;</p>
<p>Oraya buraya gidip yıllarca suskun kaldıkları konularda bülbül kesilen, sorumsuzca fikirler ortaya atıp herkesin aklını bulandıran emekli güvenlik görevlilerinden nefret ediyordu. Kendisi asla böyle olmayacaktı. Devlet için çalışanlar mezara kadar sessiz kalmalıydı. Bu işin verdiği ayrıcalıklarla ulaşılan gizli bilgilerin deşifre edilmemesi gerekiyordu. Yazılı ve görsel basına yapılan her açıklama bu ülkede faaliyette olan yüzlerce potansiyel düşman devlet&#160;ajanı tarafından da izleniyordu. Devletin izlemekte olduğu politikalara en yakın tahminler yapan, öngörüleriyle devlet tepkilerini paralel götüren emekliler, yüksek maaşlarla izlenme oranı yüksek televizyonlara danışman oluyorlardı. Barış için bu durum, unutulmayı&#160;hazmedemeyen emniyet ve güvenlik gücü emeklilerinin zavallı isyanıydı. Bu adamların arasında oldukça iyi olanlar vardı. Bunlar&#160;herhangi bir olayda ekranlarda boy gösterip devletin uygulamalarını anında herkese anlatabiliyorlardı. Böylece ilgili operasyonlarda&#160;yer alan tüm ajanların hayatı tehlikeye girdiği gibi, operasyonların&#160;başarı şansı azalıyordu.</p>
<p>Ekranda spikerin oldukça heyecanlı olduğu rahatlıkla görülebiliyordu. Haberciler için en az bir ay sürdürebilecekleri yeni bir malzeme çıkmıştı. Artık kız hakkındaki özel hatıralar ve kişisel bilgiler ortaya dökülecekti. Bununla birlikte, kızın erkek arkadaşları ekrana&#160;getirilerek özel hayatı deşifre edilecek, kaçırıldığı sokaktaki esnafla röportajlar, vurulan korumalarla görüşmeler, kızın kuaförü, kıyafetlerini aldığı butiklerde çalışanlar, fakülteden hocaları, gittiği lokantada çalışan garsona kadar herkes ekrana getirilecekti. Tabi arada bu zavallılardan biri doğru bir tahminde bulunarak kaçıranları&#160;paniğe sevk edecek, belki de planlananın dışında, genç kızın öldürülmesine neden olacaktı.</p>
<p>Oysa böyle bir olayda öncelikle yetkililerin açıklama yapmasını beklemekte fayda vardı. Bu tip durumlar da insan yanlış trene binebilir, işin sonunda aptal durumuna düşebilirdi. Ofisteki diğer ajanlar da televizyonun önünde toplanmış, yüksek sesle fikir yürütüyorlardı. Barış düşüncelerinden Can'ın sorusuyla sıyrıldı.</p>
<p>&quot;Baba, ne iş? Gerçekten fanatiklerin işi olabilir mi?&quot;</p>
<p>Omuz silkti Barış. Sonra da ciddi bir ses tonuyla ekledi. &quot;Dua edelim de o kadar basit olsun!&quot;</p><h4><a id="bookmark6"></a><span style="font-weight:bold;">15</span></h4><h5><a id="bookmark7"></a>İSTANBUL</h5><h5><a id="bookmark8"></a>Levent &#160;&#160;&#160;Mayıs</h5>
<p>Selim Tekin, pazartesi akşamlarından nefret ederdi. Fakat bu pazartesi onun için diğerlerinden farklıydı. İçi içine sığmıyordu. Akşam Helin'le buluşacaklardı. Iş çıkışı eve gidip duşa girdi. Sonra da üstünü değiştirip dışarı çıktı. Saat yirmiye geliyordu. İstanbul trafiğiyle cebelleştikten sonra metronun Levent girişinde bekleyen Helin'e&#160;ulaşabildi. Genç kadın siyah, kolsuz bir elbise giymişti. Otomobile&#160;bindiğinde içeriye dolan kokusu Selim'i sarhoş etti.</p>
<p>Genç kadın, Selim'in yanağına kocaman bir öpücük kondurdu. &quot;Merhaba... Nasılsın?&quot;</p>
<p>Selim içinden geçenleri olduğu gibi söylemek isledi. Onu gördüğünde kulaklarının nasıl uğuldadığını, buluşma saatini nasıl büyük bir sabırsızlıkla beklediğini, onu her dakika yanında istediğini, bu kadar güçlü duyguları hissetmenin kendisini nasıl korkuttuğunu,&#160;onunla uyanmak istediğini, saatlerce öpüşmek istediğini, hayatını yanında geçirmek istediğini, çılgınca özlediğini söylemek istedi. Ancak&#160;böyle bir duygusallık için henüz erken olduğunu düşündü. Kocaman&#160;bir gülümsemeyle yanıtladı. &quot;Süper! Tek kelimeyle süper!&quot;</p>
<p>Sarıyer'e vardıklarında hava iyice kararmıştı. Otomobili caminin yanındaki otoparka bırakıp limana doğru yürüdüler. Selim iki katlı balıkçı lokantasını geçen yaz keşfetmişti, inanılmayacak kadar&#160;güzel mezeleri vardı. Havalar ısınınca teras katında da müşteri ağırlıyorlardı. Rengârenk saksı çiçekleri ile süslü terasta, Boğaz'ın manzarasına bakıp balık yemek, sıradan günleri bile özel yapabilecek&#160;kadar zevkliydi. Lokanta sahibi kardeşler, gelenleri kapıda karşıladıkları gibi, sürekli müşterilerine de isimleriyle hitap ederek işlerine gösterdikleri özeni ortaya koyarlardı. Her zamanki gibi kapıda&#160;karşıladılar Selim'i. Yer ayırttığı için terasta, manzaranın en rahat&#160;seyredildiği kısımda, masaları hazırdı. Muhteşem mezeler gelince&#160;bir yandan atıştırmaya bir yandan da sohbet etmeye başladılar.</p>
<p>Helin büyük bir heyecanla işi ile ilgili gelişmeleri anlatıyordu. İmam cinayetlerini araştırmaya başlamıştı. Araştırmaları Fatih semtinde yoğunluk kazanmıştı. İnsanlarla konuşuyordu. Bazılarının çekindiğini, bazılarının ise rahatça röportaj verdiğini söylüyordu.&#160;Müthiş bir araştırma olacağına inanıyordu.</p>
<p>Selim, genç kadını ilgiyle dinlerken bir yandan da düşünüyordu. Bu kadar güzel bir kadının böylesi tehlikeli işlerin peşinde koşmasının ne anlamı vardı? Neden normal bir işi yoktu? Bütün gün sokakta olmasının kendisini çok huzursuz hissetmesine neden olduğunu fark etti. Eğer bir ilişki yaşanacaksa ve bu kadına böylesine&#160;bağlanacaksa, yaptığı işe ömür boyu katlanması mı gerekiyordu?&#160;Bu çok yıpratıcı olmaz mıydı? Her gün sokak sokak dolaşıp her türlü insanla konuşan bir kadınla birlikte olmak için çok geniş bir yüreğe ihtiyacı vardı. Zor bir ilişki olacaktı. Oysa normal bir ofis işi&#160;olsa, tehlikesiz ve daha sakin, merak etmek zorunda olmasaydı onu&#160;her dakika, en azından aradığında nerede bulabileceğini bilseydi,&#160;ilişki çok daha kolay yürümez miydi? Yürürdü... Peki, o zaman bu&#160;kadar çekici olur muydu acaba? Neden olmasın? Sıradan ofis kadınlarına benzemez miydi? Gün geçtikçe kilo alan, sırt ağrıları yaşayan, yükselme hırsıyla kaynayan, her gün ne kıyafet giyeceğini düşünen, vıcık ofis ilişkileri içinde kavrulan... Yok yok, yine de severdi onu. Birden ne kadar komik durumda olduğunu düşündü. Genç&#160;kadının hayatıyla ilgili kararları alma hakkını kendisinde bulması&#160;çok gülünçtü... Ne kadar güzel gözleri vardı. Konuşurken dudaklarının arasından görünen dişleri muhteşemdi. Dişlerini öpmek istedi.&#160;Saçlarına burnunu gömmek için sabırsızlandığını fark edince birden&#160;aklına bir soru takıldı: Peki o, kendisi hakkında ne hissediyordu&#160;acaba? Hoşlanıyor olmalıydı muhtemelen. Öyle ya, hoşlanmasa bu&#160;kadar yakınında durur muydu? Kesinlikle bir elektrik vardı, bunu&#160;hissedebiliyordu. Çok mu hayal kuruyordu yine? Yoksa kendi kendine gelin güvey mi oluyordu? Gelin... Gelinlik de çok yakışırdı bu&#160;parlayan tenine, sade güzelliğine. O kadar uzun boylu düşünmek&#160;doğru muydu? Ya bu ilişki de hayal kırıklığıyla bitecekse? Varsın&#160;hayal kırıklığıyla bitsindi. Bu kadar yoğun duygular hissetmenin de&#160;bir bedeli olmalıydı. Bu bedeli ödemeye hazırdı.</p>
<p>&quot;Sen beni dinlemiyorsun!&quot;</p>
<p>Birden sarsıldı Selim. Gerçekten de kendi düşüncelerine dalmış, Helin'in söylediklerini kaçırmıştı. Direnmek gereksizdi. &quot;Özür dilerim, daldım birden,&quot; deyiverdi.</p>
<p>&quot;Ne düşünüyordun?&quot;</p>
<p>Gülümsedi Selim. &quot;En son neye bakarken bu kadar etkilendiğimi soruyordum kendime.&quot;</p>
<p>&quot;Ece?&quot;</p>
<p>&quot;Hiç... Aydın'ın Yatağan kasabasına doğru gittin mi?&quot;</p>
<p>Helin biraz şaşkınlık biraz da kızgınlıkla cevapladı. &quot;Ne alakası var şimdi Aydın maydın? Ben sana bu kadar derin ne düşündüğünü sordum! Lütfen konuyu değiştirme de cevap ver bana!&quot;</p>
<p>Tekrar sordu Selim. &quot;Hiç Aydın'dan Yatağan'a doğru gittin mi?&quot;</p>
<p>Helin ısrarla sorulan soruya sabırsızlıkla cevap verdi. &quot;Hayır! Ne olmuş?&quot;</p>
<p>Açıkladı Selim. &quot;Ben o yola yaklaşık yinni kez gitmişimdir. Çine'den çıkıp Yatağan'a doğru giderken bir bölge var; tepelerin&#160;arasından kıvrılarak gider yol. Bölgenin tam ismini bilmiyorum,&#160;ama Çine Çayı çevresi diyorlar herhalde. Neyse, önemli de değil.&#160;Önemli olan şu: o bölgeden her geçtiğimde büyük kayalıklara bakarım. Beni öylesine etkiler ki, dünyada ne olduğumu, Allah'ın gücünü, hayatın dengesini, doğanın etkileyici ihtişamını hissederim. Bazen gözlerim dolar, hayranlıkla seyrederim.&quot;</p>
<p>&quot;Yani?&quot;</p>
<p>&quot;Yanisi şu ki, bana o bölgedeki kayalıklara baktığımda duyum-sadıklarımı hissettiriyorsun. Seni seyretmek o kadar güzel bir duygu ki, yaşadığımı, güçlü olduğumu, yalnız olmadığımı düşünüyorum.&#160;Buna şaşırıyorum... İşte, bunu düşünüyordum, özür dilerim.&quot;</p>
<p>Helin kızgınlığının geçtiğini gösteren masum ve affedici bir gülümsemeyle baktı Selim'e. Elini uzattı. Selim'in elini tuttu, sıkıca kavradı. &quot;Her şey o kadar güzel ki, lütfen hiç bozulmasın, olmaz&#160;mı?&quot; diye sordu.</p>
<p>Kulakları büyük bir uğultuyla dolan Selim, damarlarındaki kanın çalkalanmasını hissetti ve başıyla onayladı. &quot;Peki, bunun için dua edeceğim.&quot; Sonra ekledi. &quot;Sahi neden bahsediyordun?&quot;</p>
<p>&quot;Bu sefer dinle ama, olur mu?&quot;</p>
<p>&quot;Söz!&quot;</p>
<p>Genç kadın çantasına uzanıp bir magazin dergisi çıkardı, sayfalarını karıştırdıktan sonra, bir sayfayı ayırıp önüne koydu. &quot;Bak, bu kız bugün kaçırıldı, hem de kara çarşaf giymiş insanlar tarafından.&quot;</p>
<p>Gösterdiği sayfa sosyete davetlerinden boy fotoğraflarının olduğu bir magazin dergisinden koparılmıştı. Selim fotoğrafa dikkatle baktı. Esmer bir genç kız gülümsüyordu; biraz masum, biraz kadınsı, ama huzurlu. Sayfada boy gösteren diğer sosyetik hanımların aksine, çok sade bir kıyafeti vardı; siyah bir gece kıyafeti ve özel bir&#160;elden çıktığı belli olan topuklu ayakkabılar. Etkileyici bir güzelliği&#160;vardı. Selim bu güzelliğin kızın ruhundaki temiz duygularla beslendiğini düşündü. İyi yetiştirilmiş olmalıydı. Sonradan görme ailelerin seviyesiz çocuklarına benzemiyordu. Asil bir görünüşü vardı.&#160;Bir prensese benziyordu. Geçmiş hayatlarında da prenses olmalıydı; huzurlu ülkelerin alçakgönüllü prenseslerinden. Fotoğrafın altında ismi yazılıydı: Çiğdem Conker.</p>
<p>&quot;Yine daldın!&quot;</p>
<p>Sakince cevap verdi Selim. &quot;İnceliyordum. Sağ dizinin hemen altında hilal şeklinde bir dikiş izi var da, dikkatimi çekti.&quot;</p>
<p>Helin kaşlarını çatıp dergiyi aldı, masanın üzerindeki yanmakta olan muma tutup yakından baktı. &quot;Hiç fark etmedim. Bu karanlıkta nasıl gördün?&quot;</p>
<p>&quot;Sadece dikkatli baktım,&quot; diye cevapladı Selim.</p>
<p>Helin dergiyi tekrar Selim'e uzatıp devam etti. &quot;Peki, Çiğdem Conker meşhur holding patronu Hasan Conker'in kızı. İtalya'da resim sanatı üzerine eğitim aldı. Bekâr. Yirmi sekiz yaşında. Önemli&#160;sosyal aktivitelerde yer aldı. Bilirsin işte. Bakıma Muhtaç Çocuklar&#160;Derneği, Okumak İsteyen Muhtaçlar Derneği, falan filan... Aslında&#160;zengin olmasının dışında kaçırılması için bir sebep yok. Ancak yarın&#160;tüm gazetelerde göreceğin üzere babası geçen sene bir ara, bir arsa&#160;ihtilafından dolayı bir cami ile mahkemelik oldu. Holdingdeki şirketlerden birine ait arsaya çevrede oturanlar cami yapmak istemiş, hatta kimselere sormadan temel dahi atmışlar. Tabi sonra mahkemelik&#160;oldular ve caminin yapılmasına izin çıkmadı. Konuyla uzaktan bağlantılı olmasına rağmen dinci basın faturayı Hasan Conker'e çıkararak hedef gösterdi. Bunlardan haberin yok mu gerçekten?&quot;</p>
<p>&quot;Sanırım daha sık gazete okumalıyım,&quot; diye mırıldandı Selim.</p>
<p>&quot;Bence de... Neyse, devam edelim... Adamcağız televizyon kanallarından bazılarına çıkıp durumdan geç haberdar olduğunu,&#160;konunun kamu davası haline getirildiğini, baştan kendisine müracaat edilmiş olsa başka bir arsayı cami yapımı için severek vereceğini, ancak söz konusu arsanın yabancı ortaklarıyla bir proje için alındığını ve tek başına hareket edemeyeceğini anlattı durdu. Tabi sağduyulu insanlar bir kenara, bu durum fanatiklerin çok tepkisini çekti. Ancak her olay gibi gündeme daha vurucu bir haberin düşmesiyle unutuldu gitti. Ya da bizler için öyle olmuştu. Anlaşılan bazıları&#160;unutmamış.&quot;</p>
<p>Selim merakla sordu. &quot;Bunları neden anlatıyorsun? Bu münferit bir olay değil midir? Bazen kötü adamlar zenginlerin çocuklarını kaçırır ve fidye ister. Bu suç şekli dünyanın her yerinde var.&quot;</p>
<p>Helin hınzırca gülümsedi. &quot;Haklısın, ama bu durum farklı... Ben bu kaçırma olayının imam cinayetleriyle bağlantılı olduğunu düşünüyorum.&quot;</p>
<p>Huzursuzluk Sclim'in midesine bir yumruk gibi vurdu. &quot;Hadi ama, kendini çok kaptırmışsın bu araştırma işine.&quot;</p>
<p>&quot;Sen ne dersen de, benim içimde böyle bir his var. Bak görürsün, sonunda dediğim çıkacak!&quot;</p>
<p>Garsonun balıkları getirmesiyle konu dağıldı. Balığın lezzeti ile başlayıp İstanbul'un en iyi lokantalarım saymaya kadar devanı&#160;eden bir sohbete daldılar. Yemek ile birlikte içilen beyaz şarap etkisini göstermeye başlamış, tatlı bir keyif içine girmişlerdi. Yemeğin&#160;sonunda gelen çikolatalı sufle, zevki doruğa taşıdı. Uzun bir süre de&#160;çikolatanın faydaları ile en iyi tatlıcılar konuşuldu.</p>
<p>Yemekten sonra otomobile binip yola çıktıklarında ikisi de sessizliğe bürünmüşlerdi. Levent civarında, Selim gözlerim yoldan&#160;ayırmadan sordu. &quot;Bu gece benimle kalır mısın?&quot;</p>
<p>Kısa süren bir sessizliğin ardından Helin, Selim'in elini tutarak cevap verdi. &quot;Seninle birlikte olmayı istiyorum Selim, ama bilmen gereken önemli bir konu var.&quot;</p>
<p>Selim sevinç ve kuşku dolu dalgayı aynı anda hissetti. &quot;Nedir?&quot;</p>
<p>&quot;BenYahudiyim!&quot;</p>
<p>&quot;Allah iyiliğini versin,&quot; dedi Selim gülerek. &quot;Ben de ne söyleyeceksin diye merak ettim. Sorun yok. Ben de Hitler'i sevmem!&quot;</p>
<p>&quot;Sen dalga geçiyorsun di mi?&quot; diyerek sahte bir kızgınlıkla baktı Helin.</p>
<p>Bu sefer daha ciddi cevapladı Selim. &quot;Bak Helin, ben Allah'a inanıyorum ve bununla gurur duyuyorum. Sen de Allah'a inanıyorsun, ama farklı isimler kullanıyorsun. Ya da sana göre, ben farklı&#160;isimler kullanıyorum. Oysa amaç aynı; Yaradan'a geri dönmek...&#160;Bence iki taraf da birbirlerinin inancına saygı duyduğu sürece farklar engel olmaktan çıkarak hayatın renkleri haline gelir. Her grubun&#160;iyileri ve kötüleri vardır. Benim için önemli olan iyilerin iyilerle, kötülerin kötülerle karşılaşmasıdır. Hem şunu da unutma: Benim atalarım, senin atalarına hoşgörü ve dostlukla yaklaşan, dünya üzerindeki sayılı ülkelerden birinin mensuplarıydı. Osmanlı kültürü çok&#160;renklilik ve dinlere saygı üzerine oturtulduğundan yüzyıllar boyu o&#160;kadar geniş topraklarda sürdü. Yine de...&quot;</p>
<p>&quot;Tamam, tamam, tarih dersi istemiyorum! Söylediğime pişman etme! Ben sadece açık olmak istedim, hepsi bu. İnanışımla ben de kendimi şanslı hissediyorum tabi ki.&quot;</p>
<p>Sonrasında radyodan yayılan caz müziğinin sesi kapladı her yanı. Yollar boşalmıştı.</p>
<p>Kısa süre sonra eve çıkan asansöre bindiler el ele. Yukarı doğru hareketlendiklerinde dudakları birleşti usulca. Birbirini tanımaya çalışan öpüşlerdi bunlar, duyguların akışını yönlendirmek içindi bir&#160;bakıma.</p>
<p>Dairenin içine girip kapıyı kilitlediğinde genç kadına dönüp tekrar öpmeye başladı Selim. Holün ortasında durmuş, ayakta öpüşüyorlardı. Önce yumuşak başlayan öpüşler dillerin ağızlara dolmasıyla gittikçe kıvrak ve uyumlu bir dansa döndü. İki yılanın dansı&#160;gibiydi dillerin hareketi. Tamamen ağızdan içeri giriyor, damağa&#160;sürtünerek diğer dili buluyor, çarpışıyor, savrulup dişlere vurarak&#160;tekrar geri geliyordu. Birbirlerinin tükürüklerini emiyor, hissettikçe&#160;de büyüyen bir şehvet dalgası ikisini de yerden kaldırıp havada dolaştırıyordu.</p>
<p>Selim, genç kadını duvara yaslayarak boynunu öpmeye başladı. Kadının teninin kokusu, tadı, inanılmaz bir haz yaşatıyordu ona. Beslenmekte olan vahşi bir hayvan gibiydi. Bir aslandı, ama ağzına&#160;dayanan ete hoyrat davranmıyor, sadece tanımak ister gibi temas&#160;ediyordu. Elbisenin askılarından birini aşağı çekerek kadının sutyen&#160;takılmamış diri göğsünü dışarı çıkarıp ağzına aldı. Isırmadı, öpmedi, emmedi sadece nel'esiyle ısıttı, dilini yapıştırdı bir an için. Kadının titremeleri arttıkça, kendisinin kontrolde kalması gerektiğini biliyordu. Elbisenin etek kısmını iki yandan yukarı beline çekip çıplak kalçalarına dokunduğunda, ince kenarlı küçücük külotu elinin&#160;altında hissetti. Ayakta durmakla güçlük çekiyorlardı, ama buna&#160;rağmen yatağa kadar sabretmek ikisinin de aklına gelmiyordu.</p>
<p>Selim göğsü ağzından bırakırken siyah bir üzüm büyüklüğündeki ucunu hafifçe dişlerinin arasında tutup sağa sola oynattı çenesini. Kadının önüne çömeldiğinde mis gibi kokuların yayıldığı büyük çatala baktı bir an. Küçük mor bir külot arkasında saklanıyordu bal kutusu. Tek eliyle eteğin sarkmasını önleyip diğer eliyle külotu&#160;genç kadının bileklerine kadar indirip çıkardı. Sonra iki elini kadının bacak arasından geçirip duvara dayadı. Küçük dokunuşlarla bal&#160;kutusunu öperken, iki elinin ayaları duvara dayalı halde yukarı doğru doğrulmaya başladı. Tamamen ayağa kalktığında, genç kadın,&#160;duvara dayalı kollarının üzerinde, yerden iki metre yüksekte oturuyordu. Uzun bir süre bu halde öptü Helin'i. Genç kadın güçlü zevk&#160;dalgalarının vurduğu vücudunu hareketsiz tutmaya gayret etse de&#160;içinde kaynayan sular bunu engelliyordu. Hırlamayla karışık çıkardığı doğal inlemeler, Selim için enfes bir müzik gibiydi.</p>
<p>Dilinin, uzun süre bal kutusundaki arayışının ardından kadını yavaşça yere indirip kucaklayarak yatak odasına götürdü. Tabiatın&#160;sayılı saf duygularından biri olan katıksız şehvetin içinde yuvarlanmaları gece yarısına kadar sürdü. Sonra tatlı bir yorgunluk, beraberinde getirdiği huzuru yerleştirdi vücutlarına ve birbirlerine sarılarak uyuyakaldılar.</p>
</body>
</html>