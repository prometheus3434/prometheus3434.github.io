<?xml version="1.0" encoding="UTF-8"?>

<html xmlns="http://www.w3.org/1999/xhtml">
<head><meta name="charset" content="UTF-8"/><title></title><link rel="stylesheet" href="main.css" type="text/css"/>
</head>
<body><h3><a id="bookmark0"></a><span style="font-weight:bold;font-style:italic;">29</span></h3><h5><a id="bookmark1"></a>İSTANBUL</h5><h5><a id="bookmark2"></a>Fatih &#160;&#160;&#160;Temmuz</h5>
<p>Turan Hoca, Davut'la birlikte Hoca Efendi'nin kapısının önünde otomobilden indiğinde, sıcak bir İstanbul günü daha sona ermek üzereydi. Cumartesi trafiği onları canlarından bezdirmiş, otomobil&#160;klimalı olmasına rağmen üzerlerinden ter şakır şakır boşalmıştı. Turan Hoca, Beylikdüzü'ndeki evden buraya gelene kadar sürekli düşünmüştü. Aklında bin türlü düşünce vardı. Sürekli planlarını gözden geçiriyor, ihtimalleri tartıyor, hesaplanmayan aksilikleri hesaplanır hale getirip hazırlıklı olmaya çalışıyordu.</p>
<p>Silahların tamamı Mardin'de teslim alınmış, bir kısmı ayrılarak İstanbul'a getirilmişti. Silah tüccarı verdiği sözü tutmuş, polisi ve diğer üniformalıları atlatmıştı. Artık planın üçüncü kısmına geçebilirlerdi. Zafer günü gittikçe yaklaşıyordu. İstanbul, Ankara ve&#160;İzmir suikastlarını hesapladığı gibi aynı günde yapabilirse, bu müthiş bir hamle olacak, hedefe sadece son adım kalacaktı. Bir aksilik&#160;olması durumunda bile her üç ilin valisine saldıracaklardı. Düğmeye bastığı andan itibaren bunun geri dönüşü olamazdı. Yıllarca buna&#160;hazırlanmış, hesap yapmış, bununla yatıp kalkmıştı. Suikastları gerçekleştirecek fedaileri de bunun için yetiştirmişti. Dile kolay, tam on&#160;iki yıldır hazırlanıyorlardı.</p>
<p>Onları bulduğunda daha çocuk sayılırlardı. Kursta fedailiğe adım atıyorlardı. Sonra adım adım, usulca, hissettirmeden, anlatmadan, korkutmadan avucuna aldı onları. Kutsal kitaptaki gibi: &quot;Biz&#160;<span style="font-weight:bold;">insana, anne babasına en güzel bir biçimde davranmasını şunu&#160;söyleyerek önerdik: 'Eğer onlar, hakkında hiçbir bilgin olmayan&#160;bir şeyle, bana ortak koşman için seninle çekişirlerse, o takdirde&#160;onlara itaat etme. Yalnız banadır dönüşünüz. Nihayet ben size&#160;yapıp ettiğiniz şeylerin haberini bildireceğim.'&quot;</span></p>
<p>Okullarından ayrıldılar, misafirhanelere yerleştirildiler, serpildiler, büyüdüler, bilendiler. Bir tek hedefleri vardı: Sekizinci ayın sekizinci günü, sabah saat sekizde...</p>
<p>Turan Hoca, Davut'un sokak kapısını hoyratça yumruklamasıyla daldığı düşlerden sıyrıldı. Davut'a baktı. Her zaman sadık, asla sözden çıkmayan biriydi. Ancak, uzun uğraşlar sonucu derinlere gömdüğü sapık kişiliği tekrar ortaya çıkar mıydı? Yeterince korkuyor muydu efendisinden? Belki de yakın bir zamanda tekrar üzerinde çalışmalıydı.</p>
<p>Kapıyı açan hizmetli Turan Hoca'yı görünce hemen eline atladı. Öpmek istiyordu. Hoca kibirli gözlerle, adamın elini yavaşça öpmesini izledi. Daha sonra elini kolonya ile yıkaması gerektiğini düşündü.</p>
<p>Davut çömelmiş, efendisinin ayakkabılarını çıkarmasına yardım ediyordu.</p>
<p>Hoca bir yandan dengesini sağlamak için Davut'un başına tek elini dayayarak ayağını hafifçe yukarı kaldırırken, diğer yandan da&#160;hizmetliye buz gibi bir sesle sordu. &quot;Hoca Efendi'nin yanında biri&#160;var mı? Geldiğimden haberdar mı?&quot;</p>
<p>Hizmetli zor duyulur bir sesle, başı önünde, elleri apış arası üstünde birleşmiş cevap verdi. &quot;Kendilerinin yanında İzmir'de hayatını kurtaran zat var. Beraber dua dinliyorlar. Geleceğinizi biliyorlar. Sofra hazırlanmasını emrettiler.&quot;</p>
<p>Hayatını kurtarmış da iyi bok yemiş, diye geçirdi içinden Turan Hoca. Ardından da yavaşça mırıldandı. &quot;Tövbe ya Rabbi, tövbe...&quot;</p>
<p>Merdivenlere yönelmişken arkasından hizmetlinin sesi bu kez daha yüksek perdeden, ama haddini bilen bir tonda duyuldu. &quot;Hocam, Cafer Kardeş geldiler. Merdiven altında sizi bekliyor.&quot;</p>
<p>&quot;Merdiven altı&quot; diye bahsedilen mekân, kapısı tam merdiven altına denk gelen küçük fedai odasıydı. Bir dönem içine gereksiz eşyalar atılmışsa da sonradan bir divan ve birkaç yastık konarak fedailerin odası haline getirilmişti. Gündüz vakti gelen misafirlerden bazıları bu odaya alınır, burada bekletilir ya da istişare edilirdi. Bu yüzden oda her zaman derli toplu bekletilirdi.</p>
<p>Turan Hoca merdiven altına yöneldi. Odanın kapısını açtığında, kendisini gören Cafer elindeki tespihi divanın üstüne fırlatıp ayağa kalktı ve hemen öpmek için eline uzandı.</p>
<p>Kaşlarını çatarak geri çekti elini Turan Hoca. &quot;İstemez oğlum, istemez. Bu numaralara karnım tok. Önce işinizi iyi yapın, sonra&#160;yağcılığınızı hürmetinizden ayırırız!&quot;</p>
<p>Cafer'in sesi itaatkârdı. &quot;Aman hocam, ne olur affedin!&quot;</p>
<p>&quot;Uzun etme! Çocuklar nerde? Yola çıktılar mı?&quot;</p>
<p>&quot;Evet hocam. İzmir grubu bu sabah hareket etti. Bu saatlerde varmış olmaları lazım. Ankara grubunu ise yarın yola çıkaracağım.&#160;Karşı taraftaki Hancılar'ı haberdar ettim, bekliyorlar.&quot;</p>
<p>&quot;Pekâlâ. Umarım bir sıkıntı çıkmaz Cafer. Yoksa bu, son hatan olur! Tamam mı?&quot;</p>
<p>Turan Hoca'nın korkutucu gözleri üzerine dikilince Cafer diz çöktü. Hocanın paçasını öpmeye başladı. &quot;Ne olur hocam, desteğini benden esirgeme, ne olur hocam!&quot;</p>
<p>Hoca büyük bir tiksintiyle, ayağıyla itti Cafer'i. Yere kıçüstü oturmasını izlerken de azarlayan bir sesle emretti. &quot;Hadi, soytarılığın lüzumu yok! Bizimle yukarı çıkıp Hoca Efendi'nin eteğini öp de,&#160;defolup git bir an önce! Ekiplerin Hanlar'a vanp varmadığını kontrol et! Sonra da Davut'a bilgi ver!&quot;</p>
<p>Merdivenlerden yukan çıkarken hafızın billur sesi boşlukta duyulmaya başladı. İkinci kata çıktıklannda Hoca Efendi'nin kapısının yanında diz çökmüş, elinde tespihi ile Seyit'i gördüler. Onları görünce ayağa kalkıp başıyla selamladı. Turan Hoca'nın elini öpmeyen tek&#160;adamdı Seyit. Bu yüzden Turan Hoca ilk günden beri bu deliyi sevmez, yüz vermezdi. Bu çulsuzun ihtiyar için değerli olduğunu bilir,&#160;ses etmezdi. Zaten o da, herhalde eceli gelmemiş olacak ki o güne&#160;kadar Turan Hoca'ya en ufak bir saygısızlıkta bulunmamıştı.</p>
<p>Seyit odanın kapısını açmak için hafızın okuduğu ayeti bitirmesini bekledi. Bir iki dakika sonra da kapıyı hafifçe tıklatıp açtı. Turan Hoca ile beraberindekiler odaya girdiklerinde Hoca Efendi ve&#160;Selim, yerdeki minderlerin üzerine bağdaş kurmuş, gözleri hafif aralık, büyük bir hayranlıkla hafızı dinliyorlardı. Selim oda kapısının&#160;açıldığını fark ettiği halde içine girdiği tarifsiz huzuru terk etmek istemedi, direndi, yan uyur halde beklemeyi tercih etti. Bu mekânda&#160;Kuran'ı böylesine dokunaklı ve insanın içine işleyen bir sesten dinlemek, onu uzun zamandır ihtiyaç duyduğu derin bir dinginliğe götürmüştü.</p>
<p>Hoca Efendi'nin bir gün önce bizzat arayıp akşam yemeğine evine davet etmesi onu hayli şaşırtmıştı. Bir önceki yemeğin âdet&#160;yerini bulsun diye yapıldığını düşünmüştü. Ancak yanıldığını anlamıştı. Hoca Efendi, onunla gerçek anlamda dost kalmak istiyordu&#160;anlaşılan. Zaten istihbaratçıdan duyduklarından sonra Sadikilerin&#160;şeyhinden böyle bir daveti reddetmek aptallık olurdu. Madem öldürdüğü adamlar bu tarikata bağlıydı, öyleyse Helin'i öldürme emrini</p>
<p>verenlere de burada ulaşacaktı. Fatih Caddesi üzerinde kararlaştırılan bir noktada Hoca Efendi'nin bir müridi ile buluşmuş, sonra da buraya gelmişlerdi. Zaten tarif üzerine ya da adres bilgisiyle bulunacak türden bir ev değildi.</p>
<p>Odaya girenler yaklaştıkça, inanılmaz bir negatif enerji kendi alanına hücum etmeye başladı. Merak edip gözlerini açtı. Gelenleri&#160;süzdü. Selamlaşmak için duanın bitmesini bekliyorlardı. Kendisini&#160;getiren genci tanıdı, diğerlerini ilk defa görüyordu. Bir saniye süren&#160;bir taramadan sonra gözlerini tekrar önüne devirdi.</p>
<p>Hafız kısa bir kapanış duası yaptıktan sonra odadan çıkmak için toparlanmaya başlamıştı.</p>
<p>Hep beraber dualarını bitirip ellerini yüzlerine götürmelerinden sonra Hoca Efendi gelenlere doğru seslendi. &quot;Turan, gel bakalım, gelin, buyrun,&quot; diyerek yanına çömelmelerini işaret etti.</p>
<p>Turan Hoca, Efendi'nin elini öpüp yanına otururken, Davut ile Cafer aynı merasimden sonra geri geri gidip Seyit'le birlikte odadan&#160;çıktılar.</p>
<p>Selim dışarı çıkanlardan birinin kendisine şaşkınlıkla baktığını gördü, ama ses etmedi. Herhalde kendisi gibi modern görünüşlü birinin Hoca Efendi ile bu kadar yakın olması adamı şaşırtmıştı. Yine de tedbiri elden bırakmayıp adamın gözlerini hafızasındaki Sadi-kiler dosyasına kaydetti.</p>
<p>Odanın kapısı kapanınca Hoca Efendi, Selim'i tanıştırdı. &quot;İşte Turan, İzmir'de hayatımı kurtaran genç bu: Selim Tekin... Selimci-ğim bak, bu da Turan Hoca. Benim en büyük destekçim. O olmasaydı bugün biz bu kadar insana yardım edemez, bu hale gelemezdik.&quot;</p>
<p>Selim, &quot;Aşk olsun hocam, biz bir vesileydik. Ömrünüz dolmamış,&quot; diyerek elini uzattı. Turan Hoca'nın elini tuttuğunda adamın yüzü bir an için bir çakala dönüştü. Korkak, her an kaçmaya hazır,</p>
<p>ancak aniden ve arkadan saldırabilen, ağzından kanlı sarımsı salyalar akan, zift karası donuğu rengi gözleri çipil bir çakal.</p>
<p>Selim elinde olmadan geri çekilince Turan Hoca bozuldu. &quot;İyi misiniz?&quot; diye sordu rahatsız edici bir ses tonuyla.</p>
<p>Selim hafif bir acı iliştirdi yüzüne. Sonra da diğer elini belinin yan tarafına, kalçasının üstüne yerleştirdi. &quot;Böbrek sancısı... Bilemezsiniz, nasıl bir ağrıdır bu... Sanırım taş düşülüyorum,&quot; dedi. Ani&#160;yalanlar konusunda üstüne yoktu.</p>
<p>Turan Hoca başını hafifçe salladı. &quot;Anlıyorum. Geçmiş olsun. Arzu ederseniz doktor arkadaşlarımız var, sizi tedavi ettirelim,&quot; diye bir teklifte bulundu.</p>
<p>Selim tekrar, ama bu kez daha olgun ve kabullenilmiş bir gülümsemeyle cevapladı. &quot;Teşekkür ederim, ama doktorum var. Sanırım yarın kendisini ziyaret etsem iyi olacak.&quot;</p>
<p>Araya Hoca Efendi girdi. &quot;Geçmiş olsun Selim kardeşim. Belki de acıktık artık, ondan sancınız tutmuştur,&quot; dedi ve kapıya dönerek seslendi. &quot;Seyit, oğlum!&quot;</p>
<p>Anında kapı açıldı. Seyit odaya hızlı adımlarla girerek Hoca Efendi'nin yanına geldi. Gözlerinin içine bakıp sordu. &quot;Emredin&#160;hocam!&quot;</p>
<p>&quot;Evladım, hadi bakalım, soframızı hazırlayın. Bakın, misafirlerimizin iştahı gelmiştir artık, acele edin!&quot;</p>
<p>Seyit başını hafifçe göğsüne doğru indirerek geri çekildi.</p>
<p>Sofra hazırlanırken üçü, İzmir depremi ve onun etkileri üzerine aynntı bir sohbete giriştiler. İzmir depremi mağdurlarına yapılan yardımları ve yapılacak olanları konuşuyorlardı. Selim, Turan Ho-ca'nın bu konuşmalardan rahatsız olduğu hissine kapıldı. Öyle ya&#160;kendisi cemaatten olmamasına rağmen derin mevzulara giriliyordu.&#160;Selim duyduğu rakamlar karşısında hayrete düşüyordu. Cemaatin&#160;bu kadar güçlü olabileceği hiç aklına gelmemişti. Hoca Efendi'yi&#160;dinlerken bir yandan da düşünüyordu. Böylesine candan ve iyi niyetli bir adamın Helin'i öldürme emri vermiş olmasını aklı almıyordu. Bu masumiyetin ve tevekkülün altında bir şeytan yatıyor olabilir miydi? Kim bilir?</p>
<p>Büyük bir yuvarlak tahta masa üzerine kurulan akşam sofrası muhteşem görünüyordu. Selim yemeklerin tatlarının da görüntüleri&#160;kadar muhteşem olmasını diledi. Önden verilen ılık bir yayla çorbası midelerini yumuşatmış, batınlarına cila olmuştu. Kısa bir aradan&#160;sonra çorba kâseleri alınmış, peşinden zeytinyağlı fasulye, patlıcan&#160;musakka getirilmiş, bunlar da yenilip ikinci bir sohbet arası verildikten sonra pirinç pilavıyla kayısı hoşafı ikram edilmişti.</p>
<p>Grup, yemek bitiminden sonra divana çekilip tekrar sohbete koyuldu. Dünyanın gidişatı, savaşlar ve insanın hırsı üzerine derin bir fasıldı. Hoca Efendi sakin ve emin sesiyle anlatıyor, örnekler gösteriyor, ibret alınmasını salık veriyordu.</p>
<p>Selim sessizce dinlerken Turan Hoca'nın kendisini incelediğini fark etti. Anlaşılan o da kendisinden hoşlanmamıştı. Bunu anlamak için âlim olmak gerekmiyordu.</p>
<p>Eminönü çarşısından alınan kahvelerin keskin kokusu odaya dolduğunda Selim saatine bakmayı akıl etti. Gece yarısına yaklaşıyordu. Kahvesini içtikten sonra müsaade isteyeceğini söyledi. Hoca&#160;Efendi hoş bir akşam geçirdiklerini, bunu tekrarlamak arzusunda olduğunu içten bir şekilde dile getirince Selim de davetlerine her zaman seve seve icabet edeceğini söyledi.</p>
<p>Seyit ile birlikte evden ayrılırken Hoca Efendi'nin kendisine camdan baktığını ve başıyla selamladığını gördü. Turan Hoca camdan bakmaya tenezzül etmemişti. Seyit kendisini ana caddeye çıkarırken Selim, yaşlı adamın Turan Hoca ile bir araya gelmesinin sebebini düşünüyordu.</p>
<p>Hoca Efendi perdeyi örtüp yerine oturduğunda Turan Hoca daha fazla dayanamayarak söze girdi. &quot;Hocam, yeni tanıştığınız birinin içimize bu kadar fazla ve bu kadar çabuk girmesi sizce doğru mudur?&quot;</p>
<p>Hoca Efendi babacan bir gülümseme ile cevap verdi. &quot;Sence?&quot;</p>
<p>Turan Hoca'nın en fazla tahammül edemediği cevap şekliydi bu; sorusuna soru ile cevap verilmesi. Kızgınlığını büyük bir başarıyla sakladı ve sakin kalmaya çalışan bir ses tonuyla konuşmaya&#160;başladı. &quot;Hocam, yine siz en iyisini bilirsiniz, ama ben doğru bulmuyorum...&quot;</p>
<p>&quot;Neden Turan? Ne zamandan beri kendimizi diğer insanlara kapatıyoruz? Dost bulmak, dost edinmek, dost ile sohbet etmek ne&#160;zamandan beri yanlış oldu?&quot; diye tekrar sordu Hoca Efendi.</p>
<p>Bu kez Turan Hoca sıkıntısını daha fazla gizlemek gereği görmedi. &quot;Ama hocam, bu zat ne yolumuzdadır, ne de yanımızda.&quot;</p>
<p>&quot;Ne de karşımızda, Turan... Kim olursa olsun, Yaradan'ın kelamını huşu içinde, ruhuyla dinleyip kendinden geçen kim olursa olsun dostumuz, yoldaşımız, kardeşimizdir. Bizim yolumuz Hakk'a, huzura, Yaradan aşkına adanmış yoldur. Bu yol milyonlarca insanın&#160;yan yana gelebileceği kadar geniş ve uzundur, ferahtır... Kalbinde&#160;aşkı hisseden herkes yoldadır. İsmi cismi gerekmez. Ruhu beyninin&#160;önünde giden, saadet yolunda maneviyatı kucaklamaya çalışan,&#160;maddiyatını unutan her fani bizimledir, yabancı değildir. Aynı dili&#160;konuşmamız, hatta iki çift kelam etmemiz, hiç ama hiç gerekmez.&#160;Anlıyor musun?&quot;</p>
<p>&quot;Hocam, ben onu demek istemedim. Biliyorsunuz, son seneler emniyet bizi izlemeye aldı. Büyümemiz rahatsız etti onları. Bu mealde ne yapacakları hiç belli olmaz. Bir kalleşliğe maruz kalmayalım isterim. İyi niyetimiz bizi üzüntülere götürmesin derim,&quot; diyerek alttan almaya çalıştı Turan Hoca.</p>
<p>Hoca Efendi bunun üzerine divanda oturduğu yerde dikildi. Elindeki tespihi Turan Hoca'ya doğru sallayarak, &quot;Turan... Cuma&#160;namazlarından sonra caddelerde yürümeye kalkıp yeniçeriler gibi&#160;bayrak açarsan, devlet tabi peşinde olur. Geçen sefer galeyana geldiklerini söylemiştin ve ben de mevzu kalmadığını sanıyordum,&#160;ama dün de benzer bir yürüyüş olmuş. Çocuklar arada bizden arkadaşları da görmüşler. Bu nasıl iştir? Biz Yaradan ile aramızdakileri&#160;kaldırıp huzura, O'na kavuşmaya mı çalışıyoruz, yoksa dünya işlerine dalıp politika mı yapıyoruz? Zannımca bu konuları da konuşmuş, hal yoluna sokmuştuk, öyle değil mi?&quot; dedi.</p>
<p>Sonra derin bir nefes alıp Turan Hoca'nın gözlerine dikti gözlerini ve devam etti. &quot;Saklayacak bir kabahatimiz mi var? Ne yaramız vardır da emniyet bizden rahatsızdır? Devlete, millete bir ziyanımız mı olmuştur? İbadet etmek, inançlarımızla yaşamak ne zamandan beri korkulacak hadisedir? Bu devletin kolluk kuvveti ne zamandan beri ibadet eden vatandaşından rahatsız olmuştur? Ha?&quot;&#160;diye kükredi.</p>
<p>İhtiyarı durduk yerde germenin gereksiz olduğunu düşündü Turan Hoca. İçinden, ne halin varsa gör, bunak, diye geçirdi. Sonra,&#160;düşünüp de ikna olmuş gibi geri adım attı. &quot;Peki, hocam. Siz en iyisini bilirsiniz,&quot; diyerek sustu.</p>
<p>Odadaki sessizliği bozan tek ses tespihlerin şakırtılarına karışan derin mırıltılardı.</p>
<p>Çok geçmeden Turan Hoca ellerini açıp duasını yaptıktan sonra tespihini üç kez öpüp cebine koydu. Ayağa kalkarak Hoca Efendi'nin&#160;elini öpmeye davrandı. &quot;Hocam, ben müsaadenizi istirham edeyim.&#160;Sohbetiniz kâfi gelmedi, ama sizin de istirahat etmeniz icap eder.&quot;</p>
<p>Hoca Efendi elini öpen Turan'a sevgiyle baktı. Hiddeti yatışmıştı. Ne de olsa Turan da cemaatin çıkarlarını düşünüyor, onlara bir zarar gelsin istemiyordu. &quot;Hadi bakalım, Allah rahatlık versin, Turan.&quot;</p>
<p>Turan Hoca odadan çıkmak için kapıyı açtığında Seyit'i yerde bağdaş kurmuş otururken gördü. Elinde tespih vardı. Onu görünce&#160;ayağa fırladı, ama hiç konuşmadı. Turan Hoca da görmezden gelerek merdivenleri hızla indi. Merdiven altında Davut kendisini bekliyordu. Kapıyı açarak dışarı çıkması için yol verdi. Ardından da&#160;önüne geçip ayakkabılannı giydirdi.</p>
<p>Evin önünde duran otomobile bindiklerinde Davut dikiz aynasından Turan Hoca'ya bakıp korkak bir ses tonuyla konuştu. &quot;Efendim, Cafer aradı. Ne olursa olsun sizinle konuşması gerekiyormuş.&quot;</p>
<p>&quot;Hayırdır inşallah. Ne olmuş ki?&quot;</p>
<p>&quot;Bilmiyorum hocam. Bana söylemek istemedi, ama sizinle mutlaka konuşması gerekiyormuş.&quot;</p>
<p>&quot;Çocuklara mı bir şey oldu acep? Neyse, belli olur şimdi. Cep telefonunu çevir de ver bakalım.&quot;</p>
<p>Davut dar sokakta giderken cep telefonundan &quot;Cafer&quot; ismini seçip ara tuşuna basarak arka koltukta oturan hocasına uzattı. Sinyal sesinin üç kez duyulmasının ardından Cafer'in titrek ama çatallı sesi diğer taraftan yükseldi. &quot;Hocam?&quot;</p>
<p>&quot;İnşallah hayırlı bir haber verirsin Cafer. Yoksa bütün hırsımı senden çıkaracağım, haberin ola!&quot;</p>
<p>Cafer'in hattın diğer ucunda yutkunduğunu anladı. Ancak gerçekten merak etmişti neler olduğunu. &quot;Evet?&quot; diye asabi bir sesle sordu.</p>
<p>&quot;Hocam, evde gördüğümüz o genç oğlan var ya, hani Efendi'yi İzmir'de kurtaran...&quot;</p>
<p>&quot;Cafer... Sabrım taşıyor! Söyle ne söyleyeceksen artık!&quot;</p>
<p>&quot;Nezir'in öldüğü gece, Salih'in karşısına dikilen adam o! Kartala benzeyen adam hani... O adam bu adam işte!&quot;</p>
<p>Turan Hoca tüm kanının çekildiğini hissetti. Kaşlan çatıldı. Hırıltılı bir sesle sordu. &quot;Emin misin Cafer? Bir daha sormam bak!&quot;</p>
<p>&quot;Annemin yüzünü unutabilirim hocam, ama bu adamı asla unutamam! Kesinlikle o. Yanılmama imkân yok!&quot;</p>
<p>Turan Hoca cevap vermeye gerek görmeden telefonu kapatıp Davut'a uzattı. Otomobil ışıl ışıl caddede ilerlerken Turan Hoca'nın&#160;mutlu, ama kinli sesi duyuldu. &quot;Davut, sana yine bir iş çıktı, ama bu&#160;kez çok özel bir çalışma yapacaksın!&quot;</p>
<p>Yeni bir av haberini almak Davut'un da keyfini yerine getirdi. Uzun zamandır efendisi kendisine meşgale vermiyordu. Kim bilir,&#160;bu seferki nasıl değişik olacaktı. Keşke kadın olsa, diye geçirdi içinden, ama Turan Hoca'nın fark etmesinden korktu. Heyecanla gülümseyerek aynadan arkaya baktı ve, &quot;Zevkle hocam, zevkle,&quot; dedi.</p>
<p>İrin sarısı dişleri dikiz aynasında parlıyordu...</p>
</body>
</html>