<?xml version="1.0" encoding="UTF-8"?>

<html xmlns="http://www.w3.org/1999/xhtml">
<head><meta name="charset" content="UTF-8"/><title></title><link rel="stylesheet" href="main.css" type="text/css"/>
</head>
<body><h3><a id="bookmark0"></a><span style="font-weight:bold;font-style:italic;">16</span></h3><h5><a id="bookmark1"></a>İSTANBUL</h5><h5><a id="bookmark2"></a>Eyüp &#160;&#160;&#160;Mayıs</h5>
<p>Helin taksiden inerken dizlerinin hâlâ titrediğini hissetti. Bu kadar güzel bir gece geçireceğini beklememişti aslında. Hayatının&#160;en güzel saatlerini geçirmişti. Kendini tutamayıp güldü. Enfes bir&#160;gündü; insana hayat veren, içini kıpır kıpır oynatan, sevinç ve umut&#160;taşıyan ılık rüzgârların estiği, sıradan olmayan, hatıralara girecek&#160;kadar güzel bir gündü. Belki de hayatının yeni bir dönemini başlatan gündü bu. Çantasını sallayarak yürürken ne kadar şanslı olduğunu düşünüyordu.</p>
<p>O rüya gibi gecenin ardından, uyandığında Selim işe gitmişti bile. Başucuna, şairini tanımadığı enfes dizeler bırakmıştı. Tüm&#160;duygularını anlatan bir dörtlüktü. Çok hoşuna gitti:</p>
<p><span style="font-style:italic;">Hoş geldin doğum günüme ey ruhum</span></p>
<p><span style="font-style:italic;">Yeniden hayata merhaba dediğim güne hoş geldin</span></p>
<p><span style="font-style:italic;">Umutsuzlukların ardımda kaldığı yeni bir güne</span></p>
<p><span style="font-style:italic;">Huzurunla birlikte aşkım, hoş geldin...</span></p>
<p>Etkilenmişti. O kadar güzel bir el yazısıyla yazmıştı ki... Belki de kelimelerden öte, yazı çok romantik gelmişti. Hayat, uzun zamandır bu kadar iyi olmamıştı gözünde.</p>
<p>Çantasında taşıdığı telefonunun çalmasıyla güzel düşünceleri geride kaldı. Ekranda görünen numara, arayan hakkında gerekli bilgiyi kendisine veriyordu. Tüm güzellikler, hayaller, ümitler bir saniye içinde ortadan yok oldu, her şey birden rafa kalktı, gökyüzünün maviliği bulandı, havada ağır bir koku hissetti. Gülümsemesi&#160;dondu, yere düşüp darmadağın oldu. Telefonu kulağına götürüp,&#160;&quot;Alo?&quot; dediğinde sesindeki donukluk, tüm maskelerinin yerine tam&#160;oturduğunu gösteriyordu.</p>
<p>Karşı taraftan yapmacık olduğunu sadece kendisinin anlayabileceği bir kadın sesi geldi. &quot;Şalom Helin. Akşam Yoshilerde toplanıyoruz. Mutlaka gel şekerim, tamam mı?&quot;</p>
<p>&quot;Peki, Tina,&quot; diye cevap verdi kısaca.</p>
<p>&quot;Canım beni bekliyorlar, kapatmak zorundayım, akşama kaynatırız, bay.&quot;</p>
<p>Bunun anlamı, her zaman olduğu gibi, akşam yirmide, güvenli evde durum değerlendirme toplantısı yapılmasıydı. MOSSAD her hassas operasyonda olduğu gibi, tetik ajanından durum raporu istiyordu.</p>
<p>İstanbul'da işlenen imam cinayetlerinin arkasında hangi grubun ne amaçla bulunduğunu bilmek istiyorlardı. Bu operasyondaki en can alıcı nokta; Kuzey Irak'ta satın alınan silahların bu grupla&#160;ilişkisinin anlaşılmasıydı. Bu araştırma için de yıllar önce İstanbul'a yerleştirilmiş olan Helin, en uygun kişiydi. Ünlü bir derginin&#160;acar muhabirinin çevrede sorular sonnası kadar normal ne olabilirdi ki?</p>
<p>Helin, Tel Aviv'den İstanbul'a ilk geldiğinde halasının evinde kalmış, daha soma kendisine ayrı bir ev açmıştı. İki şehrin birbirine</p>
<p>benzer özelliklerinin fazla olması onun uzun süre yabancılık çekmesini engellemiş, çevresine çabuk uyum göstermişti. Zengin bir Yahudi işadamının ricası kırılmamış, böylece düşük tirajlı küçük bir&#160;dergide işbaşı yaptırılmıştı. Ailesinin bir kısmının halen İstanbul'da&#160;yaşıyor olması ve Türkçeye mükemmel hâkimiyeti, onun bu görev&#160;için seçilip uzun bir süre hareketsiz bırakılmasına (Buna &quot;Uyutulmuş&#160;Ajan&quot; pozisyonu diyorlardı.) neden olmuştu.</p>
<p>Avrupa'da kovalayıp ortadan kaldırdığı dört kişilik terörist Arap timinden sonra bu görev üç yıl süren bir tatil gibi gelmişti. Aylık durum değerlendirme toplantıları da olmasa neredeyse özel ajan&#160;olduğunu unutacaktı. Bir anlamda yeni bir hayat yaşıyordu. Muhabirlik işine kendisini iyiden iyiye kaptırmış, yaptığı araştırma ve röportajlar büyük dergilerden birinin dikkatini çekmiş, ihtiyacı olmadığı halde yüksek bir ücretle transfer olmuştu. Tabi araştırmalarının&#160;başarılı ve alışılmamış olmasının tek nedeni doğal yeteneği değildi.&#160;Uzun yıllar süren psikolojik savaş eğitimi ve adam sorgulama teknikleri sayesinde diğer muhabirler arasından sıyrılmak zor olmamıştı. Uyutulmuş Ajan olmanın en güzel yanı, uzun süre insan öldürmek zorunda kalmamaktı. Ancak yakında durumun değişeceğini&#160;anlamak için kâhin olmak gerekmiyordu.</p>
<p>Nitekim son görevinde, yaptığı araştırmalarla vardığı noktada ilginç bulgulara rastlamış, imam cinayetlerinin birbiriyle bağlantısını ortaya çıkarabilecek duruma gelmişti. Birkaç gün önce Fatih semtinde röportaj yaptığı ayakkabı tamircisi, bölgede çok güçlü bir hareketin varlığından söz etmişti. Her ne kadar sertlik yanlısı söylemlere girmeseler de sıradan müritlere kapalı toplantılarda çok sert konuşmalar yapıldığını duymuştu. Bu konuşmaların birinde, özellikle&#160;imamlar hakkında tam bir suçlama vardı. Toplumun yön değiştirmesi ve doğru yoldan sapması tamamen bazı imamların boşboğazlığına,&#160;aymazlığına bağlamyordu. Cezalandırılmaları için kıyametin kopmasının beklenemeyeceği söylenmişti. Ayakkabı tamircisi, yüz dolar karşılığında toplantılara katılan arkadaşını kendisiyle tanıştırabi-leceğini söylediğinde, sevincini belli etmemek için dilini ısırmıştı&#160;Helin.</p>
<p>Bu gelişme, araştırma için büyük bir adım olabilirdi. İmam cinayetlerinin birbiriyle bağlantısı ortaya çıktığında gerisi çorap söküğü gibi gelirdi. Küçük bir dini grubun daha öncekilerin yolundan gittiği belliydi. Silahlanmaya çalışmaları bununla bağlantılı olarak&#160;normal sayılabilirdi. Eğer içeri sızabilirse, grubun dağıtılması için&#160;kimin öldürülmesi gerektiğini tespit edebilir, &quot;Postacı&quot;ya adres verebilirdi. Bu kadar rahat işleyecek bir operasyonda ellerini pisliğe&#160;bulaştırması gerekmeyecekti.</p>
<p>Mezarlığa girdiğinde etrafına bakındı bir an. Çantasından Vak-ko markalı turkuvaz renkli başörtüsünü çıkarıp saçını örttü. Güneş gözlüklerinin ardından gözleri sağa sola hareket ediyordu sürekli.&#160;Takip edilip edilmediğini kontrol etmek için sağa sola amaçsızca&#160;sapıp bir mezarı arıyormuş gibi yaptı. Soma tekrar ilerleyerek üç&#160;kez sağa döndü. Böylece giriş kapısına geldi. Takip eden yoktu. Gu-sülhaneye inen yokuşun yanındaki dar yola saptı. Uzaklarda birkaç&#160;kişi mezarların başında dua ediyor, ot yoluyordu. Kimsenin onunla&#160;ilgilenmediğinden emin olunca büyük elektrik direğinin olduğu dereye doğru yürüdü. Az ötede büyük çınarı görmüştü.</p>
<p>Çınarın arkasına geçince iki adamın dua ettiğini fark etti. Adamlardan biri ayakkabı tamircisiydi; diğeri kısa boylu, renkli gözlü, hafif sarışın ve açık tenli bir adamdı. Tamirciden farklı olarak uzun,&#160;yeşil bir cüppe giymişti. Belli belirsiz sakalı, doğuştan çenesini ince bir çember gibi çevreliyordu. Başının üzerindeki takke siyahtı ve&#160;ortasında kırmızı, Arapça bir kelime vardı.</p>
<p>Dualarını bitirmeleri için beklemeye başladı. Çınarın dallarına konan kuşların çıkardığı sesler inanılmazdı. Adamları beklerken çınarı incelemeye başladı. İki ya da üç yüz yıllık dev bir ağaçtı. İnsana güven veren bir havası vardı. İlkçağlarda yaşayan insanların neden ağaç kovuklarında barındığını anlamak çok zor değildi. Ağacın&#160;gövdesindeki büyük yarık, üç dört kişiyi içine alabilecek gibi görünüyordu. İçerisi karanlık görünse de büyük bir yağmurda işe yarayacağı kesindi. Dikkatli bakınca yerde birkaç şişenin parladığını&#160;gördü. Anlaşılan yaşlı çınarın kovuğu sarhoş sefillerin yuvası olmuştu kış boyu. İnsanın mezarlıkta içki içebilmesi için nasıl bir ruh&#160;hali içinde olması gerekildi acaba? Akıllarını kaçırmış olmalıydılar.&#160;Ölülere saygı göstermeyen insanlardan nefret ederdi.</p>
<p>Mezarlık hafta içi olması nedeniyle sakindi. Aslında insana huzur veren bir havası vardı. Adamların dualarını bitirmeleri için&#160;sabırsızlandı. Çınarın karşısındaki banktaydılar. Yüzünü onlara dönerek beklemenin daha etkili olacağını düşündü. Dua etmenin sonu&#160;yoktu. Öğleden sonra eve geçip akşamki toplantı için kafasını dinlemek istiyordu. Düşüncelere dalmışken adamların ellerini yüzlerine götürdüklerini fark etti. Dualarını bitirmişlerdi. Kalkıp yanına&#160;geldiler.</p>
<p>&quot;Sclamünaleyküın, Helin Hamın,&quot; dedi ayakkabı tamircisi.</p>
<p>Adamın değişik bir havası olduğunu fark etti bir an için, ama arkadaşının yanında böyle davranmak zorunda kaldığını düşündü.&#160;Öyle ya, kendisi sonuçta zavallı bir kadındı onların gözünde. &quot;Merhaba,&quot; diye soğukça cevap verdi.</p>
<p>Ayakkabı tamircisi, &quot;İşte sana bahsettiğim arkadaşım Süleyman Efendi. Ne sormak istiyorsan sor şimdi,&quot; dedi.</p>
<p>Süleyman Efendi, Helin'in gözlerine bakmamaya çalışarak başını salladı.</p>
<p>Helin müthiş bir huzursuzluk hissetti. Kısa bir an iki adamı da öldürüp mezarlıktan çıkıp gitmek istediğini düşündü. Katil tarafı bunu şiddetle arzuluyordu. Mantıklı düşünmeye çalıştı. Şayet adamlar-</p>
<p>da kötü bir niyet sezerse harekete geçmek için hazır olacaktı. Sarışın adam sakin bir hava veriyordu, ancak ayakkabı tamircisinin yılışıklığı onu huzursuz etmişti.</p>
<p>&quot;Pekâlâ, Süleyman Bey, gazeteci olduğumu biliyorsunuz. İmam cinayetleri hakkında bir yazı dizisi hazırlıyorum. Burda konuştuklarımızın sizin tarafınızdan söylendiği hiçbir zaman açıklanmayacak, ancak siz fotoğraflı röportaj vermek isterseniz, o zaman&#160;başka,&quot; dedi ciddi bir havaya bürünerek.</p>
<p>Süleyman Efendi ise yere bakmayı sürdürerek, &quot;Ben sadece arkadaşımın ricası için burdayım, hiçbir şekilde afişe edilmek istemiyorum. Bu konuda garanti vermeniz gerekir,&quot; dedi.</p>
<p>Helin, adamın samimi olduğundan şüphelenmedi. Büyük bir ihtimalle kısa bir bilgi verecek, sonra da daha fazlası için para isteyecekti. Cebinden kayıt cihazını çıkardı, tam düğmesine basacakken Süleyman Efendi elini kaldırdı.</p>
<p>&quot;Kayıt yok!&quot;</p>
<p>Helin bir an şaşırsa da itiraz etmenin bir işe yaramayacağını biliyordu. Sesini çıkartmadan kayıt cihazını tekrar çantasına koydu.&#160;Uzaktan onları gören biri, mezarlığı ziyarete gelmiş zengin bir kadının, ziyaret ettiği mezara dua okutturmak için hafızlarla konuştuğunu sanırdı. Tekrar yoğunlaşmaya çalıştı. Adamın güvenini kazanmak zorundaydı. Bir an önce başlayıp bitirmeliydi. Hemen ilk soruyu sordu. &quot;Yaşadığınız çevrede önemli bir dini grubun içinde yer alıyorsunuz, doğru mu?&quot;</p>
<p>&quot;Evet,&quot; diye yanıtladı sarışın adam. &quot;Yepyeni bir topluluk bu... Bambaşka şeyler anlatıyorlar. Herkesin içi aydınlık doluyor&#160;dinlerken. Ben de kendi isteğimle girdim aralarına. Kabul ettikleri&#160;için şanslıyım.&quot;</p>
<p>&quot;Amacı nedir bu topluluğun?&quot;</p>
<p>&quot;Amacı ne midir? Tabi ki doğru yolu bulmak ve o yoldan ayrılmamak. Tüm kardeşlerimiz birbirimize destek veriyoruz. Şeytanın bizi yoldan çıkarmasını engellemek için hepimizin vardıma ihtiyacı var. Biz bu yardımı bir arada bulunarak, sohbetler yaparak, dualar ederek, ruhumuzu ortaya koyarak alıyoruz.&quot;</p>
<p>&quot;Peki, sizin için kim düşman, kim dost?&quot;</p>
<p>&quot;Doğru yola davet edilip gelmeyen herkes düşman, doğru yola gelen, bize katılan herkes dost. Tabi Hıristiyan kuruluşlarını, çürümüş Amerika'yı ve Siyonistleri saymaya gerek görmüyorum; onlar ahirete kadar düşmanımız.&quot;</p>
<p>Helin sinirlendiğini belli etmek istemedi. Bu röportaja gelirken, aklı çelinerek tarikata sokulmuş, bin pişman, korkmuş, titrek, çıkış yolu arayan, güvensiz birini hayal etmişti. Ancak karşısındaki&#160;bu adamın hayal ettikleriyle bir alakası yoktu. Gerçek bir fanatikle&#160;konuştuğunu anlamıştı. Adam aşırı derecede kendine güvenli çıkmış, her kelimede daha saldırgan olmaya başlamıştı. Gereksiz bir&#160;tartışma yaratmak niyetinde değildi. Adamın niyeti belliydi; kendisini kullanarak tarikatın reklamını yapmaya çalışıyordu. Tamamen&#160;propaganda amaçlı gelmişti. Canı sıkıldı. Büyük bir adını atacağını&#160;düşünürken, başladığı yere dönmüştü. Bu konuşmayı uzatmanın bir&#160;anlamı yoktu. En iyisi kısa kesip uzaklaşmaktı.</p>
<p>Helin, adama tarikatın başında kimin bulunduğunu sormak için ağzını açtığında sol tarafında, kaburgalarının hemen altında&#160;korkunç bir acı hissetti. Çığlık atmak için ağzını açtığında sesi çıkmadı. Şoka girmeden önce dalağına bir bıçak sokulduğunu anlamıştı. Kuvvetli bir elin boynundan tutup kendisini çınarın kovuğuna&#160;çektiğini anladığında ikinci bir bıçak darbesi yine sol tarafından,&#160;ama bu sefer kaburgalarının arasından kalbine girdi. Başı geriye düşerken sadece büyük çınarın dallarını, yeşil yaprakları, arada birer</p>
<p>yama gibi duran masmavi gökyüzünü ve Selim'in gözlerini gördü. Sonra her şey karardı.</p>
<p>Kilometrelerce ötede Selim, Bostancı'daki müşterisini ziyaret etmek için yola çıkmıştı. Caddeler hareketliydi. Bir yandan kasetçalar-daki İngilizce konuşmaları dinliyor, diğer yandan yüksek sesle tekrar&#160;ediyordu. Ona göre İngilizcesini geliştirmenin en güzel yolu buydu.</p>
<p>İnanılmaz güzel bir gece geçirmişti, ama bugün bir tuhaf hissediyordu kendisini. Aslında çok mutlu olması gerekiyordu, ama bir soğukluk vardı üstünde. Önce bu soğukluğu önemsememeye çalıştı, kasetçalardaki tok sesli adamın söylediklerine yoğunlaşmaya gayret&#160;etti, ama dakikalar ilerledikçe huzursuzluğu artıyordu.</p>
<p>E-5 karayolu üzerinden Bostancı istikametine saptığında huzursuzluk vücuduna yayılan bir karıncalanma gibi her yanını sarmıştı. Bu duygudan kaçmaması gerektiğini düşündü, üzerine gitmeliydi. Uzanıp kasetçaları kapattı. Kendisini dinlemeye çalıştı.</p>
<p>Bostancı'daki lunaparkın önüne geldiğinde kırmızı ışık yanıyordu, durdu. Bir uğultu duydu. Etrafına bakındı. Trafiğin ışıklarda durmasını fırsat bilerek araçların camını silen çocuklardan biri arabasının camını siliyor olmalıydı, ama kimseyi göremiyordu. Yeşil&#160;yandığını her zamanki gibi arkasındaki araçların hemen kornaya&#160;basmasından anladı. Hareket edip sağa döndü. Yokuştaki birinci lambayı geçip ikinciye geldiğinde yine kırmızı ışığa yakalandı. Tekrar&#160;aynı uğultuyu, bu sefer daha yüksek bir tonda duydu. Aniden dönüp&#160;her iki yanına baktı, kimseyi göremedi. İçindeki paniğin arttığını&#160;fark etti. Klima çarpmış olabilir miydi? Klimayı kapatıp camları açtı. Arkasındaki aracın uzun bir koma ikazından soma yeşil ışığın&#160;yandığını görüp hareket etti. Tepedeki lambalardan sola dönüp yokuş aşağı ilerlerken son durağın arkasındaki camiyi gördü. Uğultu&#160;ve huzursuzluk dayanılmaz boyuttaydı. Otomobili bırakıp camiye</p>
<p>girmenin iyi bir fikir olduğunu düşündü. Elini yüzünü yıkayabilir ve belki bu garip huzursuzluğu atlatabilirdi.</p>
<p>Otomobilden indi. birkaç adım attı. Caminin avlusuna girerken müthiş bir ağrı saplandı başına. Kusma hissiyle ağzını açarken dizlerinin üstüne çöktü. Ağzından inanılmaz bir haykırış yükseldi&#160;ve aynı anda gözlerini kapattı. Bir çınar ağacının karanlık kovuğu&#160;içinde bir çift kızıl göz vardı. Haykırışı sona erdiğinde dizlerinin üstünde kıpırdamadan duruyordu. Elleri iki yanına sarkmış, gözleri&#160;karşıdaki sarı boyalı duvara kilitlenmişti. Belli belirsiz bir adamı&#160;seyrediyordu; bulanık bir görüntüyü...</p>
<p>Ortalığı yırtan çığlığı duyanlar sesin geldiği noktaya yöneldiklerinde cami avlusunda dizlerinin üzerine çökmüş adamı gördüler. Adamda yaralı birinin havasından çok, şoka girmiş saralı bir hasta&#160;görüntüsü vardı. Kalabalıktan yaklaşanlar, Selim'e dokunmaya cesaret edememekle birlikte yüksek sesle fikir yürütüyorlardı. Kimisi&#160;saralı olduğunu söylerken bir başkası saralı insanları daha önce çok&#160;gördüğünü, onların titrediğini, bu adamın ise titremekten çok donmuş gibi durduğunu, bu yüzden kalp krizi geçirme ihtimalinin daha&#160;yüksek olduğunu söylüyordu.</p>
<p>Selim bunların hiçbirini duymadı. Sadece şiddeti gittikçe azalan bir uğultu vardı zihninde ve etrafındaki insanlara rağmen karşı duvarda seyrettiği adamın siması.</p>
<p>Neden sonra, kalabalıktan bir genç Selim'e dokunmaya cüret etti. Sağ omzunda bir ağırlık hisseden Selim ani bir refleksle sol elini adamın bileğine yapıştırıp diğer eliyle de boğazından yere çekti.&#160;Kendini yerde bulan gencin can havliyle bağırması Selim'i kendine&#160;getirdi. Uğultu bitmiş, görüntü kaybolmuştu. Etrafındaki konuşmaları net olarak duydu.</p>
<p>&quot;Aaaa! Manyak ayol! Nasıl da yere vurdu garibanı!&quot;</p>
<p>&quot;Abi, ben bunun gibi herifleri gördüm askerde. Buna Güneydoğu Sendromu diyorlar. Kesin askerden gelmiş bu herif.&quot;</p>
<p>&quot;Gördün mü lan? Oğlum, kafayı sıyırmış lan bu!&quot;</p>
<p>&quot;Kardeş, n'apıyon ya? Adam sana yardım etmeye çalışıyordu. İş mi yani şimdi bu?&quot;</p>
<p>Selim derin bir nefes alıp ayağa kalkarak önüne attığı gencin yanına gitti, ayağa kalkmasına yardımcı oldu. özür dileyerek göğsünde bir sıkışma olduğunu, kontrolden çıktığını anlattı. Genç adamın kendisine hayretle baktığını fark edince sordu. &quot;Özür diledim,&#160;ama siz hâlâ çok tuhaf bakıyorsunuz yüzüme.&quot;</p>
<p>Genç adamın cevabı Selim'in kanını dondurdu. &quot;Gözünde kan var... Gözünden kan sızıyor!&quot;</p>
<p>Selim çevredekilerden birinin verdiği kâğıt mendille gözlerini temizleyip aceleyle otomobile bindi. Önce yavaşça, soma daha hızlı hareket ederek uzaklaştı camiden. Birkaç sokak ötede tekrar kenara çekti otomobili. Cep telefonunu çıkarıp Helin'i aradı. Telefon&#160;çalıyor, ama cevap vermiyordu. &quot;Lütfen H e l i n . Lütfen aç şu telefonu,&quot; dedi yüksek sesle. Defalarca aradı, cevap alamadı. Telefonu&#160;koltuğa fırlatıp direksiyona kapandı. Hıçkıra hıçkıra ağlamaya başladı.</p>
<p>Bütün gün inanılmaz bir yükle gezindi; ruhunun üzerinde bir ruh daha taşıdığını hissediyordu. Eve gitmek istemedi, amaçsızca yürüdü sokaklarda. Telefonu birkaç kez çaldı, cevap vermedi, bir müddet sonra da tamamen kapattı. Helin bir daha hiç aramayacaktı, bunu biliyordu. Bostancı sahil yolundan Kartal'a kadar dört kez gitti&#160;geldi yürüyerek. Ayaklarının altı zonkluyordu otomobile tekrar bindiğinde. Artık yapacak bir şey yoktu onun için, durumu kabul etmeli ve ne olduğunu anlamalıydı. Bir an önce eve gitmek istedi.</p>
<p>Evinin bulunduğu sokağa girdiğinde boş bir park yeri bularak arabayı park etti. Otomobilden inerken hemen arkasındaki aracın</p>
<p>içinde iki adamın oturduğuna dikkat etti. Onu izlediklerini anladığında kaşları çatıldı. Hiç kimseye tahammül edecek durumda değildi; hele ne olduğu belirsiz olan adamlara hiç...</p>
<p>Eve doğru yürümeye başladığında, adamların da otomobilden indiklerini kapı seslerinden anladı. Duyduğu sesten sadece bir kapının tekrar kapandığını fark etti. Arkaya bakmaya gerek gönnedi. Biri ona doğru geliyor olmalıydı; diğeri ise otomobilin kapısını açmış&#160;ayakta bekliyordu herhalde. Evin kapısına birkaç metre kala arkasından samimi tonda bir erkek sesi duydu. &quot;Selim Bey?&quot;</p>
<p>Dönüp baktığında elli yaşlarında, orta boylu, kır saçları arkaya doğru taranarak yapıştırılmış, hafif toplu, esmer bir adamla karşılaştı. Tahmin ettiği gibi, diğer adam arabanın kapısını açmış, ayakta&#160;bekleyerek kendilerini izliyordu. Daha genç ve daha atletikti; güneş&#160;gözlükleri yüzünün üst bölümünü tamamen kapatıyordu, yaklaşan&#160;adamın koruması olmalıydı.</p>
<p>Kibar olmaya çalışan Selim, &quot;Buyrun!&quot; dedi.</p>
<p>Adamın yüzünde kederli bir ifade vardı. Buna rağmen birkaç saniye için kibar bir gülümseme yüzünde belirdi. &quot;Ben, Ishak Be-nur... Helin'in amcasıyım!&quot;</p>
<p>Helin'i tanıyan birini görmek Selim için müthiş bir sürpriz olmuştu. Heyecanını gizlemeye gerek görmedi. Elini uzatan adamla içten bir şekilde tokalaştı. &quot;Öyle mi? Ne kadar memnun oldum bilemezsiniz. Nasıl yardımcı olabilirim?&quot;</p>
<p>Ishak Benur sıkıntılı bir edayla sordu. &quot;Ben, sizinle birkaç dakika görüşmek istiyorum, mahsuru yoksa...&quot;</p>
<p>&quot;Rica ederim beyefendi, tabi ki görüşelim. Buyrun, isterseniz daireme geçelim. Yukarda daha rahat konuşuruz,&quot; derken eliyle kapıyı işaret etti Selim. Birlikte daireye girdiklerinde misafirine oturması için yer gösterdikten sonra ne ikram edebileceğini sordu.</p>
<p>İshak Benur yüzündeki kederi gizlemeye gerek görmedi. Karşısındaki koltukta oturan Selim'in merakla bekleyen gözlerine bakarak acı haberi verdi. &quot;Evladım, metin olun lütfen.. Helin'imizi bugün kaybetmiş bulunuyoruz. Fevkalade müteessirim.&quot;</p>
<p>Derin bir acı dalgası havada yayılarak Selim'e çarptı. Bir müddet gözleri kapalı kaldı. Bu haberi alacağım biliyordu, ama küçücük bir umut vardı içinde. Karşısındaki adamın son sözleri bu umudu ezip&#160;geçti, bilinmeyen bir yere doğru hoyratça fırlattı. Çok değil, daha bu&#160;sabah dünyası ışıl ışıl parlıyorken, yine eskisi gibi donuk bir karanlığa bürünmüştü. Gereksiz duygusallık yapmamaya karar verdi. Acısını daha sonra nasılsa doya doya yaşayacaktı. Titrek bir sesle, &quot;Nasıl olmuş?&quot; diye sorabildi.</p>
<p>&quot;Bu sabah, belki de öğlene doğru, Eyüp mezarlığına birileriy-le röportaj yapmaya gitmiş. Giderken dergiyi arayıp programını söylemiş, ancak öğleden sonra mezarlık çalışanlarından biri cesedini bulmuş.&quot;</p>
<p>&quot;Kim yapmış?&quot; diyerek ikinci soruyu yöneltti Selim. Sesindeki soğukluk kendisini bile rahatsız edecek kadar belirgindi, ama bunları düşünecek durumda değildi.</p>
<p>&quot;Mezarlıkta gezinen sarhoşlardan, tinercilerden şüpheleniyorlar, ama şu an için belli değil.&quot;</p>
<p>&quot;Tam olarak nerde bulmuşlar?&quot;</p>
<p>&quot;Asırlık bir çınarın kovuğunda bulunmuş. Bıçaklamışlar.&quot;</p>
<p>Selim dişlerini sıkarken başını elinde olmadan önüne eğdi. Dün gece öpmeye doyamadığı sevgilisinin tenine bıçağın girişi gözünün önüne geldi. İçinde bir yerlerde ağaçlar büyük gürültülerle&#160;devriliyordu. Çınar, kovuk, bıçak kelimelerini beynindeki arşivde&#160;açtığı Helin dosyasına özenle koydu. İshak Benur'un sesiyle irkildi.</p>
<p>&quot;Sizinle açık konuşmak istiyorum. Bize sizden bahsetmişti. Çok içten davranıyordu. Uzun zamandır bu kadar mutlu görmemiş-</p>
<p>tik onu. Bunu kızımıza hissettirdiğiniz için teşekkür etmek istiyorum... Sizi rahatsız etmemin nedeni ise şu; dün gece birlikte olduğunuzu biliyorduk, kendisini bize, Şişli'deki evinize yemeğe davet etmiştik, ancak sizinle olacağını söyleyip teklifimizi başka bir zamana erteledi. Peki, size kiminle buluşacağını söyledi mi?</p>
<p>&quot;Bakın aslında, çok uzun süredir tanımıyorduk birbirimizi. <span style="font-weight:bold;">Ya</span>ni... İşin aslı, neden bilmem, ama şimdi düşününce fark ediyorum, ben Helin ile ilgili hemen hiçbir şey bilmiyorum. Sanırım o benimle ilgili her şeyi biliyordu. Size benden bahsetmiş olması bile sürpriz oldu,&#160;çünkü daha yeni bir ilişkiydi ve tamamen benim teşvikim ve çabamla gerçekleşti.&quot; Üzüntüyle başını kaldırıp adama baktı ve ekledi. &quot;O&#160;kadar çok istedim ki onunla beraber olmayı. Çok ani bir duyguydu&#160;belki, ama hayatımın sonuna kadar onunla olmak istiyordum.&quot;</p>
<p>&quot;Anlıyorum... Sanırım ilk çıkışınızın üstüne bahsetmişti bize. Bu arada bir hayli telefon konuşması olunca eşim meraklanıp sormuştu. Neyse, artık bunların önemi yok tabi. Yaptığı araştırmayla ilgili bildiğiniz bir şey var mıydı?&quot; diye sordu adam, ama bu sefer tuhaf bir bakış vardı gözlerinde.</p>
<p>Selim anlam veremedi bu bakışa, ama çok da ilgilenmedi. &quot;İstanbul'da işlenen imam cinayetleri hakkında bir araştırma yapıyormuş, dergi istemiş sanırım...&quot; Durdu. Adama kısa bir an baktı ve gözlerini kırpmadan ekledi. &quot;Bizim iş konuşacak durumumuz yoktu. Çocuklar gibi mutluyduk ve böyle sıkıcı konulara ginnedik hiç.&quot;</p>
<p>İshak Benur ani bir şekilde ayağa kalkarak Selim<span style="font-weight:bold;">'e </span>elini uzattı. Yüzündeki <span style="font-weight:bold;">o </span>tuhaf bakış gitmiş, yine kederli ifade gelmişti. &quot;Peki,&#160;vaktinizi daha fazla almak istemiyorum, teşekkür ederim,&quot; deyip tokalaştı.</p>
<p>Daire kapısından çıkıp merdivenlere yönelirken geri dönüp, &quot;Belki gelmek istersiniz, cenazeyi yarın, saat on dörtte kaldıracağız,&#160;Şişli'deki sinagogdan. Tekrar hoşça kalın,&quot; dedi.</p>
<p>Selim kapıyı kapattığında yalnızlığıyla baş başa kaldı. Koltuğa oturup içinden kopan acıyı serbest bıraktı, uzun uzun ağladı. Kendisini yaralı hissediyordu. Helin gözünün önünden gitmiyordu.&#160;Gülüşü, saçlarını geriye atışı, kömür karası gözleri, dişleri, dudakları, teni, sıcaklığı... Müthiş, büyük ve derin bir boşluk hissetti. Ne&#160;yapacağını kestiremedi. Yirmi dört saatte yaşadığı bu duygusal gelgit onu çok yıpratmıştı. Gözlerini sıkıca yumdu. Gözyaşlarının yanağını ıslattığını hissedebiliyordu. Kendi içinde dolaşmaya başladı.&#160;Karşısına müthiş bir öfke çıktı. Eşini saldırıda kaybetmiş bir aslan&#160;gördü. Aslanın gözündeki dehşeti fark etti. Aklında bir tek düşünce&#160;gittikçe büyüyordu: İntikam!</p>
<p>Gözlerini tekrar açıp odaya bakındı. Sarı renkli bir eşya aradı. Masanın üzerinde bir dosya gördü. Kalkıp eline aldı ve bakmaya&#160;başladı. Birkaç dakika sonra dosyanın yüzeyinde bir hareketlenme&#160;oldu. Birden onlarca surat bir ekran üzerindeki kareler gibi belirip&#160;kaybolmaya başladı. Aslında gördüğü yüzlerin hiçbiri gerçek değildi. Sadece caminin duvarındaki yüzü yakalamaya çalışırken tümü&#160;oltaya takılan balıklar gibiydi. Aradan ne kadar geçtiğini tam olarak&#160;bilemiyordu. Sonunda bir resim, dosyamn yüzeyinde sabitlendi. Gündüz, Bostancı'daki krizde gözünün önüne gelen sarışın, çember sakallı adamdı bu. O yüzü unutmamak üzere belleğine koydu.</p><h3><a id="bookmark3"></a><span style="font-weight:bold;font-style:italic;">17</span></h3><h5><a id="bookmark4"></a>İSTANBUL</h5><h5><a id="bookmark5"></a>Şişli &#160;&#160;&#160;Mayıs</h5>
<p>Çok değil, bundan elli yıl önce İstanbul, Osmanlı İmparatorlu-ğu'ndan kalan toplumsal mozaik mirasına uygun olarak hatırı sayılır sayıda gayrimüslim vatandaşı barındırırdı. Şehirli olmanın kurallarını koyan bu insanlar, köylü sınıfı için Batı'nın medeniyetini örnek almak açısından aslında büyük bir şanstı. Ancak taşradan gelenler bu insanların medeniyet seviyesini örnek almak yerine çoğunlukla diş bilediler. Her ezilen sınıfın başkaldırarak hâkim sınıfa saldırması kuralı bu kez İstanbul'da işledi. Bu acı olaydan sonra İstanbul'da hayat hiçbir zaman eskisi kadar zarif ve dengeli olmadı.</p>
<p>Gökyüzünde parlayan güneşe gözlüklerinin ardından bakan Selim, içine çöreklenen bütün mateme inat hayatın hiçbir şey olmamış gibi devam etmesine anlam veremiyordu. Güneş tüm ağırlığını hissettirip yaz mevsiminin açılışını yapmaya başlamıştı. Birkaç martı, uygun bir rüzgâr trenine binmiş, süzülüyorlardı. Yahudi cemaatin oluşturduğu kalabalığa bakü Selim.</p>
<p>Üzgün görünen şık hanımlarla beyler alçak sesle bir şeyler konuşuyorlardı. Yeni gelenler, bir müddet sonra, bahçe duvarının dibinde tek başına duran Selim'e bakıp birbirlerine kim olduğunu sor-</p>
<p>maya başladılar. Öyle ya, daha önceki törenlerde yoktu. Genelde cemaat birbirini iyi tanırdı. Şişli ile Kurtuluş mahalleleri arasında küçük bir sokağa sıkışıp kalmış sinagog, oldukça hareketli bir gün yaşıyordu. Pek çok cenaze töreninde olduğu gibi, polis ek güvenlik önlemleri almıştı.</p>
<p>Sokağın başından giren üç araçlık konvoy, gelenin sosyal konumu hakkında bilgi veriyordu. Araçlar sinagog kapısının önünde durduğunda takım elbiseli bir sürü adam kısa bir koşturmaca yaşadı. Ortadaki aracın açılan kapısından kısa boylu, tombul biri indiğinde Selim, adamın konsolos olduğunu tahmin etti. Demek ki He-lin tanınan bir ailenin kızıydı, diye düşündü. Gözleri Helin'in amcasını aradı, ancak bulamadı.</p>
<p>Aslında bu törene katılmasının hiçbir anlamı yoktu. Helin hayatından çıkıp gitmiş, bütün hayalleri, umutları da beraberinde götürmüştü. Bu kalabalık canını sıkıyordu. Kapıya doğru yöneldi. Dışarı çıktığında kravatını söküp çıkardı. Gömleğinin üst düğmelerini açıp hafif esen rüzgârın göğsünde kıvrılmasını hissetti. Otomobili&#160;almamakla akıllıca bir iş yapmıştı. Şişli'den Nişantaşı'na doğru yürümeye başladı. Vitrinlere boş boş bakıyor, yürüyen insanları inceliyordu. Hayat devam ediyordu işte; herkes bir amacın peşinde koşturuyor, vakit dolduruyordu.</p>
<p>Valikonağı Caddesi'ne geldiğinde, kavşaktan karşıya geçmek için yeşil ışığın yanmasını bekledi. Sol tarafında çiçek satanların&#160;tezgâhlan vardı. Bir an, Helin evde kendisini bekliyormuş gibi geldi. Eve çiçek götürmeyi ne çok isterdi. İçi burkuldu. Sıkıntısının&#160;katlandığını hissetti. Yeşil yanınca kalabalıkla birlikte karşıya geçmek için hareket etti. Dördüncü adımda ani bir karar vererek geri&#160;döndü. Çiçek alacaktı.</p>
<p>Karşı kaldırımdan gelen gruba doğru hainle yapıp döndüğünden arkasında yürümekte olanlarla çarpışmadı. Ancak iki adım sonra ters istikamette hareket eden grubun içindeki bir adamla bir saniye için göz göze geldi. Orta boylu, temiz tıraşlı, yuvarlak yüzlü esmer bir adamdı. Sorgulayan bakışlarından sıradan sivillerden olmadığını anlamak zor değildi Selim için. Rahatsızlık verici bir bakışmaydı, ama üzerinde durmadı.</p>
<p>Çiçekçiden kocaman bir buket papatya aldı. Helin evde olsaydı çok sevinecekti. Teşvikiye'ye doğru yürümeye devanı etti. Yüz metre ileride, karşı kaldırımda az önce göz göze geldiği adamın,&#160;korsan CD satıcısının tezgâhına bakmakta olduğunu gördü. Bunda&#160;anormal bir durum yoktu, ama adamı mimlemişti. O bakış sıradan&#160;bir bakış değildi. Kendisini tanıyan eski bir düşman gibi bakmıştı.&#160;Birden aklına geldi; izleniyor olabilir miydi? Anlamak için cadde&#160;üzerindeki otoparkı geçince bir deneme yapmaya karar verdi. Otoparkın caddeye açılan iki kapısı vardı: biri giriş, biri çıkış. Giriş kapısını geçtikten beş altı metre sonra bir şey unutmuş gibi aniden geriye döndü. Yaklaşık bir iki saniye için arkasında yürümekte olan&#160;insanların gözlerine baktı. Bazısı ona bakmadı bile, bazısı ani hareketine bir anlık refleksle boş boş baktı. Ancak daha geride bir kadın&#160;kaçamak bir bakış attı. Kendisini tanıyan eski bir düşman bakışı, biraz tedirgin, biraz şaşkın, ne yapmak istediğini anlamaya çalışır gibi&#160;biraz da meraklı. Bu kadın da memur tipliydi. Ne bir ev hanımı ki-losundaydı, ne de bölgeden alışveriş yapan kredi kartlı hanımlardandı. İzleniyordu.</p>
<p>Otoparka girip araçların çıkış yaptığı kapıya yürürken düşündü. Kendisini izleyenler bir kişiden fazla olduğuna göre, bu durum sıradan bir merak ya da küçük bir husumet olamazdı. Büyük bir ihtimalle polis, diye düşündü. Eğer yanılmamışsa Helin ile ilgili olay&#160;nedeniyle takip ediyor olmalıydılar. Belki de cinayetle bağlantısı olduğunu düşünüyorlardı. Bu düşünce tiksinti verici geldiyse, de ihtimaller dahilinde mantığa uygun bir olasılıktı. Böyle bir olasılığı hesapladıkları için polisi ayıplayamazdı. Belki de tüm bunlar birer evhamdı. Kendi kendine paranoya yaşıyordu. Bu da olabilir, diye düşündü. Helin'in ölümü sinirlerini bozmuştu. Bu adamlar polisse ve&#160;gerçekten kendisini izliyorlarsa evini de biliyor olmalıydılar. Böyle&#160;bir mantığa göre de eve gitmesinin sakıncası yoktu. Zaten eve girdiğinde sokağın bir yerinde beklemeye başlayacaklardı. Çıkıp hiçbir anormallik yokmuş gibi yürümeye başladı.</p>
<p>Evin bulunduğu sokağın köşesinden döndüğünde duraksadı. İçinden elliye kadar saydıktan sonra kafasını köşeden uzatıp baktı.&#160;Yaya geçidindeki adam aceleyle geliyordu. Dönüp evine doğru yürüdü, en azından kuruntu yapmadığı ortaya çıkmıştı. İzlendiği doğru olduğuna göre, sokakta kendisini bekleyen bir araç da olmalıydı.&#160;Sokaktaki park yerlerinde kimse görünmüyordu, ama kapalı kasa&#160;bir minibüs şüphelerini doğruluyordu. Minibüsün üzerinde bir damacana su dağıtım firmasına ait isim olmasına rağmen, tepesindeki&#160;küçük boy iki kalın anten dikkatini çekmişti. Fazla ilgilenmemeye&#160;çalışarak eve girdi.</p>
<p>Asansörü beklemek yerine merdivenleri koşar adım çıkarak dairenin kapısını açıp pencereye gitti. Tülün arkasından bakmaya&#160;başladı. Yaya geçidindeki adam minibüse biniyordu. Bu oyun canını sıktı. Büyük bir ihtimalle evin içi ve telefonu da dinleniyordu.&#160;Nereye varmak istiyorlar, diye düşündü. Bir sonuca ulaşamadı. En&#160;iyisi, adamları şaşırtmaktı.</p>
<p>Telefonu açıp sakin bir sesle, &quot;Lütfen şu saçmalığı kesip minibüsten iner misiniz? Ne yaptığınızın farkındayım. Sizi bekliyorum!&quot; dedi.</p>
<p>Telefonu kapatıp mutfağa geçti. Kahve içmek istiyordu. Adamların amirleriyle konuşup karar vermesi için zaman gerekliydi. Nitekim tam kahvesinin yarısına gelmişti ki kapının zili çalındı.</p>
<p>Kapıyı açtığında, karşısında duran uzun boylu, mavi gömlekli adamın elindeki polis kimliğiyle yüz yüze geldi. Hemen arkasında&#160;iki adam daha duruyordu. Adam sinirli bir sesle, &quot;Selim Bey, bizimle emniyet müdürlüğüne kadar gelmeniz gerekiyor,&quot; dedi.</p>
<p>Selim itiraz etmenin gereksiz olduğunu düşündü. &quot;Hay hay. Bir telefon edebilir miyim çıkmadan?&quot;</p>
<p>Mavi gömlekli sivil polis tepkisiz bir şekilde cevap verdi. &quot;Lütfen uzun sürmesin!&quot;</p>
<p>Selim salona dönüp sehpanın üzerindeki cep telefonunu aldı, Erol'un numarasını çevirip beklemeye başladı. Yedinci sinyalden&#160;sonra telefon açıldı. &quot;Alo?&quot;</p>
<p>&quot;Erol, ben Selim. Soru sormadan dinle! Beni sorgu için emniyet müdürlüğüne götürüyorlar. Eğer seni üç saate kadar aramazsam avukat Tuncer Bey'i ara ve bana ulaşmaya çalışın. Tamam mı?&quot;</p>
<p>Erol olağandışı bir gelişme olduğunu anlamıştı. Sözü uzatmadan, &quot;Tamam,&quot; dedi.</p>
<p>Selim'in Gayrettepe'de yer alan emniyet müdürlüğü binasından girip beşinci katta bulunan sorgu odasına gelmesinin üzerinden yarım saat geçmişti. Burası filmlerde izlediği o küçük odaların aynısıydı. Tek bir giriş kapısı bulunan odanın ortasında altı kişilik bir masa ve etrafında altı sandalye yer alıyordu. Masa yüzeyinin iyiden iyiye yıpranmış olmasından uzun süredir orada olduğu anlaşılıyordu.&#160;Üzerinde sayısız çizik vardı. Kimisi sorguya alınanların memurları&#160;beklerken vakit geçirmek amacıyla kazıdıkları isimler, daha çok baş-harflerdi. Sorguya alınanların üzerlerinde kesici bir alet bulunmaması gerekiyordu; öyleyse bunları nasıl yapmışlardı? Omuz silkti Selim. Odanın bir duvarını hemen hemen tamamen kaplayan büyük&#160;aynanın, aslında tek taraflı bir izleme camı olması gerektiğini biliyordu. Tuhaf olan, camın öte yanındaki üç adamı görüyor olmasıydı. Sorguya alınan şahsın kafasını karıştırmak için yapılmış olmalı,</p>
<p>diye düşündü. Yoksa sadece kendine özgü bir tuhaflık mıydı yine? Sadece o içeriyi görebiliyor olabilir miydi? Bu durumu belli etmemeye karar verdi.</p>
<p>Tepedeki lamba, ayakta duran sorgucuların omzuna değecek kadar tavandan sarkıtılmıştı; böylece sorguya alınan kişinin sorgu-cularla göz temasının uzun süreli olmaması amaçlanmıştı. Beklemekten sıkılmaya başladığı anda odadakilerin hareketlenmeye başladıklarını fark etti Selim. Göz ucuyla izlemeye çalıştı.</p>
<p>Barış Akdiller, Eyüp mezarlığında öldürülen gazetecinin MOS-SAD ajanı olduğunu duyduğunda fazla şaşırmamıştı. İsrailli meslektaşlarının Kuzey İrak'ta gerçekleştirilen silah alımının arkasında kimin olduğunu merak etmeleri onun için sürpriz değildi. Diplomatik olarak nezaket sınırlarını aşan bu durum, her zamanki gibi pazarlıklarda bir koz olarak kullanılacaktı. Onun için asıl şaşırtıcı olan, satır katliamında eylemcilerin karşısına dikilen bu adamın öldürülen&#160;İsrailli ajanın erkek arkadaşı çıkmasıydı. Adamı gökte ararken yerde&#160;bulmuştu. İşin bu kadar kolay olması her ne kadar huzursuzluk verse de bunu bir şans olarak algılamaya karar verdi. Sorgu masasında&#160;oturan adamın doğrudan kendisine bakmasından, sonra da yanında&#160;duran diğer iki görevliyi süzmesinden huzursuz oldu. Selim'den&#160;gözlerini ayırmadan, iki adım ötesinde duran sivil komisere sordu.&#160;&quot;Bu adamın bizi görmediğine emin misiniz?&quot;</p>
<p>Komiser elindeki dosyayı karıştırmayı bırakıp odada sakince oturan Selim'e bakarak, &quot;Süpermen değilse mümkün değil efendim,&quot;&#160;dedi.</p>
<p>Barış başını çevirip sivil komisere kokmuş balığa bakar gibi baktı. Komiser, Barış'ın bakışını görünce, yersiz bir espri yaptığını&#160;anladı. Güvenlik uzmanı, espriden hoşlanmamıştı.</p>
<p>&quot;Özür dilerini efendim, hemen kontrol ediyorum,&quot; diyerek elindeki dosyayı masaya bıraktı. Kapıya yönelip açtı.</p>
<p>Selim başını kaldırarak odaya girenin kimliğini tahmin etmeye çalıştı. Adam yanına gelip yüzü cama dönük şekilde durdu. Az önce camın arkasında gördüğü üç kişiden biriydi. &quot;Birazdan sorguya gireceğiz, bu arada bir sigara içmek ister misin?&quot; diye sordu.</p>
<p>&quot;Teşekkür ederim, kullanmıyorum. Beni ne ile suçluyorsunuz?&quot;</p>
<p>Adam kibarlığını korumaya gayret ederek cevap verdi. &quot;Birazdan öğrenirsin!&quot; Sonra da odadan çıktı.</p>
<p>Sivil komiser yanına geldiğinde Barış hâlâ aynanın arkasından Selim'i inceliyordu. Tekrar göz göze gelmeleri üzerine huzursuzluğu arttı.</p>
<p>&quot;Kontrol ettim efendim, bizi görmesi imkânsız,&quot; diyen sivil komiserin sesi de onu rahatlatmaya yetmedi.</p>
<p>&quot;Bu herif kesinlikle bizi görüyor,&quot; diye söylendi. &quot;Pekâlâ, sorguya başlayın. Öncelikle kızla ne zaman, nasıl tanışmış, bunu anlayalım, sonra da kızın ajan olduğunu biliyor mu, o konuyu aydınlatalım. Bu adamla ilgili savcılık raporu geldi mi?&quot;</p>
<p>Sivil kıyafetli diğer memur cevap verdi. &quot; Yarım saat içinde hurda olacak efendim.&quot;</p>
<p>Barış'ın bekleyecek zamanı yoktu. Adamlar sorgu odasına geçerken cep telefonundan ofisi aradı. Dış ofis sekreteri cevap verince de, &quot;İyi günler, Kadir Bey'e bir notum var, iletir misiniz lütfen?&quot; dedi. &quot;Kendisinden bir faks bekliyordum. Ben Namık... Teşekkürler.&quot;</p>
<p>Ofis dışındayken kod isimlerini kullanıyorlardı. Şifre, &quot;faks&quot; kelimesiydi. Böylece sahadaki ajanın bilgi desteği istediği mesajı&#160;iletiliyordu. Bir müddet sonra Can, güvenli hattan kendisini aradı.&#160;Cep telefonuna cevap vermeden önce <span style="font-weight:bold;">1 </span>numaralı tuşa üç kez bastı&#160;Barış. Böylece konuşma çift taraflı güvenliğe alınmış oluyordu.</p>
<p>Can her zamanki pozitif sesiyle hattın öbür ucundan seslendi. &quot;Söyle baba, ne lazım?&quot;</p>
<p>&quot;Can, dinle oğlum, inanmayacaksın, ama satır cinayetindeki esrarengiz şahidi buldum!&quot;</p>
<p>&quot;Ne diyorsun abicim, ciddi misin?&quot; diye şaşkınlıkla sordu Can.</p>
<p>&quot;Oğlum, bunun şakası olur mu? Şu öldürülen İsrailli ajan var ya, işte onun cep telefonunu arayan numaraların izinden giderek bu&#160;herife ulaşmışlar. Bugün sorguya alınacağı bizim birime ulaştırılınca adamı görmek istedim. Tabi karşımda bizim herifi görünce şok&#160;oldum. Anlayacağın adamı gökte ararken yerde bulduk oğlum.&quot;</p>
<p>Can dayanamayarak araya girdi. &quot;Ne yapmayı planlıyorsun?&quot;</p>
<p>&quot;Herifi uyandırmak gereksiz... Öncelikle şu sorguyu izleyip nasıl biri olduğunu anlamak gerekiyor. Ondan sonra da izlemeye aldıracağım. Bir on beş yirmi gün takip edelim. Bakalım kimlerle görüşüyor? Nasıl alışkanlıkları var? Ondan sonra da çektiririz merkeze. Şimdi sen bana istihbarat kayıtlarında adı geçiyor mu, onu söyle. Adamın ismi Selim Tekin. Baba adı Osman. Mardin merkez nüfusa kayıtlı...&quot;</p>
<p>Bu arada sivil komiser ile yardımcısı, Selim'in bulunduğu odaya girmiş, sorguya başlamışlardı. Barış telefonla konuşurken aynanın önündeki yerini değiştirerek yaklaşık bir metre sağa geçti, sonra da sadece gözleri görülecek şekilde yere çömeldi. Sorgucular konuşurken Selim başım yan çevirip Barış'a baktı tekrar, sadece bir saniye için. Barış'ın ne yapmaya çalıştığını anlamak isteyen bir refleksti aslında yaptığı. Bu son göz teması Barış'ı ziyadesiyle huzursuz etti. Selim'in kendisini gördüğünden emindi artık.</p>
<p>Ayağa kalktığında Can'ın gerilmiş sesi kulaklarında çınladı.</p>
<p>&quot;Baba, şimdi de şaşırtma sırası bende.&quot;</p>
<p>&quot;Ne buldun?&quot; .</p>
<p>&quot;Selim kardeşimiz MIT'in Ömür Boyu İzlenecekler listesinde 888 numarada!&quot;</p>
<p>Barış sadece yutkunabildi. Bunun anlamını biliyordu. Milli İstihbarat Teşkilatı 1980 ihtilali sonrası yeni bir uygulamaya geçerek ülke güvenliği için tehlike oluşturabilecek potansiyele sahip kişileri ömür boyu izlemeye başlamıştı. Aslında bu kişiler değişik özelliklerinden dolayı takip ediliyordu. Yüksek şiddet eğilimi, psikopat&#160;sapmalı kişilikler, suç işlemeden duramayan ve bunu zevk için yapan tetikçiler, kitleleri peşinden sürükleyebilecek karizmatik kişilikler, yabancılarla aşırı derecede içli dışlı olan entelektüeller, sertlik&#160;yanlısı subaylar, çok fazla yurtdışı seyahati yapan işadamları ve bunlar gibi onlarcası... Bu kişilerin izlenmesi tamamen yeni bir esnek&#160;takip yöntemi ile yapılıyordu. &quot;Kene&quot; diye adlandırılan takip ajanları, izlenecek kişinin yaşamına monte ediliyordu. Kiminin ortağı,&#160;komşusu, arkadaşı, patronu, hizmetlisi, bakkalı; kiminin de doktoru, müşterisi, metresi, sevgilisi, karısı oluyordu.</p>
<p>Acaba Selim Tekin neden izlenmeye alınmıştı? Hattın öbür ucunda Can tedirginlikle sordu. &quot;Baba, hayatta mısın? Ne oldu yahu?&quot;</p>
<p>&quot;Yok bir şey. Sadece, gerçekten şaşırdım. Neden izlemeye almışlar peki?&quot;</p>
<p>&quot;Adamımız ilginç bir kişilik. Psişik bazı güçleri olduğu kayda geçirilmiş. Bu arada, yeşil dosyada tutulduğunu söylemem gerekiyor.&#160;Aha! Dur biraz! Bak bu ilgini çekecek! İlk vukuaü üniversitede gerçekleşmiş. Bir tartışmada sinirlenince, rakibini bakışlarıyla dizüstü&#160;çöktürmüş ve yerde uzun bir süre acı içinde kıvrandırmış. Tabi etraf-takiler durumu çözememiş, ama okuldaki istihbarat ajanı olayı merkeze rapor edince takibe girmiş. 'Bakışlarıyla etkileme gücü çok yüksek! ' diye not etmişler. Bir çeşit hipnotizma denilebilir. Bugüne kadar&#160;herhangi bir şiddet olayına karışmamış. Politik rengi belirsiz; sadece&#160;vatansever olduğu kayıtlı. İkinci sapmayı 1998'de yapmış, izlendiğin-</p>
<p>den habersiz, yurtdışındaki Türk topluluklarının milli kültür yönünden organize edilerek kontrollü güç haline getirilmesi üzerine bir tez hazırlayıp MIT'e göndermiş. Müthiş bir organizasyon kabiliyeti ve&#160;gözleme tekniği olduğu notu da düşülmüş. Her sınıftan insanla on dakika içinde ahbap olabilme esnekliğine sahipmiş. 1999'da gürültü yapan bir komşusunun tüm camlarım patlatmış, elini kullanmadan, sadece beyin gücüyle. Kene'si, adamımızın güçlerinin farkında olmadığını söylemiş. Adamımız temiz, ama sürekli izlenmesi gerekiyor.&quot;</p>
<p>Barış istediği bilgiyi almıştı. &quot;Peki, Can, teşekkürler. Bu adamın Kene'sinin tüm raporlarını istiyorum,&quot; dedi.</p>
<p>&quot;Abi, delirdin mi? Son sekiz senedir izlemede adam. Yaklaşık beş yüz takip raporu vardır hakkında. Oku oku bitmez.&quot;</p>
<p>&quot;Peki, bir tarama yap, en uzun olan yirmisini bul. Bu adam hakkında her şeyi bilmek istiyorum, tamam mı?&quot;</p>
<p>&quot;Tamam. Yarın masanda olur.&quot;</p>
<p>Barış telefonu kapatınca Selim'e dikkatle baktı. Odadaki konuşmaları dinlemek için vericinin sesini açtı.</p>
<p>Selim'in sesi sakindi. &quot;Bakın, yaptığınız işe saygı duyuyorum, ama nereye varmak istediğinizi anlayamadım,&quot; diyordu.</p>
<p>Sivil komiser yüzünü yaklaştırarak bir an durdu. &quot;Bilmek istediğim, bu kadını ne kadar tanıdığın?&quot;</p>
<p>&quot;Tekrar söylüyorum, kısa bir süredir tanışıyorduk. Çok fazla telefon konuşması yaptık, ama aslında onu pek tanımadığımı öldüğünde anladım. Onu sevmiştim. Benim için özel biriydi.&quot;</p>
<p>&quot;Ne üzerinde çalıştığını biliyor muydun?&quot;</p>
<p>Selim bildiği her şeyi paylaşıp dikkatleri üzerine çekmek istemiyordu. Pozitif elektrik yayarak inandırıcı olmaya çalıştı. &quot;Büyük bir dergide muhabir olduğunu biliyorum. Her hafta bir olayı ele alırmış ya da bir ünlü ile röportaj yaparmış. Bunun gibi şeyler işte. Bakın, bir kadınla tanıştım ve kısa bir süre arkadaşlık yaptım. Ne kadar</p>
<p>iyi tanıyabilirim ki? Sadece, 'Uzun vadeli bir ilişki olabilir,' diye düşünmüştüm. Olmadı. Hepsi bu.&quot;</p>
<p>Barış, Selim'in kendisini gördüğünden emindi. Bir an için, aynanın arkasında kalıp kendini görünmez zannetmenin ne kadar aptalca olduğunu düşündü. Madem adam onu görüyordu, bu durumun farkında olduğunu kendisine göstermesi gerekirdi. Böylece bu Selim&#160;denen herif kontrolün kendisinde olmadığını anlardı. Hem bazen&#160;açık olmak üzerine kurulu stratejiler sonuç verirdi. Güvenini kazanmanın yolu buydu. Satır katliamındaki esrar perdesini kaldırmak için&#160;iyi bir başlangıç olacaktı. Birden beyninde bir ampul yandı. Satır eylemcilerinin Selim'e neden saldıramadıklarını anlamıştı: Onları bakışlarının gücüyle durdurmuştu! Dikkatli olmaya karar verdi.</p>
<p>Sorgu odasının kapısı açıldığında sivil komiser karşısında Ba-rış'ı görünce şaşırdı. İstihbaratçılar her zaman aynanın arkasında kalır, yüzlerini sorgulanan şahıslara göstermezdi. Sadece olağandışı&#160;durumlarda sorguya katılırlar, bu zamanlarda da kar maskesi ve gözlük takarlardı.</p>
<p>Barış uzatmaya gerek görmedi. &quot;Lütfen bizi yalnız bırakır mısınız?&quot;</p>
<p>Şaşkınlığı artan sorgucular birbirlerine baktılar, sonra da sessizce odadan çıkıp kapıyı arkalarından kapattılar. Barış bir iskemle çekip Selim'in yanına oturdu. Sonra da dostça elini uzattı. &quot;Merhaba Selim Bey. Ben Barış Akdiller. Milli İstihbarat Teşkilatı'ndan.&quot;</p>
<p>Selim, Milli İstihbarat'ın konuya neden ilgi duyduğunu merak etmekle birlikte, Barış'tan gelen enerjinin pozitif yüklü olduğunu hissedince rahatladı. Elini uzatarak tokalaştı. &quot;Lütfen, sadece Selim deyin.&quot;</p>
<p>Barış ilk karşılaşmanın sıcak olmasından memnundu. Lafı dolaştırmak istemedi. &quot;Peki, Selim... Beni aynanın öte tarafında gördüğünü söyleyerek güvenimi kazanmak ister inisin?&quot; diye sordu.</p>
<p>Kısa bir süre bakıştılar. Selim, korktuğunun başına geldiğini düşündü. Demek aynanın öbür tarafını görebiliyordu. Neden bugüne kadar değil de bugün'.' Kızardığım hissedince karşısındakinin suçluluk duygusu içinde olduğunu düşünmesini istemedi. Adamın zeki olduğu&#160;ortadaydı. Madem fark etmişti, saklamaya gerek yoktu. Üzerinde ağır&#160;bir yük taşırmışçasına sıkıntıyla güldü. &quot;Demek fark ettiniz... Ben de,&#160;'Neden duvarı cam kaplamışlar?' diye düşünüyordum.&quot;</p>
<p>&quot;Nasıl yani? Aynanın arkasını gördüğünün farkında değil miydin?&quot;</p>
<p>&quot;Doğanın bize verdiği hediyeler vardır Barış Bey. Bazen bu hediyeleri yıllar sonra fark ederiz, bazen de hiçbir zaman ne olup-bittiğini anlayamayız. Sanırım, kapalı yerde tek başıma kalınca, farkında olmadan bir yönümü harekete geçirdim.&quot;</p>
<p>&quot;Ama, çok sakin karşılıyorsun bu durumu. Böyle bir özelliği öğrenen bir insan için tepkilerin çok sıradan değil mi?&quot;</p>
<p>&quot;Haklısınız, ama bir de benim açımdan bakmaya çalışın, insan beynini bir kutu gibi düşünün; içinde ne olduğu bilinmeyen, ama&#160;her açılıp kapandığında yeni bir hediye veren sihirli bir kutu. Ben&#160;kendi kutumdan bugüne kadar çıkanlardan memnun olmadım. Bu&#160;yüzden kutunun açılıp kapanması beni korkutuyor ve ortaya her zaman iyi bir hediye çıkmayacağını biliyorum. Şans her zaman yanınızda olmaz!&quot;</p>
<p>Barış itiraz etti. &quot;Neden öyle diyorsun? Bu özelliğe sahip olmak isteyecek binlerce insan vardır.&quot;</p>
<p>Selim bin yaşındaymış gibi gülümsedi. &quot;Her gücün bir bedeli vardır ve bazen bu bedeller korkutucu olabilir,&quot; dedi.</p>
<p>Bu konuşmanın Selim'i rahatsız ettiğini fark eden Barış konuyu değiştirdi. &quot;Sanırım kız arkadaşının ölümü seni sarstı. Onu ne kadar tanıyordun?&quot;</p>
<p>Selim bir an daldı, sonra büyük bir içtenlikle anlatmaya başladı: &quot;Anlayamıyorum... İki gün öncesine kadar o kadar mutluydum ki...&#160;Aradığını inşam bulduğumu düşünüyordum. Nasıl ferahlamıştım. Artık yalnız olmayacağımı hissediyordum... Oysa bugün, hayatım altüst&#160;olmuş durumda... Onu çok az tanıyordum, ama çok sevmişim...&quot;</p>
<p>Barış, Selim'in doğru söylediğini hissediyordu; ne olup bittiği konusunda en ufak bilgisi yoktu. Ona doğruyu söylemekte bir sakınca görmedi. &quot;Bak Selim, sanırım farkında olmadan boyundan büyük&#160;bir işe bulaştın. Sevgilin bir MOSSAD ajanıydı. İstanbul'da uzun yıllardır yaşayan, uykuya yatırılmış pasif ajanlardan biriydi. Sanırım yakın zamanda, bilemediğimiz bir nedenle harekete geçirildi. Ancak neyin peşindeyse fark edildi ve cezalandırıldı.&quot;</p>
<p>Şok olma sırası Selim'deydi. Helin'in bir ajan olma ihtimali o kadar uzak geliyordu ki, itiraz etti. &quot;Ne diyorsunuz siz? Ne ajanı?&#160;Çok normal bir kadındı o!&quot;</p>
<p>&quot;Bütün ajanlar mümkün olduğunca normal görünümlü insanların arasından seçilir, Selim. Seninle böyle bir sırrı paylaşmamış olması çok doğal.&quot;</p>
<p>Selim'in şaşkınlığı yüzünden okunabiliyordu. Allak bullak olmuştu. Sorguyu daha fazla uzatmanın anlamı yoktu artık. Barış, Se-lim'i gönderip izletmeye karar verdi. &quot;Bundan soması için seninle bir işimiz yok,&quot; dedi. &quot;Sana telefon numaramı vereceğim. Eğer farklı bir durum olursa ya da aklına bir şey gelirse beni arayabilirsin, tamam mı?&quot;</p>
<p>Selim hâlâ toparlanamamıştı. Düşünceli bir şekilde sordu. &quot;He-lin'in amcası ajan olduğunu biliyor muydu?&quot;</p>
<p>&quot;Ne amcası? Kayıtlarımıza göre, Helin'in amcası falan yok!&quot;</p>
<p>Bir an Selim kendisini aptal gibi hissetti. &quot;Sanırım, MOSSAD beni sorguya çekti,&quot; diyebildi.</p>
<p>Barış için umulmadık bir bilgiydi bu. Heyecanla sordu. &quot;Kiminle, nerde, ne zaman konuştun?&quot;</p>
<p>Selim şaşkınlık içinde kafasını sağa sola sallıyordu hâlâ. &quot;İnanamıyorum! Ben, Helin'in öldüğünü ilk ondan duydum. Evimin kapısına gelip beklemiş, kapıda karşılaştık, daireme davet ettim.&quot;</p>
<p>&quot;Eee? Ne sordu sana?&quot;</p>
<p>Başını kaldırıp baktı Selim. &quot;Helin'in kiminle buluşmaya gittiğini bilip bilmediğimi sordu bana.&quot;</p>
<p>&quot;Sen ne dedin?&quot;</p>
<p>&quot;Bilmediğimi söyledim tabi ki. Çünkü gerçekten bilmiyordum.&quot;</p>
<p>Barış, Selim'in doğruyu söylediğini hissediyordu. Bundan sonrası ancak yaşanarak çözülecekti. Selim'in omzuna elini koydu dostça. &quot;Hadi, bugün bu kadar yeter. Lütfen şehir dışına çıkmak zorunda kalırsan bana haber ver,&quot; dedi.</p>
<p>Mecidiyeköy'ün kalabalık trafik gürültüsünün arasında hiçbir ses duymuyordu Selim. Önce Şişli'ye, oradan da Nişantaşı'na doğru yürüdü. Erol'u arayıp sorunun ortadan kalktığını söyledi. Arkadaşı ısrarcı olup bir sürü soru sorduysa da ertesi gün etraflıca konuşacaklarını söyleyip konuşmayı kesti. Telefonu dinleniyor olmalıydı. Acaba İsrailliler de dinliyor muydu konuşmalarını? Böyle bir&#160;teknolojileri olmaması için dua etti. Ancak yine de tedbirli olmaya&#160;karar verdi. İstihbaratçı adam fena birine benzemiyordu, ama mutlaka kendisini izletecekti. Gazetelerde böyle takipleri defalarca okumuştu. Şüpheli, sorguya alındıktan sonra serbest bırakılıyor, ardından, belli bir süre izlenerek konuştuğu, temasa geçtiği insanlar kaydediliyordu. Dikkatli olmaya karar verdi.</p>
<p>Bu kafayla işe devam edemezdi. Yıllık iznini kullanmak için iyi bir zamandı. Nereye gideceğini düşündü. İzmir? Bu mevsimde&#160;güzel olurdu. Henüz kavurucu sıcaklar başlamadan dilediği kadar</p>
<p>dolaşabilirdi. İzmir'in kendine özgü pozitif havası ona çok iyi geliyordu.</p>
<p>Kaldırımda, karşıdan gelen insanların yüzüne bakarak yürüdü. Bir yandan da olanları kafasında toparlamaya çalışıyordu. Helin'in&#160;bir ajan olması fikrini kafasında bir yerlere oturtamamıştı. İshak Be-nur diye birisi yoktu demek. Neler bildiğini anlamak istemişlerdi.&#160;İstanbul'da her milletten ajanın cirit attığı yazardı okuduğu romanlarda, ama bunun bu derece gerçek olacağını düşünmemişti. Demek&#160;böylesine hayatın içindeydiler. Peki, İsrailli bir ajanın bu kadar rahat&#160;çalışmasına Milli İstihbarat nasıl izin vermişti? Kafası iyice karıştı.</p>
<p>Hâlâ insanların yüzüne bakıyordu. Helin'in ölmesi değildi onu kinlendiren. Arkasından bıçaklanarak, tuzağa düşürülerek katledil-mesiydi. Kendini, eşini kaybetmiş bir aslan gibi hissetti. Korkunç bir&#160;öfke, yuvarlanarak bir çığ gibi büyüdü içinde.</p>
<p>Nefesi daralmıştı ki karşıdan gelen insanların yüzleri değişmeye başladı. Bazılarının yüzü, görüntüleri kaydıran bir televizyon gibiydi. Görüntü belirli aralıklarla değişiyordu. Sarı sakallı adamı gördü yüzlerde. Önce bir erkekte, sonra bir kadında, bir poliste, bir&#160;simitçide, çiçekçide, elbise taşıyan bir çocukta... Sakallı adamın yüzünü çok net görebiliyordu.</p>
<p>Başına bir ağrı girdi. Eve kadar dayanabilmek için dua etti sessizce. İçinde bir şeylerin kontrolden çıkmak üzere olduğunu hissediyordu. Helin'in katilini bulabileceği duygusu normal bir duyguymuş gibi gelip yerleşti kafasına. Sanki evden çıkınca doğrudan katilin bulunduğu yere gidecekti. Bir radardaki hareket eden cismi izlemek kaçlar doğal gelmişti bu düşünce ya da avının peşindeki bir aslanın iz sürmesi gibi. Tuhaf duygular aklını zorlamaya başladı. İçinde karşı konulmaz bir tek fikir vardı: İntikam almak.</p>
<p>Birden karar verdi: Ortalık yatışınca ava&quot; çıkacaktı...</p><h4><a id="bookmark6"></a><span style="font-weight:bold;">18</span></h4><h5><a id="bookmark7"></a>İSTANBUL</h5><h5><a id="bookmark8"></a>Maçka &#160;&#160;&#160;Haziran</h5>
<p>Sorguya alınışının üzerinden bir hafta geçmişti. Selim tahmin ettiği gibi izlemeye alınmış; üstelik polis bu durumu gizlemeye gerek görmemişti. Kendisini işten eve, evden işe izleyen bir sivil ekip&#160;otosu vardı. Muhtemelen İsrailliler de neler yapacağını görmek için&#160;izlemede olmalıydı, ama polis kadar fütursuz değillerdi, kendilerini&#160;fark ettirmemeyi başarıyorlardı. Selim genelde evde kalmayı tercih&#160;etse de, Erol'un ısrarıyla iki gece dışarı çıkmış, birlikte Tarabya'da&#160;&quot;Hıristo&quot;ya balık yemeye gitmişlerdi. Olayları tartışmış, ihtimaller&#160;ve sonuçlar üzerine kafa yormuşlardı. İkisi de olanlara anlam veremiyordu. Bu karmaşanın sona ermesini dilemekten başka bir şey&#160;yapamayacaklarına karar verdiler. Katili ya da katilleri bulmak polisin işiydi.</p>
<p>Aslında Selim her şeyi Erol'la paylaşmama kararı almıştı. Bu kararın arkadaşının güvenliği için gerekli olduğunu düşünüyordu.&#160;Katili kendi bulacak ve cezalandıracaktı. Nitekim cuma gününü, işyerinde düşünmekle geçirdi. İçinden bir ses, akşam harekete geçmesini söylüyordu.</p>
<p>Selim eve geldiğinden beri koltuktan kalkmadan boşluğa bakıyordu. Karanlık iyice bastırmıştı. Odanın içinde gölgeler görüyordu, ama ne olduklarına dair en ufak bir fikri yoktu. Karşısındaki duvara kilitlenmiş, vücudunun gittikçe hafiflediğini hissediyordu. Aslında ne yaptığının farkında değildi. Kendini tamamen içgüdülerine bırakmıştı. Odanın karanlığına rağmen binlerce şekil görüyordu.&#160;Nefes alışı gittikçe yavaşlamıştı, kalbi normalin yarı hızında atıyordu. Yine geri çekildiğini fark etti. Sanki uzaklarda bir yerlerdeydi de&#160;bu vücudu kullanıyordu. Tuhafbir duygu. scanned by darkmalt1</p>
<p>Kalp atışlarının damarlarında yankılanması iyice yavaşladığında Selim, karşısındaki duvarın içine girdi. Sert dokuyla bütünleştiğini hissetti. Tat almıyordu. Dokunma hissi de yoktu. Sürtünme, temas, sıcak-soğuk farkı, ağırlık ya da hafiflik duygusu da gitmişti.&#160;Sadece ses duyabiliyor ve görebiliyordu.</p>
<p>Birden her şey değişmeye başladı etrafında. Şimdi gerçekten de bir duvarın içinden bakıyordu dışarıya. Nerede olduğunu bilmiyordu, ama uzun ve dar bir sokaktı burası. Gelişigüzel yapılmış üç&#160;dört katlı apartmanlar yüzünden elektrik telleri, telefon kabloları direklerden yerlere kadar sarkıyordu. Sokağın zemini toprak ve bettin&#160;karışımıydı, delik deşik, yumru yumruydu. Apartmanların sadece&#160;ikisinin dış cephesi boyalıydı, diğerlerinin sadece sıvaları görünüyordu. Sokakta park etmiş araçların plakalarına baktı: &quot;34&quot; ile başlıyorlardı. Demek hâlâ İstanbul'daydı.</p>
<p>Pencerelerde özensiz perdelerden sızan ışıklar gördü. Sokakta kimseler yoktu. Birden bir çift gözü üzerinde hissetti. Dönüp baktığında karşısındaki apartmanın önünde duran kedinin kendisine baktığını gördü. Kedi varlığını hissetmişti. Hayvanın gözlerine bakınca, kedi yanlış yerde olduğunu fark edip uzun bir miyavlamanın ardından arkasına bakmadan kaçtı. Selim bunun bir işaret olduğunu&#160;düşündü. Duvardan süzülüp karşı binanın merdivenlerine yöneldi.</p>
<p>Mavi boyalı, büyük demir kapıdan geçtiğinde önüne bir adam çıktı. Adam merdiven başına konmuş olan sandalyesine oturmuş&#160;mum ışığında gazete okumaya çalışıyordu. Sandalyenin arkasında&#160;bir otomatik tüfek asılıydı. Adam bir an için huzursuzluk hissetti,&#160;gözlerini gazeteden ayırıp etrafına baktı, kimsenin olmadığını görünce başını iki yana sallayıp gazeteye döndü. Selim adamın yanından geçip üst kata çıktı. Bu katta iki daire kapısı vardı. İkisi de açıktı. Kapıların önünde iki adam oturmuş sessizce çay içiyordu. İkisi&#160;de silahlıydı. <a href="http://www.cizgiliforum.com">www.cizgiliforum.com</a></p>
<p>Sağdaki kapıdan girince zemini mavi marley kaplı uzun bir holün iki yanında yer alan dört oda gördü. İlk üç odada kimse olmadığı gibi eşya da yoktu. Dördüncü odaya girdiğinde köşelerden birinde büzülmüş bir kadın gördü. Elleri ve ayakları bağlıydı. Yerdeki halı sayılmazsa, bu oda da boştu. Aradığını bulamamıştı. Geri dönüp iki adamın önünden tekrar geçti; sessizliklerini bölmüş, iyi çay&#160;demlemenin yöntemlerini tartışıyorlardı. Diğer daireye girince koridorun sağındaki odada ışık yandığını fark etti. Odada dört adam&#160;vardı. Konuşuyorlardı. Diğer odaların aksine bu odada bir koltuk takımı ve ortada bir sehpa vardı. Adamlara baktı. İlk üçünü tanımıyordu, ama dördüncü adam aradığıydı. Sarı sakalıyla bir çakalı andırıyordu. Adamı iyice inceledi. Hiddetten kulakları uğuldamaya&#160;başlamıştı. Geri dönüp evin konumunu anlaması gerekiyordu. Önce&#160;daireden, sonra da apartmandan çıktı, sokakta akmaya başladı. Köşede bir bakkal vardı. Bakkalın önünden uzayıp giden bir cadde&#160;gördü. Beyaz eşya satan küçük bir dükkânın yanında yer alan otobüs durağını fark etti. Yaklaşınca tabelayı okuyabildi. &quot;Karanfilli&quot;.&#160;Yazının hemen altında da duraktan geçen otobüslerin numaraları&#160;yer alıyordu: ”95-97 B.” İstediğini bulmuştu Selim, artık geri dönüp&#160;hazırlanabilirdi.</p>
<p>Kısa bir sarsılmayla kendine geldi. Kafasını toplamaya çalıştı. Sehpanın üzerinde duran sürahiden bardağına su doldurarak nefes&#160;almadan bir dikişte bitirdi. Bu yoğunlaşmalar vücudundaki sıvıyı&#160;bitiriyordu.</p>
<p>Bunu yapabildiğini ilk kez lise yıllarında fark etmişti. Bir gece evde yalnız oturmuş ders çalışıyorken kız arkadaşımn o gece nerede olduğunu merak etmiş, içinden gelen bir sese uyarak ışığı söndürüp duvara bakmaya başlamıştı. Soması inandırıcı gelmemişse de (Çünkü arkadaşını hastanede, babasıyla beraber bir hasta başında&#160;beklerken görmüştü.) ertesi gün bunun gerçek olduğu ortaya çıkmıştı. O günden sonra zorunlu kaldığında bu yola başvurmuştu.&#160;Açıklayamadığı bir şekilde mekânlar arasında yolculuk yapabiliyordu. Bunun normal olmadığını, bir bedeli olacağını düşünür, korkardı. Her seferinde içinin kuruduğunu düşünürdü. Bu gücü tekrar&#160;kullanmıştı, çünkü bedeli ne olursa olsun Helin'in katilini bulmak&#160;istiyordu.</p>
<p>Neler olduğunu sormak ya da düşünmek istemiyordu. Hissetmek istediği tek duygu, intikam hırsının bastırılmasından sonraki huzurdu. İçinde büyüyen vahşetin farkındaydı, ama artık bunu kontrol edemiyordu. Geri dönmek için çok geç kalmıştı.</p>
<p>Yerinden kalktı, perdenin gerisinden sokakta bekleyen sivil polis otosuna baktı. İki kişiydiler. Otomobilin içinde sigara içiyorlardı. Çatıdan çıkıp kapısı arka sokağa açılan apartmana geçecek,&#160;sonra da arka sokaktaki otomobilini alacaktı. Zaman ayarlı elektrik&#160;şalteri yaklaşık bir saat sonra harekete geçerek salonun ışıklarını&#160;söndürecek, ışıkların kapanmasından yaklaşık yirmi dakika sonra&#160;salonu tekrar aydınlatacaktı. Böylece polisler Selim'in önce uyuduğunu sanacak, daha sonra ışığın tekrar yanmasıyla uykusuzluk çektiğini düşüneceklerdi. İhtiyacı olan iki saatti.</p>
<p>Yatak odasına geçti. Üzerindekileri çıkarıp uzun kollu siyah bir kazak ile siyah kot pantolonunu giydi. Bir iki dakika hareketsiz kalıp af dilemek için Tanrı'ya dua etti.</p>
<p>Gökyüzü bulutsuzdu. Dolunay, bütün ihtişamıyla altın işlemeli mat bir tepsi gibi asılı duruyordu. Çatıdan çatıya geçmek kolay olmuş, diğer apartmanın kapısındaki asma kilidi açmak çok zor olmamıştı. Sessizce sokağa süzülerek aracına ulaştı. Köşeyi dönene kadar farlarını yakmadı.</p>
<p>Otomobili caddede kayarken kendisini otomatik bir pilot gibi hissediyordu. Üniversitenin önündeki otobüs durağına yaklaşınca&#160;arabayı sağa çekip yürümeye başladı. Durakta yer alan şehir planında 95 ve 97 B otobüslerinin güzergâhı kırmızı bir çizgiyle belirtilmişti. Anadolu yakasına giden hatlar kırmızı, Avrupa yakasındaki-ler ise mavi çizgi ile gösterilirdi. Parmağıyla çizgiyi takip edip durakların isimlerini okudu. Karanfilli durağının yerini tespit etti. Birkaç saniye kırmızı çizgiyi inceleyip kendisi için uygun bir yol taradı, sonra da otomobiline geri döndü.</p>
<p>Yol boyunca Helin'i düşündü. Bu hesapsız ayrılık olmasaydı, çok özel bir ilişki yaşayacaktı. Kim olduğu ya da mesleği umurunda&#160;değildi. Onun yanındayken yaşadığı huzur ve vücudunu yenileyen&#160;heyecan dalgalarını özlüyordu. Gözlerini hayal ettiğinde kendisini&#160;koca dünyada yapayalnız hissetti. Helin'i düşünmek onu rahatlatıyordu. Aslında biraz sonra olacakları düşünmemek için bir kurtuluş&#160;yoluydu bu. Hangisinin daha fazla acı verdiğini anlamak mümkün&#160;değildi. Hayatını normal bir akışa sokmaya çalışırken yine her şey altüst olmuştu. Yazgısından kurtulamıyordu. Dayanmak zorunda hissetti kendisini. Sonuna kadar dayanıp ne olduğunu görmek zorundaydı. İçinde kocaman bir balonun yukarı doğru ilerlediğini fark etti. Daha fazla direnmek gereksizdi. Gözyaşlarının süzülmesine izin&#160;verdi.</p>
<p>Karanfilli durağını geçince yüz metre ileride karanlık bir sokağa girdi, farlarını söndürüp park etti aracı. Aşağı indiğinde birkaç saniye hareketsiz durup etrafına baktı. Dinledi. Hayır, kimse tarafından izlenmemişti.</p>
<p>Sokaktan caddeye çıkıp karşı kaldırıma geçti, bakkalın olduğu köşeye gelince sokağa saptı. Bir saat önce gördüğünden farklı bir durum yoktu sokakta. Vakit gece yarısını bulduğundan, çoğu evin ışıkları sönmüş, ortam daha da kasvetli hale gelmişti.</p>
<p>Apartmanın kapısına geldiğinde artık kontrolden çıkmak üzereydi. Merdivenleri sessizce çıktı. Girişte bekleyen nöbetçi kafasını kaldırdığında son gördüğü şey parlak, kan rengi bir çift göz oldu.</p>
<p>Selim, adamın hızla üzerine atıldığını gördü. Sağ elinin ayasıyla adamın çenesini kavrayıp başını geriye bastırdı, dişlerini gırtlağına geçirdi. Geri çekildiğinde adamın nefes borusundan bir parça ağzında sallanıyordu. Yere tükürüp adamı bıraktı. Nöbetçinin gözleri fal taşı gibi açıktı, boynundaki kaslar parçalandığından ağzını açamıyordu. Çırpınarak can verdi.</p>
<p>Üst kata ulaşınca merdiven başındaki nöbetçinin uyukladığını gördü Selim. Hızla adamın başını duvara çarpıp bıraktı, o anda yere düşen kavunun patlamasına benzer bir ses duyuldu. Duvarda&#160;avuç içi büyüklüğünde bir kan izi kaldığını gördü.</p>
<p>Sağdaki daireye doğru hareket ettiğinde gözü duvardaki gölgesine takıldı. Gölgesindeki başının üzerinde boynuz görünüyordu. O an için bunu görmek hiçbir şey ifade etmedi; bu, sıradan bir korku filmi seyretmek gibiydi. Bilinci geri planda, vücudun yaptıklarını seyreden bir izleyici gibiydi. Büyük bir sinema salonunda tek başına korku filmi seyrediyordu, her şey bu kadar basitti.</p>
<p>Selim, dairenin girişinde diğer nöbetçiyle karşılaştı. Gözleri korkuyla büyümüş olan adam, haykırmak için ağzını açmıştı ki, elinde</p>
<p>tuttuğu otomatik tüfek havada bir dönüş yapıp namlusu büyük bir hızla dişlerini parçalayarak ensesinden dışarı çıktı. Dizlerinin üzerine düşen nöbetçi öylece kaldı. Tam bu sırada hole bakan odalardan&#160;birinin kapısı açıldı. Sarı sakallı adam bir patırtı duymuştu. Kuşkuyla koridora baktı, dizlerinin üzerinde çökmüş duran nöbetçinin sırtını kaplayan kızıllık ve ensesinden bir musluk gibi çıkan namluyu&#160;gördüğünde baskına uğradıklarını anladı, panik halinde odaya dönüp&#160;silahını almaya çalıştı. Duvarın dibindeki otomatik tüfeğe uzanmak&#160;için eğildiğinde üzerine düşen gölgeyi fark etti. Ne olduğunu anlayamadan, yaratık olanca ağırlığıyla sırtına çöküp boynuna dişlerini&#160;geçirdi. Birkaç saniye sonra Selim çakalın üzerinden kalktığında&#160;adam hâlâ can çekişiyordu. İki eliyle kanın akmasını önlemek için&#160;boynunu tutmaya çalışıyor, ama eli boynunun yan tarafının olması&#160;gereken yerde, yemek borusunu yakalıyor, ayakları boşluğa tekme&#160;atıyordu. Sertçe çevrilince celladını gören adam ani bir refleksle boynunu tutmayı bıraktı.</p>
<p>Adamın son nefesini vermesiyle birlikte Selim, içindeki ateşin yavaş yavaş söndüğünü hissetti. Sakinleşti. Vahşetin eli üzerinden&#160;kalkıyordu. Müthiş bir yorgunluk her tarafım kaplamaya başladı. Damarlarında çağlayan kan tüm enerjisini tüketmişti. Duvara dayandığında başı dönüyordu, toparlanmaya çalıştı. Başkaları gelmeden evden uzaklaşmalıydı. Elinin tersiyle ağzını sildi. Kanı görünce midesi&#160;daha şiddetli bulanmaya başladı. Mikrop kapacağını düşündü; birden,&#160;bu düşüncenin o an için ne kadar saçma okluğunu fark etti. Kalasını&#160;iki yana salladı. Temiz havaya ihtiyacı vardı. Duvara tutunarak merdiven boşluğuna çıktı. Basamakları inmeye başladığında açık kalan&#160;sokak kapısından gelen temiz havayı hissetti. Derin ve uzun bir nefes alıp oksijenin ciğerlerine dolmasını bekledi. Aklına diğer dairede&#160;elleri ayakları bağlı tutulan kadın geldi. Kadını kurtarıp kurtarmamak konusunda kısa bir tereddüt yaşadı. Geri dönüp diğer daireye&#160;yöneldi. Kadının tutulduğu odaya girdiğinde yüzünün görülmesi fikriyle rahatsız oldu, ama yapması gerekeni yaptı.</p>
<p>Selim'in yüzünden göğsüne kadar akmış kanlan gören katlın, can havliyle duvara doğru geri çekilmeye çalıştı.</p>
<p>Selim elini &quot;Dur!&quot; anlamına gelecek şekilde havaya kaldırıp yavaşça yaklaştı. Kadının yüzünü örten saçlarını geriye ittiğinde yüzünü görebildi. Bir serçe gibi titriyordu. Yirmi beş yaşlarında, esmer bir kadındı. Yüzü tanıdık geliyordu. Bir an hafızasındaki fotoğrafları taradı. Sonunda bulduğu bir fotoğrafla kadının yüzünü eşleştirdi. Birden irkildi. Emin olmak için kızın sağ dizine baktı. İşte, orada duruyordu; yarım ay şeklinde bir dikiş izi. Ünlü işadamının kaçırılan kızıydı bu. Konuşmamayı tercih etti. Niyeti kahraman olmak değildi. İşini bitirip bir an önce kalesine çekilmek istiyordu. Kızın ellerini çözdükten sonra, bir saniye kadar tlurup gözlerinin içine baktı.&#160;Ardından, kapıyı işaret ederek buz gibi bir sesle, &quot;Karar vermek için&#160;beş saniyen var. Ya benimle gelirsin, seni uygun bir yerde bırakırım&#160;ya da burda kalırsın,&quot; dedi.</p>
<p>Genç kadın yavaşça başını sallayarak kabul ettiğini belirtti, ama uzun zamandır hareketsiz kaldığından ayağa kalkmakta zorlanıyordu.</p>
<p>Merdivenin başına geldiklerinde genç kadın nöbetçilerin kanlar içindeki cesetlerini gördü. Son günlerde yaşadıkları onu eskisinden daha hassas yapmıştı, ama kentlisini kaçıran bu adamlar için fazla üzülmedi.</p>
<p>Dışarı çıktıklarında sokakta hâlâ kimse yoktu. Otomobile yürürken Selim, kızla konuşup konuşmamak konusunda kısa bir tereddüt daha yaşadı, ancak bu fikri yine anlamsız buldu. Boğaz Köprü-sü'nü geçip Zincirlikuyu'ya geldiklerinde, uygun bir yer bulup kaldırıma yanaştı. Genç kadına dönüp donuk bir sesle, &quot;Seni burda in-</p>
<p>diriyorum,&quot; dedi. &quot;Kim olduğunu, niçin bu adamların seni tuttuklarını bilmek istemiyorum. Benim kim olduğumu ve neden orda olduğumu da merak etmeni istemiyorum. Beni hiçbir şekilde kimseye anlatmanı da istemiyorum. Yoksa senin için iyi olmaz! Anlaştık mı?&quot; Sonra da cevabı beklemeden cüzdanından çıkardığı üç adet yirmiliği, bir taksi bulup evine gidebilmesi için genç kadının eline tutuşturdu. Ardından uzanıp kapıyı açtı.</p>
<p>Genç kadın kurtulduğuna hâlâ inanamıyordu. Kurtarıcısının sözlerine cevap verecek durumda değildi. Bir robot gibi otomobilden indi ve gecenin içinde kayboldu.</p>
<p>Selim arkasına bakmadan eve doğru hareket etti. Banyo yapıp uyumak istiyordu...</p><h4><a id="bookmark9"></a><span style="font-weight:bold;">19</span></h4><h5><a id="bookmark10"></a>İSTANBUL</h5><h5><a id="bookmark11"></a>Çırağan &#160;&#160;&#160;Haziran</h5>
<p>Güneşin ilk ışıklan şehrin üzerine düşerken Barış Akdiller derin bir uykudaydı. Cep telefonunun yatağın yanındaki sehpanın üzerinde titremesiyle uyandı. Bir süre uykulu gözlerle ekrandaki ışıkların yanıp sönmesine baktı. Rüya gördüğünü düşündü, ancak telefon ısrarla titriyordu.</p>
<p>Sabaha karşı dört sularında uyuyakalmıştı. Bütün bir geceyi Selim Tekin'i izleyen ajanın raporlarını okuyarak geçirmişti. Bu kadar etkilenebileceğini tahmin etmemişti. Okudukça merak etmiş,&#160;sonunda hepsini bitirebilmişti. Artık Selim hakkında çok fazla bilgisi vardı; senelerdir tanıdığı bir komşu, bir arkadaş gibiydi. İçinde tuhaf bir yakınlık duygusu hissetmişti adama karşı.</p>
<p>Telefon hâlâ titriyor, ışıklar yanıp sönüyordu. Rüya görmediğine karar verdi. Telefonu alarak tuşa dokundu. &quot;Efendim?&quot;</p>
<p>Karşı taraftan Can'ın gergin sesi duyuldu. &quot;Barış, üzgünüm uyandırdığım için, ama hemen kalkman lazım!&quot;</p>
<p>Çok önemli bir durum söz konusu olmadıkça Can, telefonda tüm güvenlik talimatlarını unutup kendisine gerçek ismiyle hitap etmezdi. Bu nedenle vücudunda alarm zilleri çalmaya başladı. Yerinden doğrulurken merakla sordu. &quot;Ne oldu yahu?&quot;</p>
<p>&quot;Dün gece Karanfilli Mahallesi'ndeki bir evde katliam olmuş. Merkezden aradılar, acilen gidip olay yerine bakmamızı istiyorlar.&quot;</p>
<p>Hırıltılı sesine ayar vermeye çalışarak merakla sordu Barış. &quot;Niye ki?&quot;</p>
<p>&quot;Öldürülenler imam cinayetleri şüphelisi tarikatın üyeleri çıkmış!&quot;</p>
<p>Barış kendine gelmişti. Sesine hâkim olan ciddiyeti kendi de fark etti. &quot;Peki kardeş. Nerde buluşuyoruz?&quot;</p>
<p>&quot;On beş dakika içinde seni alırım. Sen hazır ol lütfen,&quot; dedi</p>
<p>Can.</p>
<p>Barış, &quot;Tamamdır. Hadi eyvallah,&quot; deyip kapattı telefonu. Üstünü giyerken beyninde düşüncelerin birbirine çarparak atom hızıyla dönmelerini engelleyemedi: Kim ya da kimler yapmış? Bağlantıyı nasıl ortaya çıkarmışlar? Karanfilli de neresiydi? Neden fotoğraflara değil de olay yerine bakmamız gerekiyor?</p>
<p>Can'ın geldiği araca bindikten sonra da yol boyunca benzer sorular beyninde yankılandı durdu. Olay yerine vardıklarında polis&#160;çevrede geniş güvenlik önlemleri almıştı. Kimseyi içeri sokmuyorlardı. Mahalleli meraklı bir şekilde evlerinin pencerelerinden sarkmış, ne olduğunu kavramaya çalışıyordu. Ambulanslar cesetleri götürmek için bekliyordu.</p>
<p>İstihbarat kimliklerini gösterip apartmana girdiklerinde gördükleri karşısında şaşkına döndüler. Girişteki boğazı parçalanmış ceset insanın içini kaldıracak cinsten bir görüntüydü. Olay yeri inceleme ekipleri beyaz tulumları içinde ceset etrafından delil toplamaya çalışıyordu.</p>
<p>İkinci katın girişinde dizlerinin üzerinde kaskatı kesilmiş, ağzından girip ensesinden çıkan namlu ile insanın aklını alan cesedi</p>
<p>gördüklerinde ürperdiler. Dikkatlerini kendilerine doğru gelen orta boylu, kalın çerçeveli gözlük takan adam dağıttı.</p>
<p>&quot;Merhaba. Ben, Komiser Cavit Kahraman. Bölge istihbarattansınız değil mi?&quot; dedi adam elini tokalaşmak için kendilerine doğru uzatırken.</p>
<p>Önce Can elini uzattı kısa bir tokalaşma için. &quot;Merhaba. Ben Can. Arkadaşım da Barış. Neler olmuş burda?&quot;</p>
<p>Barış da sessizce tokalaştı komiserle.</p>
<p>Adam, Can'ın daha rütbeli olduğu izlenimine kapılmış, ona doğru dönerek anlatmaya başlamıştı. &quot;Gece saat bir sularında bir&#160;çığlık sesi duyulmuş. Bunun üzerine mahalleli camlara fırlamış.&#160;Çığlıktan çok, hayvan bağırtısı gibi bir sesmiş. Ancak hemen arkasından cama çıkanlar apartmandan bir adamın bağırarak ve ellerini&#160;başına vurarak çıkıp koşarak kaçtığını görmüşler. Meraklılardan bir&#160;ikisi de ne olduğunu anlamak için apartmana girince manzarayı görüp&#160;hemen polise haber vermişler...&quot;</p>
<p>Barış dayanamayıp komiserin lafını kesti. &quot;Kaç ölü var? Nasıl öldürülmüşler?&quot;</p>
<p>Komiser sözünün bölünmesinden memnun olmadığını belli eden bir sesle cevap verdi. &quot;Oraya geliyorum... Dört ölü var. İkisinin&#160;boğazı parçalanmış. Birinin kafatası duvara çarpılmak suretiyle tuz&#160;buz olmuş. En kötüsü de ikinci katın başındaki; ağzından giren keleşin namlusu enseden çıkmış. Ölenlerden birinin adam yaralamadan&#160;yedi sabıkası var. Bölgedeki karakoldan araştırdık. Son dönemlerde&#160;bir tarikat ile haşır neşirmiş; kendini dine vermiş iyiden iyiye. Sanırım imam cinayetleri ile ilgisi olabilir, araştırıyoruz. Diğerleri için&#160;henüz bir bilgiye ulaşamadık. Ölüm şekillerine bakınca birden fazla kişinin işi olduğunu düşünüyoruz. Hemen hemen aynı anda öldürülmüş gibiler. Vücutlarında mücadele izi yok!&quot;</p>
<p>Can farklı bir görüş öne sürdü. &quot;Belki de bütün bunları tek kişi yapmıştır.&quot;</p>
<p>Komiser hemen itiraz etti. &quot;Mümkün değil elendim. Bu cinayetleri tek kişinin yapabilmesi mümkün değil! Doğaya aykırı bir şey yani...&quot;</p>
<p>Can dönüp Barış'a baktı. Ne düşündüğünü anlamaya çalışıyordu.</p>
<p>Barış, &quot;Komiser doğru söylüyor,&quot; dedi. &quot;Bütün bunları yapabilmek için o kişinin yere basmadan yürümesi, tek koluyla iki arabayı aynı anda bir metre havaya kaldıracak güce sahip olması ve hepsinin ötesinde iyi bir nedeni bulunması lazım...&quot; Anlamlı bir şekilde&#160;bakarak ekledi. &quot;Yani bütün bunları yapabilmek için kişinin doğaüstü güçlerinin olması lazım!&quot;</p>
<p>İkisi de aynı fikirdeydi. Aceleyle komisere teşekkür edip caddeye doğru yürümeye başladılar.</p>
<p>Can dayanamayıp sordu. &quot;Selim yapmış olabilir mi?&quot;</p>
<p>Barış bir yandan cep telefonunda numaraları çevirmeye çalışırken diğer yandan da cevapladı. &quot;Muhtemelen... O da bir şüpheli... Bu işi yapmamışsa bile emin ol, yapanı biliyordur. Birazdan anlarız...&quot;</p>
<p>Kısa bir sessizliğin ardından telefonla konuşmaya başladı. &quot;Merhaba ben Barış. Adamımız dün gece evden ayrıldı mı? Anlıyorum... Peki, hiç misafiri oldu mu? Evet... Peki... Tamam, kolay gelsin.&quot; Telefonu kapatırken Can'a dönerek, &quot;Bütün gece evdeymiş,&#160;yani başladığımız yerdeyiz,&quot; dedi.</p>
<p>&quot;Peki sorguya çekmeyecek miyiz?&quot; diye sordu Can.</p>
<p>Yaklaşmakta olan taksiye el ederken cevapladı Barış. &quot;Kabul etmek lazım ki, herif istese yalan makinesini dahi atlatabilir. Bu&#160;yüzden kendi istemedikçe bize yardım etmeyecektir.&quot;</p>
<p>&quot;Ee... Sonuç?&quot;</p>
<p>&quot;Sonuç şu:Eğer Selim'se bu boku yiyen, iyi bir nedeni olmalı! Muhtemelen öldürülenler sevgilisinin katilleri olabilir. Neden bize gelmeyip de böyle bir işe kalkıştı, sormak lazım. Eğer başka biriyse bu katliamı yapan... İşte o zaman gerçekten problemimiz var demektir.&quot;</p>
<p>Taksiye atladıkları gibi Selim'in evine gittiler. Kapının önünde bekleyen ekiptekiler, adamın geceden beri evde olduğunu, dışarı çıkmadığını, bir ara ışıkları söndürdüğünü, ancak yaklaşık yarım saat&#160;sonra tekrar yaktığını söylemişlerdi. Yani bütün gece evdeydi. Sıcağı&#160;sıcağına soru sormak her zaman sonuç getirirdi. Olayla bir ilgisi varsa mutlaka renk verecekti... En azından öyle olmasını umuyorlardı.</p>
<p>Kapı zilinin çalmasıyla uyandı Selim. Yataktan kalkarken başının arı kovanına benzer bir uğultuyla patlamak üzere olduğunu sandı. Gece yaptıkları yormuştu, dinlenmesi gerekiyordu, ama bu sıralar&#160;dinlenmek o kadar uzak geliyordu ki, popüler olmanın ne denli mutsuzluk verdiğini fark etti. Birkaç hafta öncesine kadar hayatında sadece müşterileri varken şimdi istihbarat örgütü, polis, İsrailliler, herkes peşindeydi. Tabi, dün geceki hatunu da unutmamak lazımdı; o da&#160;yakında başına iş açardı. Belki de kızı kurtarmakla hata etmişti.</p>
<p>Antredeki aynanın önünden geçerken kendisine baktı. Berbat görünüyordu; saçları darmadağın olmuş, gözlerinin altı morarmıştı.&#160;Zilin tekrar çalmasıyla yakası açılmamış bir küfür savurarak kapıyı&#160;açtı.</p>
<p>&quot;Günaydın. Bir kahveni içelim dedik, ama sen pek misafir kabul edecek durumda değilsin görünüşe göre,&quot; dedi Barış.</p>
<p>Selim karşısında istihbaratçıları görünce bir an şaşırdı. Bu kadar erken geleceklerini düşünmemişti. Soğukkanlı olmaya gayret etti;&#160;en azından öfkesini göstermemeliydi. Kenara çekilerek yol gösterdi. &quot;Buyrun, lütfen buyrun. Gece uyku tutmadı bir türlü, ben de geç&#160;vakte kadar televizyon izledim. Kusura bakmayın,&quot; dedi.</p>
<p>Misafirlerini salona aldıktan sonra üzerini değiştirmek için izin istedi. Bu arada etrafı karıştıracaklarını biliyordu, ama daha önce bu ziyaretin er geç gerçekleşeceğini tahmin ettiğinden ortada özel&#160;hiçbir şey bırakmamıştı.</p>
<p>Elini yüzünü yıkayıp tişörtüyle pantolonunu giydi. Geri döndüğünde iki istihbaratçıyı da koltukta otururken buldu. Sakin görünüyorlardı. Ellerini birbirine vurup daha enerjik bir ses çıkarmaya gayret ederek sordu. &quot;Evet, tekrar hoş geldiniz. Ne ikram edebilirim&#160;size? Kahve, çay ya da meyve suyu? Arzu ederseniz pastaneden börek de söyleyeyim. Hep beraber kahvaltı yapmış oluruz.&quot;</p>
<p>Can istekle karşılık verdi. &quot;Valla çok iyi olur. Ben de yardım edeyim.&quot;</p>
<p>Barış tercihini söyledi. &quot;Zahmet olacak, ama ben çay içerim.&quot; Sonra da Selim'in içten davranışına sevindiğini gizlemeye gerek&#160;görmedi. &quot;Açıkçası, seni rahatsız edeceğimizi düşünmüştük, ama bizi şaşırttın.&quot;</p>
<p>Selim telefonun tuşlarına basarken muzipçe cevap verdi. &quot;Doğrusunu söylemek gerekirse, bugünlerde emniyette popüler olduğumu biliyorum. Bu yüzden pek şaşırmadım. Polisler ve istihbaratçılar için ilgi odağı olunca insan farklı bir şey beklemiyor.&quot;</p>
<p>&quot;Eh, bu yakınlaşmanın gereklerinden biri bu, ziyaretler eksik olmaz.&quot;</p>
<p>Selim cevap olarak gülümsedi. Sonra da börek siparişi verip mutfağa geçerek çayı demledi. Yarını saat sonra börekleri yemeyi&#160;bitirmişler, Selim'in Rize'deki müşterisinin gönderdiği birinci sınıf&#160;çayı içerek sohbet ediyorlardı.</p>
<p>Barış artık konuya girmek gerektiğini düşündü. Çayından bir yudum daha alıp koltukta geriye yaslanırken ciddi bir sesle, &quot;Sebebi ziyaretimize gelince...&quot; dedi.</p>
<p>Selim araya girerek, &quot;Beni özlemediniz herhalde?&quot; diye soruverdi.</p>
<p>Barış içten bir şekilde yanıtladı. &quot;Ya, kinayeyi bırak, Allah aşkına... Dün gece bir seri cinayet oldu.&quot; Kısacık bir an susarak Selim'in tepkisine baktı. Renk vermediğini görünce de devam etti. &quot;Kurbanlardan birinin imanı cinayetlerine karışmış olabileceğini düşünüyoruz. Aslında bizi merakta bırakan asıl olay öldürülüş biçimleri... Ve&#160;ben, belki bize yardım etmek isteyebilirsin, diye düşündüm.&quot;</p>
<p>Selim karşısındakilerin tüm radarlarını üzerine yönelttiklerinin farkındaydı. Açık vermesini bekliyorlardı. Olanca sakinliğiyle sordu: &quot;Bir cinayetin çözümünde size nasıl bir yardımım dokunabileceğini anlayamadım doğrusu?&quot;</p>
<p>Barış daha açık davranmaya karar verdi. &quot;Bak Selim, seninle açık konuşacağım. Öldürülen dört adamın normal birinin kurbanı&#160;olmadığını söylemek isterim.&quot;</p>
<p>&quot;Normal biri?&quot; diye sordu Selim kaşlarını kaldırarak.</p>
<p>Barış'ın sabrı tükeniyordu. Karşısındakinin bu kadar sakin kalabilmesi de sinirine dokunmuştu. &quot;Selim, dün gece nerdeydin?&quot; diye döküldü birden.</p>
<p>Selim boşlukta koca bir daire çizen ellerini şaklatarak birleştirdi. &quot;Aha!&quot; dedi. &quot;Demek kahvaltıya gelmiştiniz!&quot;</p>
<p>Bu sefer Can söze girdi. &quot;Biz sadece görevimizi yapıyoruz.&quot;</p>
<p>Selim bir an düşündü. Aslında bu şekilde davranarak bir yere varamayacaktı. En iyisi kontrollü bir şekilde açık davranmaktı. Böy-lece daha normal bir izlenim vermiş olurdu. &quot;Madem öyle, peki o halde... Nasıl bir yardım istiyorsunuz?&quot; diye sordu, rahat fakat ciddi bir&#160;ses tonuyla.</p>
<p>Barış önce Selim'in ciddi olup olmadığını kavramaya çalıştı, sonra tatmin olarak sordu. &quot;Sence neden bir adam öldürülürken boğazı parçalanır?&quot;</p>
<p>&quot;Basit...&quot; diye cevap verdi Selim. &quot;Yakın tarihe baktığınızda -ki yakın tarihten son bin yılı kastediyorum- bu tür öldürme kayıtlarına&#160;rastlarsınız. Kimi zaman şahdamarından ısırılarak kan emilir. Aslında emilmez tabi, yani atardamarı ağzınızla parçaladığınızda, kalbin&#160;pompaladığı kan bulduğu boşluktan doğrudan damağınıza fışkırır,&#160;bunun verdiği bir güçlülük hazzı vardır, hepsi bu... Ha, tabi bugün&#160;ihtiyacı olan hastalara kan nasıl damardan veriliyorsa eski çağlarda&#160;da içiriliyordu. Yani, aslında estetik yanını gönnezden gelirseniz gayet sıhhatli bir tedavi şekli olarak da kabul edebilirsiniz bunu. Bir&#160;vücuttan çıkıp diğer vücuda girmek... Nitekim aşırı derecede kana&#160;ihtiyacı olup bunu bulamayan bazı kimseler, saldırganlaşıp karşı taraftan istemleri dışı kan almışlardır. Tabi popüler efsane yaratma&#160;güdüsü ile bu durum vampir fenomenine ilham olmuş. Halbuki en&#160;basit haliyle düşünürseniz, hastaneden kan ünitesi çalmak gibi...&#160;Benzer ve basit...&quot; Durdu, misafirlerinin yüz ifadelerini inceledi.&#160;Kasıldıklarını hissedip keyiflendi.</p>
<p>Barış yutkunarak, &quot;Dalga geçiyor olmalısın!&quot; dedi.</p>
<p>&quot;Hayır, tamamen ciddiyim. Diğer neden ise yaklaşık on bin yıl öncesine dayanıyor; ilk insanlar da tıpkı hayvanlar gibi dişleriyle&#160;ısırıp parçalayarak avlanırlar ya da kendilerini savunurlardı. Bunu&#160;diğer et oburlardan öğrendiler. Tabi etki tepki hadisesi ile de insan&#160;vücudundaki en ölümcül, en önemli, ama en zayıf bölgeyi keşfettiler: boyun bölgesini.</p>
<p>Böylece kavgalarda ilk saldırdıkları yer boyun oldu. Birbirlerinin boynuna dişlerini geçirmeye çalıştılar, tıpkı bugünkü köpek dövüşleri gibi. Hatırlasanıza, Anadolu'da Kangal köpeklerinin boyunlarına çivili tasma takılır. Bunun nedeni, en zayıf bölgeyi ısırılmaktan korumaktır. Tabi insandaki bu boyun ısırma güdüsü bir saldırı ya da savunma şekli olarak genlerle günümüze kadar taşındı. Tıpkı yatarken yaşanan yüksekten düşme hissi gibi. Bu da zamanında vahşi</p>
<p>hayvanlardan korunmak için yüksek ağaç tepelerinde maymunlar gibi yaşamaya çalışmış olan atalarımızdan kalma bir his mirası.</p>
<p>Bu iki örnekte olduğu gibi, aslında insan beyninin derinliklerinde ilkçağlardan beri gelen çok tehlikeli davranış özellikleri var. Her insanda var mı derseniz, cevabım hayır olur. Bazılarında çok&#160;kuvvetlidir, bazılarında çok derinlerde kalmıştır. Ortaya çıkarmak&#160;için vahşi doğada tek başına geçirilecek yirmi ya da otuz yıl yeterli&#160;olabilir. Üzgünüm, biraz ders gibi oldu, ama bilgiler böyle...&quot;</p>
<p>Salonda kısa bir sessizlik oldu. Can kuşkuyla gözlerini kısıp sordu. &quot;Bütün bunları nerden biliyorsun?&quot;</p>
<p>Selim rahatlığını sürdürüyordu. &quot;Sadece manken poposu ve paparazzi çamuru göstermeyen kanallar da var televizyonda. Ara sıra fırsat buldukça izlerim. Size de tavsiye ederim...&quot;</p>
<p>Barış düşüncelere dalmış, Selim'in söylediklerinden etkilenmişti. İnsan bu kadar vahşi bir yaratığa dönüşebilir miydi? Gerçi son yıllarda gazetelerin üçüncü sayfaları buna benzer haberlerle doluydu, ama yine de bu kadar basite indirgenip anlatılması canım sıkmıştı. Sıkıştırmaya karar verdi. &quot;Peki, başka nasıl bir duygu bu vahşeti&#160;harekete geçirir?&quot;</p>
<p>Selim ne demek istendiğini anlamıştı; küçük, basit bir tuzak kurulmuştu önüne. Gülümseyerek tuzağı parçalamaya başladı. &quot;Büyük bir öfke, müthiş bir kin, derin bir intikam alma isteği, yoğun çaresizlik duygusu insan mantığını geçici bir süre yok edip derinlere&#160;itebilir. Bu tür darbeler, hafızayı da sistematik olarak kapatır ve beynin kayıt yapmasını geçici bir süre için engeller.</p>
<p>Vahşet geri çekildiğinde, hafıza üzerindeki baskı ortadan kalkar, ama kayıtta bir boşluk vardır. Kişi ne yaptığını hatırlamaz, ama boşluğu da fark etmez. Bu nedenle şüpheliyi yakalasanız bile asla&#160;itiraf ettiremezsiniz. Yalan makinesi ya da hafıza çözücü kimyasal-</p>
<p>lar da işe yaramaz. Hafızada hiçbir kayıt olmadığından kalp atışları yükselmek için bir neden bulamaz. Yapan yaptığıyla, ölen öldüğüyle kalır. Örnek isterseniz güncel cinnet vakalarına bakabilirsiniz.&quot;</p>
<p>Kısa bir sessizlik daha oldu. Selim önündeki boş çay bardağını alıp mutfağa gitmek üzere yerinden kalkarken, &quot;Başka çay isteyen var mı?&quot; diye sordu.</p>
<p>Barış konunun değişmesine izin vermedi. &quot;Sen böyle bir şey yapar miydin? Yani bu adamlara karşı kin duysan yapar miydin?&quot;</p>
<p>Selim çay bardağını sehpaya bırakıp tekrar yerine oturdu. Birkaç saniye iki istihbaratçıya baktı. Sonra da, &quot;Bakın beyler, eğer benden kuşkulanıyorsanız saçmalıyorsunuz. Kapının önünde iki adamınız var ve onlar benim dün gece burda olduğumu biliyorlar. Eğer samimi olarak soruyorsanız, ben de samimi şekilde cevap vereyim; eğer bu adamların sevgilimi öldüren insanlar olduğunu bilseydim...&#160;gözümü kırpmadan öldürürdüm! Çünkü iyi bir nedenim var!&quot; dedi.</p>
<p>Can itiraz etti. &quot;Bu ülkede kanunlar var ama...&quot;</p>
<p>&quot;Ülkedeki kanunları biliyorum. O adamların bu işte sorumlu olduklarını bilseydim, kanuna teslim etmezdim! Çünkü kanunda benim içimdeki ateşi söndürecek serinlikte bir yasa yok! Kaldı ki bu adamlar eminim arkalarındaki politik ve maddi güçlerle içerde uzun&#160;süre kalmazlardı. Kaldıkları sürede de krallar gibi ağırlanırlardı. Bu&#160;nedenle eğer sorumlu olduklarını bilseydim öldürmek isteyebilirdim, ancak yine de pis kanlarına ya da etlerine dokunmazdım. Bir&#160;Magnum intikam için yeterli olurdu. Böyle bir saçmalık benim tarzım değil!&quot;</p>
<p>Barış ne hissettiğinden emin değildi. Bir an önce yalnız kalıp düşünmek istiyordu. Koltuktan hızlı bir şekilde kalktı. &quot;Samimi cevapların için teşekkürler. Bize müsaade.&quot;</p>
<p>&quot;Zengin kalkışı oldu bu. Ne güzel konuşuyorduk halbuki...&quot;</p>
<p>&quot;Bak, hâlâ laf sokuyorsun! Vazgeç şu kinayeli konuşmalardan!&quot; dedi Barış. Sonra da kapıya yöneldi.</p>
<p>Selim kapıyı arkalarından kapattıktan soma, perdenin arkasından, kaldırımda yan yana yürüyen istihbaratçılara bakıyordu. İşlerini yapıyorlar, diye düşündü.</p>
<p>İstihbaratçılar sokağın sonuna kadar konuşmadan yürüdüler. Ana caddeye çıktıklarında Can sessizliği bozdu. &quot;O yaptı, değil mi?&quot;</p>
<p>Barış zoraki bir gülümsemeyle cevap verdi. &quot;Olabilir... Ancak söylediklerinin çoğu doğru. O yaptıysa bile bunu ispatlayanlayız. Yine de başka bir şüpheli bulunmasından daha iyi bir durum. En azından kimi takip etmemiz gerektiğini biliyoruz.&quot;</p>
<p>Can bu konuda kuşkuluydu. &quot;Mutlaka bir iz bırakmıştır. Yakında ortaya çıkacaktır,&quot; dedi.</p>
<p>Barış durup arkadaşına baktı. &quot;Can bir hayalet yakaladığın gün bu adamı da yakalayabilirsin! Bu dosya rafa kalkar. Unut gitsin!&quot;&#160;dedi.</p>
<p><span style="font-weight:bold;">20</span></p>
</body>
</html>