<?xml version="1.0" encoding="UTF-8"?>

<html xmlns="http://www.w3.org/1999/xhtml">
<head><meta name="charset" content="UTF-8"/><title></title><link rel="stylesheet" href="main.css" type="text/css"/>
</head>
<body><h2><a id="bookmark0"></a><span style="font-weight:bold;">36</span></h2>
<p>İSTANBUL</p>
<p>Maçka &#160;&#160;&#160;30 Ağustos</p>
<p>Selim yatakta dönüp duruyor, uyanmış olmasına rağmen bir türlü gözlerini açmak istemiyordu. Bütün gece rüyasında Turan Ho-ca'yı kovalamış, bir türlü yakalayamamış, neden sonra kendisi dev&#160;bir aslandan kaçmaya başlamıştı. Aslan yine hayret verici bir ısrarla onu kovalamış ancak bir türlü dokunamamıştı. Selim'i aslandan&#160;kurtaran ise Topkapı Sarayı olmuştu. Her zamanki aptal rüyalardan&#160;biri olmalı, diye düşünüyordu.</p>
<p>Sürekli sarayı görmek artık ciddi anlamda rahatsız ediyordu onu. Bu rüyaların sebebi ne olabilirdi? Yoksa devlet kapısında yükselmek mi demekti bu? Kendi esprisine kendi de gülemedi. İçinde&#160;büyük bir sıkıntı vardı. Belki de kalkıp Kadıköy'e doğru uzanmalıydı, kısa bir vapur yolculuğu, açık hava, sokaklarda amaçsızca yürümek iyi gelebilirdi.</p>
<p>Acaba Turan Hoca'yı yakalamışlar mıydı? Eğer yakalanma-mışsa Barış, onu her an arayabilirdi. Tüm bu olanlar Hoca Efen-di'nin hayatını ne kadar değiştirecekti acaba? Belki de onu uyarmalıydı. Adamcağız nereye gidebilirdi ki? Nereye gitse onu bulurlardı. En iyisi yerinde kalmalıydı. Belki birkaç kez emniyete sorguya alırlardı, ama tanıdıkları ya da sevenleri sayesinde zarar görmezdi.</p>
<p>Belki de Hoca Efendi'den önce kendini düşünmeliydi. Birden aklına sıradan bir gün olmadığı geldi: 30 Ağustos Zafer Bayramı'y-dı. Tembelliği bırakıp yataktan kalkmalı ve bayrağını aşmalıydı.&#160;Çocukluktan kalan sıradan bir alışkanlıktı bu. Her milli bayramda&#160;pencereye bayrak asmayı seviyordu. Bir anlamda kendini ifade etmenin bir yoluydu bu onun için. Bu ülkeye, bu topraklara ait olduğunu gösteriyordu. Aynı zamanda milli bir amaç uğruna şehit olan&#160;insanlara gösterilen bir tür saygıydı bayrak asmak. Kalkmalı, diye&#160;düşünürken telefonun keskin sesini duydu. Sabahın köründe onu arayacak bir kişi vardı; yanılmadığını anladı.</p>
<p>&quot;Evet?&quot;</p>
<p>Karşı taraftan Barış'ın bitkin sesi duyuldu. Bütün gece yatmamıştı anlaşılan. &quot;Yardımın gerekiyor!&quot;</p>
<p>&quot;Size de günaydın!&quot; diye lafı sokuşturdu Selim.</p>
<p>&quot;Selim, adamı yakalayamadık ve tepedekilerin hepsi tören için bugün halkın arasına inecek. Ne yapıp etmeli bu pisliği bize bulmalısın! Nerdesin?&quot;</p>
<p>Evde olduğunu bildiği halde böyle bir soruyu sorması Selim'e sinir bozucu geliyordu. Lafı gevelemedi. &quot;Kapının önünde ekip arabanız, elimde size nerde olduğumu bildiren sinyalli telefon varken&#160;bu soruyu sormanız tuhaf değil mi?&quot;</p>
<p>&quot;Üzerimizde korkunç bir baskı var. Bunu anlamanı beklemiyorum zaten. Ancak bilmen gereken şu; az önce Hoca Efendi'yi içeri aldık!&quot;</p>
<p>Selim, biri arkadan itmişçesine yatağında doğruluverdi birden. &quot;Anlayamadım! Bana söz vermiştin!&quot;</p>
<p>&quot;Ooo... Bakıyorum, birden samimiyet duygusu hâkim oldu ilişkimize!&quot; Kısa bir sessizlik oldu ve telefonun her iki tarafında da&#160;hırslı nefes alıp vermeler ve derinden gelen bir diş gıcırtısı belli belirsiz hissedildi.</p>
<p>Barış duygusuz bir sesle konuşmaya özen göstererek devam etti. &quot;Yukarıdakiler benden kelle istiyor... Ama sen, bunun ne kadar&#160;ciddi olduğunu anlayamıyorsun, öyle değil mi? Bizim burda kıçımızdan ter atarken sen osura osura uyuyorsun, öyle mi? Bir noktayı&#160;hatırlatmamda fayda var; benden bekledikleri sadece bu sahtekârların kellesi değil! Senin de kelleni istiyorlar! Neden biliyor musun?&#160;Çünkü bir boka yaramadığını düşünüyorlar... Ha, bir şey daha; senin işlediğin cinayetler konusunda da çok ısrarcılar. Bunun ne anlama geldiğini biliyor musun? Deşifre oldun! Artık ortadasın ve benim seni korumam çok uzun sürmez, inan! Kıçımı kıçının üstüne&#160;koydumsa bunu sana inandığım için yaptım, ama anladığım kadarıyla sen, bana dokunmayan yılan bin yaşasın durumunda seyrediyorsun... Bu dediğimi aklının bir köşesine yaz; kıçımı üstünden kaldırmam nerdeyse an meselesi.&quot;</p>
<p>Derin bir sessizlik oldu. Selim içinde bir kıpırtı hissedince kontrolü bırakmamaya çalışan bir aceleyle sordu. &quot;Ne istiyorsun?&quot;</p>
<p>Artık aralarındaki seviyeli işbirliği, hırsla sıvanmaya başlamıştı. Barış umursamaz bir havada devam etti. &quot;Sana güvenimi kaybetmek üzereyim. Beklemeye sabrımız yok! Saatlerle yarışıyoruz. Daha büyük bir bela olmadan bu pisliği bulmam lazım. Turan Ho-ca'nın, müritlerinin yanında saklandığını tahmin ediyorum. Hoca&#160;Efendi 'nin sorguya alınmasına dayanamayan birileri çıkacaktır. Böy-lece çözülme gerçekleşecek ve Turan Hoca ortaya çıkmaya mecbur&#160;olacak.&quot;</p>
<p>Selim ince bir alayı sesine iliştirmeye özen gösterdi ve tıslayarak araya girdi. &quot;Müthiş bir plan! Tebrikler...&quot;</p>
<p>&quot;İşte bu noktada olaya sen dahil oluyorsun. Nasıl yaptığın umurumda değil, ama bana o herifi getirmeni istiyorum. Yoksa sen de Hoca Efendi de bir kazaya kurban gidebilirsiniz ve inan bana bunu ayarlamak benim için hiç de zor olmaz...&quot;</p>
<p>Selim bir an için düşündü. İki arada kalmıştı. Bir karar vermesi ve taraf olması gerekiyordu. Taraf olmak için de avlanmalıydı. Biraz daha düşününce başka yolu olmadığına karar verdi. Hem Hoca Efendi, hem de kendisi için bu sürek avına girecekti. &quot;Peki...&quot; dedi ve devam etti. &quot;Sana Turan Hoca'nın kellesini vereceğim, ama&#160;Hoca Efendi ve benim için verdiğin sözleri unutma! Benim için de&#160;seni yok etmek inan hiç zor olmaz!&quot;</p>
<p>Banş oynadığı oyunda hayatını kaybedebileceği gerçeğini iliklerine kadar hissetti. Sırtı birden buz kesti. Ülkenin en gözde ajanlarından olması onu insanüstü güçleri olan mistik bir yaratıktan korumazdı. Ancak oynadığı oyun için yaşayan adamlardandı ve hayatı dışında kaybedecek bir varlığı yoktu. Korumaya çalıştığı değerler için verilen milyonlarca canı düşündüğünde korkusunu yendi ve Se-lim'e cevap verdi. &quot;Sen işini yap, ben de işimi yapayım...&quot;</p>
<p>Selim kulağında çınlayan hat sesini duymazdan geldi. Telefon elinde kalmış, derin düşüncelere dalmıştı. Bir değerlendirme yapması ve karar vermesi gerekiyordu. Hoca Efendi'ye bir kötülük gelmesine izin veremezdi. Çünkü bu salak ajanın anlamadığı bir durum&#160;vardı; eğer Hoca Efendi'ye bir tatsızlık olursa bu durum derin bir&#160;kan davasına yol açabilirdi. Böylece her iki taraf arasındaki ayrılık&#160;korkunç bir uçuruma dönüşürdü. Öte taraftan Turan Hoca'nın da&#160;serbest kalmasına izin veremezdi. Bu adamın gözlerine bakmış ve&#160;ruhunun kalıntılarını görmüştü. Haris hırsları için ortalığı kana bu-layabilirdi. Bir an önce durdurulmalıydı. Turan Hoca ne planlıyordu acaba? Banyoya doğru giderken acele etmesi gerektiğini hissetti. İçindeki huzursuzluk gitgide büyüyordu...</p><h3><a id="bookmark1"></a><span style="font-weight:bold;font-style:italic;">37</span></h3><h5><a id="bookmark2"></a>İSTANBUL</h5><h5><a id="bookmark3"></a>Boğaziçi &#160;&#160;&#160;30 Ağustos</h5>
<p>Hamza bileğindeki saatin alarmı kesik kesik çalmaya başladığında okumakta olduğu Kuranıkerim'i duvardaki küçük rafa yavaşça bırakıp ayağa kalktı. Saatine baktıktan sonra başını lomboza uzattı. Boğaz içinde yol alıyorlardı. Arnavutköy'de olduklarını görünce paniğe kapıldı. Gereğinden fazla hızlı gitmişlerdi. Beyaz kefeninin&#160;başlığını kapattı, alnına imparatorluk sancağının minyatürünü bağladı. Kargo kutusundan patlayıcıları harekete geçirecek kumandayı&#160;dikkatlice alıp özel dikilmiş göbek cebine yerleştirdi. Sonra da masanın üstünde duran iki tabancayı alıp şarjörlerini kontrol etti. Ağızlarına mermi sürüp kapıdan dışarı çıktı.</p>
<p>Ukraynalı tayfa, odasında unuttuğu sigara paketini almak için söylenerek koridorda ilerliyordu. Boğaz'dan geçerken sigara tüttürerek manzarayı seyretmeye her zaman özen gösterirdi. Ama bugün sigara paketinin boşaldığını geç fark etmişti. Köşeyi dönünce beyaz&#160;bir adama çarptı. Sendeleyip bir adım geri attığında okkalı bir küfür&#160;atmaya hazırlanıyordu ki çarpıştığı adamın görüntüsü onu dondurdu.&#160;Adam beyaz bir ninjaya benziyordu, ama daha tuhaftı. Alnına sardığı yeşil bandın üzerinde Arapça yazılar vardı. Bir ninja neden Arapça yazılı bir bandaj taksın ki? Tam bu esnada bir patlama oldu ve&#160;göğsüne görünmeyen bir tekme yediğini hissetti. Yere düştüğünde&#160;ellerini göğsüne götürdü ve son gördüğü kanla yıkanmış elleri oldu.</p>
<p>Hamza artık koşmaya başlamıştı. Bir yandan dua ediyor diğer yandan da kararlı adımlarla koridorları ve merdivenleri aşıyordu.&#160;Kaptan köprüsüne kadar kimseye rastlamadı. Anlaşılan silah sesini&#160;kimse duymamıştı. Kaptan köşkünün kapısını açmadan önce yukarı baktı. Boğaz Köprüsü'nün altından geçiyorlardı. Elini kapının tokmağına götürdüğünde ileride sağda Ortaköy Camisi'ni gördü, derin&#160;bir nefes alıp şahadet getirdi. Sonra da kapıya yüklendi. İçeri girdiğinde kaptan ve ikinci kaptan ellerinde dürbünle yan yana duruyor,&#160;kıyıdaki köşklerin içini görmeye çalışıyorlardı. Onlann da Boğaz'dan&#160;geçerken en büyük eğlenceleri buydu. Boğaz'a bakan köşklerin ve&#160;apartman dairelerinin pencerelerinde perde kullanılmaması bulunmaz nimetti. Evin içinde çıplak ya da iç çamaşın ile dolaşan bir kadın görmek için bütün Boğaz'ı dürbünü gözlerinden ayırmadan geçer, birini yakaladıklarında da birbirlerine haber verir, beraber izler,&#160;daha sonra gördükleri kadın hakkında fanteziler kurarak birbirlerine anlatır, içki sofralanna muhabbet malzemesi yaratırlardı.</p>
<p>Hamza daha önce bir tayfadan dinlediği röntgencileri karşısında görünce midesi bulandı, düşünmeden başlarına nişan alıp ateş etti. İki mermi her iki kaptanın başlarının arkasında küçük bir delik açmış, ancak ön tarafta alnın orta kısmından üst dudağa kadar uzanan bir çukur yaratmıştı. Yere düştüklerinde yüzlerinin görüntüsü&#160;kanlı büyük bir incirin içi gibiydi. Dümen başındaki tayfa ile rota&#160;sorumlusu donakaldılar. Silah patlaması ve yerde yatan kaptanların&#160;burun kemiklerinden dışarı akan beyinleri onları şoka sokmuştu.</p>
<p>Hamza duraksamadan tekrar tetiğe bastı. Rota sorumlusu yere düşerken hiç ses çıkaramadı. Boğazından giren mermi ses çıkarması için gerekli olan tüm organları parçalamıştı. Yaklaşık bir dakika</p>
<p>süren katliamdan sonra yaşadığı şokun etkisiyle prostatı boşalan PolonyalI tayfa Hamza'ya bakmaktan başka bir şey yapamıyordu.</p>
<p>Hamza gözlerini kırpmadan kendisine bakan adama dümeni kırmasını işaret etti. Eliyle geminin gitmesi gereken yeri gösteriyordu.</p>
<p>Dümenci başını anlamsızca sallayıp söyleneni hemen yaptı. Koca gemi ani bir manevrayla Beşiktaş iskelesi açıklarında sağa yöneldi.</p>
<p>Hamza geminin istediği yöne dönmesinden sonra manivelayı kavrayıp tam yol verdi. Şimdi geminin burnundan Dolmabahçe Sa-rayı'nı daha net görüyordu. Elini göbek cebindeki kumandaya götürdü. Sarayın iskelesine birkaç metre kala gözlerini yumarak düğmeye bastı.</p>
<p>İlk patlamayla birlikte yaklaşık beş kilometrekarelik bir alanda sağlam cam kalmamıştı. Sarayın büyük bir bölümü patlamanın şiddetiyle yıkılmış, alev alev yanıyordu. Boğaz'ın üzerinde gökyüzünü gitgide kaplamakta olan dev bir kara bulut, yaşanan dehşeti adeta İstanbul'un her yanına duyuruyordu. Sahile çıkan caddelerde onlarca araç&#160;ters dönmüş, devrilmiş ya da çarpışmıştı. Sarayın arka kısmındaki koruluk da alevler içindeydi. Köprü üzerinde araçlar birbirine girmiş,&#160;insanlar kontrolsüz bir halde köprüden yaya olarak kaçmaya çalışıyorlardı.</p>
<p>Selim patlamanın etkisiyle düştüğü yerde hareketsiz kalmış, kendine geldiğinde hâlâ ne olduğunu anlayamamıştı. Evin pencerelerinin olması gereken ön duvarı yerinde yoktu. Perdeler rüzgânn&#160;etkisiyle sağa sola uçuşuyordu. Salondaki her şey yere devrilmişti.</p>
<p>Selim patlamaya holde yakalandığı için şanslı sayılırdı. Sendeleyerek ayağa kalkarken deprem olduğunu düşündü. Ancak ön duvara doğru gidip sokağa baktığında sol tarafta Boğaz üzerinden&#160;gelen dev alevleri ve göğü karartan bulutu gördü. Havadan kül yağıyordu. Bir geminin patladığını tahmin etti.</p>
<p>Sokakta dev bir metal parçası iki otomobilin üstüne düşmüştü, otomobiller görünmeyen bir dinozorun saldırısına uğramış gibi ezilmişlerdi. Selim'i izlemekle görevli polislerin talihi de yaver gitmişti.&#160;Otomobilin patlayan camları, neden elleri yüzleri kan içinde parkın&#160;çimenlerinde kıvranmakta olduklarını açıklıyordu. Her yerden yükselen siren seslerine ara ara çığlıklar karışıyordu. Neler olduğunu anlamanın tek yolu vardı. Selim arka tarafa, yatak odasına doğru ilerledi. Küçük misafir odasının kapısına geldiğinde, televizyonu aradı&#160;gözleri. Şansına bir şey olmamıştı. Kumandayı eline alıp televizyonu açtığında arkasına dev alevleri almış spikerin canlı yayındaki heyecanlı sesi odayı doldurdu. Bir gemi Dolmabahçe Sarayı'na bindirerek patlamıştı. Yüzlerce ölü ve yaralıdan bahsediliyordu. Henüz&#160;yetkililerden bir açıklama yapılmamasına rağmen terörist bir eylemden şüpheleniliyordu.</p>
<p>Selim içinde korkunç bir kinin yuvarlandığını hissetti. Derin bir nefes alıp gözlerini yumdu. Başı çatlayacak kadar çok ağrıyordu,&#160;ama yine de bir suret gelip karanlığın içine yerleşti: Turan Hoca...</p><h4><a id="bookmark4"></a><span style="font-weight:bold;">38</span></h4><h5><a id="bookmark5"></a>İSTANBUL</h5><h5><a id="bookmark6"></a>Salacak &#160;&#160;&#160;Eylül</h5>
<p>Yaklaşan mevsimin habercisi olan kudretli yağmur, İstanbul'u dövüyor, kışın zor şartlarını hatırlatıyordu. Bardaktan boşanırcasına&#160;yağan rahmet, evleri su altında kalan çukur semt sakinlerinin isyanına yol açarken, gökyüzü muhteşem bir renk alacasıyla grinin tonlarını zorluyor, bulutların arkasında kalan güneşin kızıl portakal&#160;renkli parlaklığı göz kamaştırıyordu.</p>
<p>İstanbul Boğazının Marmara Denizi'ne açıldığı noktada yer alan Kız Kulesi'nin hemen karşısındaki Salacak, muhteşem manzarası ile İstanbul'un sakin semtlerinden biriydi.</p>
<p>Villanın büyük salonunun camdan olan ön cephesinde, elindeki vişne liköründen büyük yudumlar alan Ziya Osman Efendi, Top-kapı Sarayı'nı büyük bir acı ve ihtirasla izliyordu. Paçasında bir hareketlenme hissedince başını eğip baktı; biricik dostu Van kedisi uyuşuk bir şekilde paçasına sürünüyor, ilgi bekliyordu. Elindeki likör bardağını sehpaya bırakıp birçok kişiden daha fazla sevdiği kediyi gülümseyerek kucağına aldı. Yumuşacık tüyleri sessizce okşarken, kedi de büyük bir huzurla gözlerini kısmış, şımartılmanın tadını çıkarıyordu.</p>
<p>Tekrar saraya bakmaya başladı. İnsanın atalannın yaşadığı eve bu kadar yakın olup orada yaşayamamasının ne kadar ağır bir yük olduğunu düşünüyordu. Onu bu saraydan ayn tutanları hiçbir zaman&#160;affetmeyecekti. Dolmabahçe Sarayı'nı bir harabeye çevirmek bile&#160;onun ilgisini çekmemişti. Saray, zaten 1938 yılında Gazi'nin ölümüyle ilelebet merhumun adıyla birleşmiş, onun için tarihe kanşmış,&#160;anlamını kaybetmişti.</p>
<p>Tankerin patlamasıyla ortaya çıkan can kaybı ve maddi zararla da zerrece ilgilenmiyordu. Köylüler her zaman acılarını çiftleşerek&#160;unuturlardı; nasıl olsa ölen insanlann yerine yenileri gelecek ve çoğalmaları devam edecekti. İmparatorluk için yedi yüz yıldır milyonlarca insan hayatını feda etmişti, birkaç yüz kişi daha feda edebilirdi. Bedeli ne olursa olsun ölmeden önce soyunun tekrar bu saraya&#160;döndüğünü görmeliydi. Zaten hiç kimse onu bu patlamayla ya da diğer cinayetlerle suçlayamazdı. Bir çılgının tasarladığı planlı hareketlerdi hepsi, onun hiçbir şeyden haberi yoktu.</p>
<p>Patlama sonrasında Turan Hoca'nın önceden organize ettiği kalabalık, etkili protesto yürüyüşleri yapmış, devletin zayıflığını daha fazla ortaya koymuştu. Cami çıkışlarında toplanan yüzlerce kişi&#160;padişahı istediklerini haykırmış, Osmanlı İmparatorluğu'nu öven&#160;pankartlar açmıştı. Ülkenin elit kesimi sokaklann yükselen sesine&#160;daha fazla kulak tıkayamamış, padişahlık müessesesini tartışmaya&#160;başlamıştı. Köşe yazarlan hemen cepheleşmiş, kendilerine göre ülke için doğru olanı bulmak üzere ortaya çıkmışlardı. Yasadışı başlattığı bir hareketin, başkalannın eliyle yasallaşmaya başlamasını&#160;zevk ve heyecanla izliyordu Ziya Osman Efendi.</p>
<p>O sırada Marmara Denizi'ne çıkmakta olan bir petrol tankeri, ihtiyar adamın Topkapı manzarasının ortasına dev bir kara bulut gibi girdi. Tankerin onu daldığı düşüncelerden çekip almasına kızsa da&#160;umursamaz bir merakla devasa makineyi incelemeye başladı. Tankerin kıç tarafında dalgalanan İngiliz bayrağını fark edince, sol kaşı küçük bir şaşkınlıkla havaya kalktı. İngilizler... Onları unutmuştu. Paris'te görüştüğü hükümet yetkilisi, İngiltere'nin kendisini desteklediğini, bu desteğin, kendisi tahtına kavuşana kadar resmi olmayacağını, ancak payesini geri aldığında resmiyet kazanacağını anlatmıştı.&#160;Hatta Türkiye'de padişahlık müessesesini ilk tanıyan ülke olma şerefinin kendilerini mutlu edeceğini, uluslararası düzeyde İngiltere'nin kendileri için mücadeleye destek vereceğini söylemişler, her&#160;türlü maddi yardıma da hazır olduklarını eklemişlerdi.</p>
<p>Aziz dostları tarihte olduğu gibi bugün de müttefik olmaya hazırdılar. İngiltere'nin planlarından böylesine çabuk haberdar olması, üstelik tam destek vermesi şaşırtıcıydı. En azından bir başarısızlık&#160;söz konusu olduğunda gidebileceği bir ülke olması rahatlatıcı geliyordu. Tankerin süzülmesinden sonra Topkapı Sarayı bütün görkemiyle tekrar ortaya çıktı. Ziya Osman Efendi bir an içindeki özlemin&#160;kendisini boğacağını hissetti. Fazla zamanı kalmamıştı, ölmeden önce mutlaka saraya geri dönmeliydi.</p>
<p>Birden camda bir hareketlenme gördü, arkasını döndüğünde hizmetlisiyle karşılaştı. Adam her zamanki gibi, inanılmaz ölçüde&#160;sessizdi. Başı önünde, söyleyecekleri için izin bekliyordu.</p>
<p>&quot;Hayırdır?&quot;</p>
<p>Hizmetli, &quot;Hayırlara vesile olsun hünkârım. Turan Hoca geldiler. Desturunuz olursa huzurunuza çıkmak istiyorlar,&quot; dedi gözlerini yerden ayırmadan.</p>
<p>Ziya Osman Efendi kucağındaki kediyi yavaşça yere bırakıp geniş koltuğuna doğru ilerlerken, Turan Hoca'nın patlamadan beri&#160;saklandığı yerden çıkmaması gerekirken neden böyle habersiz geldiğini merak etmişti.</p>
<p>Kedi okşanmasının kısa kesilmesinden memnuniyetsiz bir kırıtmayla köşede duran kuştüyü yastığına kilolu cüssesini bırakıverdi.</p>
<p>Hünkâr, koltuğa yorgun bedenini bıraktığında derin bir nefes aldı ve bıkkınlıkla cevapladı hizmetlisini. &quot;Gelsin bakalım...&quot;</p>
<p>Hizmetli sırtını efendisine dönmeden, geri geri yürüyerek çıktı salondan. Kısa bir müddet sonra odaya Turan Hoca girdi, koltuğun önüne geldiğinde saygıyla diz çöküp Ziya Osman Efendi'nin paçasını öptü. Sonra da geri çekilip bekledi.</p>
<p>&quot;Hayırdır Turan? Neler oluyor?&quot;</p>
<p>Turan Hoca'nın gözlerindeki korku saklanacak gibi değildi. Endişeli bir sesle cevap verdi. &quot;Hayırlara vesile olur inşallah...&quot;</p>
<p>Ziya Osman Efendi, Turan Hoca'nın sesindeki gerginlikten hoşlanmamıştı. &quot;Sıkıntın nedir? Polis mi?&quot; diye sordu.</p>
<p>Turan Hoca içinden, keşke öyle olsaydı, diye düşündüyse de belli etmedi, onun yerine başını iki yana sallayarak titrek bir sesle&#160;cevapladı. &quot;Efendimiz, hayır duanızı almak için geldim. Geçen hafta İstanbul'a gelirken feribotta aklımı başımdan alan bir hadise oldu. O günden beri kendimde değilim. Her ne kadar unutmaya çalışsam da beceremedim. Bu korku beni bitiriyor, sizden hem akıl, hem&#160;de ışık almak ihtiyacındayım...&quot;</p>
<p>Sözünü Ziya Osman Efendi'nin merak dolu sorusu böldü. &quot;Aklını başından alan mı dedin?&quot;</p>
<p>&quot;Evet, efendimiz, çok büyük bir korku ve dehşet içindeyim.&quot;</p>
<p>&quot;Neden ne olduğunu bana tam olarak anlatmıyorsun?&quot;</p>
<p>&quot;Emredersiniz...&quot;</p>
<p>Ziya Osman Efendi sessizce anlatılanları dinledi, hikâye bitince de yanı başında duran Erzurum işi tespihi alıp taneleri çekmeye başladı. Anlatılanları değerlendirmeye çalışıyordu. Görünmeyen varlıklardan Kuran'da bahsedilirdi, bunu biliyordu. Ancak yaptıkları&#160;işin tüm Müslüman âlemini ilgilendirdiğini düşündüğünde bu hikâyenin anlamsız olduğu kanısına vardı. Öyle ya, Tanrı'nın kendi soyuna verdiği bir bayrağı, liderliği geri almaya çalışıyorlardı. Tanrı yolunda inançla ilerlerken cinlerin saldırısına uğramış olmak aptalca ve&#160;ihtimal dışı geldi. Turan Hoca eylemlerin baskısına daha fazla dayanamamıştı herhalde. Hayal gücü aşırı baskının etkisiyle bilinçaltın-daki korkuları ortaya çıkarıyor olmalıydı. Bu salağın tüm planlar yolunda giderken ortalıkta &quot;cin kovalıyor&quot; diye dolaşması tahammül&#160;edilmez bir durumdu.</p>
<p>Kızgınlığını belli etmemeye çalışarak tekrar özgüvenini kazanması için tatlı bir sesle konuşmaya başladı. &quot;Bak Turan... herhalde son olayların senin üzerindeki etkisi bir hayli fazla olmuş. Yıllardır&#160;maruz kaldığın baskıyı, gösterdiğin mücadeleyi takdirle karşılıyorum,&#160;ama söylediklerinin gerçek olması, kutsal amacımızla bağdaşmıyor.&#160;Ben tahtıma bu kadar yakınlaşmışken, sen ödülüne kavuşmak üzereyken böyle bir vesvese ile gündemimizi değiştirmen doğru gelmiyor bana...&quot; Sözün burasına Turan Hoca'nın bozulduğunu fark eden&#160;Ziya Osman Efendi, bu deli ama sadık hizmetkârının gönlünü almak için lafı çevirmeye karar verdi. Birden aklına dâhice bir fikir&#160;geldi. Devam etti. &quot;Yine de söylediklerine inanıyorum. Bu yüzden&#160;sana atalarımdan kalan özel bir muska vereceğim. Bu muska seni&#160;görünen görünmeyen tüm varlıklardan korur, etrafının temiz kalmasını sağlar. Yeter ki sen inancında bir nebze dahi tereddüt etme, tamam mı?&quot;</p>
<p>Turan Hoca, efendisinin bu müjdesiyle bir çocuk gibi sevinmişti. Yüzüne yayılan huzur dolu gülümsemeyle, &quot;Allah sizi başımızdan eksik etmesin hünkârım!&quot; dedi. Sonra da efendisinin yanında duran küçük sedef kutudan çıkarttığı muskayı almak için avucunu açarak elini ileri uzattı. Muskayı aldıktan sonra üç kez öpüp alnına götürdü, ardından da gömlek cebine yerleştirdi. Gözlerini yerden ayırmadan, vedalaşmak için dizlerinin üstüne çökmüş, efendisinin paçasına davranmıştı ki odayı tiz bir ciyaklama kapladı. Turan Hoca, efendisinin önünde dizlerinin üzerinde donakaldı. Ciyaklamanın geldiği yöne doğru döndüğünde efendinin kedisinin dört ayağı üzerinde sırtını tamamen kambur yaptığını, tüm tüylerinin dikildiğini, saldırgan bir hırıltıyla odanın uzak köşesine bakmakta olduğunu gördü. Turan Hoca'nın yüzü kül rengine dönmüştü. Kuruyan dudaklarından iki kelime fısıltı halinde döküldü. &quot;O burda!&quot;</p>
<p>Ancak birkaç saniye sonra kedi normal haline döndü ve odanın içinde tehditkâr bir tur attıktan sonra gözlerini kısmadan, yastığına&#160;gelip oturdu. Şimdi dikkatli bir şekilde odanın içini gözlüyordu.</p>
<p>Turan Hoca zorlukla konuşabildi. &quot;Efendimiz, o hurdaydı...&quot;</p>
<p>Bir an için durumda tuhaflık sezen Ziya Osman Efendi, neden sonra rahatladı. Bu aptalca bir rastlantı olmalı, diye düşündü. Turan&#160;Hoca'nın anlattıkları ikisini de şartlamış, gerginleştirmiş olmalıydı.&#160;Gerçi &quot;Vesile&quot; daha önce hiç böyle tuhaf davranmamıştı. Yine de aptal bir tesadüf olduğuna kanaat getirdi. Sert ama kararlı bir sesle emretti. &quot;Bak, verdiğim muskaya rağmen böyle vesveselere girersen sana olan inancımız sona erer. Biraz daha itikatlı olmaya gayret et. Hadi bakalım, şimdi işinin başına dön! Dikkatli ol! Son adımda bir hata istemiyorum Turan, ona göre!&quot;</p>
<p>Turan Hoca yaşadığı paniği atlatmaya çalışıp, efendisinin eteğini öptü, sonra da huzurdan geri geri yürüyerek ayrıldı. Dışarı çıkıp otomobiline bindiğinde hâlâ titrediğini fark etti. Boyacıköy'de-ki güvenli eve hareket etmeden önce muskayı avucunun içine alıp sımsıkı kavradı. Böylesi daha güvenliydi...</p><h5>39</h5><h5><a id="bookmark7"></a>İSTANBUL</h5><h5><a id="bookmark8"></a>Maçka &#160;&#160;&#160;Eylül</h5>
<p>Selim sarsılarak kendine geldiğinde, eli hemen yanı başında durmakta olan turkuvaz renkli sürahiye gitti. Bardak kullanmaya gerek görmeden koca sürahiyi başına dikti. Suların ağzının kenarlarından göğsüne akmasına aldırmayarak kana kana içti. Sürahiyi yerine&#160;bıraktığında bir nebze olsun rahatladığını fark etti. Nihayet Turan&#160;Hoca'yı saklandığı yuvada bulmuştu. Demek tüm bu vahşetin ardında gizlenen gerçek; padişahlığın ve onunla birlikte hilafetin geri&#160;getirilmesiydi.</p>
<p>Bir süre hareketsiz kaldı. Şimdi oyunun şekli değişmişti. Taşları çok akıllıca hareket ettirmeliydi. Dar bir boğazdan dikkatli bir şekilde geçecek, eğer doğru bir tahminde bulunabilirse boğazın sonunda herkes için doğru olanı yapmış olacaktı. Öğrendiklerinin tamamını Barış'a anlatması durumunda, ortalıkta &quot;kelle&quot; diye dolaşan&#160;istihbaratçının yakaladığı balığın büyüklüğüyle başı dönebilir, ihtirasını gemlemekte sorun yaşayabilirdi. Bu da hem kendisinin, hem&#160;Hoca Efendi'nin hayatına mal olabilirdi.</p>
<p>Yerinden kalktı, henüz tamiri devam eden balkon duvarının yerine gerilmiş naylonun aralığından karşıya, Topkapı Sarayı'na baktı. Saray ona eskisinden daha farklı görünüyordu. Eskiden güç ve adaleti temsil ettiğini düşünürdü, oysa şimdi bir hırs abidesi gibi duruyordu. Tarihe tanıklık etmiş bir binaya haksızlık ettiğine karar verdi. Bu saray nice sultanlar görmüştü ki, içlerinde adaletleri ve faziletleriyle dünyaya nam salmış olanlar vardı. Sarayın olanların hiçbiriyle ilgisi yoktu. Sorun, insanın gemlemeyi başaramadığı hırsınday-dı. Bildiklerini başkalarıyla paylaşması durumunda bu saray da halkın nefretini kazanacak, tüm katliamları her zaman hatırlatarak halkın nefretine hedef olacaktı. Bu sorumluluğu yüklenemezdi. Geri&#160;dönüp yorgun vücudunu koltuğa bıraktı.</p>
<p>Ne yapacağına bir an önce karar vermeliydi. Turan Hoca'yı istihbaratçıların önüne atacaktı. Onunla elini kirletmesine gerek yoktu. Gerçi Helin'i öldürme emrini Turan Hoca'nın verdiğinden adı gibi emindi, ama şartlar onu ortadan kaldırma işini Barış'a bırakmasını gerektiriyordu. Bu hem uzun zamandır baskı altında olan istihbaratçıyı rahatlatacak, hem de devletin haklı bir gösteri yapmasına&#160;izin verecekti.</p>
<p>İç güvenliğin bu kadar sarsıldığı bir ortamda böyle bir gövde gösterisine ihtiyaç vardı. Turan Hoca'nın kellesini verince kendi de,&#160;Hoca Efendi de kurtulabilirdi. Gerçi sonrası için bazı şüpheleri de&#160;yok sayılmazdı, ancak şu noktada Barış'a güvenmekten başka çıkar&#160;yol yoktu. Peki, sultan namzedini ne yapmalıydı? Asıl sorun buydu.&#160;Sultanı öldürmek onun işi değildi, ancak bu kadar tehlikeli birini de&#160;serbestçe dolaşması için ortada bırakamazdı. Ortaya çıkması ülke&#160;güvenliğini tam anlamıyla tehlikeye sokacak, belki de ne yaptığının&#160;farkında olmayan vatan haini birkaç salak sultana sahip çıkacak,&#160;onu savunacaktı. Üzerindeki sorumluluğun yüküyle ezildi. Ne yapmalıydı? En iyisi bununla ilgili karar için bir gece geçmesini beklemekti. İçinden bir ses yarın sabah kalktığında bu sorunun cevabını&#160;bulmuş olacağını söylüyordu.</p>
<p>Cep telefonundan Barış'ın numarasını çevirdi.</p>
<p>İki sinyalden sonra karşı taraftan ses geldi. &quot;Efendim, Selim?&quot;</p>
<p>Selim net ve donuk bir sesle cevap verdi. &quot;Turhan Hoca, Boya-cıköy'deki hücre evinde, adresi veriyorum, yazar mısın?&quot;</p>
<p>Barış'ın sesi birden enerji doldu. &quot;Ne diyorsun yahu? Dur bir dakika... Tamam, söyle.&quot;</p>
<p>&quot;1768 Sokak, 18 Numara, bahçe içinde iki katlı bir ev. Genelde üst katta, deniz tarafına bakan salonda oturuyor. Evde dört kişi daha var. Bunlardan ikisi devamlı evde durup hiç dışarı çıkmıyorlar.&#160;Evde ciddi anlamda bir silah güçleri var, dikkatli olmanızı tavsiye&#160;ederim.&quot;</p>
<p>Kısa bir sessizlik oldu. Ardından Barış'ın minnet dolu sesi duyuldu. &quot;Selim, beni yanıltmayacağını biliyordum, teşekkür ederim, ben de sözümde duracağım... Konuşuruz, önce şu köpeği bir yakalayalım, hadi eyvallah...&quot; dedi ve telefonu aceleyle kapattı.</p>
<p>Selim elindeki telefona baktı bir an, sonra da konsolun üzerine bıraktı. İçinde bir huzursuzluk vardı, ama ne olduğunu çözemiyordu. Belki de Turan Hoca'yla kendi hesaplaşmalıydı. Omuz silkti. Önünde daha önemli bir sorun vardı. Padişahı ne yapması gerektiğine karar vermeliydi. Yatağa uzandığında ne kadar yalnız olduğunu fark etti. Keşke konuşacak biri olsaydı, bir kadın, bir sevgili, bir eş... Bunları hayal ederken derin ve karanlık bir çukura yuvarlandı...</p><h4><a id="bookmark9"></a><span style="font-weight:bold;">40</span></h4><h5><a id="bookmark10"></a>İSTANBUL</h5><h5><a id="bookmark11"></a>Boyacıköy &#160;&#160;&#160;Eylül</h5>
<p>Turan Hoca salondaki divanın üzerine oturmuş, derin düşüncelere dalmıştı. Bir elinde sıkıca tuttuğu muskası, diğer elinde ise kehribar tespihi vardı. Sürekli feribotta ve hünkârın huzurunda olanları düşünmekten kendini alamıyordu. Neden cinlerin saldırısına maruz&#160;kaldığını bir türlü anlayamıyordu. Halifeye hizmet etmenin peşindeyken nasıl böyle bir olay olabilirdi? Kendisi gibi dini bütün bir&#160;kişi nasıl böyle bir durumda kalabilirdi? Belki de cinler konusunda&#160;uzman bir hocayla görüşmek daha doğru olacaktı. Böylece durumu&#160;hakkında net bir bilgi alabilirdi.</p>
<p>Çocukluğunda anlatılan hikâyeleri hatırladı. Bir tanesi aklından hiç çıkmazdı. Köylülerden biri uzaklarda bir tarlada bulduğu küçük bembeyaz bir koyunu sahipsiz zannetmiş ve atının terkisine&#160;koymuştu. Yaklaşık bir saat yol aldıktan sonra bir ara atın huysuz-landığını fark etmiş ve arkasına dönüp koyuna bakmak istemiş, gördüğü manzara karşısında nutku tutulmuştu. Koyunun başı ve gövdesinin bir kısmı eyerin üzerindeyken, geri kalan kısmı gözün alabildiğine geldikleri tarafa doğru uzamış bir haldeydi. Koyun dile gelip sormuştu. &quot;Ne o çok mu korktun âdemoğlu?&quot;</p>
<p>Turan Hoca içinin daraldığını hissetti. Babaannesi küçükken tembihlemişti: &quot;Cinleri düşünme! Adlarını yüksek sesle söyleme!&#160;Yoksa gelirler ve sessizce etrafında oturup seni seyrederler. Uzun&#160;bir süre seyrettikten sonra ne yapacaklarına karar verirler. Ya korkunu yokladıktan sonra memnun olup giderler ya da seni delirtirler,&#160;ruhunu bedeninden çok uzaklara gönderirler! Cinleri aklından çıkar,&#160;sakın düşünme!&quot; Düşünmemesi, sayıklamaması gerekiyordu, unut-malıydı.</p>
<p>Salonun kapısının tıklatılmasıyla irkildi. Odaya, evde yeni eylemler için saklanan fedailerden biri olan Mahmut girdi.</p>
<p>&quot;Hayırdır Mahmut?&quot; diye sordu Turan Hoca. Kendisi dinlenmeye çekildiğinde odasına kimse girmezdi genelde. Bu durumu bir cüret olarak kabul ettiğinden hayli meraklanmıştı.</p>
<p>Mahmut sıkıntılı bir sesle cevap verdi. &quot;Hocam içime bir şüphe düştü, müsaadeniz olursa size anlatmak istedim.&quot;</p>
<p>Turan Hoca kaşlarını kaldırarak tedbirli bir bekleyişe girdi. &quot;Anlat bakalım, dinliyorum.&quot;</p>
<p>&quot;Hocam, Cafer yarım saat önce bakkala gitmek üzere dışarı çıktı, ama hâlâ gelmedi!&quot;</p>
<p>&quot;Telefon açtın mı?&quot; diye şüpheyle sordu Turan Hoca.</p>
<p>Dışarı çıkan ulaklar iki ayrı cep telefonunu kapalı olarak taşırlardı. Telefonların kapalı tutulmasının nedeni, herhangi bir yakalanma durumunda diğer tarafa avantaj sağlamak, zaman kazandırmaktı. Yakalanan ulak sonuna kadar direnerek, telefonu iletişime açacak şifreyi vermezdi. Böylece en az altı saat hareket kabiliyeti kazanılırdı. Bu tedbire ilave olarak teknik bir sorun yaşamamak için her&#160;telefonda farklı bir şebeke kullanılırdı. Gidilen mesafeye göre süreler belirlenir ve zaman geldikçe bekleyen tarafa telefon açılarak şifreli mesajlar verilirdi. Bu iletişim her şeyin olumlu ve güvenli olduğu anlamına gelirdi. Bakkala gidildiğinde geri dönüş süresi en fazla on beş dakika olmalıydı. On beş dakikayı geçen her çeyrekte bekleyen tarafa telefon açılması gerekiyordu. Bakkalın süresi iki kez&#160;aşılmışsa ve iletişim sağlanamıyorsa bu durum ciddi bir sorun olduğu anlamına gelirdi.</p>
<p>Mahmut huzursuz bir şekilde cevapladı. &quot;Defalarca aradım hocam, ama her iki telefon da cevap vermiyor... Ne yapmamızı emredersiniz?&quot;</p>
<p>Turan Hoca ayağa kalktı, pencereye doğru ihtiyatla yürüdü. Tülün arkasından bahçeyi, bahçe duvarını ve sokağın görünen kısımlarını sessizce inceledi. Bir anormallik görünmüyordu, ama tedbirli olmakta fayda vardı. Geri dönüp silahlarının olduğu dolaba yürüdü. Dolabın kapağını açıp iki tabancasını ve cephanesini kuşanırken de Mahmut'a talimat verdi. &quot;İbrahim'e söyle, üzerine silah almadan bakkala gitsin. Ne olduğunu anlamaya çalışsın. Ortalık normal görünüyorsa Cafer'i sorsun. Eğer bir anormallik görürse bakkala girmeyip köşe başındaki kasaba girsin, et alırken de beni bilgilendirsin. Bütün bunlar için on beş dakikası var. Eğer on beş dakika&#160;içinde beni aramazsa onun da yakalanmış olacağını kabul edeceğiz&#160;ve çatışmaya hazırlanacağız. Sen de Talip ile birlikte bombalı kemerlerinizi takın, silahlarınızı alıp çatışma pozisyonuna girin! Biriniz kapının yanındaki camda, diğeriniz de arka bahçe kapısının orda beklesin! Benim talimatım olmadan yerinizden bir adım dahi kıpırdamayın! Anlaşıldı mı?&quot;</p>
<p>Mahmut'un cevabı net oldu. &quot;Baş üstüne hocam!&quot; Ardından da aceleyle odadan çıktı.</p>
<p>Turan Hoca silahlarını kuşandıktan sonra dolabın arkasına gizlenmiş olan iki çelik levhayı ve ayaklığı çıkardı. İki levhayı pencerenin önüne çekip birbirine monte ettikten sonra, ayakların da yardımıyla dik duruma getirdi. Levhaların birinde ateş etmek ve etrafı gözlemek için kanallar vardı. Şimdi, çatışma halinde arkasına sığınabileceği küçük siperi hazırdı. Ne mermi, ne de içeri atacakları&#160;bombalar ona tesir etmeyecekti. Tekrar dolaba gidip gaz maskesini&#160;yanına aldı. Eğer bir baskın olursa içeri saz bombası atmaları işten&#160;bile değildi. Bir gözü siperin yanında yerde duran cep telefonunday-dı. Tekrar dolaba gidip özel tim polislerinin harekât sırasında kullandıkları mont ve pantolonu aldı. Aceleyle üzerine giydi. Kar maskesini de taktı. Eğer yapabilirse karışıklık yaratıp aradan sıyrılabilecekti. Her şeyin tamam olduğuna kanaat getirince de siperin arkasına geçip bir elinde silah diğer elinde muska, beklemeye başladı.</p>
<p>Aradan yirmi dakika geçmesine rağmen ikinci ulaktan da haber çıkmamıştı. Bu sarıldıkları anlamına geliyordu. Hocanın her tarafı ter içinde kalmıştı. Beklemekten nefret ediyordu. Ne olacaksa bir an önce olmalıydı. Kanına hücum eden adrenalin başını döndürmeye başlamıştı. Masanın üzerinde duran sürahiyi gözüne kestirdi.&#160;Dışarıda bekleyenlerin görmemesi için sürünerek masanın yanına&#160;gitti, elini uzatıp sürahiyi aldı, kana kana içti. Şimdi kendisini daha&#160;iyi hissediyordu. Tekrar sürünerek siperinin arkasına geçti. Terleme&#160;suyun da etkisiyle arttığından kar maskesini başından çıkarıp cebine koydu. İnanılmaz sinir bozucu dakikalardı. Elinde tuttuğu muskanın kendisini koruyacağına inanarak kontrolünü kaybetmemeye&#160;çalıştı. Aşağıdakilerden ses gelmiyordu. Onların da durumu kendisinden farklı olmamalıydı. Gözü duvar saatine takıldı. Yelkovanın&#160;bu kadar yavaş ilerlemesi sinirine dokunuyordu, ama yapabileceği&#160;hiçbir şey yoktu. Gözleri yelkovanı itmeye çalışırken parmağı İsrail yapımı otomatik Uzi'sinin tetiğinde öylece bekledi.</p>
<p>İkinci ulağın evden çıkışının üzerinde tam bir saat geçmişti. Polisler büyük olasılıkla kendilerinin dışarı çıkmasını ve çatışmaya&#160;girmeden teslim olmalarını bekliyordu. İkinci ulağın dışarı çıkmasının kendi şanslarına olduğunu düşünmüş olmalıydılar. Öyle ya,&#160;bunun bir taktik olduğunu nereden bilebilirlerdi ki? Herhalde bu</p>
<p>dünyada teslim olacak son kişi kendisiydi. Yıllar süren hazırlıkların sonunda başarıyla koydukları eylemlerin ardından tüm bu mücadelenin kaymağını yemek varken polislerin avucuna düşüp bir hücrede çürümeye hiç niyeti yoktu.</p>
<p>Kafasında planını yapmaya çalıştı. Kesinlikle çatışmaya gireceklerdi, sonra da uygun zamanda çocukları teslim olmaları için dışarı çıkartacak, yanlarına gelen polisler üstlerinde silah araması yapıp onları aralarına aldıklarında da kemerlerindeki bombalan patlatacaklardı. Eğer bombalan doğru yerde ve doğru zamanda patlatırlarsa, kendisi için gerçek anlamda bir kaçış yolu açılacaktı. İçinde bulundukları durumda en iyi hareket planının bu olduğuna karar verdi.</p>
<p>Mahmut'a yavaşça seslendi. Bir dakika sonra Mahmut elinde silahı olduğu halde sürünerek odaya girdi, yanına geldi.</p>
<p>Turan Hoca gözlerini bahçe kapısından ayırmadan, olabildiğince dikkatli bir ses tonuyla konuştu. &quot;Oğlum... bugün cennete gideceğiniz gündür. Sen de Talip de şimdi buna hazırlanın, dualarınızı okuyun. Davamızın devamı için benim burdan çıkmam gerekiyor ve bunu ancak sizin kahramanlığınız sağlayabilir...&quot; Sözünün burasında durdu Mahmut'un gözünün içine baktı, ona güvenip güvene-meyeceğini anlaması gerekiyordu. Çocuğun gözlerinin dolduğunu&#160;görünce içi rahatladı, çocuk kendisini patlatacaktı.</p>
<p>Mahmut duygu dolu bir sesle cevap verdi. &quot;Hocam bu can da diğer canlar da sana ve davamıza helal olsun, hakkını helal et!&quot;</p>
<p>&quot;Helal olsun evladım, sana da Talip'e de tüm emeklerim helal olsun. Çatışmanın ortasında, uygun gördüğüm bir anda şu gördüğün&#160;sürahiyi merdiven boşluğuna fırlatacağım. Bu sizin harekete geçmeniz için işaret olacak. Teslim olacağınızı söyleyip dışarı çıkacaksınız. Yanınıza gelip üstünüzü arayacaklar. Ben burdan hiç ateş etmeyeceğim için sadece senin ve Talip'in evde olduğunuzu düşünecekler. O yüzden ikinizi görünce tedbiri elden bırakıp başınıza üşü-şeceklerdir. Ha... Kar maskeleriniz başınızda olsun. Önce hiç mukavemet etmeyin, aralarına girin, sonra çırpınmaya çalışın ki üstünüze çullansınlar. Evi kontrol için içeri giren ilk polise ateş edeceğim,&#160;bu da ikinci işaretiniz olacak. Bu işaretle birlikte kendinizi cennete&#160;atacaksınız. Bu ana kadar başınıza mümkün olduğunca çok polis&#160;toplayın. Tamam mı oğlum?&quot; diye bitirdi sözünü.</p>
<p>Mahmut gözlerindeki yaşlan tutmaya çalışarak cevap verdi. &quot;Tamam hocam.&quot;</p>
<p>Turan Hoca uzanıp Mahmut'un alnına kuru bir öpücük bıraktı ve, &quot;Hadi şimdi git yolun açık olsun,&quot; dedi.</p>
<p>Yerde sürünerek odadan çıkan Mahmut'un arkasından bakarken, polislerin çocukların ellerini arkadan kelepçelemesi için dua etti. İntihar kemerlerindeki patlayıcı, kemerin tokasında ve yan ta-raflannda; düzeneği harekete geçiren pim ise kemerin arkasında, ortada yer almaktaydı. Böylece elleri arkadan kelepçelenmiş bir intihar eylemcisi dilediği anda kemeri harekete geçirebilirdi. İsrail gizli servisinden nefret eden bir Amerikalı silah tüccarının özel olarak&#160;yaptırdığı ve Filistin'de pazarın hizmetine sunulan yeni bir düzenekti bu.</p>
<p>Tekrar bekleme başladı. Bu arada Turan Hoca'nın aklına yeni bir kuşku düştü. Polis yerlerini nasıl olmuş da bulmuştu? Aldıkları&#160;onca tedbirden sonra bunun olması çok saçmaydı. Bu evi bilenlerin&#160;sayısı altıyı bulmazdı. Davut'un ölümündeki esrar perdesi gibi bu&#160;da bir sır olarak kalacaktı. Ama bir gün mutlaka neler olduğunu öğrenecek, içlerindeki haini elleriyle öldürecekti; buna yemin etti.&#160;Eğer her şey yolunda giderse, herkesten gizlediği, sadece kendisinin&#160;bildiği Beşiktaş'taki eve gidecekti. Orayı en az bir ay saklanabileceği şekilde hazırlamıştı. Ayda bir iki kez etrafındakilere haber vermeden eve gider, komşularla merhabalaşırdı. Kendisini Almanya'da iş yapan bir gurbetçi olarak tanıtmıştı. Böylece günün birinde</p>
<p>gerektiğinde gelip saklanabileceği, kimsenin bilmediği bir sığınağı olmuştu. Ev gözünde tütüyordu, acaba görebilecek miydi? Düşüncelerinden, dışarıdan gelen megafon sesiyle sıyrıldı.</p>
<p>&quot;Turan Hoca, polis konuşuyor! Etrafın sarıldı! Kurtulma şansın yok! Teslim ol!&quot;</p>
<p>Barış elindeki megafonu indirdiğinde evin giriş kapısının camı kırıldı ve ilk kurşunlar rasgele sıkıldı. Çevreyi kuşatan polisler hemen siper aldılar ve Barış'ın telsizden yayılan, &quot;Ateş serbest!&quot;&#160;emriyle de küçük eve mermi yağdırmaya başladılar. Karşılıklı ateş&#160;bir süre daha devam etti. Neden sonra kısa bir sessizlik oldu.</p>
<p>Barış telsizden evin arkasından girmeye çalışan time ulaştı. &quot;Tim 5, Kartal konuşuyor, tamam!&quot;</p>
<p>Bir iki saniyelik sessizlikten sonra kısa bir cızırtı duyuldu. &quot;Dinliyoruz Kartal, tamam...&quot;</p>
<p>&quot;Arka tarafta durum nedir? Tamam...&quot;</p>
<p>&quot;Bir kişilik karşı ateş var, tamam...&quot;</p>
<p>&quot;Dikkatli olun! Tamam...&quot;</p>
<p>Selim'in verdiği bilgiye göre evde Turan Hoca ile birlikte beş kişi olması gerekiyor, diye düşündü istihbarat uzmanı. Eğer iki kişi&#160;yakalandıysa ve ateş edenlerin iki kişi olduğu tahmin ediliyorsa bu&#160;durumda bir kişiyi ya kaçırmışlardı ya da henüz ateş etmeye başlamamıştı. Tedbirli davranmakta fayda vardı.</p>
<p>Karşılıklı ateş tekrar başladı ve kısa bir ara verdi. Megafonun sesi tekrar duyuldu, evdekileri teslim olmaya davet ediyorlardı. Bu&#160;davete rasgele sıkılan mermiler cevap verdi. Karşılıklı ateş yaklaşık&#160;yarım saat sürdü. Barış'ın kuşatmada ikinci aşamaya geçilmesi emrini vermesiyle birlikte evin içine göz yaşartıcı bombalar atıldı.</p>
<p>Turan Hoca yaklaşık bir iki dakika süren sessizlikten sonra camı kıran bir gaz bombasının önüne düşmesiyle gaz maskesini yüzüne geçirdi. Maskeyi taktıktan sonra ayağıyla yerde dönerek gaz çıkaran bombayı odanın dibine yolladı. Harekete geçmek için uygun zaman olduğunu düşündü, sürahiyi kavradığı gibi merdiven boşluğuna fırlattı.</p>
<p>Kapının yanındaki dolabı, camdan içeri düşen gaz bombasının üstüne düşürmeye çalışan Mahmut merdivende patlayan sürahiyi&#160;duyduğunda, dolapla uğraşmaktan vazgeçti. Arkadaşına seslenerek&#160;yanına çağırdıktan sonra anlaştıkları gibi açık pencereden dışarı bağırdı. &quot;Ateşi kesin! Çıkıyoruz!&quot;</p>
<p>Barış evden gelen sesle heyecanlandı, nihayet Turan Hoca'yı ele geçirecekti. Bu, hem kötülüklerin sonu, hem de kendisi için bu&#160;büyük maratonun bitişi anlamına geliyordu. Telsizden tüm birimlere ateşi kesmelerini ve evden çıkacakları teslim almaları talimatını&#160;verdi.</p>
<p>Nihayet evin delik deşik olmuş kapısı kısa bir gıcırdamayla ardına kadar açıldı. Başlarında kar maskesi olan iki erkek ellerindeki silahları birkaç adım öteye atarak, elleri havada yavaşça dışarı çıktılar ve bahçenin içinde durdular.</p>
<p>Özel tim lideri, yanında dört silahlı tim görevlisi ile evden çıkanlara yaklaşırken, dizlerinin üstüne çökmelerini ve ellerini arkaya koymalarını yüksek sesle söyledi.</p>
<p>Mahmut ve Talip söyleneni usulca yaptılar; dizlerinin üzerine çökerek, ellerini bellerinin arkasında kavuşturdular.</p>
<p>Özel tim görevlilerinin ellerini kelepçelemesinden sonra çatışmaya katılan diğer polisler de bahçeye girmeye başladılar.</p>
<p>Barış bahçeye girmekte olan polislerin arasından kendisine yol açarak, teslim olanların başına geldi ve hızla yüzlerindeki kar maskelerini sıyırdı. Birden paniğe kapıldı, bunlar hedef adamlar değildi. Elinde tuttuğu maskeyi yere fırlatarak iki katlı evin kapısına koştu. İçeri girdiğinde iki özel tim görevlisinin etrafı incelediğini gördü. Alt katta ölü ya da yaralı göremeyince hızla merdivenlere koş-</p>
<p>tu; üst katta birinin olup olmadığını anlamak istiyordu. Elinde silahıyla merdivenlerin başına vardığında bir patlama sesi duydu. Görünmeyen bir el büyük bir güçle göğüs kafesine vurdu. Geriye doğru uçarken başını duvara hızla çarpıp yere düştü.</p>
<p>Mahmut ve Talip silah sesini duyar duymaz birden çırpınıp ayağa kalkmaya çalıştılar. Çatışmanın tekrar başladığını düşünen polisler ayağa kalkmaya çalışan tutukluların başına üşüşünce, çıkan kargaşanın gürültüsünden kimse yüksek sesle getirilen şahadeti duymadı. Tiz bir ıslık sesiyle ardından gelen müthiş patlama, elli metrekarelik alanda inanılmaz bir basınç hareketi yarattı. Mahmut ile Talip'i tutmaya çalışan polislerin tamamından etrafa dağılan kemik ve et&#160;parçaları acıklı bir yıkımın renklerini oluşturdular. Patlamanın şiddetinden evin birinci katındaki merdiven başında bulunan polisler&#160;de yaralanmış, yerde inliyorlardı.</p>
<p>Siperinin arkasında duran Turan Hoca büyük sarsıntıdan yara almadan kurtulmuştu. Hemen ayağa kalkıp sendeleyerek merdivenden indi. Merdiven altında yerde yaralı yatmakta olan iki özel tim&#160;polisinden birini sırtına alarak dışarı çıktı.</p>
<p>Tarif edilmez bir panik herkesi sarmış, yaralıların yardım isteyen sesleri, ambulans çağıran telsiz anonslarına karışıyordu.</p>
<p>Taşıdığı yaralı özel tim polisinin yüzü kan revan içindeydi, etrafını göremiyordu. Turan Hoca, polisle birlikte bahçeden çıkıp sokağın sonuna kadar yürüdü. Polis bariyerinin arkasında birikmiş, merakla bekleşen çevre sakinlerinden yardım istedi.</p>
<p>İki sivil koşarak gelip yaralı polisin ve kendisinin kollarına girerek arka caddenin köşesine kadar götürdüler. Orada yoldan geçmekte olan bir taksiyi çevirip binmelerine yardımcı oldular. Taksi şoförü hayati bir olayın içine düşmüş olmanın verdiği şaşkınlık ve&#160;panikle aracı son sürat kullanarak yakında bulunan İstinye Devlet&#160;Hastanesi'ne yetişmeye çalışıyordu.</p>
<p>Hastanenin acil servis kapısına vardıklarında Turan Hoca yaralı polisi araçtan indirerek kendilerini karşılayan hastabakıcılara teslim etti. Hastane polisi koşarak gelmiş, yaralı meslektaşına yardım etmek için çırpınıyordu. Turan Hoca, polise yaralı arkadaşlarıyla ilgilenmesini, Boyacıköy mevkiinde çatışma çıktığını, daha fazla yaralı geleceği için hastane personelini uyarmasını, kendisinin geriye&#160;dönmesi gerektiğini söyleyip görevli polisin paniklemiş bakışları&#160;arasında acil servisten çıktı. Cadde üzerinde beklemekte olan bir&#160;başka taksiye binerek Mecidiyeköy'de bulunan polis merkezine acilen kendisini götürmesini söyledi.</p>
<p>Taksi şoförü, taksicilere mahsus soru sorma âdetini umursamadan yol boyunca hiç konuşmadı. Bazı müşterilerle hiç konuşulmaması gerektiğini mesleğe başlarken kendisine öğretmişlerdi. Müşterisi konuşulmaması gerekenlerdendi. Üzerine bulaşmış kan lekeleri bu görüşünü doğruluyordu.</p>
<p>Turan Hoca, taksi şoförünün ne düşündüğünü anlamış gibi üzerine kan bulaşmış montunu çıkarıp ters katlayarak eline aldı. Sahil yolundan Beşiktaş'a ulaştıklarında, Mecidiyeköy'e gitmekten vazgeçtiğini, Beşiktaş karakoluna gideceğini söyleyip araçtan indi. Yol&#160;ücretini vermek istemesi üzerine taksici kibarca reddetti. Hızlı&#160;adımlarla ilerleyerek, büyük çarşıdan içeri girdi, ilk gördüğü butiğe&#160;kendini attı. Sivil kıyafetlerini evinde unuttuğunu, almaya vakti olmadığını söyleyip kendisine yaşına ve rolüne uygun bir pantolonla&#160;gömlek aldı. Aldıklarını giyerek polis kıyafetlerini bir torbaya koydurdu ve ücretini ödeyerek butikten ayrıldı. Çıkış için çarşının diğer&#160;kapısını kullandı. Oradan da bir diğer pasaja girerek kendisini izleyen olup olmadığını kontrol etti. Yaklaşık on beş dakika farklı sokaklarda dolaştıktan sonra izlenmediğine ikna olup evinin bulunduğu sokağa girdi.</p>
<p>Sokakta bir anormallik yoktu. Sakin adımlarla dairesinin bulunduğu apartmanın kapısını açıp içeri girdi. Üçüncü katta asansörden inip etrafı kontrol etti. Daha sonra da yürüyerek birinci kata indi. Birkaç dakika daire girişinin bulunduğu kat salonunda bekleyerek etrafı dinledi. Sokaktan geçen bir eskicinin sesi neşe içinde bağrışarak oyun oynayan çocukların sesini bastırıyordu. Anormal bir durum olmadığına karar vererek dairesinin kapısındaki üç kilidi teker teker çevirdi.</p>
<p>İçeri girdiğinde holde durup salon girişine bıraktığı ipliklerin yerinde durup durmadığını kontrol etti. Bu yöntemi kendi geliştirmişti. Eve birisinin girmesi durumunda yere rasgele atılmış birkaç&#160;küçük iplik, gezenin ayakkabısına yapışacak, böylece yerinde durmayan iplikler kendisini uyaracaktı. İplikler yerinde duruyordu; rahatlayarak elindeki poşeti yere bırakıp salona girdi. Kendisini büyük okuma koltuğuna bıraktığında ne kadar yorulmuş olduğunu hissetti. Adrenalinin vücudunu serbest bırakmasının verdiği tatlı huzurla gözlerini yumdu.</p>
<p>Birden güçlü ve büyük bir el ağzını kavrayınca gözleri panikle fal taşı gibi açıldı. Turan Hoca'nın son gördüğü, kara saplı bir komando bıçağının çelik parıltısı oldu... &quot;</p>
</body>
</html>