<?xml version="1.0" encoding="UTF-8"?>

<html xmlns="http://www.w3.org/1999/xhtml">
<head><meta name="charset" content="UTF-8"/><title></title><link rel="stylesheet" href="main.css" type="text/css"/>
</head>
<body><h3><a id="bookmark0"></a><span style="font-weight:bold;font-style:italic;">41</span></h3><h5><a id="bookmark1"></a>İSTANBUL</h5><h5><a id="bookmark2"></a>Maçka &#160;&#160;&#160;Eylül</h5>
<p>Selim henüz hava kararmamış olmasına rağmen mutfağa girmiş, kendisine enfes bir salata hazırlıyordu. Nedenini bilemediği bir huzur gelip içini kaplamıştı. Gülümsedi. Oysa dün akşam istihbarat&#160;ajanının kendisini arayıp Turan Hoca'yı ellerinden kaçırdıklarını&#160;söylemesinden sonra huzurunun kalmaması gerekiyordu. Tam olarak çözemiyordu, ama Turan Hoca'dan gelen kötü dalgaların kesildiğini hissediyordu. Sanki oradan gelen tehlike sinyalleri sona ermişti. Bu tuhaflık yetmiyormuş gibi, durumu biliyor olmanın verdiği bir özgüven, içinde derin ve huzurlu rüzgârlar estiriyordu. Garip...</p>
<p>Marulun yapraklarını yıkarken elini musluktan akan suyun altında gezdirdi. Teninin üzerinden akıp giden suya baktı. Aklına akşam gördüğü rüyadan parçalar geldi. Bir şelale vardı, rüyasında bir yerde. Turan Hoca'nın yanında gördüğü prens de yanındaydı. Şelalenin içine girmek için hamle yapınca, prens de onunla birlikte yürümeye başladı. Ancak bir ses, ne olduğunu ya da kim olduğunu çözemediği biri, onu yüksek sesle uyardı; sadece sahibi bulunan gövdeler suyun altından geçebilirdi. Sahibi, yani ruhu bulunmayan gövdeler suyun diğer tarafına geçemiyordu. Selim, sese aldırmadan tekrar&#160;yürümeye başladı. Tam suya ulaştığında dönüp prense baktı. Arkasından gelmiyor, olduğu yerde anlamsızca dönüyordu. Gözleri yerinde yoktu...</p>
<p>Suyu uzun bir süre seyretti. Rüyasında gördüğü muhteşem yeri hayal etmeye çalıştı. Bölük pörçük bazı resimleri görebildi; tamamını göremiyordu. Yine suya döndü, marulları yıkamaya devam etti. Sabah uykudan uyanınca başucundaki konsoldan kâğıt kalemi almış, hayatında ilk defa duyduğu bir duayı kâğıda yazmıştı. Yazması bittikten bir süre sonra, mahmurluğu geçince duaya baktı. Bu duayı&#160;hayatı boyunca ne duymuş, ne de bir yerde okumuştu. Ancak şaşırtıcı bir şekilde ezbere de okuyabiliyordu. İşte o an ne yapacağına karar&#160;verdi. Sultan sorunu çözülmüştü.</p>
<p>Marulların suyunu süzdükten sonra bıçak kullanmadan, küçük parçalar halinde kopartarak kaba doldurmaya başladı. Daha sonra&#160;yıkadığı domateslerin kabuklarını soydu, onları da küçük dilimler&#160;halinde doğradı. İri bir salatalığın kabuklarını da soyduktan sonra&#160;arka taraf görülecek incelikte dilimledi. Salata şeklini almaya başlıyordu. Füme hindi parçalannı eliyle salatanın üzerine serpiştirdi.&#160;Bir tutam fesleğen attı. Büyükçe bir dilim eski kaşan da rendeledikten sonra üzerine daha önceden hazırladığı labne peynirinden yapılmış soğuk sosu döktü. Raftaki baharat şişelerinin arasında tuz şişesini aradı; bulunca bir tutam da ondan koydu. En sona tere otunu bırakmıştı. Önceden temizleyip ayıkladığı tere otunu salatanın üzerine serptikten sonra geri çekilip baktı. Böyle bir salata için ona âşık&#160;olabilecek sürüyle kadın olmalıydı. Gülümsedi, salata tabağını bir&#160;çatalla birlikte alıp salona gitti.</p>
<p>İşçiler öğle yemeğine gittiğinden evde yalnızdı. Duvarın kabası bitmiş, pencere ve çerçeve tekrar yerine oturtulmuş, boya işi kalmıştı. Bir iki güne kadar biter, diye düşündü. Her şey tekrar yoluna giriyordu.</p>
<p>Çatalı iştahla salatanın üstündeki hindi parçalarına batınp büyük bir lokmayı ağzına götürüyordu ki kapının zili çaldı. Omuz silkerek umursamadan lokmayı ağzına attı. Gelen kim olursa olsun böyle güzel bir salatayı yemesine engel olamazdı.</p>
<p>Ağzında dağılan lokmayı çiğnerken gözlerini yumdu, damağına takılan tatları ayırt etmeye, onları görmeye çalıştı. Başını iki yana hafifçe salladı. Müthiş bir zevkti. Tam o sırada kapının zili ikinci kez,&#160;ama bu kez ısrarlı bir şekilde çaldı. Yerinden kalkıp kapıya gitti.</p>
<p>Kapıyı açtığında henüz ağzındaki lokmayı yutmamıştı. Karşısında takım elbiseli dört kişi duruyordu. Üçü uzun boylu, üç numaraya vurulmuş saçlan ve atletik fızikleriyle koruma olduklannı belli ediyorlardı. Ancak ucuz korumalardan değildiler. Bakışları, kılık kıyafetleri, eğitimli ve tam donanımlı olduklarını gösteriyordu. Bir&#160;tanesinin elinde pahalı ambalajlı büyükçe bir saksı çiçeği duruyordu.&#160;Ölü evini ziyarete giden kötü adamlara benziyorlardı. Liderleri olduğu takım elbisesinden ve kravatından anlaşılan orta yaşlı adam, uysal&#160;bakışlarla Selim'i süzdü. Bakışlarında tehdit olmaması Selim'i savunma durumundan çıkarıp rahatlattı. Lokmasını zorlukla yutup, &quot;Buy-run, kimi aramıştınız?&quot; diye sordu.</p>
<p>Uysal bakışlı adam düzgün bir Türkçeyle, &quot;Merhaba Selim Bey, ben Nissim!&quot; dedi. Sonra da kibarca ekledi. &quot;Uzaklardan, İsrail'den&#160;geliyorum, Helin Hanım hakkında konuşmak arzusundayım. Sizi&#160;birkaç dakika için rahatsız edebilir miyiz?&quot;</p>
<p>Selim, Helin sözünü duyunca hafifçe gerildiyse de üzerinde durmadı. Gelenlerin gizli servis ya da onun gibi bir birime mensup&#160;olduğunu anlamak için âlim olmak gerekmezdi. Sessizce kenara çekilip eliyle içeri girmelerini işaret etti.</p>
<p>Salona girdiklerinde Nissim duvarın inşaatını görünce, &quot;Dol-mabahçe'deki patlamadan ötürü değildir inşallah?&quot; diye Selim'e dostça sordu.</p>
<p>&quot;Evet,&quot; dedi Selim içtenlikle. &quot;Patlamada duvarım çöktü, şimdi yeniden yapmaya çalışıyoruz.&quot;</p>
<p>&quot;Geçmiş olsun, terör maalesef bizim insanlarımızı da vuruyor. Feci bir şey.&quot;</p>
<p>Selim cevap vermedi. Ziyaretin amacını bir an önce öğrenmek ister gibi kaşlarını kaldırarak Nissim'e baktı.</p>
<p>Nissim oturmak için uygun bir yer arar gibi etrafına bakıp köşede duran bordo berjer koltuğa bıraktı kendisini. Diğer üçü salonun girişinde ayakta sessizce bekliyordu.</p>
<p>Selim diğerleriyle ilgilenmeden Nissim'in karşısındaki sandalyeye oturdu ve, &quot;Sizi dinliyorum, buyrun...&quot; dedi.</p>
<p>Nissim derin bir nefes alıp yavaşça bıraktı, sonra da bacak bacak üstüne atıp geriye yaslanarak anlatmaya başladı. &quot;Ülkemle gurur duymamın nedenlerinden biri, kendi pasaportunu taşıyan tüm vatandaşlarına dünyanın neresinde olursa olsun tek tek sahip çıkmasıdır. Bu her İsrail vatandaşı için gerçek bir onur kaynağı ve güvendir... Helin'in sizinle bir ilişkisi olduğunu biliyoruz. Bu ilişkinin&#160;Helin için çok özel olduğu kanaatindeyiz. O yüzden sırlarımızı sizinle paylaşmaya karar verdik. Bunu sizin için değil, Helin için yaptığımızı da bilmenizi isterim. Ruhunun bu şekilde huzura kavuşacağına inanıyorum. Kendisi çok kıymet verdiğimiz bir arkadaşımız,&#160;kardeşimizdi.&quot;</p>
<p>Selim bu arkadaşlık bağının nereden geldiğini sormaya gerek görmedi; adamın sözü nereye getireceğini merak ediyordu. Dinlemeye devam etti.</p>
<p>&quot;Sizinle ilişkiye girdiği günden beri varlığınızdan haberdarız. Ancak bunu bildiğimizi hiçbir zaman öğrenmedi. Helin'in ölümünden sonra sizi izlemeye devam ettik. Tüm yaptıklarınızdan ve polisle olan ilişkilerinizden haberdarız. Açıkçası kişiliğiniz ve devletin&#160;size bakış açısı bizi bir hayli şaşırttı. Tabi bunlar bizi ilgilendiren</p>
<p>hususlar değildir; sizinle devletiniz arasında olan konulardır. Biz tarihsel bağımız ve minnetimiz gereği her zaman ülkenizin güçlü olmasını arzu ederiz, milli politikamız budur. Bu nedenle ziyaretimiz sonrasında sizinle başka bir temasımız olmayacaktır.&quot;</p>
<p>Sözünün burasında derin bir nefes aldı Nissim. Anlattıklarının Selim üzerindeki etkisini görmek ister gibi baktı, ancak değişik bir&#160;ifade bulamayınca devam etti. &quot;Size bir hediye getirdik. Muhataplarınıza sizin vermenizin daha uygun olduğunu düşündük. Lütfen biz&#160;ayrıldıktan sonra açın ve sizi ziyaret ettiğimizi unutarak, bu bilgiyi&#160;kimseyle paylaşmayın. Ziyaretimiz ve diğer ayrıntı ilişkilendirme-ler, tarafımızdan her zaman için ispat edilebilir şekilde reddedilecektir. Müsaadenizle...&quot;</p>
<p>Selim, adamın ayağa kalkmasıyla şaşırmasına rağmen sesini çıkarmadı. Önden ilerleyerek davetsiz misafirlerine yol gösterdi, kapıyı açtı. Daireden çıkmalarıyla beraber Nissim geri dönerek elini Se-lim'e uzattı. &quot;Sizi tanıdığıma memnun oldum Selim Bey...&quot;</p>
<p>Selim cevap vermesini beklemeden merdivenlerden inmeye başlayan ziyaretçilerinin arkasından bakakaldı. Kapıyı örtüp geri&#160;döndü, pencereden, kendisini izleyen polislerin nerede olduklarına&#160;baktı. Etrafta kimseler yoktu. Birden aklına salatası geldi, yemeğe&#160;devam edebilirdi, öğleden sonra yapılacak işleri vardı ve karnını tok&#160;tutması gerekiyordu.</p>
<p>Salatayı almak için yöneldiğinde masanın üzerinde duran saksıdan yükselen çiçeği gördü. Salataya çatalı batırıp çıkarırken, neden bir saksı getirdiklerini düşünmeye başladı. Bu bir tuzak olabilir miydi? MOSSAD'ı dairesine kadar getirecek ne yapmış olabilirdi ki?&#160;Belki de adamın anlattıkları tamamen gerçekti, kim bilir? Bunu anlamanın en iyi yolu paketi açmak, diye düşündü. Ağzındaki lokmayı&#160;çiğnerken, salatayı bırakıp saksıyı önüne çekti. Saksıyı kavradığında&#160;gerekenden yumuşak olduğu hissine kapıldı. Saksının tamamını kapatan, büyük kırmızı renkli ambalaj kâğıdını dikkatlice çözerken bir&#160;bomba ile karşılaşmamayı umuyordu. Kâğıdı birbirine bağlayan&#160;bandı koparıp bir çekişte sıyırınca, korkudan geriye sıçradı. Turan&#160;Hoca'nın ölü gözleri kendisine bakıyordu...</p>
<p>Selim saksı sandığı hediyenin aslında Turan Hoca'nın başı olduğunu anlayınca sakinleşti, başı incelemeye başladı. Çok keskin bir bıçakla kesildiği etin kıvrımından ve kıkırdağın zorlanmadan ayrılmış olmasından anlaşılıyordu. Kanlan sızmasın diye alttan naylonla&#160;vakumlanmıştı. Başın üzerine kül tablası şeklinde bir kalın sünger&#160;bandaj yardımıyla oturtulmuş, çiçek de bu süngere saplanmıştı. Bir&#160;kontrolde dahi saksının aslında kesik bir baş olduğu anlaşılmazdı.</p>
<p>Geri çekilip sandalyeye tekrar oturdu, artık salata yemek istemiyordu. Sabahtan beri içini kaplayan huzurun nedeni belli olmuştu. Turan Hoca'nın başını, baştan beri &quot;kelle&quot; diyerek kendisini sıkıştıran Barış'a verip bu konuyu bir an önce kapatması gerekiyordu.</p>
<p>Cep telefonuna bakındı, koltuğun kenarında duruyordu. Koltuğa oturup Banş'ın numarasını çevirdi. Kısa bir beklemeden sonra istihbaratçının yorgun sesi duyuldu. &quot;Efendim, Selim...&quot;</p>
<p>&quot;Merhaba, nasıl olduğunu merak ettim.&quot;</p>
<p>&quot;Nasıl olayım? Köpek herif, çelik yeleğe rağmen kaburgamı çatlatmış, canım yanıyor, ama ofise geldim, sanının idare edebilirim. Sen nasılsın? Yeni bir şey var mı? Bana bir kez daha bu herifi&#160;bulabilir misin Selim?&quot;</p>
<p>Selim sakin bir sesle cevapladı. &quot;Daha iyisini yapabilirim, ama önce bana namus sözü vermen gerekiyor!&quot;</p>
<p>&quot;Ne için?&quot; diye sordu merakla Barış.</p>
<p>&quot;Öğrenmek için namus sözü vermen gerekiyor. Şu andan itibaren sizin birimleri ya da üstlerini, beni ve Hoca Efendi'yi unutmaları için ikna edeceksin. Ha... Bir de sana bir hediye vereceğim,</p>
<p>bununla ilgili hiçbir soru sormayacaksın ve beni kendinden başka kimseyle muhatap etmeyeceksin, söz mü?&quot;</p>
<p>&quot;Ne hediyesi Selim? Çıldırtma beni! Oyun oynamak için bundan daha kötü bir zaman bulamazdın!&quot;</p>
<p>Selim ısrarlıydı. &quot;Söz mü?&quot;</p>
<p>Kısa bir sessizlikten sonra Banş'ın bıkkın ama içten sesi duyuldu. &quot;Peki, namus sözü...&quot;</p>
<p>Selim rahatlamıştı. &quot;Teşekkür ederim, sana güvenebileceğimi biliyordum. Şimdi bana çok güvendiğin birini gönder, ben de sana&#160;Turan Hoca'nın kellesini göndereyim. Gelen adamın, soracağım 'İstanbul' parolasına cevap olarak 'Hürdür!' şifresini söylesin, yoksa&#160;kelleyi vermeyeceğim. Bundan başka bu dosyaların kapandığını kabul ediyorum. Artık takip, telefon dinleme ya da göz altı yok! Beni&#160;ancak bir dost olarak çay içmek istediğinde arayabilirsin, tamam mı?&#160;Başka soru kesinlikle yok...&quot; dedi.</p>
<p>Barış şaşkınlığını gizleyemedi. &quot;Ben... ben ne diyeceğimi bilemiyorum Selim. Teşekkür ederim...&quot;</p>
<p>&quot;Tamam, bir saate kadar çıkmam gerekiyor, lütfen adamını acil gönder, hoşça kal...&quot;</p>
<p>Artık yapılacak bir iş daha kalmıştı. Selim, Turan Hoca'yı -daha doğrusu ondan artakalanı- Barış'ın gönderdiği sivil polise teslim ettikten sonra üstünü değişerek yola çıktı. Beşiktaş'a kadar yürüdü.</p>
<p>Güzel bir gündü, yazdan kalma sıcak bir gün. İskeleye vardığında Üsküdar vapuruna bindi. Kısa süren yolculuğunda, vapurun etrafında dönüp duran martılara baktı. Onları seyretmeyi özlediğini&#160;fark etti. Üsküdar'a vardığındaysa bir taksiye binip Salacak'a doğru&#160;hareket etti. Kız Kulesi'nin karşısına geldiğinde sol tarafta yükselen&#160;bir dizi lüks villanın içinde aradığını buldu. Taksiciye parasını ödeyerek araçtan indi, sakin adımlarla villaya doğru yürüdü.</p>
<p>Sitenin bekçisi Selim'i gördüğünde soru sormayarak başıyla selamlamayı tercih etti. Selim villanın kapısına geldiğinde pirinçten&#160;yapılmış büyük zile bir kez bastı ve beklemeye başladı. Kapıyı villanın uşağı olduğu anlaşılan zayıf, silik bir adam açtı. Selim'i baştan&#160;aşağı süzerek beklenmeyen bir ukalalıkla sordu. &quot;Kimi aradınız?&quot;</p>
<p>Selim donuk bir ifadeyle başını yavaşça sağ omzuna düşürürken gözlerini adamın gözlerine dikerek, hırıltılı bir sesle, &quot;Efendini göreceğim, beni ona götür!&quot; dedi. Şimdi adamın içini görebiliyordu.</p>
<p>Uşağın kalp atışları inanılmaz bir şekilde hızlandı. İçini delen bu bakışların sahibine başka soru sormaya cesaret edemedi. Kapıyı&#160;ardına kadar açarak eliyle büyük holü gösterdi. &quot;Buyrunuz...&quot;</p>
<p>Selim artık evin içini, ayrıntıları, zemini, kısacası hiçbir şeyi görmüyordu. Bulanıklığın içinde net bir koridorda yürüyor gibiydi.</p>
<p>Ziya Osman Efendi, salon camının önünde durmuş, elinde büyük turuncu bir tespih, İstanbul'u seyrediyordu. Birden kedisinin insanın içini kaldıran çığlığıyla arkasını döndü. Salonun girişinde&#160;genç bir adam kendisine doğru yürüyordu. Adamın gözlerine bakınca kaskatı kesildi. Gözleri kırmızı ve yeşil renkteydi. Ağzını açtıysa&#160;da sesi çıkmadı. Kıpırdamak istedi, ama kıpırdayamadı.</p>
<p>Selim, Ziya Osman Efendi'ye bir adım kalana kadar yaklaştı. Sonra sağ elini omzu hizasına kaldırarak, parmaklanın havada döndürdü.</p>
<p>Ziya Osman Efendi, görünmeyen bir elin çevirmesiyle yan döndü, hâlâ kıpırdayamıyor, sesini duyuramıyordu. İçine girdiği heyecandan tüm vücudunu ter basmış, kalp atışları deli gibi hızlanmıştı. Korkudan titriyordu.</p>
<p>Tam bu sırada Selim'in arkasında kalmış olan uşağın çığlığı ortalığı inletti. &quot;Hayır... Dokunma! Sultana dokunmak haram!&quot;</p>
<p>Selim, sultana dokunmanın haram olduğunu biliyordu. Başını çevirip uşağa baktı. Uşak kontrolünü kaybedip kendisini yere atlı.&#160;Artık bağıramıyor, boğazını iki eliyle tutarak çırpınıyordu.</p>
<p>Selim tekrar sultana döndü. Bir adım daha yaklaştı. Vücuduyla değmemeye dikkat ederek dudaklarını sultanın Kulağına yaklaşırdı.&#160;Dinler tarihinin unuttuğu, bilinmeyen duayı okumaya başladı. Duayı&#160;okuması bitince de derin bir nefes alıp sultanın kulağına üfledi. Nefesi kulaktan içeri girip bir fırtına gibi sultanın başının içinde dolaştı.</p>
<p>Selim villadan çıkıp Üsküdar İskelesi'ne kadar yürürken kendini müthiş hafiflemiş ve mutlu hissediyordu. Helin'i hayal etti, sonra da hayalindeki Helin'i alnından öptü, sonsuzluğa gönderdi. Vapur hareket ettiğinde Selim dışarıda oturmuş, büyük bir hayranlıkla martıları seyretmeye dalmıştı.</p>
<p>Ağır hareketlerle cep telefonunu çıkardı, rehberden Çiğdem'in numarasını seçti ve arama komutu verdi.</p>
<p>Sinyal sesinin bir kere duyulmasından sonra genç kızın cıvıl cıvıl sesi kulağında yankılandı. &quot;Merhaba!&quot;</p>
<p>&quot;Merhaba Çiğdem... Benimle vapura binip Kadıköy'e gitmek ister misin?&quot; diye sordu Selim, umut dolu bir sesle...</p>
</body>
</html>