<?xml version="1.0" encoding="UTF-8"?>

<html xmlns="http://www.w3.org/1999/xhtml">
<head><meta name="charset" content="UTF-8"/><title></title><link rel="stylesheet" href="main.css" type="text/css"/>
</head>
<body><h5><a id="bookmark0"></a>TEL AVİV</h5><h5><a id="bookmark1"></a>Schindler Kültür Sarayı &#160;&#160;&#160;Haziran</h5>
<p>Dünyanın sayılı piyano virtüözlerinden olan Fazıl Say, İsrail Filarmoni Orkestrası'nın eşliğinde, Tchaikovsky'nin <span style="font-weight:bold;">1 </span>Numaralı piyano konçertosunu yorumluyordu. Shavel Caddesi'nin sonunda yer&#160;alan dev Tel Aviv Opera Salonu, sahneden yayılan müziğin etkisiyle adeta bambaşka bir dünyaya açılan bir kapı olmuştu. Salonu dolduran üç bin kişilik davetli topluluğu, müthiş Türk'ün piyano tuşları üzerinde dans eden parmaklarını hayranlıkla izliyordu.</p>
<p>Parmaklar kimi zaman tuşları dövüyor, vuruyor, hakaret ediyor, acıtıyor, tahrik ediyor, acı ile bağırtıyordu. Kimi zaman da seviyor, okşuyor, öpüyor, kavrıyor, sarıyor, akıyordu.</p>
<p>Herkes kendinden geçmiş bir şekilde dinlerken, ikinci kat localarından birinde oturmakta olan Nissim, gözyaşları içinde ünlü piyanisti izleyen eşine sevgi ve ilgiyle baktı. Bu müzik ve bu kadın onun için bir bütündü. Kendini çok şanslı hissetti ve bunları verdiği için gözlerini yumup Tanrı'ya şükretti.</p>
<p>Gözlerini açtığında, karşı locada oturan Türk konsolosu ve savunma ataşesi ile eşlerine usulca baktı. Onlar da büyük bir hayranlıkla piyanisti dinliyorlardı. Neden sonra kendisine bakıldığını hisseden ataşe, bir an için gözlerini Nissim'e çevirdi. Göz göze geldiklerinde Nissim başıyla belli belirsiz bir selam gönderdi. Ataşenin selamı almasıyla gözlerini tekrar sahneye çevirdiler. Böylece konser çıkışında görüşeceklerini tescil etmiş oldular.</p>
<p>Konser bitimiyle birlikte kopan müthiş alkış tufanı, tüm sanatçıların salonu selamlamasından sonra sona erdi.</p>
<p>Çıkış kapısına yönelen kalabalık arasında geride kalmaya özen gösterdi Nissim. Eşinin elinden tuttuğundan, Lena da yavaş&#160;yürümeleri gerektiğini anlamış, kontrolü tamamen Nissim'e devretmişti. Nitekim koridorun çıkış kapısına bağlandığı antrede Savunma Ataşesi Hamit Tahir Çelene ile karşılaştılar.</p>
<p>Nezaket sınırlarının gerektiği kadar diplomatik bir hatır sorma ve tokalaşma somasında Nissim yanlarında hanımlar yokmuşçasına&#160;ataşe ile önden, fakat yavaşça yürümeye başladı.</p>
<p>Lena böyle durumlara alışkındı. Kocasının iş hakkında önemli bir bağlantı yapacağı zamanlar kendisini unutmasını anlayışla karşılar, oyunun hakkını vererek rolünü en iyi şekilde oynardı. Bu&#160;sefer de ataşenin zarif eşiyle konser hakkındaki izlenimleri konuşmaya girişti.</p>
<p>Nissim lafı fazla uzatmadan doğrudan konuya girdi. &quot;Geçen ay sizi haberdar ettiğimiz silah teslimatı bugünlerde yapılacak. Hafta&#160;içinde bir araya gelip operasyonu birlikte izleme konusunda bir ön&#160;çalışma yapmamızda fayda var sayın ataşe, ne dersiniz?&quot;</p>
<p>Hamit Tahir, her zamanki candan gülüşüyle karşılık verdi. &quot;Hay hay, çok faydalı olur. Zaten biz de bugünlerde bir araya gelmeyi teklif edecektik. Bu kritik sevkıyatın kime yapılacağı konusunda Ankara'nın bize ciddi bir baskısı var.&quot;</p>
<p>&quot;Bu konuda sizin gerekli araştırmaları yaptığınızdan eminim,&quot; dedi Nissim, anlamlı bakarak.</p>
<p>Hamit Tahir'in cevabı, yüzündeki gülümsemeyi donduracak kadar soğuk oldu. &quot;Tabi ki yapıyoruz, ama çabalarımız sırasında bir&#160;dostumuzun da maalesef konuyla ilgilenirken hayatını kaybetmesi&#160;bizi derinden üzdü.&quot;</p>
<p>Nissim renk vermemeye çalışsa da bozulduğunu kontrollü bir şekilde belli etti. Türk istihbaratının haber alma kaynaklarının reddedilmez bir üstünlüğü olduğunu biliyordu. Aynı toprakların insanlarıydılar ve aynı hamurdan yoğrulmuşlardı. İsrail istihbaratı Türk&#160;meslektaşlarını, değerlendirme yaparken her zaman ayrı bir yere&#160;koyardı; kendilerinden sonra saygı duydukları ikinci istihbarat örgütüydü MİT.</p>
<p>&quot;Bizim onaylamadığımız bir sondajdı. Gerçek bir sürpriz oldu,&quot; diye itiraf etmekte bir sakınca görmedi Nissim.</p>
<p>Hamit Tahir yüzündeki gülümsemeyi kaldırıp yerine ciddi ve dost bir anlam yerleştirdi. Bir an için durup İsrailli meslektaşına&#160;baktı. Ardından da, &quot;Bakın Nissim, İstanbul'da oyun oynarken kuralları ihlal etmemeniz konusunda sizi daha önce de uyarmıştık. Bu&#160;tip oyunları genelde Amerikalı dostlarımız yapar. Sizinle daha dürüst ve dengeli bir çıkar ilişkimiz olduğunu düşünüyoruz,&quot; dedi. Kısa bir duraksamadan soma ekledi. &quot;Birbirimizin masum vatandaşlarını tehdit etme potansiyeli olan her türlü tehlikede işbirliği yapıyoruz zaten. Bu nedenle memleketim üstünde, beni Ankara karşısında&#160;zor durumda bırakacak bir operasyon yapmayın lütfen. Çünkü ben&#160;ve amirlerim her zaman sizinle aramızda var olan saygıyı ve dostluğu muhafaza etmek istiyoruz.&quot;</p>
<p>Nissim için açık olmaktan başka yol yoktu. Ataşeye ismiyle hitap etti. &quot;Sevgili Hamit Tahir... Ben de işimi yapmak zorundayım&#160;ve bazen olayları tamamen kontrol altında tutmak mümkün olmuyor. Ancak elimden geldiğince seni zor durumda bırakacak bir emri vermeyeceğimden emin olabilirsin,&quot; dedi.</p>
<p>Hamil Tahir şefkatli gülümsemesini tekrar gösterdi. &quot;Ajanın için üzüldüğümü bilmeni isterim, Nissim.&quot;</p>
<p>&quot;Teşekkürler dostum... En iyi ajanlarımızdan biriydi, ama bir hata yaptı ve bedelini canıyla ödedi. Tek tescilim katilini kısa zamanda ele geçireceğinizi bilmektir. Bu benim ve arkadaşlarım için&#160;çok önemlidir,&quot; dedi Nissim, ataşenin gözlerine bakarak.</p>
<p>Hamil Tahir elini dostça Nissim'in omzuna koydu. &quot;Merak etmeyin. Neler hissettiğinizi biliyoruz. Konu bizim için de hayati önem taşıyor. Bu dosya özellikle Ankara'nın ilgisine mazhar olmuş durumda, bu nedenle katilleri bulmanın çok uzun süreceğini sanmıyorum,&quot;&#160;dedi.</p>
<p>&quot;Peki o halde... Hanımları daha fazla bekletmeyelim. Pazartesi günü telefonlaşalım. Randevu yerine ve tarihine karar veririz,&quot; diyerek rahatlamış bir ses tonuyla görüşmeyi bağladı Nissim.</p>
<p>Halta sonunu tipik aile ve dost ziyaretleriyle geçiren Nissim, pazartesi sabahı her zamanki gibi erken saatte ofise gitti. Son yirmi&#160;dört saatin raporlarını okudu. Dişe dokunur bir bilgi gelmemişti sahada cirit atan ajanlardan. Sıkıntıyla son günlerde okuduğu diğer raporların üzerine fırlattı dosyayı. Masasında duran fincanın üzerindeki güneş resmine baktı uzun bir süre. Dalgalar halinde düşünceler gelip geçiyordu zihninden: Öldürülen ajanın katilini bulması gerekiyordu; Zaho'daki silahların sahiplerine ulaşmaması, ayrıca yapılacak sevkıyatı iyi takip edip kamyonları gözden kaçırmamaları&#160;gerekiyordu. En önemlisi de İstanbul'da bu operasyon için bir başka&#160;ajanı konumlandırmalıydı. O kadar çok yapılması gereken iş vardı&#160;ki... Üstelik bunların tümünü Türk meslektaşlarını kırmadan yapmalıydı.</p>
<p>Tam bu sırada kapısı çalındı. Odaya sekreteri Gina girdi. Elinde bir bülten dosyası vardı. Bu dosya, her sabah günlük Türk gazetelerinden kesilen haberlerden oluşturulurdu. Böylece hedef ülkenin gündemini oluşturan konular, halkın ve yöneticilerin tepkileri, toplumsal refleksler, değişen sosyal ihtiyaçlar takip edilir ve günün birinde kullanılmak üzere değerlendirme yorumu yazısıyla birlikte rafa kaldırılırdı.</p>
<p>Kısacık saçları ve kemikli suratının ortasındaki çizgi şeklindeki dudaklarıyla Gina, bir kadından çok erkeği andırıyordu. Tahta göğüslü ve dar kalçalıydı. İşi ve karakteri tam bir uyum içindeydi, ama ketumluk üzerine kurulu hayatımn bedelini yalnız yaşamak zorunda kalarak ödemişti. Hiçbir zaman erkeklerin ilgisini çekmeyi başaramayan kadınlardandı.</p>
<p>Nissim, Gina'yı her zaman korumak zorunda gibi hissederdi. Belki de bu kız kurusunu küçükken kaybettiği ablasına benzetiyordu, kim bilir? Her zamanki otoriter sesiyle sordu. &quot;Evet?&quot;</p>
<p>Gergin yüz ifadesini saklamak gereğini görmedi Gina. &quot;Efendim, sanırım İstanbul'da bir kanşıklık var!&quot;</p>
<p>Nissim ellerini açıp başını uzatarak sordu. &quot;Nasıl yani?&quot;</p>
<p>Gina aceleyle cevapladı. &quot;Dün gece şehrin doğu mahallelerinden birinde bir temizlik operasyonu yapılmış. Bir grup terörist öldürülmüş. Bütün bilgiler dosyada... Buyrun.&quot; Ardından da odadan çıkıp Nissim'i çalışması için yalnız bıraktı.</p>
<p>Nissim dosyayı alıp sayfaları okumaya başladığında heyecanlandığını hissetti. Gazeteler katliamı manşete taşımışlardı. Polis fazla bir açıklama yapmamıştı, ama güvenilir kaynaklar olarak adlandırılan polis içindeki maaşlı muhabirler, katliamda öldürülenlerin imam cinayetleriyle bir bağlantısı olabileceğini söylüyordu. Yine bu&#160;gizli kaynaklardan alınan bilgilerin ışığında ilk defa imam cinayetleri için bir adres gösteriliyordu. İlk defa bir tarikatın ismi imam cinayetleriyle birlikte anılıyordu.</p>
<p>Ölenlerin fotoğrafları altında kısa geçmişleri vardı. Fotoğraflardan birinde sarı sakallı bir adam rahatsız edici bir baygınlıkla bakıyordu. Sayısız adam yaralama, gasp ve tecavüzden sabıkasının bulunması basının ilgisini çekmişti. Özellikle tecavüzden ceza çekmiş birisinin tarikata girmesinin ahlaki yönü tartışılıyordu.</p>
<p>Türk basını Türkiye'de yaşayıp Amerika'da çalışıyormuş gibi davranırdı her zaman. Sokaktaki adam için önemli olmayan her haber basının iştahım kabartır ve gereksiz yere günlerce gündemi meşgul ederdi. Bu Nissim için çok önemli bir haberdi. Üzerine gitmeleri gereken adres ortaya çıkmıştı: Sadikiler.</p>
<p>Nissim bir müddet soma dosyayı masaya bırakıp kollarım göğsünde kavuşturdu. Her zamanki gibi hafif hafif sallanmaya başladı. Kısa bir süre soma düşünceler akmaya başladı: İmam cinayetlerinin&#160;birbiriyle bağlantılı olduğu ihtimali çok yükselmişti; bu sonuç artık&#160;tartışma götürmüyordu. Ancak belli bir odak tarafından yönlendirildiği ihtimali güçlenirken isim konusunda tereddütleri vardı. Hatırladığı kadarıyla bu tarikat ılımlı çizgisiyle politik yaşama karışmayan, birbirlerine hoşgörülü davranmakla isimleri ünlenmiş gruplardan biriydi. Başlarındaki Hoca Efendi diye isimlendirilen kişinin de&#160;sertlik ya da kökten dincilikle ilgisi yoktu. Daha çok Hintlilerin tarihe geçen bağımsızlık hareketinin lideri Gandhi gibi tokat atana diğer yanağını uzatan bir çizgiyi takip ediyordu. Bu konuda arşivi elden geçirmesi gerekiyordu. Uzanıp telefonun ahizesini eline alırken, ilk fikrin çıktığını hissederek sevindi. Hattın diğer ucunda&#160;Moshe'nin sesi duyulunca da, &quot;Moshe, Sadikiler tarikatıyla ilgili ne&#160;kadar arşiv dosyası varsa hazırlamanı istiyorum, yarım saatin var,&quot;&#160;dedi ve ahizeyi yerine bıraktı.</p>
<p>Kollarını tekrar göğsünde birleştirip sallanmaya başlamıştı ki, bilgisayarına elektronik posta geldiğini duyuran melodi odada çınladı. İletiyi açınca Sadikiler Tarikatı dosyaları olduğunu gördü. Elinde olmadan gülümsedi. Moshe işini iyi yapıyordu. Telefonun ahizesini tekrar kaldırdı.</p>
<p>Karşı taraftan Moshe'nin sesi geldi. &quot;Efendim?&quot;</p>
<p>&quot;Hızına her zaman hayran olmuşumdur, ama bu sefer bir rekor kırdın galiba?&quot;</p>
<p>Çocukça bir sevinçle cevapladı Moshe. &quot;Daha iyisini de yapabilirim efendim. İlginizi çekeceğini düşünerek küçük bir tarama yaptım. Hoca Efendi denilen tarikat lideri hakkında dinci basında&#160;yer alan yazıları da toparladım. Hatta bu hafta sonu İzmir'e müritleriyle buluşmaya gideceklerini dahi öğrendim. İstanbul'daki bilgi&#160;kaynaklarımızla gurur duyabiliriz. Tabi hangi bilgiyi isteyeceğini&#160;bilmek de bir yetenek olmalı...&quot;</p>
<p>Son cümledeki böbürlenmeyi fark etmişti Nissim. Moshe'nin bir masa başı memuru için fazlaca yetenekli olduğunu kabul etmesi&#160;gerekiyordu. Kendisini böyle takım arkadaşları olduğu için hep şanslı hissetmişti. Bu yüzden övmekte bir sakınca görmedi. &quot;Moshe,&#160;gerçekten etkilendiğimi bilmeni isterim. Bu kadar yetenekli olman&#160;beni mutlu ediyor. Sanırım yakında seni de ormana göndereceğim!&quot;</p>
<p>&quot;Ormana gitmek&quot; deyimi İsrailli ajanlar arasında operasyonda bulunmak anlamına geliyordu ki bu, bir masa başı ajanı için, manevi açıdan mesleğin zirvesi demekti.</p>
<p>&quot;Teşekkür ederim elendim... Ha, bu arada, ilginç bir gelişme daha var: Şu kaçırılan zengin işadamının kızı, dün gece evine gelmiş.&#160;Sanırım babasının nüfuzuyla çoğu gazetede üçüncü sayfalarda küçük bir haber olarak geçiştirilmiş. Kızı kaçıranların anlaşılmaz bir&#160;şekilde dün gece serbest bıraktıkları bilgisi verilmiş.&quot;</p>
<p>Nissim için kayda değer bir haberdi bu. &quot;Yaa! Bak bu çok ilginç! Peki, Moshe, tekrar teşekkürler,&quot; dedi ve telefonu kapattıktan sonra kollarını birleştirip hafifçe sallanmaya başladı.</p>
<p>Bu sallanma olayı Lena'yı çok kızdırıyordu, ama onun için gerçek bir çözümdü. İşadamının kızının bu katliamla aynı gece serbest bırakılması dikkate değerdi. Yoksa işadamı, kızını kaçıranların&#160;bulunması işlemini terörist bir gruba mı havale etmişti? Geçmişte&#160;Türkiye'de bu tip olaylara şahit olduğundan bu fikir kendisine uzak&#160;gelmiyordu. Gerçi kendi adaletini işletmek isteyen işadamları terörist gruplarla anlaşmak yerine sağ eğilimli mafya düzeni içindeki&#160;gruplardan birine konuyu havale etmeyi daha uygun bulmuşlardı&#160;her zaman. Ancak kızı kaçıranlar gerçekten kökten dinci gruplarsa,&#160;sağ eğilimli mafya düzeneği bu gruplara karşı ılımlı olduklarından&#160;böylesine kanlı bir eylemi gerçekleştirmeye istekli olmazlardı. Ne&#160;de olsa Türk mafyası da dini inançlara saygılıydı. Bu konuda takdire şayan bir çalışma prensipleri vardı. Din, aile, kadın ve çocuklara&#160;karşı her zaman şefkatli davranırlardı. Osmanlı İmparatorluğu kültüründen gelen sosyal bir mirastı bu. Acımasızlıklarını sadece erkeklere gösterirlerdi. Birdenbire içinde tuhaf bir hayranlık hissi duyduğunu fark etti; bir an için rahatsız oldu, ancak sonra omuz silkti. Öyle ya, en azından Rus mafyasından daha saygıdeğerdiler.</p>
<p>Düşüncelerini tekrar önündeki dosyaya yoğunlaştırmaya çalıştı. Eğer gerçekten böyle bir ihale olduysa kızın ortaya çıkacağı gece dinci militanların öldürülmesi aptalca bir davranış olurdu. Belki de bile bile rahat davranıyorlardı. Böylesine tanınmış bir işadamının,&#160;bu kadar gevşek davranmayacağını düşündü. Peki o zaman nasıl olmuştu? Kızı kaçıranlar gerçekten insafa gelip serbest mi bırakmışlardı? Belki de işadamı, toplumun dikkatini çekmek için kendi tertiplemişti böyle bir olayı... Ne yani, olamaz mı? Ama olamazdı; in-</p>
<p>san kendi öz kızını provokasyon amaçlı kullanmazdı; yani bu yöntem Türk aile yapısına uygun değildi. Belki de ülkede gerginliği arttırmak isteyen Kemalist militan gruplardan birinin aptal bir ters dikkat operasyonuydu. Taraflar arasındaki gerginliği arttırmak için bu yolu seçmişlerdi. Bu da saçma geldi Nissim'e.</p>
<p>Masada duran dosyayı alıp içindeki fotoğraflara baktı tekrar. Sonra ekrandaki Hoca Efendi, fotoğraflanna göz gezdirdi. Uzun&#160;uzun düşündü. Demek Hoca Efendi, İzmir'e gidiyordu. Bugünden&#160;itibaren Türk istihbaratının kendisini izleyeceğini bilmek ona ne&#160;hissettirmişti acaba? Polis için bir numaralı şüpheli durumuna gelmişti. Bu yüzden bu işi planlamış olamazdı. Bu adamı daha yakından izlemeye karar verdi. İstanbul'daki ve İzmir'deki ajanlan Hoca&#160;Efendi konusunda uyarmalıydı. Bu adam hakkında her şeyi bilmek&#160;istiyordu.</p>
<p>Birden sıkıldığını hissetti. İstanbul'daki tetik ajanın kaybedilmesi, intikamının gündeme girmesi, tetik ajanın kendilerinden habersiz olarak bir erkek arkadaş edinmesi -ki Allah'tan sıradan bir adam çıkmıştı salak- sonra Kuzey Irak'ta sipariş edilen silahlar, imam&#160;cinayetleri, gece kulübündeki satır katliamı, bu kızın kaçırılması ve&#160;şimdi de Hoca Efendi...</p>
<p>Günler ne kadar da karışık geçiyordu. Lena'ya ihtiyacı vardı. Şimdi sevgili karısının kollan arasında olmak kadar güzel bir duygu olabilir miydi? Ya Lena'yı bir gün kaybederse? Ne yapacaktı o&#160;zaman? İçi iyice daraldı. Bir boşluk duygusu içini bastı. Lena'dan&#160;önce ölmek için Tanrı'ya yakarmaya başladı. Sonra da bu kısa histerik halini kontrollü bir şekilde kesip işine odaklanmaya çalıştı.</p>
<p>Bu sırada ofisin kapısı çalındı ve içeri Moshe girdi. &quot;Efendim, Kuzey Irak'taki sevkıyatın dökümü şimdi ekrana geldi. Görmek istersiniz diye düşündüm,&quot; dedi telaşlı bir halde.</p>
<p>Nissim şaşırmıştı. &quot;Moshe, eğer atladıysam hatırlat lütfen, bugün istihbarat bayramı mı?&quot;</p>
<p>&quot;Her zaman bu kadar verimli olamıyoruz, ama yine de fena sayılmayız,&quot; diye cevapladı Moshe yüzünde mahcup bir ifadeyle.</p>
<p>Verilen dökümü inceleyen Nissim, listenin her satırında yüzünün daha fazla gerildiğini hissetti. Silahların çeşitlerine bakıldığında bunun rasgele hazırlanmış bir liste olmadığı anlaşılıyordu. İçlerinde hem saldırı, hem de savunma silahları vardı. Yedek parça mahiyetinde bir iki ilave gözünden kaçmadı. Yine derin düşüncelere yelken açtı. Farkında olmadan sallanmaya başlamıştı ki asistanının&#160;sorusuyla kendine geldi.</p>
<p>&quot;Ne yapacağız?&quot;</p>
<p>Evet, iyi bir soruydu gerçekten: Ne yapacaklardı?</p>
<p>Bir iki saniyelik duraksamanın ardından cevapladı Nissim. &quot;Ne mi yapacağız? Sevkıyatın ne zaman yapılacağını öğrenecek, daha&#160;sonra da takip edeceğiz. Bu arada tabi ki Türk dostlarımızı da durumdan haberdar etmemiz gerekiyor. Gerçi bu liste bize geldiğine&#160;göre onlara da gitmiştir, ama yine de üzerimize düşeni yapıp iyi niyetli olduğumuzu göstermemiz gerekir. Tabi onların renk vermeyecekleri gün gibi aşikâr... İddiaya girerim, listenin elimizde olduğunu&#160;biliyorlardır ve kendilerini aramamızı bekliyorlardır.&quot;</p>
<p>&quot;Onlar ne planlıyor acaba?&quot;</p>
<p>&quot;Sevgili Moshe, genel görev amacımız İsrail'i her türlü dış tehdide karşı korumak, ikimizin odaklandığı konu ise Türkiye üzerinden İsrail'e hiçbir şekilde saldırı ya da tehdit gelmemesi. Bunun&#160;için ne gerekiyorsa yapıyoruz. Aynı şekilde Türk meslektaşlarımız&#160;da bizim gibi ülkelerini korumakla yükümlüler ve bunun için çalışıyorlar. Ancak orda durum biraz farklı... Onlar hem içte, hem de&#160;dışta tehdit oluşturmama çabasındalar. Son on beş yılımı bu insan-</p>
<p>lan izlemekle geçirdim. Ne kadar rahat ve umursamaz görünürlerse görünsünler mutlaka konuyu takip ediyorlardır. Eğer atladıkları bir&#160;nokta olursa... E, o zaman da biz maharetlerimizi gösteririz. Şimdi&#160;lütfen bu listeyi onlara geç, bakalım dostlarımız ne yapacak?&quot;</p>
<p>Moshe listeyi alıp odadan çıktığında, Nissim masa üzerindeki fincanın güneş motifine bakıyordu. Bu konuda hislerine güvenirdi.&#160;Güneş motifine uzun bir süre baktığında, motif şekil değiştirip yılanlar topluluğuna dönüşüyorsa durum gerçekten sıkıntılı ve yıpratıcı olurdu; bugün de fincanın üzerindeki güneş motifi, bir yılanlar&#160;çemberine dönüşüyordu.</p><h3><a id="bookmark2"></a><span style="font-style:italic;">21</span></h3><h5><a id="bookmark3"></a>İZMİR</h5><h5><a id="bookmark4"></a>Manisa Yolu... &#160;&#160;&#160;Haziran</h5>
<p>Yaz sıcağı bütün ağırlığıyla Ege'nin üzerine oturmuştu. Televizyon ve radyolar gölgede otuz yedi derece ölçülen sıcaklık ve yüzde altmışlara varan nem nedeniyle, özellikle kalp hastalarıyla yaşlıların&#160;mecbur kalmadıkça öğlen saatlerinde sokağa çıkmaması uyarısında&#160;bulunuyordu.</p>
<p>Manisa'dan İzmir yönüne hareket halinde olan Selim, otomobilde klima bulunmasının ne kadar önemli olduğunu bir kez daha anlıyordu. Akhisar'da köfte yemek için durduğunda alev dilli bir&#160;rüzgâr yüzünü yalamış, sendelemesine neden olmuştu. Fırın içinde&#160;olmak gibi bir histi bu. Kavunların içinin neden eridiğini daha iyi&#160;anlıyordu.</p>
<p>Manisa çıkışında yeni yapılan muazzam Atatürk heykelini görünce gülümsedi. Yeni nesillerin de bu coşkuyu derinden hissetmelerini diledi. Geçmişte, Kurtuluş Savaşı'nda, insanların neler hissettiklerini, çektikleri acıları hayal edebilirlerdi, ne var ki anlamak mümkün değildi. Ateş düştüğü yeri yakmıştı. Bugün birkaç cümle&#160;ile geçiştirilen ya da tarih kitaplarında heyecanlı bir masalmış gibi&#160;okunan kurtuluş efsanesi, bir kuşağın hayatına mal olmuştu. Savaşlar ve yokluklar arasında geçen ömürleri içinde belki de görebilenler için en büyük mutluluk, ülkenin işgalcilerden kurtarıldığı andı&#160;ve soma da cumhuriyet...</p>
<p>Bugüne gelindiğindeyse milliyetçiliğin, vatanperverliğin, ulus olmanın tanımları değişmişti. 2002 yılında dünya üçüncüsü olan ulusal takımın galibiyetleri ve özellikle anavatana dönüşleri sırasında&#160;ülke insanının dünyevi her türlü ayrımcılığı bırakıp yollara dökülmesi kısa bir süre için de olsa kenetlenmeyi sağlamıştı. Bu topraklarda&#160;yaşayan insanların çoğunun genlerinde modern bir milliyetçilik anlayışı olduğuna inanıyordu Selim. Yalnızca ülke topraklarında yaşayan vatandaşların değil, yurtdışındakilerin de bir spor müsabakasının etkisiyle dünyanın uzak memleketlerinde bile ellerinde bayraklarla sokağa dökülmesi başka nasıl açıklanabilirdi ki? Bu toprakları&#160;paylaşan tüm bireylerin aynı duyguyla yoğrulduğu ayan beyan ortadaydı.</p>
<p>İzmir il sınırını belirten tabelanın ardına gizlenmiş trafik ekibini fark edince, bugünlük bu kadar hamaset yeter, diye düşündü Selim. Aracın hızını azalttı. İlerideki virajın bitiminde yolu kesen, bir önceki ekibin telsizle plakasını bildirdiği araçları çeviren ekibi de&#160;yavaşça geçince tekrar süratlendi. Rampayı tırmanırken ormanların&#160;görüntüsüne hayran kaldı. Her yer o kadar canlı görünüyordu ki, insanın bu zenginlik için şükredesi geliyordu. Son virajı dönünce güzel İzmir, sıcağın neden olduğu titreyen, ince bir pusun ardında selam verdi.</p>
<p>Bornova'da ikinci ışıklarda durduğunda, sokağın tenhalığını görünce, herkesin güneşten kaçıp serin bir gölgede saklandığını düşündü. Gerçekten bu sıcakta dolaşmak akıl kârı değildi. Böylesine&#160;sıcak günlerde aklına hep Türk sinemasımn en güçlü isimlerinden&#160;olan Ayhan Işık gelirdi. Taçsız Kral, balkonunda güneşlenirken başına güneş geçip de Hak'a kavuştuğunda, Selim herhalde dokuz, on</p>
<p>yaşlarmdaydı. Olayı duyan kadınların ağlaması, erkeklerin derin üzüntüleri onu da uzun süre etkilemiş, çocukluğunun mağrur kahramanı olan bu adamın ölümünü, hele ki güneş çarpması yüzünden&#160;ölümünü, asla unutmamıştı. Bu yüzden güneşten nefret ederdi. Sıcağa tahammülsüzlüğünü dile getirmez, ama yazın ısrarla plajlardan uzak dururdu.</p>
<p>Doğruca Güzelyalı semtinin sahil yolundaki otele gitti. Bir an önce soğuk suyun altına girip serinlemek istiyordu. Otele girdiğinde danışmadaki güzel kız muhteşem bir gülümsemeyle kendisini karşıladı. İzmir 'in kızları kesinlikle efsanelere konu olacak kadar güzeldi. Bakımlı parmakların kavradığı kalemle kaydının yapılmasını&#160;izlerken, bir gün İzmir'e yerleşmenin hayalini kurdu.</p>
<p>Odaya çıkıp soyunduktan sonra duşun altına zor attı kendisini. İçerisi klimaya rağmen hamam kadar sıcaktı. Soğuk su geçici bir&#160;süre için de olsa yorgunluğunu almıştı. Duştan çıkıp giyindikten&#160;sonra müşteri ziyaretlerine başlamak üzere otelden ayrıldı. Bütün&#160;gün Kemeraltı, Karşıyaka, Alsancak ve Çiğli'de dolaşıp müşterilere uğradı. Sokaklarda gezindi. Dükkân vitrinlerine ve güzel İzmir&#160;kızlarına baktı. Nihayet akşam karanlığı basmaya başlarken otele&#160;döndü. Akşam yemeği için bol yeşillikli bir mevsim salatası ile iki&#160;kişilik kavun siparişi verdi. Televizyonda akşam haberlerini izledi.&#160;Yemeği yedikten sonra üstüne basan ağırlığa daha fazla direnemedi,&#160;erken bir saat olmasına rağmen televizyonu kapatıp uykunun karanlıklarına yuvarlandı.</p>
<p>Uzunca bir süre sonra yatağın sallandığını hissederek yerinden fırladı. Ne olduğunu anlamak için birkaç saniye hareketsiz kalıp zemine odaklandı. Herhangi bir sallantı yoktu. Rüya görmüştü anlaşılan. Yine de tuhaf bir huzursuzluk hissetti. Boğulmaya başlarken&#160;hissedilen baskı gibiydi. Banyoya yüzünü yıkamak için yürürken,&#160;televizyonun yanında bıraktığı kol saatine baktı: Yirmi iki sıfır beşti. Yatalı çok <span style="font-weight:bold;">olmamıştı. </span>Oysa saatlerce uyumuş gibi hissediyordu.&#160;Yüzüne soğuk suyu çarparken dışarıdan gelen histerik havlama nedeniyle kıpırdamadan duraksadı. Yüzünü kurulamadan pencereye&#160;yürüdü. Havlama gittikçe azıtıyordu. Perdeyi açtığında gördüğü&#160;manzara bir anda gözlerinin dolmasına neden oldu. Elinde olmadan&#160;yüksek sesle, &quot;Allah'ım!&quot; diyebildi.</p>
<p>Karşısındaki apartmanlarda bir tek ışık yanmıyordu ve caddede kimse yoktu. Haftalar önce gördüğü deprem rüyasındaki manzara, karşısında canlı olarak yükseliyordu. Yüreğinde korkudan çok, babasını kaybeden bir çocuğunki gibi amansız bir panik hissetti.&#160;Köpek nefes almadan, boğazını yırtarcasına havlıyordu.</p>
<p>&quot;Allah'ım! Allah'ım!&quot; diyerek büyük bir hızla giyinmeye başladı. Cep telefonunu, saatini ve cüzdanını alarak odadan fırladı. Şoka girmek üzereydi. Koridorda kimse yoktu. Asansöre bakmadan, merdiveni kullanarak koşar adım aşağıya indi. Danışmada kimse&#160;yoktu; oysa mutlaka bir görevli olması gerekiyordu. Gözlerinden&#160;akan yaşları durduramıyordu. Ağlayarak otelden çıktı. Koşarak karşı kaldırıma geçti. Köpek artık boğazını yırtıyor, havlamayla ilgisi&#160;olmayan çığlıklar atıyordu. Deniz kenarına vardığında durup geriye&#160;baktı. Tıpkı rüyasındaki gibi, Kordon boyunca birbirine yaslanan&#160;yüzlerce apartmanın karşısında durmuş, tek ışığın bile yanmadığı&#160;dairelere bakıyordu. Elektrikler kesilmişti. Birden her şey dondu.&#160;Köpeğin sesi, denizin şırıltısı, sokak lambasının kofrasındaki hışırtı ve diğer tüm sesler sustu. Ağlaması durmuş, içini müthiş bir huzur ve yalınlık kaplamıştı. Sessiz bir filmin ortasında durmuş, yeni&#160;dökülmüş bir kaldırımda dizlerine kadar taze betona batmış gibiydi.&#160;Hiçbir şey hissetmiyordu artık.</p>
<p>Birden, yerin altından hafif bir titreme dalgasının geldiğini hissetti. Karşısındaki apartmanların camlan sarsılmaya başladı. Dev bir sarsıntı dalgası yerden kopup apartmanları sardı. (Rahman ve Ra<span style="font-weight:bold;">him olan Allah'ın adıyla... Yerküre, o sarsıntıyla sarsıldığı zaman) </span>Sarsıntının görünmeyen kollan yerin altından kalkan bir dev&#160;gibi apartmanları sallıyordu. Selim artık gürültüyü duymuyordu.&#160;Farkında olmadan ruhu geri çekilmiş, ilahi bir camın ardında kıyametin gücünü izliyor, işarete şahit oluyordu. Caddenin ortasındaki&#160;büyük bir asfalt parçası koparak yaklaşık on metre yükseldi. <span style="font-weight:bold;">(Ve toprak, ağırlıklarını çıkardığı zaman) </span>İnsanlar birer ikişer balkonlara&#160;fırlıyordu. Hemen hepsi derin şoka yuvarlandıklarından ne yapacaklarını bilemez halde bir yerlere tutunarak ayakta kalmaya çalışırken&#160;<span style="font-weight:bold;">(Ve insan; &quot;Ne oluyor buna?&quot; dediği zaman) </span>Selim, çoğunun sıcak&#160;nedeniyle pijamasız olduklarını fark etti. <span style="font-weight:bold;">(İşte o gün, yerküre, tüm&#160;haberlerini söyler/anlatır.) </span>Bazıları ellerini amaçsızca göğe doğru&#160;kaldırmıştı. Önce kolonlar şimşeklerin dallanışı gibi birer birer çatladı, sonra da çatılar parça parça düşmeye başladı. <span style="font-weight:bold;">(Çünkü Rabbi'n&#160;ona vahyetmiştir.) </span>Kopan parçalar insanları harekete geçirmiş, bazıları bilinçsizce balkonlardan atlamaya başlamıştı. Apartman girişlerine uzanan doğal gaz boruları patlıyor, göğe dev alevler uzanıyordu.</p>
<p><span style="font-weight:bold;">(O gün insanlar, yapıp ettikleri kendilerine gösterilsin diye kümeler halinde ortaya fırlayacaklardır.) </span>Apartmanlar sanki görünmez dev bir ayağın altında eziliyormuş gibi, oldukları yere diz çökmeye başlayınca, balkonlardan ve pencerelerden aşağıya atlamalar arttı. Yüzlerce insan yüksekten kendilerini beton zemine bırakırken, ağaçtan dökülen zeytin tanelerine benziyorlardı. Sanki bir ses kulaklarına itaat içinde atlamalarını fısıldıyordu. <span style="font-weight:bold;">(Artık kim bir zerre miktarı hayır üretmişse onu görür.) </span>Selim tüm bu trajediyi sessizlik içinde hareketsiz izliyordu. Bazıları, çökmeye başlayan binalardan kapı&#160;önlerindeki harlı ateşlere atladılar. <span style="font-weight:bold;">(Ve kim bir zerre miktarı şer&#160;üretmişse onu görür.) </span>İnsan vücutlarının ateşte erimeye başlamasıyla pis sarı dumanlar yükseldi gökyüzüne, ortalığı boğazı yakan keskin&#160;bir et ve yanmış yağ kokusu sardı...</p><h4><a id="bookmark5"></a><span style="font-weight:bold;">22</span></h4><h5><a id="bookmark6"></a>ANKARA</h5><h5><a id="bookmark7"></a>Kavaklıdere &#160;&#160;&#160;Haziran</h5>
<p>TÖAG (Terör Örgütleri Araştırma Grubu) Başkanı Albay Sa-hir Balancı, önünde yer alan dosyadaki fotoğraflan inceledi. Silah kullanılmadan bu kadar kan akıtılmasını aklı almıyordu. Nasıl bir&#160;hesaplaşmaydı bu acaba? En önemlisi, ne olmuştu da bunca adam&#160;silahlarını kullanma fırsatı bulamamışlardı? Kaşlarını kaldırıp Operasyonlar Sorumlusu Kıdemli Yüzbaşı Yıllar'a baktı. &quot;Hüseyin, yorumunu alabilir miyim?&quot;</p>
<p>TÖAG, &quot;Karanfilli Cinayeti&quot; ve Tel Aviv'den gönderilen Kuzey Irak'taki silah siparişinin listesi nedeniyle yılbaşından beri ikinci kez olağanüstü toplantıya alınmıştı. Diğer zamanların tersine, başkan İstanbul dönüş yolunda olduğundan, uçağı ancak 20.00'de Mür-tet Askeri Havalimanı'nda olacaktı. Bu nedenle toplantı 21.00'de başlamıştı. İlk yarım saat Binbaşı Batur Üzmez ve Sivil Analiz Uzmanı Barış Akdiller'in sunumu ile geçmişti. Olaya ilişkin bilgileri&#160;ilk önce Binbaşı Üzmez yorumsuz bir şekilde sunmuştu. Daha sonra Barış, İsrailli ajanın öldürülmesi ve ajanın sevgilisi olarak ortaya&#160;çıkan Selim'le ilgili bilgileri aktarmıştı. Ancak Selim'le ilgili beslediği pozitif duygulardan bahsetmeyi lüzumsuz gördüğünden, sadece sıradan bir şüpheli olarak listede tutulduğunu söylemekle yetindi. Bu arada, tuhaf bir tesadüf sonucu Selim'in ömür boyu izlenecekler listesinde 888 numarada olması, dosyayı daha ilgi çekici hale&#160;getiriverdi.</p>
<p>Yüzbaşı Hüseyin Yıllar, gereksiz konuşmak istemedi. Söyleyebileceği fazla bir şey yoktu. &quot;Başkanım, komando operasyonlarında biz genelde silah kullanırız. Göğüs göğüse çarpışmak zorunda kaldığımızdaysa, hasımlarımızda genellikle kemik kırılmaları ya da bölgesel küçük iç kanamalar görülür. Ancak bu fotoğraflardaki sonuçlara bakınca kafamın karıştığını söyleyebilirim. Yani, parçalanmış&#160;boğazlar, ağızdan sokulup enseden çıkarılmış tüfek namluları, görmeye çok da alışık olmadığımız manzaralardan. Tabi, hiçbir mücadele yapılmamış olması da çok garip. Belki de operasyondan önce,&#160;Rusların kullandığı uyuşturan gazlardan sıkmış olabilirler.&quot;</p>
<p>Başkan, strateji analiz uzmanına çevirdi bakışlarını. &quot;Sen ne diyorsun Derya?&quot;</p>
<p>Derya Bozoğlu fotoğraflarda karşılaştığı vahşetten etkilendiğini gizlemedi. &quot;Ben de yüzbaşım ile aynı noktadayım efendim. Hiçbir mücadele izi olmaması çok garip. Adamların parçalanarak öldürülmesi konusunda fikir yürütmek istemem. Yüzbaşı Yıllar bu konuda&#160;daha doğru saptamalarda bulunabilir. Ancak Rusların Çeçenlere karşı tiyatro baskınında kullandıkları gazın ortalıkta bu kadar dolaşmamış olması gerekir. En azından bu tür gazların yanlış ellerde olmamasını diliyorum. Çünkü eğer bu gaz ülkeye girmişse ve bu şekilde&#160;kullanılabiliyorsa, güvenliğimiz için öncelikli tehdit olacaktır.&quot;</p>
<p>Derya'nın söyledikleri odada uzun bir sessizliğe neden oldu. İç güvenlik konusunda rutin konuşmalardan ya da dünyadaki gelişmeleri izlemekten öteye, gaz tehdidi gündeme bu kadar ciddi girmemişti. Tedirgin görünmeyen tek kişi Barış'tı.</p>
<p>O, bu saldırıyı kimin, ne şekilde yaptığını tahmin ediyordu, ama durduk yere şimşekleri Selim'in üzerine çekmek işine gelmiyordu. Selim'in doğaüstü güçleri etkileyiciydi. Dostluklarını pekiştirmek ileride ülke menfaatleri açısından önemli olacaktı. Üç beş teröristin öldürülmüş olmasının milli güvenliğin yanında lafı bile edilmezdi. Eğer gerçekten Selim bu temizliği yapmışsa, adamı suçlayamazdı. Sevgilisi öldürülmüştü ve karşılık verme hakkı doğmuştu.&#160;İntikam, eğer yapılabiliyorsa herkesin hakkıydı. Hangi erkek, kadınını bilinçli olarak öldüren birini görmezden gelebilirdi ki? Bilerek&#160;can almak borçlanmak anlamına gelirdi ve tahsilat günü geldiğinde&#160;borcun ödenmesi kadar doğal bir sonuç olamazdı. Zaten kendi gruplarının kuruluş mantığı da bu değil miydi? Devlete karşı silaha sarı-lanların, kurşun sıkanların bir gün mutlaka bedel ödemeleri gerekirdi.</p>
<p>Devletin işleyişini beğenmediği için masum insanların hayatlarına kastetmeye kimsenin hakkı yoktu. Herkes çoğunluğun gittiği yolda gidecek, beğenmeyenler de azınlığı temsil eden fikirlerini demokratik yoldan çoğunluğa çevirmeye çalışacak ya da bu gemiden&#160;inip başka bir gemiye bineceklerdi. Barış, ideolojilerin silah zoruyla ayakta tutulmaya çalışılmasını tipik bir zekâ düşüklüğü göstergesi&#160;olarak görürdü. Teröristlerin büyük çoğunluğu zekâ seviyesi düşük&#160;insanlardı. Zekâ seviyesi yüksek olanlarsa tek başına çalışanlardı; örneğin, Çakal Carlos böyle biriydi. Aptallarla işbirliği yapardı, ama sadece kesesini doldurmak için. Yoksa canını bir fikir uğruna tehlikeye&#160;atacak kadar saf değildi. Öyle ya, vatan uğruna ölmek kabul edilebilirdi, ama başkasına ait bir fikir için ölüme atılmak, yeterli entelektüel donanımın olmadığı için, sözlerinle savunamayacağın bir fikri kaba gücünle savunmaya kalkmak ne kadar da basitti. Nitekim yazılı tarih, onu haklı çıkaran olaylarla doluydu. Büyük halk kitlelerine ulaşamamış fikirler, silah zoruyla da tarih sahnesinde yer atamıyorlardı.</p>
<p>Sessizliği bozmak Barış'a düştü. &quot;İzin verirseniz, fikrimi söylemek istiyorum efendim,&quot; dedi. Odadakiler fotoğraflardan başlarını kaldırıp Barış'a baktılar.</p>
<p>Başkan söz için izin verdi. &quot;Lütfen Barış, seni dinliyoruz.&quot;</p>
<p>Önündeki bardaktan bir yudum su alıp boğazını ıslattı Barış. Sakin bir sesle anlatmaya başladı. &quot;Ben bu operasyonda herhangi bir&#160;gaz kullanıldığını sanmıyorum. Bugüne kadar ülkemize saldırı amaçlı gaz sokulduğunu da düşünmüyorum. Açıkçası, olayın bir hesaplaşma olduğu ve basit bir amaca hizmet adına gerçekleştiği yönünde güçlü sezgilerim var. Bence bu olayda ölenlerden birinin Sadiki-ler Tarikatı'ndan olması bize tehdidin adresini gösteriyor.</p>
<p>Evde bulunan ipuçları ve ölen adamların üzerindeki silahlar, yapının sadece konaklama amaçlı değil, aynı zamanda sorgulama, gizlenme ve barındırma amaçlı kullanıldığına işaret ediyor... Ben bu tarikatla ilgili gözaltı sürecini başlatmayı ve üst düzey yöneticilerini sorguya almayı öneriyorum. Kuzey Irak'ta verilen silah siparişinin&#160;dökümlerini gördünüz. Bu silahların da tarikata ait olduğunu düşünüyorum. Hatta imam cinayetleri de bizi bu adamlara götürüyor. Bütün bu birbirinden kopuk görünen olaylar aynı görüşü paylaşanların&#160;'kurtarılmış' olarak addettikleri bölgelerde meydana geliyor.&quot;</p>
<p>Yüzbaşı Necip Akman gözlerini Binbaşı Üzmez'e dikerek, &quot;Siz bu adamlarla ilgili iki yıl önce de bir araştırma yapmamış mıydınız&#160;efendim?&quot; diye sordu.</p>
<p>Binbaşı bir iki saniye duraksadıktan sonra cevapladı. &quot;Evet Necip. İki yıl önce bazı duyumlar üzerine grubu takibe aldık. Ne var ki araştırmamızı sonuçlandırma fırsatı bulamadan siyasi ve bürokratik&#160;çevrelerden çok ağır baskılar oldu. Elimizde duyumların haricinde dayanak olmadığından fazla üstlerine gidemedik, ancak aralarına Kene&#160;soktuk. Şu ana kadar da gündeme girmediğine göre, Kene'den olumsuz bir istihbarat raporu gelmemiş demektir. Yine de notunu aldım.&#160;Yarın daireden dosyayı tekrar isteyeceğim.&quot;</p>
<p>Başkan, binbaşının lafını bitirdiğini görünce Barış'a döndü. &quot;Devam edebilirsin Barış.&quot;</p>
<p>Banş Akdiller önündeki notlara göz attıktan sonra kaldığı yerden devam etti. &quot;Anlaşılan o ki, bu grup üzerinde yoğunlaşmamız kolay olmayacak. Biz polise ve istihbarat birimlerine baskı yaptıkça karşı taraf da siyasi kartını öne sürecek. Yine de bu yoğunlaşmanın başlatılmasını öneriyorum. Kuzey Irak'tan alınan silahlar grubun ciddi bir çatışma planladığını gösteriyor. Özellikle, listedeki suikast silahlarının çokluğu, siparişi verenlerin önemli mevkilerdeki&#160;şahıslara saldırıya girişeceğinin sinyallerini veriyor. Detayda neyi&#160;amaçladıklarını bilemeyiz, ama bütüne baktığımızda tehlikeli bir&#160;hareketin başlangıcı olduğunu söyleyebilirim.&quot;</p>
<p>Bundan soması, başkanın durum hakkında karar vermesine kalmıştı. Başkan düşünceli bir şekilde Binbaşı Üzmez'e sordu. &quot;Sanırım dosyanın tam teşekküllü takibini Barış Bey'e vereceğiz. Ne&#160;diyorsun Batur? Adamları izlemek konusunda senin son görüşünü&#160;alayım.&quot;</p>
<p>Binbaşı dolmakalemiyle anlamsız şekiller çizmeye başlamıştı bile. Başını iki yana sallarken aslında net bir kararı olmadığının işaretini veriyordu. &quot;Bilemiyorum başkanım. Şu anda Barış'ın önerisinden daha iyi bir öneri görünmüyor, ama yine de başka bir durumla karşılaşabileceğimizi gözden kaçırmamakta fayda görüyorum. Şu&#160;ana kadar öldürülen adamlardan birinin tarikatla bağlantısının ortaya çıkmasından başka bir işaret yok. Ben bir sonraki toplantıya Sa-dikiler Tarikatı'yla ilgili tam donanımlı gelmeyi öneriyorum. O toplantıda bu adamları mercek altına yatırabilir, daha sağlam verilerle&#160;varsayımlarımızı güçlendirebiliriz. Açıkçası şu anda bu adamlara&#160;odaklanmak bizi gerçek suçlulardan da uzaklaştırıyor olabilir. Milli&#160;İstihbarat Teşkilatı'nın bu konuda hazırlık yapmasını bekleyip kararı şekillendirmek gerekir.&quot;</p>
<p>Binbaşının sözü, ofis giriş kapısı üzerindeki acil durum ışığının yanmasıyla kesildi. Masadaki altı kişinin bakışları yanıp sönen lambaya kilitlendi. Bugüne dek, Sahir Albay çalışma grubunun başında olduğu sürece, sadece bir kez toplantı kırmızı ışıkla bölünmüştü. Yunanistan ile yaşanan Kardak Krizi sırasında genelkurmay&#160;başkanının harekât öncesi görüş istemesi nedeniyle toplantı yarıda&#160;bırakılmıştı.</p>
<p>İlk hareketlenen başkan oldu. &quot;Hayırdır inşallah. Toplantının bölünmesi pek hayra alamet değil, ama dur bakalım...&quot; Önünde duran kumandalardan birine bastı. Komutu alan otomatik kapı kısa bir&#160;tıslamayla açıldı.</p>
<p>Odaya giren astsubay sert bir selam verdikten sonra elindeki faks notunu başkana verdi. Tekrar selam verip odadan çıktı.</p>
<p>Başkan katlanmış notu açarken masayı çevreleyenler gergin bir bekleyişe girdiler. Notu okurken başkanın yüzünün sararması ile&#160;bu gerginlik ve merak had safhaya ulaştı.</p>
<p>Başkan kâğıdı okumayı bitirdiğinde dudakları bir çizgi halini almıştı. Başını kaldırıp masadakilere baktı ve üzgün bir sesle açıkladı: &quot;Beyler, İzmir'de, 22.10'da, yaklaşık yedi şiddetinde bir deprem olmuş. Lütfen çok acele görev yerlerinize gidiniz. Ordu teyakkuz durumuna geçiyor...&quot;</p><h4><a id="bookmark8"></a><span style="font-weight:bold;">23</span></h4><h5><a id="bookmark9"></a>İSTANBUL</h5><h5><a id="bookmark10"></a>Fatih &#160;&#160;&#160;Haziran</h5>
<p>Turan Hoca geniş odasında yere bağdaş kurmuş, elindeki kehribar tespihin tanelerini çekiyor, bir yandan da sinirden dudaklarını kemiriyordu. Halının üzerine yayılan kan damlaları, aradan yarım saate yakın bir zaman geçmesine rağmen tam olarak kurumamıştı. Dört&#160;adamının öldürüldüğü haberini getiren Suphi'yi tekme tokat dövüp&#160;yüzünü kan içinde bırakmak öfkesini bastıramamıştı. Gürültü üzerine odaya giren Davut, Suphi'yi koltuk altlarından kavrayıp dışarı çıkardığından beri yerde oturmuş, sakinleşmeye çalışıyordu. En yaman&#160;dört adamını yitirmişti. Hele ki Süleyman... O hergeleyi ayrı severdi;&#160;belki aynı dili konuştuklarından, belki de hemşerisi olduğundan...&#160;Onun ölümünü kabullenemiyordu. Dakikalar ilerledikçe ellerinin üzerindeki sıyrıklar canını yakmaya başlamıştı. Suphi'nin zıkkım dişlerine denk gelmişti.</p>
<p>Anılarında gidebildiği kadar geriye gitmeye çabalıyor, nerede hata yaptığını bulmak istiyordu. Amaçlarının deşifre olması ihtimalini kabul edemiyordu. Başarısızlık ölümden de öteydi. Seve seve&#160;başını koyduğu bu yolda, saadeti görmeden yakalanma fikri onu telaşlandırıyordu. Bu yolda birçok can verileceğini biliyordu, ama Süleyman'ı bu kadar erken kaybedebileceğini hesaplamamıştı.</p>
<p>Satır katliamından bu yana işler ters gidiyordu. Yıllar sonra amaca böylesine yaklaşmışken üst üste bu kadar çok tökezlemek&#160;iyiye işaret değildi. Acaba o gazeteci orospuyu öldürdüklerinde bir&#160;şahit mi bırakmışlardı geride? Yoksa içlerinde bir hain mi vardı?&#160;Cemaat içerisinde devletin istihbarat birimlerinin ajanları olduğunu&#160;talimin ediyordu, ama bu adamların kendi grubuna sızması mümkün&#160;değildi. Bunun için son on yıldır çok detaylı bir altyapı hazırlamıştı.&#160;Sızma olması ihtimali sıfırdı. Belki de biri boşboğazlık etmiş, olur&#160;olmaz bir yerde abuk bir söz sarf etmişti. Bu da mümkün olamazdı&#160;ki! Adamlarına sadece güvenmez, aynı zamanda her türlü ihanet ihtimalini göz önünde bulundurarak onları birbirine izlettirildi. Sızma&#160;yoktu, emindi. Peki, o halde ne olmuştu da güvenli konaklamada&#160;olan onca silahlı adam toptan imha edilmişti.</p>
<p>Bu işi yapan devlet olamazdı. Güvenlik güçleri genelde bu tip operasyonları gösteriye dönüştürürdü. Halkla birlikte diğer terör örgütlerinin de operasyonu izleyip amaçlarından caymasını ya da baskı altında kalarak hata yapmalarını hedefler, bu tip baskınlara mutlaka kameralarla giderlerdi. Ayrıca bu operasyonlarda özel eğitimli&#160;timler binlerce mermi sıkarak işi tam bir curcunaya dönüştürürlerdi. Bu denli sessiz iş görenler başkaları olmalıydı. Belki de komşu&#160;ülkelerden birinin istihbarat birimi, kim bilir?</p>
<p>Rakip örgütlerden biri olabilir miydi acaba? Böylesine profesyonel bir operasyon yeteneği olan kim vardı ki? Solcu örgütler son on yıldır genelde yurtdışında faaliyet göstermişti. Geçmişteki bir iki&#160;büyük suikastın dışında onlar da sessizdi.</p>
<p>Adli tıbba cesedin tespiti için giden Süleyman'ın küçük kardeşi, Davut'a, ağabeyinin boğazının parçalandığını söylemişti. Mermi</p>
<p>izi ya da barut yanıklan yoktu yara çevresinde. Nasıl bir alet kullanmışlardı acaba?</p>
<p>Kızın babası birileriyle anlaşmış olabilir miydi? Allah uğrunda cihat yapanlara kim bulaşmak isteyebilirdi ki? Belki de mafyayla anlaşmıştı kızın babası; ama onlar da bu tip kurtarma operasyonlarına girmezlerdi. Tek dertleri para kazanmak ve siyasette güç odakları oluşturmaktı. Belki de yabancı paralı askerlerdi... Onlar da&#160;bu kadar tuhaf davranmazdı. Tamamen hasta ruhlu birinin işiydi bu.&#160;Davut'tan bile daha hasta ruhlu ve korkunç becerikli... Peki, tek bir&#160;adam olduğunu nereden çıkarıyordu ki? Tek kişi dört adamı bu kadar kolay alt edemezdi. Kesinlikle birden fazlaydılar. Belki de onu&#160;şu anda içinde bulunduğu ruh haline sürüklemek için bu kadar karışık ve ani bir eylem planlanmıştı. Bu fikir daha yakın geldi birden.&#160;Sakin olmalı ve hata yapmaktan sakınmalıydı.</p>
<p>Baştan durum değerlendirmesi yapmak üzere derin bir nefes alarak zihnini boşalttı. Olayla ilgili verilmiş bir mesaj olmaması bir&#160;avantajdı. Kızı kurtarmışlardı, ama kaçırma operasyonundan kimin&#160;sorumlu olduğunu bilmelerine imkan yoktu. Keşke kızla konuşma&#160;şansı bulabilseydi. Fakat bundan sonra değil kızın yanına yaklaşmak, yüzüne bakması bile mümkün olmazdı. Kesinlikle güçlü bir&#160;koruma çemberine alacaklardı artık. Oysa fidye olarak babasından&#160;beş milyon dolar isteyecek, parayı aldıktan sonra da kızı günlerce&#160;konuşulacak şekilde öldürecekti. Böylece diğer işadamlarını da huzursuz edecek, küçük tehditlerle hem ciddi anlamda huzursuzluk&#160;yaratacak, hem de yeni bir mali kaynak oluşturacaktı.</p>
<p>Gerçi efendisi para yönünden hiçbir sıkıntı yaşatmıyordu ona, ama yine de kendi adına İsviçre bankalarında toplanacak küçük bir&#160;servet ilerisi için garanti olacaktı. O defteri kapatmak zorundaydı.&#160;Artık kızı düşünmek, gereksiz bir üzüntüden başka şey değildi. Onun&#160;yerine yeni bir kurban bulabilirdi. Nasıl olsa magazin programları</p>
<p>bunun gibi sansasyon yaratacak, basit insanların hayran olduğu basit ünlülerle doluydu.</p>
<p>Silahların bir hafta içinde antrepoya geleceğini düşündü. Bu silahlarla daha da güçleneceklerdi. Aslında durumu o kadar da kötü&#160;sayılmazdı. Süleyman için gerçekten üzülmüştü, ama yapacak bir&#160;şey yoktu. Onun vakti de buraya kadardı demek ki. Dava uğruna şehit olduğu için şanslı sayılırdı, ama o mutlu günü göremeden ölmesine üzülmemek de elde değildi. Süleyman'ın yerini doldurabilirdi;&#160;gençler adam öldürmeye o kadar iştahlıydılar ki. Ertesi gün Süleyman'ın cenazesinde etkileyici bir konuşma yapmalıydı. Bu hitap&#160;komuta kademesindekilerin morallerini kaybetmemeleri için de çok&#160;önemliydi.</p>
<p>Birden sarsıldı. Süleyman'ın kendi müritlerinden olduğu anlaşılmış olmalıydı. Demek ki daha yoğun bir şekilde izleneceklerdi. Belki de içlerinden bazılarını polis gizlice sorguya alacak, çözülmeleri için uğraşacakü. Komuta kademesine ulaşamazlardı. Polisin içindeki müritler buna izin vermezdi. En azından önceden haberdar ederlerdi. İçişlerindeki haber kaynaklarını bugünlerde daha dikkatli izlemekte fayda vardı. İstihbarat kanallarını baştan aşağıya temizlemeli,&#160;haber ağını daha da genişletmeliydi. Bir sonraki adım dikkatli atılırsa toprak ayaklarının altından kaymazdı.</p>
<p>Mehmet'i bir an önce Ukrayna'ya göndermeliydi. Dikkat çekmemek için ailesiyle birlikte öncelikle Almanya'ya ziyarete gidiyormuş gibi çıkmalı, sonra da Romanya'daki ağabeyinin yanına geçmeliydi. Karısıyla çocukları ağabeyinde bir iki gece kalırlar, o&#160;da o sırada Ukrayna'ya deniz yoluyla geçip emaneti satın alarak kara yoluyla Kapıkule'den giriş yapardı. Ailesiyle seyahat eden bir&#160;adamı gümrükte kimse rahatsız etmezdi. Bir arama yapılsa da paniklemeyecek, renk vermeyecekti. Basil bir plandı; bu yüzden de&#160;rahatlıkla uygulayacaklardı. Yeter ki başka bir sorun çıkmasın...</p>
<p>Bu operasyonu düşünmek onu rahatlattı. Tam bu sırada kapısı çalındı. &quot;Gir!&quot; diye seslendi.</p>
<p>Davut çekinerek kapı aralığından başını uzattı. Masum bir köpek gibi bakıyordu. &quot;Hocam, bir emrin var mı?&quot; diye sordu çekinerek.</p>
<p>Turan Hoca kızgın, ama sevecen gözlerle gelmesini işaret etti.</p>
<p>Davut odaya girip, Turan Hoca'nın karşısında, aralarında iki adım mesafe bırakmaya özen göstererek dizlerinin üzerine çöktü.&#160;Başı önüne eğik, verilecek emri bekliyordu.</p>
<p>Turan Hoca sertçe, &quot;Hoca Efendi bugün yola çıkacaktı. Ne oldu?&quot; diye sordu.</p>
<p>Davut zor duyulan bir sesle cevapladı. &quot;Sabah erkenden çıktılar efendim. Nuri ve İsmet de kendisiyle beraber gitti. Musa'nın minibüsüyle yolculuk ediyorlar.&quot;</p>
<p>&quot;Ne zaman döneceklerdi'.'</p>
<p>&quot;Musa pazartesi öğlene doğru yola çıkacaklarını, karanlık basmadan İstanbul'a varmaları gerektiğini söylemişti. Ancak biraz önce telefon geldi. Rahmetlileri haber almışlar. Hoca Efendi cenaze namazlarında bulunmayı arzu etmişler. İzmir'deki kardeşler de ge-leceklenniş. Yarın sabah erkenden yola çıkıp ikindi namazına yetişmeye çalışacaklar. Herhalde yüz kişiye yakın olacaklar. Yatacak yerleri, misafir evlerini ayarlamamızı istediler.&quot;</p>
<p>Turan Hoca'nın başına ağrı saplandı. Cenaze töreninin kalabalık olması çok kişinin, en önemlisi de basının ilgisini üzerlerine çekecekti. Böyle bir olay sonrası yapılacak en aptalca hareket olacaktı bu. Üstelik büyük bir kalabalık halinde bir araya geldiklerinde kontrolü sağlamak her zaman güç olmuştu. Özellikle tarikatın alt&#160;seviyelerindeki genç cahiller, şeyhlerinin gözüne girmek için olmadık sivrilikler yapıyorlardı. Geçen cuma namazı çıkışında Beyazıt'a&#160;yürüyüşlerinde de gereksiz sloganlar atmışlar, hilafet bayrakları açmışlardı. Allah'tan polis içindeki ahbaplar ve Ankara'daki sempatizan bürokratlar, durumun görmezden gelinmesini sağlamış, herhangi bir sertlik olmamıştı.</p>
<p>Turan Hoca, &quot;Perişan olacaklar! Ne diye dönüyorlar sanki?&quot; diye söylendi. &quot;Biz sessiz sedasız kaldırırdık cenazeyi.&quot; Başındaki&#160;ağrı artıyordu. Dayanamadı. &quot;İlacımı getir Davut!&quot; dedi. &quot;Migrenim&#160;tuttu hiç yoktan, hay Allah...&quot;</p>
<p>Davut hemen fırlayıp isteği yerine getirdi.</p>
<p>Turan Hoca ilacını yutup üzerine de bir bardak su içtikten sonra sertçe seslendi. &quot;Davut, kalın perdeleri çek! Başımın ağrısı gözüme vurmaya başladı! Biraz karanlıkta uzanacağım. Önemli bir durum olmadıkça kimse rahatsız etmesin! Tamam mı?&quot;</p>
<p>&quot;Baş üstüne efendim,&quot; diyen Davut hızla perdeleri kapattı. Oda karanlığa gömülürken de kapıyı yavaşça çekip odadan çıktı.</p>
<p>Turan Hoca yıllardır migrenden çekiyordu. Baş ağrısı tuttuğu zaman hiçbir şeye ve hiç kimseye tahammülü kalmıyordu. Aşırı sinirli ve hassas oluyor, etrafındakilere sözlü saldırılarda bulunuyordu. Aldığı ilaçlar para etmemişti. Gittiği birkaç doktor da çözüm&#160;üretemeyince tedavi olmaktan vazgeçmişti. Hastalığına kendisi çare bulmuştu. Baş ağrısı tuttuğu zaman karanlık bir odaya çekiliyor,&#160;saatlerce yatıyordu. Zamanla ağrıyı ne kadar geç fark ederse önüne&#160;geçmesinin de o kadar güç olduğunu anlamıştı. Suphi'yi döverken,&#160;çok fazla sıkmıştı kendisini. Ne zaman bu kadar sinirlense beyni isyan ediyor ve bu ağrıyla tepki gösteriyordu.</p>
<p>Odadaki sedire sırtüstü uzandı. Gözlerini kapalı tutarken ağrıyı düşünmemeye çalıştı. Başka bir konuya odaklanabilirse daha rahat&#160;uyuyordu. Eğer kontrolü sağlayamayıp da ağrıyı düşünürse durum giderek ciddileşiyor, inleyecek hale geliyordu. Sanki başının içinde kocaman ve derin bir vadi vardı. Kalbinin her vuruşu bu derin vadide&#160;müthiş bir yankı yaratıyor, kocaman bir çan beyninde çınlıyordu.</p>
<p>Ukrayna operasyonunun ayrıntılarını düşünürken derin bir uykuya yuvarlandı. Rüyasında, karanlıkların çevrelediği bir çift gözün kendisini izlediğini gördü. Gözlerin rengi sürekli değişiyordu. Kâh&#160;deniz mavisi, kâh orman yeşili oluyor; bazen aslan gözleri gibi sa-rı-turuncu arasında gidip geliyor; nihayet dönüşümünü alev alev yanan iki kızıl gözle tamamlıyordu.</p>
<p>Rüyada olmasına rağmen korkuyu iliklerine kadar hissetti Turan Hoca. Davut'un sarsmasıyla kan ter içinde uyandı. Doğruldu.</p>
<p>Bir iki saniye içinde uyku sersemliğinden sıyrılınca, Davut'un kendisine dokunmuş olması onu rahatsız etti. &quot;Niye uyandırdın beni be?&quot; diye sordu sertçe. Göz ucuyla saate baktı: Yirmi iki otuza geliyordu. Kaşlarını kaldırıp Davut'a döndü. Apaçık bir korku gördü&#160;yüzünde. &quot;Ne oldu oğlum?&quot; dedi. &quot;Konuşsana!&quot;</p>
<p>Davut paniklemiş, titriyordu. &quot;Hocam,&quot; dedi inlercesine. &quot;Korkunç bir deprem olmuş! Demin telefon geldi! Televizyonda bütün kanallar canlı yayında.&quot;</p>
<p>Turan Hoca bir an duraksadı, soma da merakla sordu. &quot;Nerde olmuş?... Nerde deprem olmuş oğlum, konuşsana!&quot;</p>
<p>Davut gözyaşlarını tutamıyordu. &quot;İzmir'de hocam... İzmir tamamen yıkılmış!&quot;</p>
</body>
</html>