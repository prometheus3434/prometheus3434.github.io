<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title></title>
  <link href="../Styles/page_styles.css" rel="stylesheet" type="text/css" />
  <link href="../Styles/stylesheet.css" rel="stylesheet" type="text/css" />
</head>

<body>
  <p><b>VAZODA TOZLU GÜLLER</b></p>

  <p>yanılmayan iki el</p>

  <p>kapandı birbirinin üzerine</p>

  <p>gözleri sisli kır, ad kavmi</p>

  <p>kırık mühürler yılların derin</p>

  <p>kalıntısından bağışlamasız bir duruş seçti</p>

  <p>kendine sanki artık hiçbir şey kımıldatamaz</p>

  <p>içinde küllenen o beyaz pişmanlığı her şeyi</p>

  <p>sessizliğiyle bütünleyerek geçiyor</p>

  <p>kullanmadığı günlerin içinden başka ellerin</p>

  <p>kurduğu bütün saatleri bırakmış tozlu</p>

  <p>ayrıntıların zulmüne akşamsefaları gibi</p>

  <p>dalgındı geçen yaz sonu onu görmeye</p>

  <p>gittiğimde</p>

  <p>benden öteye bakıyordu benden çoktan geçmiş bakışları</p>

  <p>bir tek yağmurun sesiyle tanıdık bir şeyler geçiyordu</p>

  <p>yüzünden bir ölünün anısı kadar belirsiz bir aydınlık</p>

  <p>nasıl birikmiş içinde bunca süzülmüş acı, nasıl ulaşmış</p>

  <p>içindeki tedirgin erince kopkoyu bir kötülüğe dönüşmüş</p>

  <p>onca hayal kırıklığı kayıp kıtalar gibi baktık birbirimize.</p>

  <p>Tamamen silinmiş aklımdan eski fotoğraflarda</p>

  <p>buluştuğumuz yer Oraya nereden gidilir şimdi?</p>

  <p>Oysa karşımda oturuyor O opal lambanın gölgesinde iyi</p>

  <p>eğitilmiş kötülüğün bütün incelikleriyle Bir de vazoda</p>

  <p>tozlu güller...</p>

  <p style="text-align: right;"><i>Haziran 1991, Ludwigshafen</i></p>
</body>
</html>
