<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <meta content="Atlantis Word Processor 1.6.5.9" name="Generator" />

  <title>Ulysses</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="nomargin">
  <h4 class="calibre3" style="text-align: center;"><br /></h4>

  <h4 class="calibre3" style="text-align: center;"><br /></h4>

  <h4 class="calibre3" style="text-align: center;">7</h4>

  <p class="calibre3" style="text-align: justify;"><br /></p>

  <p class="calibre3" style="text-align: justify;"><br /></p>

  <p class="calibre3" style="text-align: center;"><b><sup>İRLANDA BAŞKENTİNİN</sup></b></p>

  <p class="calibre3" style="text-align: center;"><b><sup>KALBİNDE</sup></b></p>

  <p class="calibre3" style="text-align: justify;"><br /></p>

  <p class="calibre3" style="text-align: justify;"><br /></p>

  <p class="calibre3" style="text-align: justify;">&nbsp; &nbsp;TRAMVAYLAR NELSON SÜTUNU'NUN ÖNÜNDE YAVAŞladılar, döndüler, cereyan kollarını değiştirdiler ve Blackrock, Kingstown ve Dalkey, Clonskea, Rathgar ve Terenure, Palmerston Park ve Upper Rathmines, Sandymount Green, Rathmines, Ringsend ve Sandymount Tower, Harold's Cross istikametine doğru hareket ettiler. Birleşik Tramvay Şirketi'nin boğuk sesli kontrolörü haykırarak yolluyordu onları:</p>

  <p class="calibre3" style="text-align: justify;">&nbsp; &nbsp;—Rathgar ve Terenure!</p>

  <p class="calibre3" style="text-align: justify;">&nbsp; &nbsp;—Sandymount Green geliyor!</p>

  <p class="calibre3" style="text-align: justify;">&nbsp; &nbsp;Sağda solda biri iki katlı biri tek katlı iki tramvay çanlarını çala çınlata çıkış noktalarından birbirine paralel, kıvrılarak yola kovuldular ve birbirine koşut süzülerek gittiler.</p>

  <p class="calibre3" style="text-align: justify;">&nbsp; &nbsp;—Palmerston Park, yola çık!</p>

  <p class="calibre3" style="text-align: justify;"><br /></p>

  <p class="calibre3" style="text-align: center;"><b><sup>TAÇLILAR</sup></b></p>

  <p class="calibre3" style="text-align: justify;"><br /></p>

  <p class="calibre3" style="text-align: justify;">&nbsp; &nbsp;Merkez postanesinin girişinde kundura boyacıları geçenlere seslenerek ayakkabıları cilaladılar. North Prince's Street'e çekilmiş, iki yanlarında kraliyet baş harfleri E. R. yazılı kırmızı Kraliyet Postaarabaları, hoyratça fırlatılan şehiriçi, taşra, İngiltere ve denizaşırı ülkelere gönderilecek taahhütlü, ödemeli mektup, kartpostal ve koli torbalarıyla yüklenmekte.</p>

  <p class="calibre3" style="text-align: justify;"><br /></p>

  <p class="calibre3" style="text-align: center;"><b><sup>BASIN MENSUPLARI</sup></b></p>

  <p class="calibre3" style="text-align: justify;"><br /></p>

  <p class="calibre3" style="text-align: justify;">&nbsp; &nbsp;Kocaçizmeli ameleler Prince depolarından sürdükleri fıçıları el arabalarından tokgümbürtülerle bira fabrikasının rampasına indirdiler.</p>

  <p class="calibre3" style="text-align: justify;">&nbsp; &nbsp;—İşte oldu, dedi Red Murray. Alexander Keyes.</p>

  <p class="calibre3" style="text-align: justify;">&nbsp; &nbsp;—Keser misin şunu? Dedi Mr. Bloom, gidip Telegraph'a götüreyim.</p>

  <p class="calibre3" style="text-align: justify;">&nbsp; &nbsp;Rutledge'in büro kapısı gıcırdadı yeniden. Davy Stephens koskoca pelerininin içinde kaybolmuş, kıvırcık saçlarının tepesinde küçücük bir fötr, koltuğunun altındaki kâğıt tomarlanyla bir kraliyet kuryesi gibi çıktı.</p>

  <p class="calibre3" style="text-align: justify;">&nbsp; &nbsp;Red Murray'ın upuzun makası dört kez saklayarak reklamı gazeteden ayırdı. Makas ve kola.</p>

  <p class="calibre3" style="text-align: justify;">&nbsp; &nbsp;—Ben matbaaya kadar uzanayım, dedi Mr. Bloom, dörtgen kupürü alarak.</p>

  <p class="calibre3" style="text-align: justify;">&nbsp; &nbsp;—Elbet, ayrıca bir yazı da çıkmasını isterse, dedi Red Murray açıkça, kulağının ardında bir kalem, onu da yaparız.</p>

  <p class="calibre3" style="text-align: justify;">&nbsp; &nbsp;—Tamam, dedi Mr. Bloom başını eğerek. Sorarım.</p>

  <p class="calibre3" style="text-align: justify;">&nbsp; &nbsp;Biz.</p>

  <p class="calibre3" style="text-align: justify;"><br /></p>

  <p class="calibre3" style="text-align: center;"><b><sup>SANDYMOUNT'TAN OAKLANDLI</sup></b></p>

  <p class="calibre3" style="text-align: center;"><b><sup>WILLIAM BRAYDEN, ESQUIRE</sup></b></p>

  <p class="calibre3" style="text-align: justify;"><br /></p>

  <p class="calibre3" style="text-align: justify;">&nbsp; &nbsp;Red Murray makasla Mr. Bloom'un koluna dokunurken fısıldadı:</p>

  <p class="calibre3" style="text-align: justify;">&nbsp; &nbsp;—Brayden.</p>

  <p class="calibre3" style="text-align: justify;">&nbsp; &nbsp;Mr. Bloom döndü ve üniformalı kapıcının kenarına harfler işlenmiş başlığını, Weekly Freeman and National Press ve Freeman's Journal and National Press afişleriyle kaplı panoların arasından girmekte olan heybetli bir karaltıya doğru kaldırdığını gördü.</p>

  <p class="calibre3"></p>

  <p class="calibre3" style="text-align: justify;">&nbsp; &nbsp;Tokgümbürdeyen Guinness fıçıları. Sakalla çevrili kasıntı suratlı karaltı, şemsiyesinin yedinde heybetle merdivenlerden çıktı. Sırtındaki gabardin giysi her adımda tırmandı: Sırtı. Tüm beyni ensesinde, diyor Simon Dedalus. Ardı yağ tulumu, mübarek. Kıvrım kıvrım yağ ense, yağ, ense, yağ, ense.</p>

  <p class="calibre3" style="text-align: justify;">&nbsp; &nbsp;—Yüzü Kurtarıcımız İsa Peygamber'e benzemiyor mu? Dıye fısıldadı Red Murray.</p>

  <p class="calibre3" style="text-align: justify;">&nbsp; &nbsp;Rutledge'in büro kapısı fısıldadı: İi: Krii. Bir kapıyı hep öbürünün karşısına koyarlar ki rüzgârın şey. Girilir. Çıkılır.</p>

  <p class="calibre3" style="text-align: justify;">&nbsp; &nbsp;Peygamberimiz Isa: Sakalla çevrili bir yüz: Akşamkaranlığında konuşan. Mary, Martha. Şemsiye kılıcının yedinde doğru sahneye Tenor Mario.</p>

  <p class="calibre3" style="text-align: justify;">&nbsp; &nbsp;—Ya da Mario'ya, dedi Mr.Bloom.</p><!--StartFragment--><!--EndFragment-->

  <p class="calibre3" style="text-align: justify;">&nbsp; —Evet,diye onadı Red Murray.Ama Mario'nun hık demiş Hazreti İsa'nın burnundan düşmüş olduğunu söylerlerdi.</p>

  <p class="calibre3" style="text-align: justify;">&nbsp; &nbsp;Al yanaklı Isamario, hırkalı ve leylek bacaklı. Eli kalbinin üzerinde. Martha'da.</p>

  <p class="calibre3" style="text-align: justify;"><br /></p>

  <p class="calibre3" style="text-align: center;"><sup><b>Ge-el kaybolan sen,</b></sup></p>

  <p class="calibre3" style="text-align: center;"><sup><b>Ge-el ey canan sen!</b></sup></p>

  <p class="calibre3" style="text-align: justify;"><br /></p>

  <p class="calibre3" style="text-align: center;"><b><sup>PİSKOPOS ASASI VE KALEM</sup></b></p>

  <p class="calibre3" style="text-align: justify;"><br /></p>

  <p class="calibre3" style="text-align: justify;">&nbsp; &nbsp;—Başpiskopos Hazretleri bu sabah iki defa telefonla aradı, dedi Red Murray ciddiyetle.</p>

  <p class="calibre3" style="text-align: justify;">&nbsp; &nbsp;Dizlerin, bacakların, potinlerin gözden yitişine baktılar. Ense.</p>

  <p class="calibre3" style="text-align: justify;">&nbsp; &nbsp;Bir telgrafçı oğlan çevik adımlarla girip tezgâhın üzerine bir zarf attı ve alelacele çıkarken ünledi:</p>

  <p class="calibre3" style="text-align: justify;">&nbsp; &nbsp;—Freeman!</p>

  <p class="calibre3" style="text-align: justify;">&nbsp; &nbsp;Mr. Bloom yavaşça dedi ki:</p>

  <p class="calibre3" style="text-align: justify;">&nbsp; &nbsp;—Bak, o da kurtarıcılarımızdan biri.</p>

  <p class="calibre3" style="text-align: justify;">&nbsp; &nbsp;Tezgâhkanadını kaldırıp bir yankapıdan içeriye girer, ılık loş merdivenlerden inip geçit boyunca ve o anda titreşerek salınan panoların önünden geçerken yüzündeki uysal gülümseme de silinmeden sürdü. Tirajı artıracak mıydı, ama? Gümbedegüm. Gümbedegüm.</p>

  <p class="calibre3" style="text-align: justify;">&nbsp; &nbsp;Açılır kapanır cam kapıyı iterek içeriye girdi, ortalığa saçılmış ambalaj kâğıtlarına basa basa yürüdü, iki yanında tangırdayan rotatifleri geçerek Nannetti'nin bürosuna yaklaştı.</p>

  <p class="calibre3" style="text-align: justify;">&nbsp; &nbsp;Hynes de burada: Cenazeyi anlatıyor olmalı. Gümbedegüm. Gümbede.</p>

  <p class="calibre3" style="text-align: justify;"><br /></p>

  <p class="calibre3" style="text-align: center;"><b><sup>DUBLINLI HEMŞERILERIMIZDEN</sup></b></p>

  <p class="calibre3" style="text-align: center;"><b><sup>PEK ŞAYANI HÜRMET BlR ZATIN</sup></b></p>

  <p class="calibre3" style="text-align: center;"><b><sup>GAYBUBETİNİ EN SAMİMİ</sup></b></p>

  <p class="calibre3" style="text-align: center;"><b><sup>TEESSÜRLERİMİZLE İLAN EDERİZ</sup></b></p>

  <p class="calibre3" style="text-align: justify;"><br /></p>

  <p class="calibre3" style="text-align: justify;">&nbsp; &nbsp;Bu sabah müteveffa Mr. Patrick Dignam'ın cenazesi. Makineler. İnsan bir yakalansa atomlarına ayırırlar billahi. Bugün dünyayı yöneten. Makineleri de harıl harıl çalışmakta maşallah. Bunlar gibi, ipini kırmış: Azıtmakta. Durmaksızın çalışıyor, çılgın gibi. Ve o yaşlı boz sıçan da girmek için ha bire eşeliyor.</p>

  <p class="calibre3" style="text-align: justify;"><br /></p>

  <p class="calibre3" style="text-align: center;"><b><sup>BÜYÜK BiR GÜNDELİK GAZETE</sup></b></p>

  <p class="calibre3" style="text-align: center;"><b><sup>NASIL ÇIKARILIR</sup></b></p>

  <p class="calibre3" style="text-align: justify;"><br /></p>

  <p class="calibre3" style="text-align: justify;">&nbsp; &nbsp;Mr. Bloom matbaa şefinin arkasında, başının parıldayan tepesine tatlı tatlı bakarak durdu.</p>

  <p class="calibre3" style="text-align: justify;">&nbsp; &nbsp;Tuhaf, doğduğu ülkeyi görmemiş hiç. İrlanda, ülkem benim. College Green üyesi. Sıradan emekçinin kayırıcılığı rolünü oynamakta yoktur üstüne. Haftalık bir dergiyi yaşatan şey reklamlarla ıvır zıvır yazılardır, resmi gazetedeki bayat haberler değil. Queen Anne öldü. Yetkili makam tarafından neşredilmiştir: Sene, bin dokuz yüz... Rosenallis havalisindeki Tinnahinch Baronluğu mıntıkası. Bütün alâkadarana: Ballina'dan ihraç edilen katırların ve merkeplerin iade adetlerini gösteren nizamname mucibince tanzim olunan tarife. Tabiat âleminden. Karikatürler. Phil Blake'in haftalık Pat ve Bull hikâyesi. Toby Amca'nın minikler için sayfası. Taşradan safdilane mektuplar. Sayın Müdür Bey, mide şişkinliği nasıl önlenebilir? Bana göre bir iş. Başkalarına öğretirken öğrenir durursun. Kişisel not. R. I. S. Resimden ibaret sayfalar. Altın kumların üzerinde mayolu kızlar. Dünyanın en büyük balonu. Kız kardeşlerin çifte nikâh merasimi, iki damat birbirine içten gülümsemekte. Cuprani hakeza, naşir, İrlandalıdan fazla İrlandalı.</p>

  <p class="calibre3" style="text-align: justify;">&nbsp; &nbsp;Makineler üçdört kez tangırdadı. Tangır, tungur, güm bede güm. Şef felce uğrayıverse de nasıl durdurulacağını bilen çıkmasa tangırdamalarını sürdürür giderler, basar da basarlardı. Ledünniyyat, aklımın işi değil. Sakin kafa ister bu.</p>

  <p class="calibre3" style="text-align: justify;">&nbsp; &nbsp;—Akşam baskısına girsin bu, Kumandan, dedi Hynes.</p>

  <p class="calibre3" style="text-align: justify;"></p>

  <p class="calibre3" style="font-size: 15px; line-height: 19px;">&nbsp; &nbsp;Çok geçmez Sayın Başkanım diye hitap eder ona. Uzun John kayırıyormuş onu, dediklerine göre.</p>

  <p class="calibre3" style="font-size: 15px; line-height: 19px;">&nbsp; &nbsp;Matbaa Şefi, yanıt vermeksizin, kâğıdın bir köşesine basıla diye yazdı ve bir mürettibe imledi. Kirli cam bölmenin üzerinden kâğıdı sessizce uzatıp verdi.</p>

  <p class="calibre3" style="font-size: 15px; line-height: 19px;">&nbsp; &nbsp;—Tamam: Sağ olasın, dedi Hynes çıkmaya davranarak.</p>

  <p class="calibre3" style="font-size: 15px; line-height: 19px;">&nbsp; &nbsp;Mr. Bloom onun önünde durdu.</p>

  <p class="calibre3" style="font-size: 15px; line-height: 19px;">&nbsp; &nbsp;—Para istiyorsan veznedar yemeğe çıkmak üzere, dedi, başparmağıyla ardını imleyerek.</p>

  <p class="calibre3" style="font-size: 15px; line-height: 19px;">&nbsp; &nbsp;—Sen aldın mı? diye sordu Hynes,</p>

  <p class="calibre3" style="font-size: 15px; line-height: 19px;">&nbsp; &nbsp;—Hm, dedi Mr. Bloom. Hemen gidersen yakalarsın onu.</p>

  <p class="calibre3" style="font-size: 15px; line-height: 19px;">&nbsp; &nbsp;—Sağ ol, dostum, dedi Hynes. Nasıl olsa uğrarız.</p>

  <p class="calibre3" style="font-size: 15px; line-height: 19px;">&nbsp; Freeman's Journal bürosuna doğru istekli adımlarla seğirtti.</p>

  <p class="calibre3" style="font-size: 15px; line-height: 19px;">&nbsp; &nbsp;Meagher'de üç papel ödünç vermiştim ona. Üçüncü hafta. Üçüncü iğne.</p>

  <p class="calibre3" style="font-size: 15px; line-height: 19px;"><br /></p>

  <p class="calibre3" style="font-size: 15px; line-height: 19px; text-align: center;"><b><sup>REKLAMCIYI İŞ BAŞINDA</sup></b></p>

  <p class="calibre3" style="font-size: 15px; line-height: 19px; text-align: center;"><b><sup>GÖRÜYORUZ</sup></b></p>

  <p class="calibre3" style="font-size: 15px; line-height: 19px;"><br /></p>

  <p class="calibre3" style="font-size: 15px; line-height: 19px;">&nbsp; &nbsp;Mr. Bloom kupürü Mr. Nannetti'nin masasına bıraktı.</p>

  <p class="calibre3" style="font-size: 15px; line-height: 19px;">&nbsp; &nbsp;—Affedersin, Kumandan, dedi. Bu ilan, gördünüz ya. Keyes hatırladınız mı?</p>

  <p class="calibre3" style="font-size: 15px; line-height: 19px;">&nbsp; &nbsp;Mr. Nannetti kupüre bir süre baktıktan sonra onayladı.</p>

  <p class="calibre3" style="font-size: 15px; line-height: 19px;">&nbsp; &nbsp;—Temmuz'da çıksın istiyor, dedi Mr.Bloom.</p>

  <p class="calibre3" style="font-size: 15px; line-height: 19px;">&nbsp; &nbsp;Matbaa Şefi kalemini ilana doğru devindirdi.</p>

  <p class="calibre3" style="font-size: 15px; line-height: 19px;">&nbsp; &nbsp;—Dur ama, dedi Mr. Bloom. Değiştirilmesini istiyor. Keyes, gördünüz ya. Tepede iki anahtar istiyor.</p>

  <p class="calibre3" style="font-size: 15px; line-height: 19px;">&nbsp; &nbsp;Ne şamata yarabbim. işittiği yok. Gümbedegüm. Sinirleri çelikten. Anlıyordur belki benim ne.</p>

  <p class="calibre3" style="font-size: 15px; line-height: 19px;">&nbsp; &nbsp;Şef sabırla dinlemek için bir dirseğini kaldırıp geriye doğru döndü ve alpaka ceketinin koltukaltını yavaşça kaşımaya başladı.</p>

  <p class="calibre3" style="font-size: 15px; line-height: 19px;">&nbsp; &nbsp;—İşte böyle, dedi Mr. Bloom, işaretparmaklarını üst yanda çapraz ederek.</p>

  <p class="calibre3" style="font-size: 15px; line-height: 19px;">&nbsp; &nbsp;Önce şunu çakoz etsin de.</p>

  <p class="calibre3" style="font-size: 15px; line-height: 19px;">&nbsp; &nbsp;Mr. Bloom, yapmış olduğu haçtan yan tarafa doğru bakarak, şefin solgun yüzünü, galiba sarılığı var bir parça, ve devasa kâğıt tabakalarını besleyen itaatkâr bobinleri gördü. Tangır çek. Tungur çek. Millercesi girmekte. Sonra ne oluyor onca kâğıda? Şey, et sarılıyor, paket yapılıyor: Envai çeşit kullanımlar, bin bir şeyde.</p>

  <p class="calibre3" style="font-size: 15px; line-height: 19px;">&nbsp; &nbsp;Sözcüklerini tangırtıların arasındaki duraklamalara ustalıkla sokuşturarak masanın bin bir çizintiyle kaplı yüzeyine çabucak çiziverdi.</p>

  <p class="calibre3" style="font-size: 15px; line-height: 19px;"><br /></p>

  <p class="calibre3" style="font-size: 15px; line-height: 19px; text-align: center;"><b><sup>KEY (E) S MÜESSESESİ</sup></b></p>

  <p class="calibre3" style="font-size: 15px; line-height: 19px;"><br /></p>

  <p class="calibre3" style="font-size: 15px; line-height: 19px;">&nbsp; &nbsp;—İşte böyle, gördünüz ya. Burda çaprazlamasına iki anahtar. Bir daire, işte burda da adı. Alexander Keyes, çay, şarap ve müskirat tüccarı. Vesaire.</p>

  <p class="calibre3" style="font-size: 15px; line-height: 19px;">&nbsp; &nbsp;Ona kendi işini öğretiyor gibi konuşmayayım.</p>

  <p class="calibre3" style="font-size: 15px; line-height: 19px;">&nbsp; &nbsp;—Siz daha iyi bilirsiniz, Kumandan, adamın tam ne istediğini Tepede yay gibi iri harflerle yazarsınız: Keyes Müessesesi.Tamam mı? Nasıl fikir ama, beğendiniz mi?</p>

  <p class="calibre3" style="font-size: 15px; line-height: 19px;">&nbsp; &nbsp;Matbaa Şefi kaşıyan elini daha alttaki kaburgalarına doğru indirdi ve kaşımasını orada sessizce sürdürdü.</p>

  <p class="calibre3" style="font-size: 15px; line-height: 19px;">&nbsp; &nbsp;—Burada istenen, dedi, "anahtar evi"ni anıştırmak. Bilirsiniz Kumandan, şu Man Adası parlamentosu. Amaç, Home Rule'u, yani özerkliği çağrıştırmak. Anlarsınız ya, Man Adası'ndan gelen turistler. Hemen gözlerine çarpacak, anladınız ya. Öyle yapabilirsiniz.</p>

  <p class="calibre3" style="font-size: 15px; line-height: 19px;">&nbsp; &nbsp;Ona şu voglionun nasıl telaffuz edildiğini anlatarak mı açıklasam acaba? Ama bunu bilmiyorsa o takdirde aklı daha da karışıverir. En iyisi vazgeç.</p>

  <p class="calibre3" style="font-size: 15px; line-height: 19px;">&nbsp; &nbsp;—Yapabiliriz öyle, dedi Matbaa Şefi. Çizimleri getirdin mi?</p>

  <p class="calibre3" style="font-size: 15px; line-height: 19px;">&nbsp; &nbsp;—Getirebilirim, dedi Mr. Bloom. Bir Kilkenny gazetesindeydi. Bir de ev çizmişler ordakinde. Bir koşu gidip sorayım. Eh, zaten dikkat çekici kısa bir yazıyla da yapabilirsiniz bunu.. Hep yaptığınız gibi yani. Seçkin, soylu bir yer işte. Özlediğiniz müessese. Falan festekiz.</p>

  <p class="calibre3" style="font-size: 15px; line-height: 19px;">&nbsp; &nbsp;Şef bir an düşündü.</p>

  <p class="calibre3" style="font-size: 15px; line-height: 19px;">&nbsp; &nbsp;—Yapılınabilinir, dedi. Üç aylık yenilesin aboneliğini de.</p>

  <p class="calibre3"></p>

  <p class="calibre3" style="text-align: justify;">&nbsp; &nbsp;Mürettiplerden biri ona uzun bir tashih nüshası getirdi. Şef sessizcene onu incelemeye koyuldu. Mr. Bloom krankların sağır edici vuruşlarını dinleyerek, harf kutularına eğilmiş sessiz dizgicilere bakarak orada dikili durdu.</p>

  <p class="calibre3" style="text-align: justify;"><br /></p>

  <p class="calibre3" style="text-align: center;"><b><sup>YAZIMSAL</sup></b></p>

  <p class="calibre3" style="text-align: justify;"><br /></p>

  <p class="calibre3" style="text-align: justify;">&nbsp; &nbsp;Yazımını doğru yapacağından emin olman lazım. Tashih sıtması. Martin Cunningham bu sabah bize hazırladığı sözcük oyununu vermeyi unuttu. Paraleli başlatan parayla zamparayı bitiren para ve adamcıktaki amcık mıydı, eğlenceli bir şeyler. İpek peki demiş de kepi ekip şefi kılaptan satan şeytan kaptana vermiş. Ne hoş, değil mi? Bizim kaptanın aşını sizin kaptan yerse, kaptandan kaptana fark vardır, elbette.</p>

  <p class="calibre3" style="text-align: justify;">&nbsp; &nbsp;Silindirini düzeltirken söylemeliydim ona. Teşekkür ederim. Eski bir şapkaya ya da öyle bir şeye ilişkin bir şeyler demeliydim. Yo. Diyebilirdim ki. Şimdi yeni gibi oldu. O zaman görecektim suratının aldığı şekli.</p>

  <p class="calibre3" style="text-align: justify;">&nbsp; &nbsp;Sllt. İlk makinenin en alt yuvgusu devingen tablasını sllt forma halinde katlanmış ilk kâğıt destesiyle birlikte sürdü. Sllt. Sllt diye dikkat çekmesi handıysa insancaydı. Konuşmak için elinden geleni yapmakta. O kapı da sllt gıcırdamakta, kapatılmak isteyerekten. Her şeyin kendine özgü bir anlatım biçimi var. Sllt.</p>

  <p class="calibre3" style="text-align: justify;"><br /></p>

  <p class="calibre3" style="text-align: center;"><b><sup>MARUF KİLİSE MENSUBU</sup></b></p>

  <p class="calibre3" style="text-align: center;"><b><sup>GAZETEYE ARADA BlR</sup></b></p>

  <p class="calibre3" style="text-align: center;"><b><sup>YAZILARINI GÖNDERİYOR</sup></b></p>

  <p class="calibre3" style="text-align: justify;"><br /></p>

  <p class="calibre3" style="text-align: justify;">&nbsp; &nbsp;Matbaa Şefi ilk tashih kâğıdını ansızın geri uzatarak dedi ki:</p>

  <p class="calibre3" style="text-align: justify;">&nbsp; &nbsp;—Dur. Başpiskoposun mektubu nerede? Telegraph'ta da tekrarlanacakmış. Nerde şu söyle adını?</p>

  <p class="calibre3" style="text-align: justify;">&nbsp; &nbsp;Çevresindeki yanıt vermeyen yaygaracı makinelere doğru bakındı.</p>

  <p class="calibre3" style="text-align: justify;">&nbsp; &nbsp;—Monks mu, efendim? Diye sordu hurufat kutusunun ordan bir ses.</p>

  <p class="calibre3" style="text-align: justify;">&nbsp; &nbsp;—Ha. Nerde Monks?</p>

  <p class="calibre3" style="text-align: justify;">&nbsp; &nbsp;—Monks!</p>

  <p class="calibre3" style="text-align: justify;">&nbsp; &nbsp;Mr. Bloom kupürünü çıkardı. Gitmenin tam zamanı.</p>

  <p class="calibre3" style="text-align: justify;">&nbsp; &nbsp;—O halde çizimi getireyim, Mr. Nannetti, dedi, iyi bir yere koyarsınız siz de eminim.</p>

  <p class="calibre3" style="text-align: justify;">&nbsp; &nbsp;—Monks!</p>

  <p class="calibre3" style="text-align: justify;">&nbsp; &nbsp;—Evet, efendim.</p>

  <p class="calibre3" style="text-align: justify;">&nbsp; &nbsp;Üç aylık abone yenileyimi. Önce biraz içimi boşaltmak istiyorum. Dene gene de. Ağustosta dayat: iyi fikir: Atçıların panayır ayı. Ballsbridge. Panayıra turist akını.</p>

  <p class="calibre3" style="text-align: justify;"><br /></p>

  <p class="calibre3" style="text-align: center;"><b><sup>MATBAANIN PlRl</sup></b></p>

  <p class="calibre3" style="text-align: justify;"><br /></p>

  <p class="calibre3" style="text-align: justify;">&nbsp; &nbsp;Dizgiodasından çıkarken yaşlı bir adamın yanından geçti, ihtiyar Monks, matbaanın piri. Elinden ne ibretin kudreti dizgiler içmiştir onun hayatı boyunca! Ölüm ilanları, birahane reklamları, nutuklar, boşanma davaları, boğulanlar. Giderek tükenmekte gücü artık. Bir köşecikte birikmiş iki kuruşu vardır muhakkak, temkinli, ağırbaşlı bir adam. Hamarattır karısı yemek pişirir, çamaşır yıkar, erimesi bir konfeksiyoncuda dikiş makinesinin başında. Divane Jane, şakası yoktur ha.</p>

  <p class="calibre3" style="text-align: justify;"><br /></p>

  <p class="calibre3" style="text-align: center;"><b><sup>VE HAMURSUZ BAYRAMI</sup></b></p>

  <p class="calibre3" style="text-align: center;"><b><sup>GELİP ÇATMIŞTI</sup></b></p>

  <p class="calibre3" style="text-align: center;"><br /></p>

  <p class="calibre3" style="text-align: justify;">&nbsp; &nbsp;Yürüyedursun, bir dizgicinin harfleri muntazaman yerleştirmesine baktı. Önce tersinden okuyor. Çabucak yapıyor bunu. Epey deneyim gerektirir. mangiD kcirtaP. Zavallı babacığımın İbranice kitabı, parmaklarını bana doğru uzatıp nasıl da okurdu sağdan sola. Fısıh. Gelen yıl Kudüs'te. Ah efendim, vay efendim! Bizi Mısır topraklarından çıkarıp esaretten esarete dolaştıran o eski zaman sergüzeştleri alleluia. Shema Israel Adonai Elohenu. Hayır, ötekisiydi. Ya o on iki biraderler, Yakubun oğulları. Ardından kuzu, kedi, köpek, sopa, su ve kasap. Sonra, ölüm meleğinin kasabı öldürmesi, onun öküzü ve köpeğin kediyi öldürmesi. Üzerinde iyice düşünene dek biraz tuhaf geliyor insana. Anlamı adalet bunun ama herkesin başkaca herkesi hakladığını söylüyor. Aslında hayat dediğin de işte bu. Ne kadar da uz eli. Alıştırma yapa yapa mükemmele ulaşılır. Parmaklarıyla görüyor dersin.</p>

  <p class="calibre3"></p>

  <p class="calibre3" style="text-align: justify;">&nbsp; &nbsp;Mr. Bloom matbaanın tangırtılı dağdağasından çıkarak merdiven sahanlığına vardı. Şimdi tramvayla onca yolu gideceğim ve bir bakacağım ki adam belki de yerinde değil. Önce telefonla arayım bir. Numarası? Ha. Citron'un evi gibi. Yirmi sekiz kırk dört.</p>

  <p class="calibre3" style="text-align: justify;"><br /></p>

  <p class="calibre3" style="text-align: center;"><b><sup>YALNIZ GENE O SABUN</sup></b></p>

  <p class="calibre3" style="text-align: justify;"><br /></p>

  <p class="calibre3" style="text-align: justify;">&nbsp; &nbsp;Merdivenden aşağı indi. Bu duvarları hangi keratalar karalamış kibritle? Bahse tutuşmuşlar garanti. Bu işlerde hep böyle ağır yağlı kokular. Ben oradayken bitişiğimizdeki Thom'dan yayılan ılık tutkal.</p>

  <p class="calibre3" style="text-align: justify;">&nbsp; &nbsp;Burnunu tıkamak için mendilini çıkardı. Ağaçkavunu? Ha, sabunu koymuştum oraya. Bu cepte kaybederim. Mendilini cebine koyarken sabunu çıkarıp pantolonunun arka cebine yerleştirdi ve düğmesini ilikledi.</p>

  <p class="calibre3" style="text-align: justify;">&nbsp; &nbsp;Karın hangi parfümü kullanıyor? Eve uğrayabilirdim: Tramvay: Bir şey unutmuşum da. Bir bakayım dedim: Önce: Giyinirken. Burda. Yo.</p>

  <p class="calibre3" style="text-align: justify;">&nbsp; &nbsp;Evening Telegraph bürosundan cırlak bir kahkaha işitildi birden. Bildim kimin sesi. Ne oldu ki? Gidip bir telefon edeyim-Ned Lambert bu.</p>

  <p class="calibre3" style="text-align: justify;">&nbsp; &nbsp;Yavaşça içeriye girdi.</p>

  <p class="calibre3" style="text-align: justify;"><br /></p>

  <p class="calibre3" style="text-align: center;"><b><sup>İRLANDA, GÜMÜŞ DENİZLERİN</sup></b></p>

  <p class="calibre3" style="text-align: center;"><b><sup>YEŞİL MÜCEVHERİ</sup></b></p>

  <p class="calibre3" style="text-align: justify;"><br /></p>

  <p class="calibre3" style="text-align: justify;">&nbsp; &nbsp;—Maaşlar ödeniyor, diye yumuşakça fısıldadı Profesör MacHugh tozlu pencerecamına doğru, ağzı çiğnediği peksimetle dolu.</p>

  <p class="calibre3" style="text-align: justify;">&nbsp; &nbsp;Mr. Dedalus, boş şöminenin önünden Ned Lambert'in alaycı yüzüne bakarak, hırçınca sordu:</p>

  <p class="calibre3" style="text-align: justify;">&nbsp; &nbsp;—Allah rızası için söyleyin, götten atmıyorlar mı bunlar şimdi?</p>

  <p class="calibre3" style="text-align: justify;">&nbsp; &nbsp;Ned Lambert, masaya oturmuş, okumasını sürdürdü:</p>

  <p class="calibre3" style="text-align: justify;">&nbsp; &nbsp;—Dahası var, çağıl çağıl derelerin akıp giderken kıvrım kıvrım kavisler çizmesi ne ilginçtir, yosunlu kıyılarını yalaya yalaya, en tatlı esintilerle ürpere ürpere, ormandaki dev ağaçların eğilen yapraklarının gölgelediği o dalgın sinesinde kayalık engellerle boğuşa boğusa Neptün 'ün kaynasan masmavi diyarına kavuşması. Buna ne diyorsun, Simon? Diye sordu gazetesinin üzerinden. Tumturaklı, değil mi.</p>

  <p class="calibre3" style="text-align: justify;">&nbsp; &nbsp;—Pilaki yapıyor, dedi Mr. Dedalus.</p>

  <p class="calibre3" style="text-align: justify;">&nbsp; &nbsp;Ned Lambert, gülerek, gazeteyi dizlerine vurdu ve dedi ki:</p>

  <p class="calibre3" style="text-align: justify;">&nbsp; &nbsp;—Eğilen yaprakların götleklediği o dalgın sinesinde. Vay anam! Vay anam!</p>

  <p class="calibre3" style="text-align: justify;">&nbsp; &nbsp;—Ve de Ksenophon, Maraton ovasına nazar eyledi, dedi Mr. Dedalus, şömineyle pencereye doğru tekrar bakıp, Maraton da denize nigâh etti.</p>

  <p class="calibre3" style="text-align: justify;">&nbsp; &nbsp;—Kâfi, kâfi, diye bağırdı Profesör MacHugh pencerenin oradan. Burama geldi yahu, istemiyorum artık.</p>

  <p class="calibre3" style="text-align: justify;">&nbsp; &nbsp;Kemirip durduğu kuru peksimetin hilâl şeklindeki kısmını yedikten sonra gene acıkıp öbür elindeki peksimeti kemirmeye hazırlandı.</p>

  <p class="calibre3" style="text-align: justify;">&nbsp; &nbsp;Ağdalı anlatımlar. Ham hum şaralop. Ned Lambert bugün izinli bakıyorum, insanın programını altüst ediyor, cenaze yani. Nüfuzluymuş diyorlar. Yaşlı Chatterton, başhâkim yardımcısı, amcasının dedesi ya da amcasının dedesinin dedesi olurmuş. Doksanına varmışmış. Ölümüne ilişkin yazıyı çoktan yazmışlardır belki de. Onlara nispet yapışmış yaşamına. Ola ki önce kendisi gider. Johnny, yer aç amcana bakiym. Pek Muhterem Hedges Eyre</p>

  <p class="calibre3" style="text-align: justify;">Chatterton. Kokozladığı zamanlar sarsak eliyle bir iki çek yazıyordur garanti. Mortoyu çekince sipaliyi vuracak. Ha berekât.</p>

  <p class="calibre3" style="text-align: justify;">&nbsp; &nbsp;—Küçük bir helecan daha, dedi Ned Lambert.</p>

  <p class="calibre3" style="text-align: justify;">&nbsp; &nbsp;—Ne oldu ki? diye sordu Mr. Bloom.</p>

  <p class="calibre3" style="text-align: justify;">&nbsp; &nbsp;—Çiçero'nun yeni bulunan bir eseri, diye yanıt verdi Profesör MacHugh azametli bir sesle. Sevgili vatanımız.</p>

  <p class="calibre3" style="text-align: justify;"><br /></p>

  <p class="calibre3" style="text-align: center;"><b><sup>KISA AMA ÖZ</sup></b></p>

  <p class="calibre3" style="text-align: justify;"><br /></p>

  <p class="calibre3" style="text-align: justify;">&nbsp; &nbsp;—Kimin vatanı? dedi Mr. Bloom.</p>

  <p class="calibre3" style="text-align: justify;">&nbsp; &nbsp;—Pek yerinde bir soru, dedi Profesör bir yandan ağzındaki peksimeti çiğneyerek. Kimin kelimesinin vurgulanması.</p>

  <p class="calibre3" style="text-align: justify;">&nbsp; &nbsp;—Dan Dawson'un vatanı, dedi Mr. Dedalus.</p>

  <p class="calibre3" style="text-align: justify;">&nbsp; &nbsp;—Dün geceki konuşması mı yani? Diye sordu Mr. Bloom.</p>

  <p class="calibre3" style="text-align: justify;">&nbsp; &nbsp;Ned Lambert başıyla onayladı.</p>

  <p class="calibre3" style="text-align: justify;">&nbsp; &nbsp;—Ama önce şunu dinle bir, dedi.</p>

  <p class="calibre3" style="text-align: justify;">&nbsp; &nbsp;Kapı içeriye doğru itilirken kapı tokmağı Mr. Bloom'un arkasına çarptı.</p>

  <p class="calibre3" style="text-align: justify;">&nbsp; &nbsp;—Affedersin, dedi J. J. O'Molloy, girerken.</p>

  <p class="calibre3" style="text-align: justify;">&nbsp; &nbsp;Mr. Bloom çevikçe yana doğru çekildi. &nbsp;</p>

  <p class="calibre3"></p>

  <p class="calibre3" style="text-align: justify;">&nbsp; &nbsp;—Ben özür dilerim, dedi.</p>

  <p class="calibre3" style="text-align: justify;">&nbsp; &nbsp;—Merhaba Jack.</p>

  <p class="calibre3" style="text-align: justify;">&nbsp; &nbsp;—Buyur. Buyur.</p>

  <p class="calibre3" style="text-align: justify;">&nbsp; &nbsp;—Merhaba.</p>

  <p class="calibre3" style="text-align: justify;">&nbsp; &nbsp;—Nasılsın Dedalus?</p>

  <p class="calibre3" style="text-align: justify;">&nbsp; &nbsp;—İyiyim. Sen nasılsın?</p>

  <p class="calibre3" style="text-align: justify;">&nbsp; &nbsp;J. J. O'Molloy başını salladı.</p>

  <p class="calibre3" style="text-align: justify;"><br /></p>

  <p class="calibre3" style="text-align: center;"><b><sup>KEYİFSİZ</sup></b></p>

  <p class="calibre3" style="text-align: justify;"><br /></p>

  <p class="calibre3" style="text-align: justify;">&nbsp; &nbsp;Bir zamanlar barodaki genç avukatlar arasında en basiretli olanıydı. Çökmüş, zavallı adam. Nefes nefese kalıp pancar kesilince sonu gelmiştir adamın. Vaziyeti vahim. Acaba hangi rüzgâr attı buraya onu. Para sıkıntısı.</p>

  <p class="calibre3" style="text-align: justify;">&nbsp; &nbsp;—Dahası var, sıra sıra dağlartn doruklarına tırmanabilseydi eğer.</p>

  <p class="calibre3" style="text-align: justify;">&nbsp; &nbsp;—Şahane görünüyorsun.</p>

  <p class="calibre3" style="text-align: justify;">&nbsp; &nbsp;—Patronu görebilir miyim? Diye sordu J. J. O'Molloy, iç kapıya doğru bakarak.</p>

  <p class="calibre3" style="text-align: justify;">&nbsp; &nbsp;—Hem de nasıl, dedi Profesör MacHugh. Girebilirsin de konuşabilirsin de. Sığınağında, Lenehan'la birlikte.</p>

  <p class="calibre3" style="text-align: justify;">&nbsp; &nbsp;J. J. O'Molloy eğik sehpaya doğru birkaç adım attı ve bir gazete cildinin pembe sayfalarını geriye doğru çevirmeye başladı.</p>

  <p class="calibre3" style="text-align: justify;">&nbsp; &nbsp;İşler kesat. Yitirilen düşler. Maneviyatı bozulmuş. Kumar. Namus borcu. Fırtına biçiyor. D. ve T. Fitzgerald'dan iyi paralar çekiyordu. Perukları, beyinlerini gösteriyor onların. Glasnevin'deki heykel gibi, açık beyinli onlar da. Express için Gabriel Conroy'a kimi yazılar hazırlıyor sanırsın. Tahsil görmüş adam. Myles Crawford Independent'e geçmiş. Şu gazetecilerin yeni bir işin kokusunu alır almaz öyle tornistan etmeleri yok mu ya. Fırıldaklar. Gündüz</p>

  <p class="calibre3" style="text-align: justify;">külahlı, gece silahlı. Hangisine inanacağını bilemezsin. Birinin dediği öbürününkine uymaz. Bir bakarsın dalaşırlar, gazetelerinde birbirlerini topa tutarlar. Sonra bir bakarsın can ciğer dost olmuşlar.</p>

  <p class="calibre3" style="text-align: justify;">&nbsp; &nbsp;—Ah dinle şunu Allah aşkına, diye yakardı Ned Lambert, Dahası var, sıra sıra dağların doruklarına tırmanabilseydik eğer...</p>

  <p class="calibre3" style="text-align: justify;">&nbsp; &nbsp;—Carcar da carcar! Diye hırçınca lafa karıştı Profesör. Kâfi yahu, ne bu böyle dut yemiş Bulgar götü gibi!</p>

  <p class="calibre3" style="text-align: justify;">&nbsp; &nbsp;—O doruklara, diye sürdürdü Ned Lambert, ki giderek yüksele yüksele ruhlarımızı arındıran, tıpkı...</p>

  <p class="calibre3" style="text-align: justify;">&nbsp; &nbsp;—Asıl ağzını arındırsın, dedi Mr. Dedalus. Sana sığındım ulu Tanrım! Di mi ya? Bir de para mı veriyorlar ona bunun için?</p>

  <p class="calibre3" style="text-align: justify;">&nbsp; &nbsp;—Tıpkı İrlandamızın her kösesini bezeyen, birtakım başka yerlerin göz kamaştırıcı ve sakinlerini gururlandırıcı övgüye layık prototiplerine rağmen, İrlandamızın asude, gizemli şafağının o tabiatüstü yarışeffaf kızartısında yükselen yemyeşil koruları, yumuşak kıvrımlı ovaları ve ilkbahar yeşili meralarıyla harikulade güzelliklerinden oluşan o emsalsiz manzaralar...</p>

  <p class="calibre3" style="text-align: justify;">&nbsp; &nbsp;—Ya ay, dedi Profesör MacHugh. Hamlet'i unutmuş.</p>

  <p class="calibre3" style="text-align: justify;"><br /></p>

  <p class="calibre3" style="text-align: center;"><b><sup>ANAYURDUNUN DORİĞİ</sup></b></p>

  <p class="calibre3" style="text-align: justify;"><br /></p>

  <p class="calibre3" style="text-align: justify;">&nbsp; &nbsp;—Ayın rahşan küresi gümüşi nurunu saçasıya kadar bekleyen o vasi uçsuz bucaksız manzaralar...</p>

  <p class="calibre3" style="text-align: justify;">&nbsp; &nbsp;—Oo! Diye haykırdı Mr. Dedalus, umutsuz bir figanı açığa vurarak. Boklu soğan yahnisi! Yeter bu kadar, Ned. Hayat çok kısa yahu.</p>

  <p class="calibre3" style="text-align: justify;">&nbsp; &nbsp;Silindir şapkasını aldı ve, gür bıyıklarını sabırsızca üfleyerek, Parmaklarıyla saçlarını taradı.</p>

  <p class="calibre3" style="text-align: justify;">&nbsp; &nbsp;Ned Lambert keyifle kıkırdayarak gazeteyi bir yana fırlattı, bir an geçti, Profesör MacHugh'un tıraşsız karagözlüklü suratından havlarcasına boğuk bir kahkaha patladı.</p>

  <p class="calibre3" style="text-align: justify;">&nbsp; &nbsp;—Hamurkâr Daw! Diye haykırdı.</p>

  <p class="calibre3" style="text-align: justify;"><br /></p>

  <p class="calibre3" style="text-align: center;"><b><sup>WETHERUP DERDİ Ki HEP</sup></b></p>

  <p class="calibre3" style="text-align: justify;"><br /></p>

  <p class="calibre3" style="text-align: justify;">&nbsp; &nbsp;Amdi basılı haliyle bunları tefe koymak tamam da, böyle şeyleri ballı börek gibi yutuveriyor millet. Zaten fırıncılık da yapmış değil mi? Bu yüzden Hamurkâr Daw demeleri. Küpünü doldurmuş neticede. Kızı motorlu taşıtlar vergi dairesindeki o adamla nişanlı. Mürüvvetini görecek. Eğlentiler. Ziyafetler. Çalgı çalınacak Wetherup anlatırdı her zaman. Midelerinden yakalayacaksın onları.</p>

  <p class="calibre3"></p>

  <p class="calibre3" style="text-align: justify;">&nbsp; &nbsp;İç kapı şiddetle açıldı ve ibik gibi dimdik telekvari saçların al-tında gaga burunlu kıpkırmızı bir yüz kendini içeriye fırlattı. Küstah mavi gözleri etrafını süzdü ve haşin sesi sordu:</p>

  <p class="calibre3" style="text-align: justify;">&nbsp; &nbsp;—Ne oluyor?</p>

  <p class="calibre3" style="text-align: justify;">&nbsp; &nbsp;—Şövalye bozuntusu işte karşınızda! Dedi Profesör MacHugh azametle.</p>

  <p class="calibre3" style="text-align: justify;">&nbsp; &nbsp;—Suslanhıyar, kes zırıldanmayı pedagog müsveddesi! Dedi gazetenin yönetmeni yanıt olarak.</p>

  <p class="calibre3" style="text-align: justify;">&nbsp; &nbsp;—Gel, Ned, dedi Mr. Dedalus, şapkasını giyerek. Bunu bir içki paklar.</p>

  <p class="calibre3" style="text-align: justify;">&nbsp; &nbsp;—İçki mi! diye bağırdı yönetmen. Ayinden önce içki yasak.</p>

  <p class="calibre3" style="text-align: justify;">&nbsp; &nbsp;—Haklısın elbet, dedi Mr. Dedalus, çıkadursun. Haydi, Ned.</p>

  <p class="calibre3" style="text-align: justify;">&nbsp; &nbsp;Ned Lambert kendisini masadan aşağıya kaydırdı. Yönetmenin mavi gözleri Mr. Bloom'un yüzüne doğru çevrilirken, bir tebessümle gölgelendi.</p>

  <p class="calibre3" style="text-align: justify;">&nbsp; &nbsp;—Bizle geliyor musun, Myles? Diye sordu Ned Lambert.</p>

  <p class="calibre3" style="text-align: justify;"><br /></p>

  <p class="calibre3" style="text-align: center;"><b><sup>ŞANLI SAVAŞLARI HATIRLARKEN</sup></b></p>

  <p class="calibre3" style="text-align: justify;"><br /></p>

  <p class="calibre3" style="text-align: justify;">&nbsp; &nbsp;—Kuzey Cork milisleri! Diye haykırdı yönetmen, şömine rafına doğru birkaç adım atarak. Her seferinde biz kazandık! Kuzey Cork ve Ispanyalı subaylar!</p>

  <p class="calibre3" style="text-align: justify;">&nbsp; &nbsp;—Nerdeydi o, Myles? Diye sordu Ned Lambert ayakkabılarının burunlarına düşünceli nazarlar yönelterek.</p>

  <p class="calibre3" style="text-align: justify;">&nbsp; &nbsp;—Ohio'da! Diye bağırdı yönetmen.</p>

  <p class="calibre3" style="text-align: justify;">&nbsp; &nbsp;—Vallahi doğru, diye onayladı Ned Lambert.</p>

  <p class="calibre3" style="text-align: justify;">&nbsp; &nbsp;Dışarıya çıkarken J. J. O'Molloy'a fısıldadı.</p>

  <p class="calibre3" style="text-align: justify;">&nbsp; &nbsp;—Kafayı üşütmeye başlamış. Vaziyeti vahim.</p>

  <p class="calibre3" style="text-align: justify;">&nbsp; &nbsp;—Ohio! Diye tizin tizi gakladı yönetmen kıpkırmızı suratını kaldırıp. Benim Ohiom!</p>

  <p class="calibre3" style="text-align: justify;">&nbsp; &nbsp;—Mükemmel bir kretikos! Dedi Profesör. Uzun, kısa ve uzun.</p>

  <p class="calibre3" style="text-align: justify;"><br /></p>

  <p class="calibre3" style="text-align: center;"><b><sup>EY, AEOLUS ARPI!</sup></b></p>

  <p class="calibre3" style="text-align: justify;"><br /></p>

  <p class="calibre3" style="text-align: justify;">&nbsp; &nbsp;Yeleğinin cebinden bir yumak mumlu diş ipliği çıkardı ve bir arca kopararak fırçalanmamış tannan iki dişinin arasından iki dişinin daha arasından gerip ustaca tıngırdattı.</p>

  <p class="calibre3" style="text-align: justify;">&nbsp; &nbsp;—Bingbang, bangbang.</p>

  <p class="calibre3" style="text-align: justify;">&nbsp; &nbsp;Mr. Bloom, ortalığın sakinleştiğini görünce, iç kapıya doğru seğirtti.</p>

  <p class="calibre3" style="text-align: justify;">&nbsp; &nbsp;—Sadece bir dakika, Mr. Crawford, dedi. Bir ilanla ilgili telefon etmem lazım. içeriye girdi.</p>

  <p class="calibre3" style="text-align: justify;">&nbsp; &nbsp;—Bu akşamki makaleden ne haber? Diye sordu Profesör MacHugh, yönetmene doğru gelip bir eliyle onun omzunu sıkıca kavrayarak.</p>

  <p class="calibre3" style="text-align: justify;">&nbsp; &nbsp;—Her şey yolunda, dedi Myles Crawford daha sakince. Merak etme sen. Merhaba, Jack. Yolunda her şey.</p>

  <p class="calibre3" style="text-align: justify;">&nbsp; &nbsp;—İyi günler, Myles, dedi J. J. O'Molloy, elinden bırakıverdiği sayfalar uysalca cildin içine düşerken. Kanada'daki şu dolandırıcılık olayı bugün çıkacak mı?</p>

  <p class="calibre3" style="text-align: justify;">&nbsp; &nbsp;İçeride telefon çıngırdadı.</p>

  <p class="calibre3" style="text-align: justify;">&nbsp; &nbsp;—Yirmi sekiz. Değil. Yirmi, iki dört, evet.</p>

  <p class="calibre3" style="text-align: justify;"><br /></p>

  <p class="calibre3" style="text-align: center;"><b><sup>KAZANANI BİLMECE</sup></b></p>

  <p class="calibre3" style="text-align: justify;"><br /></p>

  <p class="calibre3" style="text-align: justify;">&nbsp; &nbsp;Lenehan iç bürodan Sport'un prova baskılarıyla çıktı.</p>

  <p class="calibre3" style="text-align: justify;">&nbsp; &nbsp;—Altın Kupa'yı kim kazanacak, bilmek isteyen var mı? Diye sordu. O. Madden'ın bindiği Sceptre. Baskıları masanın üzerine fırlattı.</p>

  <p class="calibre3" style="text-align: justify;">&nbsp; &nbsp;Koridorda yalınayak gazete dağıtıcısı çocukların çığırtısı hızla yaklaştı ve kapı ardına dek açıldı.</p>

  <p class="calibre3" style="text-align: justify;">&nbsp; &nbsp;—Susun, dedi Lenehan. Ayak sesleri işitiyorum.</p>

  <p class="calibre3" style="text-align: justify;">&nbsp; &nbsp;Profesör MacHugh odanın ortasına doğru yürüdü ve yaltaklanan haşarı bir oğlanı yakasından yakalayıverince öbürleri kaçar adım koridordan çıkıp merdivenlerden aşağıya gözden kayboldular. Prova pelürleri hava cereyanında hışırdadı, mavi karalamaları yumyumuşak havalanıp salındı da sonra masanın altında karaya kondu.</p>

  <p class="calibre3"></p>

  <p class="calibre3" style="text-align: justify;">&nbsp; &nbsp;—Valla ben yapmadım, efendim. Beni o şişko itmişti, efendim.</p>

  <p class="calibre3" style="text-align: justify;">&nbsp; &nbsp;—At onu dışarı ve kapat kapıyı, dedi yönetmen. Fırtına patladı sanırsın.</p>

  <p class="calibre3" style="text-align: justify;">&nbsp; &nbsp;Lenehan kâğıtlarını yerden toplamaya başladı, yere ikinci eğilişinde homurdandı.</p>

  <p class="calibre3" style="text-align: justify;">&nbsp; &nbsp;—Yarış özel baskısını bekliyoruz, efendim, dedi gazeteci oğlan. Pat Farrell itmişti beni.</p>

  <p class="calibre3" style="text-align: justify;">&nbsp; &nbsp;Kapı aralığından içeriye bakmakta olan iki yüzü imledi.</p>

  <p class="calibre3" style="text-align: justify;">&nbsp; &nbsp;—İşte o, efendim.</p>

  <p class="calibre3" style="text-align: justify;">&nbsp; &nbsp;—Haydi git başımızdan, dedi Profesör MacHugh terslenerek</p>

  <p class="calibre3" style="text-align: justify;">&nbsp; &nbsp;Çocuğu iterek dışarıya çıkardı ve kapıyı arkasından çarparak kapattı.</p>

  <p class="calibre3" style="text-align: justify;">&nbsp; &nbsp;J. J. O'Molloy gazete ciltlerinin sayfalarını hışırdatarak çevirmekte, mırıldanmakta, aramaktaydı:</p>

  <p class="calibre3" style="text-align: justify;">&nbsp; &nbsp;—Devamı sayfa altı sütun dörtte.</p>

  <p class="calibre3" style="text-align: justify;">&nbsp; &nbsp;—Evet, burası Evening Telegraph, diye konuşmaktaydı Mr. Bloom iç büroda. Patron orda mı?.. Evet, Telegraph... Nereye? Haa! Hangi müzayede salonu?.. Tamam! anlaşıldı. Elbet. Orda yakalarım onu.</p>

  <p class="calibre3" style="text-align: justify;"><br /></p>

  <p class="calibre3" style="text-align: center;"><b><sup>ARDINDAN BlR ÇARPIŞMA</sup></b></p>

  <p class="calibre3" style="text-align: justify;"><br /></p>

  <p class="calibre3" style="text-align: justify;">&nbsp; &nbsp;Telefonu kapattığında zil yeniden çalmaya başladı. Aceleyle içeriye girdi ve ikinci prova baskısını yakalayıp doğrulmaya çalışan Lenehan'a bindirdi.</p>

  <p class="calibre3" style="text-align: justify;">&nbsp; &nbsp;—Pardon monsieur, dedi Lenehan, bir an ona tutunup yüzünü ekşitirken.</p>

  <p class="calibre3" style="text-align: justify;">&nbsp; &nbsp;—Kabahat bende, dedi Mr. Bloom, onun kendisine tutunmasına katlanarak. Bir yeriniz acıdı mı? Acelem var da.</p>

  <p class="calibre3" style="text-align: justify;">&nbsp; &nbsp;—Dizim, dedi Lenehan.</p>

  <p class="calibre3" style="text-align: justify;">&nbsp; &nbsp;Dizini ovuştururken suratını komikleştirdi ve sızlandı:</p>

  <p class="calibre3" style="text-align: justify;">&nbsp; &nbsp;—Anno Domini akümülasyonu.</p>

  <p class="calibre3" style="text-align: justify;">&nbsp; &nbsp;—Üzgünüm, dedi Mr. Bloom.</p>

  <p class="calibre3" style="text-align: justify;">&nbsp; &nbsp;Kapıya doğru giderek kapıyı açık tuttu, bekledi. J. J. O'MoIloy sayfaları çarpa çarpa çevirmekteydi. Girişteki merdivenlere çömelmiş gazeteci çocuklardan ikisinin çatlak sesiyle bir ağız mızıkasının şamatası koridorda yankılanıyordu.</p>

  <p class="calibre3" style="text-align: justify;">&nbsp; &nbsp;—Biz Wexfordlu kopilleriz</p>

  <p class="calibre3" style="text-align: justify;">&nbsp; &nbsp;Dövüşürken birleşir yüreğimizle ellerimiz.</p>

  <p class="calibre3" style="text-align: justify;"><br /></p>

  <p class="calibre3" style="text-align: center;"><b><sup>BLOOM ÇIKAR</sup></b></p>

  <p class="calibre3" style="text-align: justify;"><br /></p>

  <p class="calibre3" style="text-align: justify;">&nbsp; &nbsp;—Ben bi koşu Bachelor's Walk'a kadar gidiyorum, dedi Mr. su Keyes ilanı için. Bitireyim şu işi: Şu anda Dillon'daymış dediler.</p>

  <p class="calibre3" style="text-align: justify;">&nbsp; &nbsp;Bir an kararsızca ordakılerın yüzlerine baktı. Şömine rafına dayanarak başını eline yaslamış duran yönetmen, birden kolunu ta önüne uzatıverdi.</p>

  <p class="calibre3" style="text-align: justify;">&nbsp; &nbsp;—Yaylan! Dedi. Yolun açık olsun.</p>

  <p class="calibre3" style="text-align: justify;">&nbsp; &nbsp;—Hemen dönerim, dedi Mr. Bloom, aceleyle çıkarken.</p>

  <p class="calibre3" style="text-align: justify;">&nbsp; &nbsp;J. J. O'Molloy bir şey demeden, Lenehan'ın elinden prova baskılarını aldı ve hafifçe üfleyerek sayfaları açıp okumaya başladı.</p>

  <p class="calibre3" style="text-align: justify;">&nbsp; &nbsp;—Alacak o ilanı, dedi Profesör, gözleri siyah çerçeveli gözlüğünden perde aralığına dikili. Bakın piç kuruları peşine takıldı.</p>

  <p class="calibre3" style="text-align: justify;">&nbsp; &nbsp;—Göster, nerede? Diye ünledi Lenehan, pencereye koşadursun.</p>

  <p class="calibre3" style="text-align: justify;"><br /></p>

  <p class="calibre3" style="text-align: center;"><b><sup>SOKAKTA RESMİ GEÇlT</sup></b></p>

  <p class="calibre3" style="text-align: justify;"><br /></p>

  <p class="calibre3" style="text-align: justify;">&nbsp; &nbsp;İkisi de perde aralığından Mr. Bloom'un ardında sıralanmış, sonuncusu rüzgârda ak ak zikzaklayan muzip bir uçurtma gibi beyaz papyon kuyruklu, zıplaya hoplaya giden gazeteci çocuklara gülerek baktılar.</p>

  <p class="calibre3" style="text-align: justify;">&nbsp; &nbsp;—Ardından yaygara koparan şu sokak piçlerine bak. Vay ibiş, vay! Düztaban yürüyüşünü nasıl da taklit ediyorlar. Kırk beş numara, darından. Kekliği düz ovada avlarlar.</p>

  <p class="calibre3"></p>

  <p class="calibre3" style="text-align: justify;">&nbsp; &nbsp;Komik hareketlerle dans etmeye başladı ve ayaklarını sürüye sürüye şömineyi geçip baskı provalarını eline tutuşturan J. J. O'Molloy'un yanına vardı.</p>

  <p class="calibre3" style="text-align: justify;">&nbsp; &nbsp;—Ne oluyor? Dedi Myles Crawford irkilerek. Ötekiler nereye gitti?</p>

  <p class="calibre3" style="text-align: justify;">&nbsp; &nbsp;—Kim? Dedi Profesör, dönerek. The Oval'e gidip bir şeyler içeceklermiş. Paddy Hooper de orada, Jack Hall ile. Dün gece gelmişler.</p>

  <p class="calibre3" style="text-align: justify;">&nbsp; &nbsp;—Haydi öyleyse, dedi Myles Crawford. Şapkam nerede?</p>

  <p class="calibre3" style="text-align: justify;">&nbsp; &nbsp;Seri adımlarla, ceketinin yırtmacı açıla açıla, arka cebindeki anahtarlarını şıngırdata şıngırdata, arkadaki büroya gitti. Şıngırdadılar şöyle bir havada sonra tahtaya inip, yazıhanesinin çekmecesini kilitlerken Myles Crawford.</p>

  <p class="calibre3" style="text-align: justify;">&nbsp; &nbsp;— Bugün keyfi yerinde, dedi Profesör MacHugh sesini alçaltarak.</p>

  <p class="calibre3" style="text-align: justify;">&nbsp; &nbsp;—Öyle görünüyor, dedi J. J. O'Molloy, tabakasını çıkarırken dalınç içinde mırıldanırcasına, ama her zaman göründüğü gibi değildir. Kimde var en çok kibrit?</p>

  <p class="calibre3" style="text-align: justify;"><br /></p>

  <p class="calibre3" style="text-align: center;"><b><sup>BARIŞ ÇUBUĞU</sup></b></p>

  <p class="calibre3" style="text-align: justify;"><br /></p>

  <p class="calibre3" style="text-align: justify;">&nbsp; &nbsp;Profesöre bir sigara uzattı, bir de kendisi aldı. Lenehan hemen bir kibrit yakıp sigaralarını sırayla yaktı. J. J. O'Molloy tabakasını yeniden açıp ona doğru tuttu.</p>

  <p class="calibre3" style="text-align: justify;">&nbsp; &nbsp;—Thanky vous, dedi Lenehan sigarayı alırken.</p>

  <p class="calibre3" style="text-align: justify;">&nbsp; &nbsp;Yönetmen, bir kaşına yan yatırdığı hasır şapkasıyla iç bürodan çıktı. Parmağını sertçe Profesör MacHugh'a uzatarak şarkı halinde okudu:</p>

  <p class="calibre3" style="text-align: justify;">&nbsp; &nbsp;—Orunlardı şöhretti seni baştan çıkaran,</p>

  <p class="calibre3" style="text-align: justify;">&nbsp; &nbsp;Dünyaya hükmetmekti senin kalbinde yatan.</p>

  <p class="calibre3" style="text-align: justify;">&nbsp; &nbsp;Profesör uzun dudaklarını büzerek sırıttı.</p>

  <p class="calibre3" style="text-align: justify;">&nbsp; &nbsp;—Ha? Sizi gidi sefil Romalılar? Dedi Myles Crawford.</p>

  <p class="calibre3" style="text-align: justify;">&nbsp; &nbsp;Açık duran tabakadan bir sigara aldı. Lenehan, kıvrak bir hareketle onun sigarasını yakarak, dedi ki:</p>

  <p class="calibre3" style="text-align: justify;">&nbsp; &nbsp;—Susun, yepyeni bir bulmacam var!</p>

  <p class="calibre3" style="text-align: justify;">&nbsp; &nbsp;—Imperium romanum, dedi J. J. O'Molloy ılıkça. Britanyalı ya da Brixton'dan daha asil geliyor kulağa. Ateşte cazırdayan yağı hatırlatıyor insana bu kelime nedense.</p>

  <p class="calibre3" style="text-align: justify;">&nbsp; &nbsp;Myles Crawford sigarasından çektiği ilk nefesi hızla tavana doğru üfledi.</p>

  <p class="calibre3" style="text-align: justify;">&nbsp; &nbsp;—Tamam işte, dedi. O yağ biziz. Sen de ben de ateşteki o yağız. Şansımız da cehennemde bir kartopundan daha iyi sayılmaz.</p>

  <p class="calibre3" style="text-align: justify;"><br /></p>

  <p class="calibre3" style="text-align: center;"><b><sup>ESKİ ROMANIN GÖRKEMİ</sup></b></p>

  <p class="calibre3" style="text-align: justify;"><br /></p>

  <p class="calibre3" style="text-align: justify;">&nbsp; &nbsp;—Dur bi dakka, dedi Profesör MacHugh, açık ellerini yavaşça kaldırarak. Kelimeler, onların sesleri yanıltmasın bizleri. Roma yı düşünelim, hakimane, buyurgan, o üstün Roma'yı.</p>

  <p class="calibre3" style="text-align: justify;">&nbsp; &nbsp;Gömleğinin kirli fersude manşetlerinden kollarını belagat'e uzattı, bir süre durakladı ve dedi ki:</p>

  <p class="calibre3" style="text-align: justify;">&nbsp; &nbsp;—Nasıldı onların uygarlığı? Engin, ama derim ki: Pespaye de-Cloacae: Lağımlar. Çöllerdeki, dağlardaki Yahudiler dediler ki: Burada toplanalım. Yehova'ya bir tapınak inşa edelim. Romalılar, onların izinden yürüyen İngilizler gibi, ayak bastıkları her yeni sahile (bizim sahillerimize asla giremedi) sırf bu dışkıya ilişkin saplantılarını getirmişlerdir. Togasının içinde etrafını şöylece süzdü ve sürdürdü: Burada toplanıla. Bir kenef inşa edile.</p>

  <p class="calibre3" style="text-align: justify;">&nbsp; &nbsp;—Zaten, yaptıkları da buydu, dedi Lenehan. O kadim atalarımız, Guinness'in bölümünde okuduğumuz üzere, akarsulara meftun idiler.</p>

  <p class="calibre3" style="text-align: justify;">&nbsp; &nbsp;—Doğayla iç içeydiler o soylu insanlar, diye mırıldandı J. J. O'Molloy. Ama Roma hukukunu da uygulamışızdır.</p>

  <p class="calibre3" style="text-align: justify;">&nbsp; &nbsp;—Pontius Pilatus da Peygamberiydi o hukukun, diye karşılık verdi Profesör MacHugh.</p>

  <p class="calibre3" style="text-align: justify;">&nbsp; &nbsp;—Baş Baron Palles'in hikâyesini bilir misiniz? Diye sordu J. J. O'Molloy. Kraliyet Üniversitesi'ndeki bir ziyafette. Her şey usulünce giderken...</p>

  <p class="calibre3" style="text-align: justify;">&nbsp; &nbsp;—Önce benim bilmecem, dedi Lenehan. Hazır mısınız?</p>

  <p class="calibre3" style="text-align: justify;">&nbsp; &nbsp;Mr. O'Madden Burke, gri Donegal tüvidinden giysisi içinde kerliferli, koridordan içeriye girdi. Girdikten sonra, ardında Stephen Dedalus belirdi.</p>

  <p class="calibre3" style="text-align: justify;">&nbsp; &nbsp;—Entrez, mes enfantsl Diye haykırdı Lenehan.</p>

  <p class="calibre3" style="text-align: justify;">&nbsp; &nbsp;—Bu gencin bir ricası varmış, dedi Mr. O'Madden Burke tatlı bir sesle. Tecrübenin rehberliğinde Şöhretin huzuruna çıkarılan Gençlik.</p>

  <p class="calibre3"></p>

  <p class="calibre3" style="text-align: justify;">&nbsp; &nbsp;—Memnun oldum, dedi yönetmen, elini uzatarak. Pederiniz az önce çıktı.</p>

  <p class="calibre3" style="text-align: justify;"><br /></p>

  <h2 class="calibre3" style="text-align: center;"><span style="font-size: 9px; line-height: 11px;"><b>? ? ?</b></span></h2>

  <p class="calibre3" style="text-align: justify;"><br /></p>

  <p class="calibre3" style="text-align: justify;">&nbsp; &nbsp;Lenehan oradakilere dedi ki:</p>

  <p class="calibre3" style="text-align: justify;">&nbsp; &nbsp;—Susalım! Hangi renkler moral verir? Düşünün taşının, toriğinizi çalıştırın, yanıtlayın.</p>

  <p class="calibre3" style="text-align: justify;">&nbsp; &nbsp;Stephen daktilo edilmiş kâğıtları verirken, başlığını ve yazanın imzasını imledi.</p>

  <p class="calibre3" style="text-align: justify;">&nbsp; &nbsp;—Kim? Diye sordu yönetmen.</p>

  <p class="calibre3" style="text-align: justify;">&nbsp; &nbsp;Bir parçası yırtılmış.</p>

  <p class="calibre3" style="text-align: justify;">&nbsp; &nbsp;—Mr. Garrett Deasy, dedi Stephen.</p>

  <p class="calibre3" style="text-align: justify;">&nbsp; &nbsp;—Şu ihtiyar mızmız, desene, dedi yönetmen. Kim yırtmış bunu? Kıçını mı sildi dersin?</p>

  <p class="calibre3" style="text-align: justify;"><br /></p>

  <p class="calibre3" style="text-align: center;"><b><sup>Pür hiddet pupa yelken</sup></b></p>

  <p class="calibre3" style="text-align: center;"><b><sup>Eser bir kasırga güneyden</sup></b></p>

  <p class="calibre3" style="text-align: center;"><b><sup>Soluk benizli bir hortlak</sup></b></p>

  <p class="calibre3" style="text-align: center;"><b><sup>Ağzını ağzıma dayayacak.</sup></b></p>

  <p class="calibre3" style="text-align: justify;"><br /></p>

  <p class="calibre3" style="text-align: justify;">&nbsp; &nbsp;—İyi günler, Stephen, dedi Profesör, yanaşıp ordakilerin omuzlarının üzerinden bakarak. Ayak-ve-ağız mı? Yoksa siz şev mi?..</p>

  <p class="calibre3" style="text-align: justify;">&nbsp; &nbsp;Sığırsever şair.</p>

  <p class="calibre3" style="text-align: justify;"><br /></p>

  <p class="calibre3" style="text-align: center;"><b><sup>KİBAR BİR RESTORANDA REZALET</sup></b></p>

  <p class="calibre3" style="text-align: justify;"><br /></p>

  <p class="calibre3" style="text-align: justify;">&nbsp; &nbsp;—İyi günler, efendim, diye yanıtladı Stephen kızararak. Bu yazı benim değil. Mr. Garrett Deasy onu size...</p>

  <p class="calibre3" style="text-align: justify;">&nbsp; &nbsp;—Ha, tanırım onu, dedi Myles Crawford, karısını da tanırım. Öyle şirret bir acuze daha gelmemiştir bu dünyaya. Bırak ağzını ayağını, her bi yanı teneşirliktir o karının! Star and Garter'da çorbayı garsonun suratına boca ettiği o gece. Tanrım!</p>

  <p class="calibre3" style="text-align: justify;">&nbsp; &nbsp;Dünyaya günahı bir kadın getirmiş. Menelaus'un, onu terkeden karısı Helen uğruna, Yunanlılar on yıl boyunca. Breffni Prensi O'Rourke.</p>

  <p class="calibre3" style="text-align: justify;">&nbsp; &nbsp;—Karısı hayatta mı? Diye sordu Stephen.</p>

  <p class="calibre3" style="text-align: justify;">&nbsp; &nbsp;—Ya, ayrılmışlar ama, dedi Myles Crawford, gözleri daktilolu sayfayı yukarıdan aşağıya tararken, İmparatorun atları. Habsburg. Viyana siperlerinde bir İrlandalı kurtarmıştı onun hayatını. Unutmayasın! Maximilian Karl O'Donnell, irlanda'da Graf von Tirconnell. Vârisini oraya kralın Avusturya ordusunda mareşallik vermesi için göndermiş. Yabankazları. Tabii ya, böyle işte. Sakın unutmayasın!</p>

  <p class="calibre3" style="text-align: justify;">&nbsp; &nbsp;—Ama mesele surda, bunlar unutuldu mu, unutulmadı mı? dedi J. J. O'Molloy sakince, bir nal bastırgacı çevirerek. Prensin hayatını kurtarırsın, sonra başına öyle işler açılır.</p>

  <p class="calibre3" style="text-align: justify;">&nbsp; &nbsp;Profesör MacHugh ona doğru döndü.</p>

  <p class="calibre3" style="text-align: justify;">&nbsp; &nbsp;—Aksi takdirde? Dedi.</p>

  <p class="calibre3" style="text-align: justify;">&nbsp; &nbsp;—Bak anlatayım, diye başladı Myles Crawford. Bir zamanlar bir Macar...</p>

  <p class="calibre3" style="text-align: justify;"><br /></p>

  <p class="calibre3" style="text-align: center;"><b><sup>ÜMİTSİZ DAVALAR</sup></b></p>

  <p class="calibre3" style="text-align: center;"><b><sup>SOYLU MARKIZ ANILIYOR</sup></b></p>

  <p class="calibre3" style="text-align: justify;"><br /></p>

  <p class="calibre3" style="text-align: justify;">&nbsp; &nbsp;—Biz ümitsiz davalara sadık kalmışızdır daima, dedi Profesör. Bize göre muvaffakiyet, idrakin de muhayyilenin de ölümü demektir. Muvaffakiyet kazananlara asla sadakat göstermemişizdir. Onlara hizmet ediyoruz. Ruh karartıcı Latin lisanını öğretiyorum mesela ben. Lisanını öğrettiğim ırkın zihniyetinin kemale erdiği zirvede şu düstur var: Vakit nakittir. Maddiyatın tahakkümü. Domine! Tanrım! Spiritüalizme ne oldu? Hazreti Isa nerede? Lord Salisbury? West End kulübünde bir kanepe. Halbuki Yunanlılar!</p>

  <p class="calibre3" style="text-align: justify;"><br /></p>

  <p class="calibre3" style="text-align: center;"><b><sup>YA RABBI MERHAMET ET!</sup></b></p>

  <p class="calibre3" style="text-align: justify;"><br /></p>

  <p class="calibre3" style="text-align: justify;">&nbsp; &nbsp;Siyahçerçevelerinin içinden gözleri ışıklı bir tebessümle parıldadı, uzun dudaklarını daha da uzattı.</p>

  <p class="calibre3" style="text-align: justify;">&nbsp; &nbsp;—Yunanlılar! Dedi yeniden. Kyrios! Pırıl pırıl bir kelime! Sami ve Sakson ırkından olanların bilmediği sesliler. Kyrie! Zihin aydınlığı. Yunanca öğretseydim keşke, idrakin lisanını. Kyrie elesion! Kenefyapıcılarıyla lağımdöşeyicileri asla efendisi olamaz bizim ruhlarımızın. Bizler, Trafalgar'da iflâs eden Avrupa Katolik şövalyeliğinin ve Aegospotami'de Atinalı filolarla birlikte batıp giden spiritüel imparatorluğun sadık köleleriyiz - bir emperiumun değil. Evet, evet. Batıp gittiler. Pyrrhus, bir kehanete aldanarak, Yunanistan'ın makûs kaderini yenmek gayesiyle son bir teşebbüste bulundu. Ümitsiz bir davaya sadık.</p>

  <p class="calibre3" style="text-align: justify;">&nbsp; &nbsp;Yanlarından ayrılarak ağır ağır pencereye doğru yürüdü.</p>

  <p class="calibre3" style="text-align: justify;">&nbsp; &nbsp;—Savaştan kaçmadılar, dedi Mr. O'Madden Burke cansız bir sesle, ama hep yenildiler.</p>

  <p class="calibre3" style="text-align: justify;">&nbsp; &nbsp;—Hühühü! Diye sızlandı Lenehan sesini abartarak. Matineenin ikinci yarısında başına inen bir kiremit yüzünden. Zavallı, zavallı, zavallı Pyrrhus!</p>

  <p class="calibre3" style="text-align: justify;">&nbsp; &nbsp;Ardından, Stephen'ın kulağına fısıldadı:</p>

  <p class="calibre3" style="text-align: justify;"><br /></p>

  <p class="calibre3" style="text-align: center;"><b><sup>LENEHAN'IN LlMERlĞI</sup></b></p>

  <p class="calibre3" style="text-align: justify;"><br /></p>

  <p class="calibre3" style="text-align: justify;">&nbsp; &nbsp; &nbsp; &nbsp; &nbsp; <b><sup>—MacHugh Hoca anlatır hep madara</sup></b></p>

  <p class="calibre3" style="text-align: justify;"><b><sup>&nbsp; &nbsp; &nbsp; &nbsp; &nbsp; Taktığı gözlüğün rengi kara mı kara</sup></b></p>

  <p class="calibre3" style="text-align: justify;"><b><sup>&nbsp; &nbsp; &nbsp; &nbsp; &nbsp; Her bir nesneyi çift gördüğünden</sup></b></p>

  <p class="calibre3" style="text-align: justify;"><b><sup>&nbsp; &nbsp; &nbsp; &nbsp; &nbsp; Ne diye takar ki onu, sahiden?</sup></b></p>

  <p class="calibre3" style="text-align: justify;"><b><sup>&nbsp; &nbsp; &nbsp; &nbsp; &nbsp; Joe Miller'i çakamadım. Bari sen ara!</sup></b></p>

  <p class="calibre3" style="text-align: justify;"><br /></p>

  <p class="calibre3" style="text-align: justify;">&nbsp; &nbsp;Sallust'un yasını tutarken, der Mulligan. Anası hunharca öldürülen.</p>

  <p class="calibre3" style="text-align: justify;">&nbsp; &nbsp;Myles Crawford kâğıtları yan cebine tıkıştırdı.</p><!--StartFragment--><!--EndFragment-->

  <p class="calibre3" style="text-align: justify;">&nbsp; &nbsp;—İcabına bakarız, dedi. Gerisini sonra okurum, icabına bakarız.</p>

  <p class="calibre3" style="text-align: justify;">&nbsp; &nbsp;Lenehan karşı çıkarcasına ellerini kaldırdı.</p>

  <p class="calibre3" style="text-align: justify;">&nbsp; &nbsp;—Ya benim bilmecem! Dedi. Hangi renkler moral verir?</p>

  <p class="calibre3" style="text-align: justify;">&nbsp; &nbsp;—Hangi renkler mi? Derken, Mr. O'Madden Burke'ün zihni yeniden bulandı.</p>

  <p class="calibre3" style="text-align: justify;">&nbsp; &nbsp;Lenehan kıvançla duyurdu:</p>

  <p class="calibre3" style="text-align: justify;">&nbsp; &nbsp;—Mor ve al renkleri. Espriyi çaktınız mı? Mor ve kırmızı, yani al, yan yana gelince moral kelimesini verir. Ya!</p>

  <p class="calibre3" style="text-align: justify;">&nbsp; &nbsp;Mr. O'Madden Burke'ün boş yerini hafifçe dürttü. Mr O'Madden Burke zarif bir hareketle arkasına doğru, düşer gibi yaparak, şemsiyesine dayandı, sanki soluğu kesilmiş gibi inledi:</p>

  <p class="calibre3" style="text-align: justify;">&nbsp; &nbsp;—İmdat! Bir hayli halsiz hissediyorum kendimi.</p>

  <p class="calibre3" style="text-align: justify;">&nbsp; &nbsp;Lenehan, pür telaş, prova baskılarıyla, onları hışırdata hışırdata onun yüzünü yelledi.</p>

  <p class="calibre3" style="text-align: justify;">&nbsp; &nbsp;Profesör, gazete ciltlerinin ordan geri dönerek, elini Stephen ile Mr. O'Madden Burke'ün çözük kravatları üzerinde gezdirdi.</p>

  <p class="calibre3" style="text-align: justify;">&nbsp; &nbsp;—Paris, geçmişteki ve şimdiki, dedi. Komün yandaşlarına benziyorsunuz.</p>

  <p class="calibre3" style="text-align: justify;">&nbsp; &nbsp;—Bastil'i basan devrimcilere benziyorlar, dedi J. J. O'Molloy hafiften istihzalı. Yoksa Finlandiya valisini vuran siz ikiniz miydiniz? O suçun failleri sizlerdiniz muhakkak. General Bobrikoff.</p>

  <p class="calibre3" style="text-align: justify;">&nbsp; &nbsp;—Sadece teemmülen, dedi Stephen.</p>

  <p class="calibre3" style="text-align: justify;"><br /></p>

  <p class="calibre3" style="text-align: center;"><b><sup>CÜMBÜR CEMAAT</sup></b></p>

  <p class="calibre3" style="text-align: justify;"><br /></p>

  <p class="calibre3" style="text-align: justify;">&nbsp; &nbsp;—Tüm yetenekler burada, dedi Myles Crawford. Hukukçular, eğitimciler...</p>

  <p class="calibre3" style="text-align: justify;">&nbsp; &nbsp;—Er meydanı, diye katıldı Lenehan.</p>

  <p class="calibre3" style="text-align: justify;">&nbsp; &nbsp;—Edebiyatçılar, basın.</p>

  <p class="calibre3" style="text-align: justify;">&nbsp; &nbsp;—Bloom burda olsaydı, dedi Profesör. Reklamcılık, ince sanat.</p>

  <p class="calibre3" style="text-align: justify;">&nbsp; &nbsp;—Ve Madam Bloom, diye ekledi Mr. O'Madden Burke. Şan perisi. Dublin'in en birinci gözdesi.</p>

  <p class="calibre3" style="text-align: justify;">&nbsp; &nbsp;Lenehan abartılıca öksürdü.</p>

  <p class="calibre3" style="text-align: justify;">&nbsp; &nbsp;—Ihhm! Dedi sesini alçaltarak. Ay, gıcığım boğazlandı! Mezarlıkta üşütmüşüm. Kapısı açıktı da.</p>

  <p class="calibre3" style="text-align: justify;"><br /></p>

  <p class="calibre3" style="text-align: center;"><b><sup>"SENİN İÇİN ZOR OLMAZ!"</sup></b></p>

  <p class="calibre3" style="text-align: justify;"><br /></p>

  <p class="calibre3" style="text-align: justify;">&nbsp; &nbsp;Yönetmen ikircikli elini Stephen'ın omzuna dayadı.</p><!--StartFragment--><!--EndFragment-->

  <p class="calibre3" style="text-align: justify;">&nbsp; &nbsp;—Benim için bir şeyler yazmanı istiyorum, dedi. Şöyle zehir zıkkım bir yazı. Senin için zor olmaz. Yüzünden okunuyor. Gençlerin ağzından, şöyle rahatça...</p>

  <p class="calibre3" style="text-align: justify;">&nbsp; &nbsp;Yüzünden okunuyor. Gözünden okunuyor. Tembel çakal düzencinin teki.</p><!--StartFragment--><!--EndFragment-->

  <p class="calibre3" style="text-align: justify;">&nbsp; &nbsp;—Ayak-ve-ağız hastalığı! Diye haykırdı yönetmen sesinde aşağıısayıcı paylama titremleri. Milliyetçilerin Borris-in-Ossory'deki muhteşem toplantısı. Kurt masalı, işte! Galeyana gelsin millet! Zehir zemberek bir yazı yaz. Hepimizi ko içine, veryansın et velhasıl. Babasını da, Oğlunu da Ruhulkudüsü de, Jakes M'Carthy'yi de.</p><!--StartFragment--><!--EndFragment-->

  <p class="calibre3" style="text-align: justify;">&nbsp; &nbsp;—Akıl dağarcığımızda ne varsa seninle paylaşmaya hazırız hepimiz, dedi Mr. O'Madden Burke.</p>

  <p class="calibre3" style="text-align: justify;">&nbsp; &nbsp;Stephen gözlerini yönetmenin pervasız, aldırışsız gözlerine doğru kaldırdı.</p>

  <p class="calibre3" style="text-align: justify;">&nbsp; &nbsp;—Baksana, dedi J. J. O'Molloy, adam seni gazeteci güruhuna sokmaya kararlı.</p>

  <p class="calibre3"></p>

  <p class="calibre3" style="text-align: justify;"><br /></p>

  <p class="calibre3" style="text-align: center;"><b><sup>BÜYÜK GALLAHER</sup></b></p>

  <p class="calibre3" style="text-align: justify;"><br /></p>

  <p class="calibre3" style="text-align: justify;">&nbsp; &nbsp;—Senin için zor olmaz, diye yineledi Myles Crawford, yumruğunu vurgulamacasına sıkarak. Göreceksin. Ignatius Gallaher'in boş gezdiği ve Clarence'ta bilardo skorlarını tuttuğu zamanlar dediği gibi Avrupa'yı felce uğratırız evvel Allah. Gallaher, yaman gazeteciydi. Ne kalemdi ya! Nasıl ünlendi, bilir misiniz? Anlatayım. Şahane bir gazetecilik örneği sergilemişti. Seksen bir senesiydi, altı mayıs, Invincibles olaylarının çıktığı, Phoenix Park cinayetinin işlendiği zaman, zannedersem senin doğuşundan önce. Bakın göstereyim.</p>

  <p class="calibre3" style="text-align: justify;">&nbsp; &nbsp;Onları yarıp aralarından geçerek gazete ciltlerine doğru gitti.</p>

  <p class="calibre3" style="text-align: justify;">&nbsp; &nbsp;—Buraya bakın, dedi başını çevirip. New York World özel bilgi isteyen bir telgraf çekmişti. Hatırladınız mı o günü?</p>

  <p class="calibre3" style="text-align: justify;">&nbsp; &nbsp;Profesör MacHugh başıyla onayladı.</p>

  <p class="calibre3" style="text-align: justify;">&nbsp; &nbsp;—New York World, dedi yönetmen, hasır şapkasını heyecanla arkaya iterken. Orda olmuştu. Tim Kelly, şey, Kavanagh yani. Joe rady ve diğerleri. Direksiyonda Keçi-Postu. Onca yolu gitmiş, gördünüz mü?</p><!--StartFragment--><!--EndFragment-->

  <p class="calibre3" style="text-align: justify;">&nbsp; &nbsp;—Keçi-Postu, dedi Mr. O'Madden Burke. Fitzharris. Hani şu Butt Köprüsü'nün ordaki araba barınağının sahibi. Holohan anlatmıştı. Holohan'ı tanır mısınız?</p>

  <p class="calibre3" style="text-align: justify;">&nbsp; &nbsp;—Tanımaz mıyım? Dedi Myles Crawford.</p>

  <p class="calibre3" style="text-align: justify;">&nbsp; &nbsp;—Zavallı Gumley de orda, söylediğine göre, şirketin taşocağında çalışıyormuş. Gece bekçiliği yapıyormuş.</p>

  <p class="calibre3" style="text-align: justify;">&nbsp; &nbsp;Stephen hayretle döndü.</p>

  <p class="calibre3" style="text-align: justify;">&nbsp; &nbsp;—Gumley mi? Dedi. Deme yahu? Babamın arkadaşı olan, de-ğil mi?</p>

  <p class="calibre3" style="text-align: justify;">&nbsp; &nbsp;—Bırak şimdi Gumley'i diye öfkeyle bağırdı Myles Crawford Bırak Gumley'i de, taşların ocaktan kaçmamasına dikkat etsin. Şuraya baksanıza. Ignatius Gallaher ne mi yaptı? Anlatayım size. Deha, mübarek adam. Derakap</p>

  <p class="calibre3" style="text-align: justify;">çekiyor telgrafını. 17 Mart tarihli Weekly Freeman'a bakınız! O kadar. Anladınız mı?</p>

  <p class="calibre3" style="text-align: justify;">&nbsp; &nbsp;Ciltlerin sayfalarını hızla çevirerek parmağıyla bir yeri imledi.</p>

  <p class="calibre3" style="text-align: justify;">&nbsp; &nbsp;—Mesela dördüncü sayfada Bransome Kahvesi'nin reklamı var, diyelim. Anladınız mı? O kadar.</p>

  <p class="calibre3" style="text-align: justify;">&nbsp; &nbsp;Telefon zırladı.</p>

  <p class="calibre3" style="text-align: justify;"><br /></p>

  <p class="calibre3" style="text-align: center;"><b><sup>UZAK BÎR SES</sup></b></p>

  <p class="calibre3" style="text-align: justify;"><br /></p>

  <p class="calibre3" style="text-align: justify;">&nbsp; &nbsp;—Ben bakayım, dedi Profesör, yürüyerek.</p>

  <p class="calibre3" style="text-align: justify;">&nbsp; &nbsp;—B, parkın kapısı. Güzel.</p>

  <p class="calibre3" style="text-align: justify;">&nbsp; &nbsp;Titreştirdiği parmağını bir noktadan ötekine zıplatarak konduruyordu.</p>

  <p class="calibre3" style="text-align: justify;">&nbsp; &nbsp;—T, Genel Vali'nin rezidansı. C, cinayetin işlendiği mahal. K, Knockmaroon kapısı.</p>

  <p class="calibre3" style="text-align: justify;">&nbsp; &nbsp;Boynunun sarkık derisi horoz gerdanları gibi sallanıyordu. Layıkıyla kolalanmamış göğüslüğünün ucu dışarı çıkıverince, hoyrat-çasına bir hareketle onu yeleğinin içine sokuşturdu.</p>

  <p class="calibre3" style="text-align: justify;">&nbsp; &nbsp;—Alo? Burası Evening Telegraph. Alo?.. Kiminle görüşüyorum... Evet... Evet... Evet.</p>

  <p class="calibre3" style="text-align: justify;">&nbsp; &nbsp;—F'den P'ye kadar, Keçi-Postu'nun cinayet anında başka yerdeymiş süsü vermek için araba sürdüğü mesafe, Inchicore, Ro-undtown, Windy Arbour, Palmerston Park, Ranelagh. F.A.B.P. Katalavis? X, Davy'nın Upper Leeson Street'teki meyhanesi.</p>

  <p class="calibre3" style="text-align: justify;">&nbsp; &nbsp;Profesör iç kapıya geldi.</p>

  <p class="calibre3" style="text-align: justify;">&nbsp; &nbsp;—Telefonda Bloom var, dedi.</p>

  <p class="calibre3" style="text-align: justify;">&nbsp; &nbsp;—Canı cehenneme, dedi yönetmen anında. X, Davy'nin meyhanesi, tamam mı?</p>

  <p class="calibre3" style="text-align: justify;"><br /></p>

  <p class="calibre3" style="text-align: center;"><b><sup>ŞEYTANCA, PEK</sup></b></p>

  <p class="calibre3" style="text-align: justify;"><br /></p><!--StartFragment--><!--EndFragment-->

  <p class="calibre3" style="text-align: justify;">&nbsp; &nbsp;—Şeytanca, dedi Lenehan. Pek.</p><!--StartFragment--><!--EndFragment-->

  <p class="calibre3" style="text-align: justify;">&nbsp; &nbsp;—Noktası noktasına anlattı onlara, dedi Myles Crawford, tüm musibet olayı.</p>

  <p class="calibre3" style="text-align: justify;">&nbsp; &nbsp;Uyanamadığın için kurtulamayacağın bir karabasan.</p><!--StartFragment--><!--EndFragment-->

  <p class="calibre3" style="text-align: justify;">&nbsp; &nbsp;—Gözümün önünde, dedi yönetmen gururla. Onun yanındım Dick Adams, Tanrı'nın can verdiği puşlavat Corklular arasında en iyi kalpli olanı, ve bendeniz.</p>

  <p class="calibre3" style="text-align: justify;">&nbsp; &nbsp;Lenehan abartılı bir reveransla, duyurdu:</p><!--StartFragment--><!--EndFragment-->

  <p class="calibre3" style="text-align: justify;">&nbsp; &nbsp;—Madamım, adam. Ve Anastas mum satsana.</p>

  <p class="calibre3"></p><!--StartFragment--><!--EndFragment-->

  <p class="calibre3" style="text-align: justify;">&nbsp; &nbsp;—Tarihi bir olay! Diye haykırdı Myles Crawford. Prince's Street'in Cadı Karısı olmuştu oraya ilk giden. Ardından gözyaşları, intikam almak için ant içmeler vesaire. İlan vererek filan. Gregory Grey düzenlemişti hatta. Epey destek oldu bu ona. Sonra Paddy Hooper, Tay Pay onu Star'a alana dek tebelleş oldu. Şimdi Blumenfeld'le birlikte çalışıyor. Basın böyledir işte. Gazetecilik dediğin. Pyatt! Hepsinin babasıydı o!</p>

  <p class="calibre3" style="text-align: justify;">&nbsp; &nbsp;—Sansasyonel gazeteciliğin babası, diye onadı Lenehan, Chris Callinan'ın da kayınbiraderi.</p>

  <p class="calibre3" style="text-align: justify;">&nbsp; &nbsp;—Alo? Orda mısın? Evet, hâlâ burda. Sen gelsene buraya.</p>

  <p class="calibre3" style="text-align: justify;">&nbsp; &nbsp;—Nerede şimdi öyle gazeteciler, ha? Diye haykırdı yönetmen.</p>

  <p class="calibre3" style="text-align: justify;">&nbsp; &nbsp;Gazete cildini çarparak masaya koydu.</p>

  <p class="calibre3" style="text-align: justify;">&nbsp; &nbsp;—Şek peytanca, dedi Lenehan Mr. O'Madden Burke'e.</p>

  <p class="calibre3" style="text-align: justify;">&nbsp; &nbsp;—Pek zekice, dedi Mr. O'Madden Burke.</p>

  <p class="calibre3" style="text-align: justify;">&nbsp; &nbsp;Profesör MacHugh iç bürodan geldi.</p>

  <p class="calibre3" style="text-align: justify;">&nbsp; &nbsp;—Invincibles'dan bahsediyordunuz da, dedi, gördünüz mü bazı işportacıları sulh hâkimliğine çıkarmışlar...</p>

  <p class="calibre3" style="text-align: justify;">&nbsp; &nbsp;—Ha, evet, dedi J. J. O'Molloy canlanarak. Lady Dudley evine giderken geçen yılki kasırgada devrilen ağaçları görmek için parkın içinden geçmiş de, Dublin manzaralarını gösteren kartpostallardan almaya niyetlenmiş. Aldığı kartpostal da Joe Brady'nin ya da bir Numara'nın ya da Keçi-Postu'nun anısına basılanlardan biriymiş. Tam da Genel Vali'nin rezidansı önünde, düşün bir!</p>

  <p class="calibre3" style="text-align: justify;">&nbsp; &nbsp;—Sahaflarda bulursun anca öyle şeyleri, dedi Myles Crawford. Vay be! Basın ve baro! Şimdiki baroda nerede öyle Whiteside gibi, Isaac Butt gibi, ağzından bal damlayan O'Hagan gibi adamlar? Amaan, saçmalıyorum ben de. Vay be! Bir sahafın tozlu bir rafında anca.</p>

  <p class="calibre3" style="text-align: justify;">&nbsp; &nbsp;Ağzı, konuşmadan, asabi küçümseme büküntüleriyle seğirmesini sürdürdü.</p>

  <p class="calibre3" style="text-align: justify;">&nbsp; &nbsp;Bu ağzı öpmeyi arzulayacak bir kadın var mıdır? Ne bilinir? o halde niye yazdın?</p>

  <p class="calibre3" style="text-align: justify;"><br /></p>

  <p class="calibre3" style="text-align: center;"><b><sup>UYAKLAR VE NEDENLER</sup></b></p>

  <p class="calibre3" style="text-align: justify;"><br /></p>

  <p class="calibre3" style="text-align: justify;">&nbsp; &nbsp;Madam, adam. Adam madamın içinde mi? Ya da dam, adamın? Ya damdaki o şey? Herhal. Madam, endam, saydam, yordam idam. Uyaklar: Eş giysili iki kişi, birbirine benzeyen, ikişer ikişer.</p>

  <p class="calibre3" style="text-align: justify;"><br /></p>

  <p class="calibre3" style="text-align: center;">......................................la tua pace</p>

  <p class="calibre3" style="text-align: center;">..........................che parlar ti place</p>

  <p class="calibre3" style="text-align: center;">Mentre che il vento, come fa, si tace.</p>

  <p class="calibre3" style="text-align: justify;"><br /></p>

  <p class="calibre3" style="text-align: justify;">&nbsp; &nbsp;Üçer üçer yaklaştıklarını gördü kızların, yeşilli, pembeli, allı, birbirine dolanmış per l'aer perso, morlu, eflatuni, quellapacifica ori-afiamma, alev sarısı, di rimirarfepiü ardenti. Ne ki ben, kurşunlaşa-nayaklarıyla gecenin tahtelzulmeti altında tövbekar ihtiyarlar: Madam, adam: Ehram, rahim.</p>

  <p class="calibre3" style="text-align: justify;">&nbsp; &nbsp;—Söyle ne diyeceksen, dedi Mr. O'Madden Burke.</p>

  <p class="calibre3" style="text-align: justify;"><br /></p>

  <p class="calibre3" style="text-align: center;"><b><sup>HER GÜN BİR TANESİ YETER...</sup></b></p>

  <p class="calibre3" style="text-align: justify;"><br /></p>

  <p class="calibre3" style="text-align: justify;">&nbsp; &nbsp;J. J. O'Molloy, donukça gülümseyerek eldivenini yerden aldı.</p>

  <p class="calibre3" style="text-align: justify;">&nbsp; &nbsp;—Azizim Myles, dedi, sigarasının külünü silkerek, sözlerimi yanlış anlıyorsun. Cari telakkilere göre üçüncü mesleği bir meslek olarak müdafaa ettiğim yok, ama senin Corklulara mahsus ateşli tarafın gemi azıya alıyor. Henry Grattan'ı, Flood'ı, Demosthenes'i ve de Edmund Burke'yi ne diye saymayalım? Ignatius Gallaher'ı da, onun zırtapoz neşriyatının sahibi Chapelizodlu patronu Harmsworth'u da, onun Bowery'deki asparagasçı gazetelerin, dahası Paddy Kelly's Budget'ın ve Pue's Occurences'm naşiri Amerikalı yeğenini de ve bizim külyutmaz dostumuz The Skibbereen Eagle'ı biliriz hepimiz. Ne diye Whiteside gibi bir adli belagat üstadını karıştırıyorsunuz işe? Gazete, her gün bir tanesi yeter.</p>

  <p class="calibre3" style="text-align: justify;"><br /></p>

  <p class="calibre3" style="text-align: center;"><b><sup>MAZİDE KALAN GÜNLERDEN BAHİSLE</sup></b></p>

  <p class="calibre3" style="text-align: justify;"><br /></p>

  <p class="calibre3" style="text-align: justify;">&nbsp; &nbsp;—Grattan ile Flood bizim şu gazetemizde çalışırlardı, diye haykırdı suratına yönetmen, İrlandalı gönüllüler. Neredesiniz şimdi? 1763'te kurulmuş. Dr. Luces. Şimdi bulabilir misiniz John PhilpotCurran gibilerini? Öf be!</p><!--StartFragment--><!--EndFragment-->

  <p class="calibre3" style="text-align: justify;">&nbsp; &nbsp;—Hmm, dedi J. J. O'Molloy, Bushe K. C., mesela.</p><!--StartFragment--><!--EndFragment-->

  <p class="calibre3" style="text-align: justify;">&nbsp; &nbsp;—Bushe? Dedi yönetmen. Hıı, evet: Bushe, evet. Fıtratında var onun gazetecilik. Kendal Bushe, aman, Seymour Bushe yani.</p><!--StartFragment--><!--EndFragment-->

  <p class="calibre3" style="text-align: justify;">&nbsp; &nbsp;—Çoktan saf dışında kalırdı, dedi Profesör, şayet... Ama vazgeç canım.</p>

  <p class="calibre3" style="text-align: justify;">&nbsp; &nbsp;J.J. O'Molloy Stephen'a doğru döndü ve alçak sesle yavaş yavaş dedi ki:</p>

  <p class="calibre3"></p><!--StartFragment--><!--EndFragment-->

  <p class="calibre3"><span style="text-align: justify;">&nbsp; &nbsp;—</span>Hayatımda işittiğim en zarif cümlelerden biri, Seymour Bushe'un dudaklarından dökülmüştü. Kardeş öldürme davasında söylemişti onu, Childs cinayeti davası. Bushe onu savunmaktaydı.</p>

  <p class="calibre3" style="text-align: justify;"><br /></p>

  <p class="calibre3" style="text-align: center;"><b><sup>Ve kulaklarımın dehlizlerinden içeriye döküldü ki.</sup></b></p>

  <p class="calibre3" style="text-align: justify;"><br /></p>

  <p class="calibre3" style="text-align: justify;">&nbsp; &nbsp;Durun yahu, nasıl bilebilirdi ki? Uykusunda ölmüştü. Ya da öbür hikâye, iki götlü canavar?</p>

  <p class="calibre3" style="text-align: justify;">&nbsp; &nbsp;—Neymiş o? Diye sordu Profesör.</p>

  <p class="calibre3" style="text-align: justify;"><br /></p>

  <p class="calibre3" style="text-align: center;"><b><sup>ITALIA, MAGISTRA ARTIUM</sup></b></p>

  <p class="calibre3" style="text-align: justify;"><br /></p>

  <p class="calibre3" style="text-align: justify;">&nbsp; &nbsp;—Delillere dayanarak konuşuyordu, dedi J. J. O'Molloy, eski Musa şeriatının aksine Roma hukukuna dayanarak - lex talionis. Sonra da Vatikan'daki Michelangelo'nun Musa'sından da bahsetti.</p>

  <p class="calibre3" style="text-align: justify;">&nbsp; &nbsp;—Hı.</p>

  <p class="calibre3" style="text-align: justify;">&nbsp; &nbsp;—Özenebezeneseçilmiş birkaç kelime, diye girişti Lenehan. Susalım!</p>

  <p class="calibre3" style="text-align: justify;">&nbsp; &nbsp;Sükût. J. J. O'Molloy tabakasını çıkardı.</p>

  <p class="calibre3" style="text-align: justify;">&nbsp; &nbsp;Boş yere bir sessizlik. Sıradan bir durum.</p>

  <p class="calibre3" style="text-align: justify;">&nbsp; &nbsp;Müjdecibaşı kibrit kutusunu özenle çıkarıp purosunu yaktı.</p>

  <p class="calibre3" style="text-align: justify;">&nbsp; &nbsp;Zaman zaman o yabansı anı gözümün önüne getirip, kibriti Çakışının öyle minnacık, önemsiz bir eylem olduğunu ve ikimizin e yaşamlarımızın daha sonraki tüm akışını belirlediğini düşünmüşümdür.</p>

  <p class="calibre3" style="text-align: justify;"><br /></p>

  <p class="calibre3" style="text-align: center;"><b><sup>ZARİF BİR CÜMLE</sup></b></p>

  <p class="calibre3" style="text-align: justify;"><br /></p>

  <p class="calibre3" style="text-align: justify;">&nbsp; &nbsp;J- J- O'Molloy her bir sözcüğünü vurgulaya vurgulaya sürdürdü:</p>

  <p class="calibre3" style="text-align: justify;">&nbsp; &nbsp;—Şöyle anlatmış: Âdemoğlunun mukaddes suretinin o boynuzlu ve dehşetengiz, musikinin dondurulması gibi taşa hakkedilen, şayet bir heykeltıraşın muhayyilesiyle veya eliyle mermere işlenip de ruh ulviyeti kazanarak ve ruh ulviyeti neşrederek yaşamayı hak eden başka herhangi bir şey mevcut olmasa dahi yaşamayı hak eden o ebedi irfan ve ilham timsali heykel.</p>

  <p class="calibre3" style="text-align: justify;">&nbsp; &nbsp;İnce uzun elini zarifçe devindirerek sözlerini noktaladı.</p>

  <p class="calibre3" style="text-align: justify;">&nbsp; &nbsp;—Güzel! dedi Myles Crawford derakap.</p>

  <p class="calibre3" style="text-align: justify;">&nbsp; &nbsp;—İlahi bir ilham, dedi Mr. O'Madden Burke.</p>

  <p class="calibre3" style="text-align: justify;">&nbsp; &nbsp;—Beğendin mi? Diye sordu J. J. O'Molloy, Stephen'a.</p>

  <p class="calibre3" style="text-align: justify;">&nbsp; &nbsp;Kendisini bu dil ve biçemin albenisine kaptırmış olan Stephen kıpkırmızı kesildi. Tabakadan bir sigara aldı. J. J. O'Molloy tabakasını Myles Crawford'a doğru tuttu. Lenehan, daha önceki gibi yaktı onları sigaralarını ve ödülünü şunları söyleyerek aldı:</p>

  <p class="calibre3" style="text-align: justify;">&nbsp; &nbsp;—Teşekkürdan ederimdan.</p>

  <p class="calibre3" style="text-align: justify;"><br /></p>

  <p class="calibre3" style="text-align: center;"><b><sup>MANEVİYATI YÜKSEK BlR ADAM</sup></b></p>

  <p class="calibre3" style="text-align: justify;"><br /></p>

  <p class="calibre3" style="text-align: justify;">&nbsp; &nbsp;—Profesör Magennis senden bahsetmişti bana, dedi J. J. O'Molloy, Stephen'a. O malayani güruha ilişkin fikrin nedir sahiden, aynüşşems suskunu şairler: Mesela mistik üstat A. E.? Şu Blavatsky denilen karı başlattı bunları hep. İşin ledünniyatını bilen tatlı bir kocakarıydı. A. E., Amerikalı bir gazeteciye, senin şafağın köründe ona gidip bilinçlilik aşamalarına ilişkin sorular sorduğunu anlatmıştı. Magennis, senin A. E.'yle dalga geçtiğin fikrinde. Ne maneviyat var ama o adamda, Magennis'te.</p>

  <p class="calibre3" style="text-align: justify;">&nbsp; &nbsp;Benden söz etmiş. Ne demiş ki? Ne demiş ki? Bana değgin ne demiş ki? Sorma.</p>

  <p class="calibre3" style="text-align: justify;">&nbsp; &nbsp;—Sağ ol, almayım, dedi Profesör MacHugh tabakayı eliyle uzaklaştırarak. Dur bi dakka. Bak ne diyeceğim. Hayatımda dinlediğim en güzel hitabet örneği, John F. Taylor'un Üniversite Tarih Cemiyeti'nde verdiği bir nutuktu. Yargıç Mr. Fitzgibbon, şimdiki Temyiz Mahkemesi Reisi, bir konuşma yapmıştı, tartışma konusu da İrlanda dilinin yeniden doğuşunu savunan (o zamanlar bir yenilikti bu) bir makaleydi.</p>

  <p class="calibre3" style="text-align: justify;">&nbsp; &nbsp;Myles Crawford'a doğru döndü ve dedi ki:</p>

  <p class="calibre3" style="text-align: justify;">&nbsp; &nbsp;—Gerald Fitzgibbon'u tanırsın. O zaman onun hitabet tarzını da tahmin edebilirsin.</p>

  <p class="calibre3" style="text-align: justify;">&nbsp; &nbsp;—İşittiğime göre, dedi J. J. O'Molloy, Trinity College idare Meclisi'ndeymiş ve Tim Healy'nin tarafını tutuyormuş.</p><!--StartFragment--><!--EndFragment-->

  <p class="calibre3" style="text-align: justify;">&nbsp; &nbsp;—Öğrenci kıyafetli bir haspanın bir taraflarını da tutuyor dedi Mvles Crawford. Devam et, haydi?</p><!--StartFragment--><!--EndFragment-->

  <p class="calibre3" style="text-align: justify;">&nbsp; &nbsp;—Dikkat buyurun ki o konuşma, dedi Profesör, yetkin bir ha. tarafından nazikâne ve kurumlu bir edayla yapılmıştı, ve o yeni akıma ilişkin hışmının durmuş oturmuş bir dille kaşık kaşık demiyeceğim de mağrur bir insanın hakaretlerinin kepçe kepçe boşaltılmasıydı. Yeni bir akımdı bu o zamanlar. Zayıftık biz, bu yüzden de değersizdik.</p>

  <p class="calibre3" style="text-align: justify;">&nbsp; &nbsp;Uzun ince dudaklarını bir an kapatır gibi oldu, ama sürdürme isteğiyle, apaçık elini dinleyenlerine doğru kaldırdı ve başparmağı titrerken, yüzükparmağıyla siyah çerçevesine hafifçe dokunarak gözlüğünü yeniden odakladı.</p>

  <p class="calibre3" style="text-align: justify;"><br /></p>

  <p class="calibre3" style="text-align: center;"><b><sup>DOĞAÇLAMA</sup></b></p>

  <p class="calibre3" style="text-align: justify;"><br /></p>

  <p class="calibre3" style="text-align: justify;">&nbsp; &nbsp;Sesinin tonu özelliksiz, J. J. O'Molloy dedi ki:</p>

  <p class="calibre3" style="text-align: justify;">&nbsp; &nbsp;—Taylor, hatırlamanızda yarar var, oraya hasta yatağından kalkarak gitmişti. Konuşmasını önceden hazırlamış olduğunu hiç sanmıyorum, zira salonda tek bir stenograf bile yoktu. Yağsız ince yüzünü darmadağın sakalı çevreliyordu. Boynunda gevşekçe sarılmış bir atkı vardı ve ölmekte olan bir insan intibaını veriyordu (ama aslında öyle değildi).</p>

  <p class="calibre3" style="text-align: justify;">&nbsp; &nbsp;Bakışları birden ama dinginlikle J. J. O'Molloy'dan Stephen'ın yüzüne çevrildi, sonra birden, zihnini toparlarcasına yere doğru yöneldi.</p>

  <p class="calibre3" style="text-align: justify;">&nbsp; &nbsp;Eğilen başının ardından, azalmakta olan saçlarının kirlettiği mat keten yakası görünüyordu. Zihnini toparlarcasına durdu ve dedi ki:</p><!--StartFragment--><!--EndFragment-->

  <p class="calibre3" style="text-align: justify;">&nbsp; &nbsp;—Fitzgibbon'un konuşması bitince John F. Taylor cevap vermek için yerinden kalktı. Şayet yanılmıyorsam, kısaca şöyleydi söyledikleri.</p>

  <p class="calibre3" style="text-align: justify;">&nbsp; &nbsp;Başını kararlı bir biçimde dikeltti. Gözleri yeniden bir toparlandı. Gözlükcamlarının lenduha akvaryumlarında yüzen beyinsiz istiridyeler bir ileriye bir geriye giderek bir çıkış yolu aradılar.</p>

  <p class="calibre3" style="text-align: justify;">&nbsp; &nbsp;Başladı sonra:</p><!--StartFragment--><!--EndFragment-->

  <p class="calibre3" style="text-align: justify;">&nbsp; &nbsp;—Muhterem Reis Beyefendi, Hanımlar ve Beyler: Birkaç dakika önce alim dostumun İrlanda gençliğine hitaben söylediklerini büyük bir hayranlıkla dinlemiş bulunuyorum. Sanki bu memleketten çok uzaklardaki bir memlekete götürülmüş, devrimizden çok ötelerdeki bir devre girmiş gibi oldum da, kadim Mısır'da imişim ve o diyarın başrahibinin, delikanlı yaşındaki Musa'ya tevcih ettiği bir konuşmayı dinliyordum.</p>

  <p class="calibre3" style="text-align: justify;">&nbsp; &nbsp;Dinleyenleri, onu işitebilmek amacıyla, sigara dumanlar onun sözgenliğiyle çiçeklenen nahif sarmaşıklar gibi tırmanadursun, sigaraları ellerinde durdular. Kıvrıla kıvrıla çıksın dumanımı Soylu sözler var görünürde. Bakalım. Sen de deneyebilir miydin aynı şeyi yapmayı?</p>

  <p class="calibre3" style="text-align: justify;">&nbsp; &nbsp;—Ve bana öyle geldi ki o Mısırlı başrahibin yükselen sesinde de a\m mağrurane ve aynı mutaazzım tonları işitmiştim. Onun söylediği sözler de o sözlerin anlamları da bana malum olmuştu.</p>

  <p class="calibre3" style="text-align: justify;"><br /></p>

  <p class="calibre3" style="text-align: center;"><b><sup>ATALARDAN</sup></b></p>

  <p class="calibre3" style="text-align: justify;"><br /></p>

  <p class="calibre3" style="text-align: justify;">&nbsp; &nbsp;Bana malum olmuştu ki, iyi olan ve fakat tefessüh etmiş bulunan şeyler, her ne kadar son derecede iyi idilerse de iyi olmadıkları müddetçe tefessüh edebilirler. Hay kahrolası! Aziz Augustinus'tan bu.</p>

  <p class="calibre3" style="text-align: justify;">&nbsp; &nbsp;—Siz Yahudiler niçin bizim kültürümüzü, bizim dinimizi ve bizim lisanımızı kabul etmezsiniz? Sizler göçebe çobanlarsınız: Biz ise yüce bir kavmiz. Sizin ne şehirleriniz var ne de servetiniz: Bizim şehirlerimiz beşeriyet kovanları, kadırgalarımız da, üst üste üç sıra kürekti, dört sıra kürekti, envai çeşit emvali menkuleyle kürei arzın malum enginlerini yara yara dolaşır. Sizin zuhur ettiğiniz vaziyeti umumiye iptidaidir: Bizim ise bir edebiyatımız, bir diyanet teşkilatımız, kadim bir tarihimiz ve hükümet şeklimiz var.</p>

  <p class="calibre3" style="text-align: justify;">&nbsp; &nbsp;Nil.</p>

  <p class="calibre3" style="text-align: justify;">&nbsp; &nbsp;Çocuk, adam, betim.</p>

  <p class="calibre3" style="text-align: justify;">&nbsp; &nbsp;Nilkıyısında avratlar diz çökmüş, hasırsazından beşikleri: Savaşan çevik bir adam: Taşboynuzlu, taşsakallı, kalbi taş.</p>

  <p class="calibre3" style="text-align: justify;">&nbsp; &nbsp;—Siz aşiretinizin adı sanı belirsiz bir putuna taparsınız: Bizim muhteşem ve esrarengiz mabetlerimiz İsis ile Osiris'in, Horus ile Ammon Ra'nın meskenleridir. Kölelik, korku ve itibarsızlık sizde: Yıldırımlar've ummanlar bizde. İsrael kudretsizdir, üstelik çocuklarının sayısı azdır. Size derler yersiz yurtsuz serseriler, gündelikçi ırgatlar: Bizim adımız anılınca dünya âlemin ödü patlar.</p>

  <p class="calibre3"></p>

  <p class="calibre3" style="text-align: justify;">&nbsp; &nbsp;Bir ebkem açlık geğirtisi konuşmasını böldü. Sesini yükselterek bunu pervasızca bastırdı:</p>

  <p class="calibre3" style="text-align: justify;">&nbsp; &nbsp;—Lakin, Hanımlar ve Beyler, şayet genç Musa bu tarzı nazarı dinleyip de onu kabul etmiş olsa idi, o azametfüruş talkınlar karşısında boynunu eğip, ruhunu satmış olsa idi, Yahudi kavmini kölelikten asla kurtaramaz, gündüz gözüyle bulut sütunlarını asla takip edemez idi. Turu Sina'nın şahikasını aydınlatan şimşeklerin ortasında Tanrı ile asla konuşamaz, cehresinden ilham ışıkları aksede aksede ve kucağında bir sürgünün„ lisanıyla kazılı On Emir tabletlerini taşıya taşıya asla inemezdi oradan aşağıya.</p>

  <p class="calibre3" style="text-align: justify;">&nbsp; &nbsp;Konuşmasını kesip, sessizliğin tadını çıkara çıkara, yüzlerine baktı.</p>

  <p class="calibre3" style="text-align: justify;"><br /></p>

  <p class="calibre3" style="text-align: center;"><b><sup>HAYRA ALAMET DEĞİL - ONUN İÇİN!</sup></b></p>

  <p class="calibre3" style="text-align: justify;"><br /></p>

  <p class="calibre3" style="text-align: justify;">&nbsp; &nbsp;J. J. O'Molloy hafif bir üzüntüyle dedi ki:</p>

  <p class="calibre3" style="text-align: justify;">&nbsp; &nbsp;—Ama Kenan iline giremeden öldü gitti.</p>

  <p class="calibre3" style="text-align: justify;">&nbsp; &nbsp;—Ani bir - o sıralarda - gerçi - müzminleşmiş - az çok - hastalıktan - bir - yol açan - vefata - balgam tükürerek - önceleri, diye ekledi Lenehan. Ve de görkemli bir geleceği de ardında bırakarak.</p>

  <p class="calibre3" style="text-align: justify;">&nbsp; &nbsp;Bir yalınayaklılar güruhunun koridor boyunca ve sonra merdivenlerden yukarıya koşuşmaları ve yaygaraları işitildi</p>

  <p class="calibre3" style="text-align: justify;">&nbsp; &nbsp;—Hitabet sanatı budur işte, dedi Profesör karşı çıkan olmaksızın.</p>

  <p class="calibre3" style="text-align: justify;">&nbsp; &nbsp;Yel almış götürmüş. Kralların Mullaghmast ve Tara'daki orduları. Millerce ve rnillerce kulaklar pür dikkat, kirişte. Hükümdarın sözleri, rüzgârla dört bir yana yankılanıp savruluyor. Onun sesinde melce bulan bir budun. Uğultu kıyasıya. Akaşa'ya göre her yer ve her zaman içinde yer alan her şey saklıdır gökte. Ona sevgi, ona sena: Benden paso artık.</p>

  <p class="calibre3" style="text-align: justify;">&nbsp; &nbsp;Param var benim.</p>

  <p class="calibre3" style="text-align: justify;">&nbsp; &nbsp;—Baylar, dedi Stephen, gündemimizin bir sonraki maddesi olarak şu anda meclisimizin oturumuna son vermemizi önerebilir miyim?</p>

  <p class="calibre3" style="text-align: justify;">&nbsp; &nbsp;—Habibimi şaşırttın. Fransızlara özgü bir jest mi bu yaptığın? Diye sordu Mr. O'Madden Burke. Fakir der kim, kâsei şarabın, Yıllanmış Meygede'de, mecazen yani, en makbul olduğu andır bu kerahet vakti.</p><!--StartFragment--><!--EndFragment-->

  <p class="calibre3" style="text-align: justify;">&nbsp; &nbsp;—Ve bu sebepten naşi behemmehal oraya gidilecektir derhal. Gelmek isteyenler evet desin, diye duyurdu Lenehan. İstemeyenler hayır. Teklif kabul edilmiştir. Hangi meret piyizevine?.. Benim reyım: Mooney'in Yeri!</p>

  <p class="calibre3" style="text-align: justify;">&nbsp; &nbsp;Önlerine düşerek öğütledi:</p><!--StartFragment--><!--EndFragment-->

  <p class="calibre3" style="text-align: justify;">&nbsp; &nbsp;—Sert içki almak kesinlikle yasak, tamam mı? Elbet, yanına bile yaklaşmayacağız. Her hal ü kâr ve şerait altında.</p>

  <p class="calibre3" style="text-align: justify;">&nbsp; &nbsp;Hemen ardındaki Mr. O'Madden Burke şemsiyesiyle ona dostça vurarak dedi ki:</p>

  <p class="calibre3" style="text-align: justify;">&nbsp; &nbsp;—Uzatma, Macduff!</p>

  <p class="calibre3" style="text-align: justify;">&nbsp; &nbsp;—Babasının oğlu elbet! Diye haykırdı yönetmen, Stephen'ın omzuna vururken. Gidelim haydi. Nerde şu kahrolası anahtarlar?</p>

  <p class="calibre3" style="text-align: justify;">&nbsp; &nbsp;Buruş buruş olmuş daktilolu kâğıtları çıkararak cebini karıştırdı.</p>

  <p class="calibre3" style="text-align: justify;">&nbsp; &nbsp;—Ayak-ve-ağız. Ha, evet. İcabına bakarız. Bir köşede çıkarırız. Nerde şunlar? Bakarız icabına. Kâğıtları gene cebine sokuşturdu ve iç büroya girdi.</p>

  <p class="calibre3" style="text-align: justify;"><br /></p>

  <p class="calibre3" style="text-align: center;"><b><sup>ÖLME EŞEĞİM</sup></b></p>

  <p class="calibre3" style="text-align: justify;"><br /></p>

  <p class="calibre3" style="text-align: justify;">&nbsp; &nbsp;J. J. O'Molloy, yöneticinin ardından içeriye girerken, Stephen'a alçak sesle dedi ki:</p>

  <p class="calibre3" style="text-align: justify;">&nbsp; &nbsp;— Ölme eşeğim, ölme, dilerim o yazıların basıldığını görecek denli uzun yaşarsın. Myles, bir saniye.</p>

  <p class="calibre3" style="text-align: justify;">&nbsp; &nbsp;İç büroya girerek kapıyı ardından kapadı.</p>

  <p class="calibre3" style="text-align: justify;">&nbsp; &nbsp;—Gel gidelim, Stephen, dedi Profesör. Çok güzel değil mi. İlahi vizyonlara gebe. Fuit Ilium! Fırtınalı Truva'nın yağmalanması. Bu dünyanın cenneti. Bugün artık Akdeniz'in efendileri fellahlar.</p>

  <p class="calibre3" style="text-align: justify;">&nbsp; &nbsp;Peşlerinden gelen ilk gazete müvezzii çocuk merdivenlerden paldır küldür inip sokağa fırlayarak çığırdı:</p>

  <p class="calibre3" style="text-align: justify;">&nbsp; &nbsp;—Yarışları yazıyor!</p>

  <p class="calibre3" style="text-align: justify;">&nbsp; &nbsp;Dublin. Öğreneceğim çok şey var, çook.</p>

  <p class="calibre3" style="text-align: justify;">&nbsp; &nbsp;Sola dönüp Abbey Street'e saptılar.</p>

  <p class="calibre3" style="text-align: justify;">&nbsp; &nbsp;—Benim de bir vizyonum var, dedi Stephen.</p>

  <p class="calibre3" style="text-align: justify;">&nbsp; &nbsp;—Öyle mi? dedi Profesör, adımlarını uydursun diye sekerek. Crawford sonra bize katılacak.</p>

  <p class="calibre3"></p>

  <p class="calibre3" style="text-align: justify;">&nbsp; &nbsp;Bir dağıtıcı çocuk daha yanlarından şimşek gibi geçerken bağrıyordu:</p>

  <p class="calibre3" style="text-align: justify;">&nbsp; &nbsp;—Yarışları yazıyor!</p>

  <p class="calibre3" style="text-align: justify;"><br /></p>

  <p class="calibre3" style="text-align: center;"><b><sup>SEVGİLİ VE DE SÜFLİ DUBLİN</sup></b></p>

  <p class="calibre3" style="text-align: justify;"><br /></p>

  <p class="calibre3" style="text-align: justify;">&nbsp; &nbsp;Dublinliler.</p>

  <p class="calibre3" style="text-align: justify;">&nbsp; &nbsp;—Fumbally Lane'de biri elli öbürü elli üç yıl yaşamış Dublinli iki dindar ve olgun erdemli kadın var.</p><!--StartFragment--><!--EndFragment-->

  <p class="calibre3" style="text-align: justify;">&nbsp; &nbsp;—Neresiymiş orası? Diye sordu Profesör.</p><!--StartFragment--><!--EndFragment-->

  <p class="calibre3" style="text-align: justify;">&nbsp; &nbsp;—Blackpitts'ten ötede, dedi Stephen.</p>

  <p class="calibre3" style="text-align: justify;">&nbsp; &nbsp;İnsanın içini kıyan ekşi hamur kokulu ıslak gece. Duvara yaslanmış. Kadife şalının altında parıl parıl bir donyağı yüz. Kalpler çılgıncasına. Akaşa öğretisindeki bellek. Daha hızlı, sevvgiggilim!</p>

  <p class="calibre3" style="text-align: justify;">&nbsp; &nbsp;Ha dayan. Şimdi. Çekinmeden! Yaşam olsun.</p><!--StartFragment--><!--EndFragment-->

  <p class="calibre3" style="text-align: justify;">&nbsp; &nbsp;—Nelson Sütunu'nun tepesinden Dublin manzaralarını seyek istiyorIar. Kırmızı tenekeden bir posta kutusu şeklindeki kumbaralarında üç penileri on penileri biriktiriyorlar. Üç ve altı penilik paraları kumbarayı sallaya sallaya düşürüyorlar, öbürlerini bir bıçakla kanırtarak çıkarıyorlar, ikilikler ve üçlükler gümüş, birlik ve yedilikler bakır. Bonelerini ve bayramlık giysilerini giyip yağmur yağarsa diye şemsiyelerini alıyorlar.</p><!--StartFragment--><!--EndFragment-->

  <p class="calibre3" style="text-align: justify;">&nbsp; &nbsp;—Akıllı kalıklar, dedi Profesör MacHugh.</p>

  <p class="calibre3" style="text-align: justify;"><br /></p>

  <p class="calibre3" style="text-align: center;"><b><sup>BÖYLEDİR HAYAT İŞTE</sup></b></p>

  <p class="calibre3" style="text-align: justify;"><br /></p>

  <p class="calibre3" style="text-align: justify;">&nbsp; &nbsp;—Marlborough Street'te Miss Kate Collins'in işlettiği North City Restpranı'ndan bir şilin dört penilik domuz söğüşüyle dört dilim tepsiekmeği alırlar. Domuz söğüşünün hararetini gidersin diye de, Nelson Sütunu'nun altındaki bir satıcı kızdan yirmi dört ergin erik alırlar. Turnikedeki beye de üçer penilerini verdiler mi, uflaya puflaya, yardımlaşa yardımlaşa, karanlıktan korka korka, soluk soluğa gele gele, biri öbürüne domuz söğüşünü aldın mı diye sora sora, Tann'ya ve Kutsal Meryemana'ya şükrede şükrede, inerim ha diye gözdağı vere vere, mazgallardan dışarıya baka baka sarmal merdivenlerden ağır adımlarla paytak paytak yukarıya tırmanmaya başlamışlar. Tanrı'ya senalar olsun. O denli yüksek olduğunu nerden bilsinlerdi ki?</p>

  <p class="calibre3" style="text-align: justify;">&nbsp; &nbsp;Adları Anne Kearns ve Florence MacCabe'dir. Anne Kearns'ın lumbagosu vardır, bunun için belini, bir hanım dostunun Pasyonist bir rahipten edinerek kendisine verdiği bir şişe dolusu Lourdes suyu ile ovuşturur. Florence MacCabe ise, her cumartesi, akşam yemeklerinde bir porsiyon domuz paçasıyla bir şişe Double-X birası alır.</p><!--StartFragment--><!--EndFragment-->

  <p class="calibre3" style="text-align: justify;">&nbsp; &nbsp;—Zıt kardeşler, dedi Profesör başını iki kez eğerek, iki erdemli balık. Gözümün önüne getirebiliyorum. Nerde kaldı şu dostumuz?</p>

  <p class="calibre3" style="text-align: justify;">&nbsp; &nbsp;Başını çevirdi.</p>

  <p class="calibre3" style="text-align: justify;">&nbsp; &nbsp;Basamaklardan bağrış çağrış aşağıya koşuşarak inen bir alay gazeteci çocuk dört bir yana dağıldı. Hemen artlarından Myle Crawford, yüzü şapkasıyla halelenmiş, J. J. O'Molloy'la konuşarak merdivenin başında gözüktü.</p>

  <p class="calibre3" style="text-align: justify;">&nbsp; &nbsp;—Haydin artık, diye haykırdı Profesör, kolunu sallayarak.</p>

  <p class="calibre3" style="text-align: justify;">&nbsp; &nbsp;Yeniden Stephen'ın yanında yürümeye koyuldu.</p>

  <p class="calibre3" style="text-align: justify;">&nbsp; &nbsp;—Evet, dedi, görebiliyorum onları.</p>

  <p class="calibre3" style="text-align: justify;"><br /></p>

  <p class="calibre3" style="text-align: center;"><b><sup>BLOOM'UN DÖNÜŞÜ</sup></b></p>

  <p class="calibre3" style="text-align: justify;"><br /></p>

  <p class="calibre3" style="text-align: justify;">&nbsp; &nbsp;Irish Catholic ve Dublin Penny Journal bürolarının orda haşarı gazeteci çocukların hücumuna uğrayan Mr. Bloom soluk soluğa seslendi:</p>

  <p class="calibre3" style="text-align: justify;">&nbsp; &nbsp;—Mr. Crawford! Bir saniye!</p>

  <p class="calibre3" style="text-align: justify;">&nbsp; &nbsp;—Telegraph! Yarışları yazıyor!</p>

  <p class="calibre3" style="text-align: justify;">&nbsp; &nbsp;—Ne var? Dedi Myles Crawford, adımını yavaşlatıp.</p>

  <p class="calibre3" style="text-align: justify;">&nbsp; &nbsp;Dağıtıcı çocuklardan biri Mr. Bloom'un yüzüne doğru ünledi:</p>

  <p class="calibre3" style="text-align: justify;">&nbsp; &nbsp;—Rathmines'de büyük felaket! Bir çocuk körükte incinmiş!</p>

  <p class="calibre3" style="text-align: justify;"><br /></p>

  <p class="calibre3" style="text-align: center;"><b><sup>YÖNETMENLE GÖRÜŞME</sup></b></p>

  <p class="calibre3" style="text-align: justify;"><br /></p>

  <p class="calibre3" style="text-align: justify;">&nbsp; &nbsp;—Bizim şu ilan, dedi Mr. Bloom inlercesine, çocukları yara yara merdivenlere doğru ilerledi ve cebinden gazete kupürünü çıkardı. Mr. Keyes'le az önce görüştüm. Reklamları iki aylığına yenileyeceklerini söyledi. Sonra düşünecekmiş. Ama Telegraph'ın pembe kâğıtlı hafta sonu ekinde de onun hakkında bir yazı basmanızı istiyor. Şayet gecikilmediyse hemen metni hazırlasın, diyor ben zaten Kumandan Nannetti'ye Kilkenny People'dan örneği alacağımı söyledim. Milli Kütüphane arşivinden bulabilirim. Keyes Müessesesi, anladınız mı? Adı Keyes de. Adıyla bir oyun yani. Ama yenilemeye söz verdi gibi bir şey. Sadece gazetede biraz pohpohlayalım istiyor. Ona ne söyleyeyim, Mr. Crawford?</p>

  <p class="calibre3" style="text-align: justify;"><br /></p>

  <p class="calibre3" style="text-align: center;"><b><sup>G. Ö.</sup></b></p>

  <p class="calibre3" style="text-align: justify;"><br /></p>

  <p class="calibre3" style="text-align: justify;">&nbsp; &nbsp;—Git ona, götümü öpsün, diyor de! Dedi Myles Crawford bi de vurgular gibi kolunu uzatarak. Sakın unutma, emi?</p>

  <p class="calibre3" style="text-align: justify;">&nbsp; &nbsp;Küstahlık bu. Aman dikkat fırtına kopabilir. Hepsi içmeye gidiyor. Kol kola. Lenehan'ın denizci kasketi arkalarında kepçekuyruk pozunda. Mutat kuyruk sallamalar. Acaba onları, heyecana getiren genç Dedalus mu ola? Ayağındaki fotinler bitirim bugün. Son gördüğümde topukları meydandaydı. Bataklıkta yürümüş, belli. &nbsp;Dikkatsiz çocuk. Irishtown'da ne işi varmış ki?</p>

  <p class="calibre3" style="text-align: justify;">&nbsp; &nbsp;—Tamam, dedi Mr. Bloom, gözlerini yönetmene çevirip gene, eskizi bulabilirsem o takdirde kısa bir yazı yazmaya değer sanırım Reklamı verir, herhalde. Söyleyim ona...</p>

  <p class="calibre3" style="text-align: justify;"><br /></p>

  <p class="calibre3" style="text-align: center;"><b><sup>I. K. G. H. G. Ö.</sup></b></p>

  <p class="calibre3" style="text-align: justify;"><br /></p><!--StartFragment--><!--EndFragment-->

  <p class="calibre3" style="text-align: justify;">&nbsp; &nbsp;—İrlanda krallığı gibi hürmetli götümü öpsün, diye omzunun üzerinden yüksek sesle haykırdı Myles Crawford.<br /></p>

  <p class="calibre3" style="text-align: justify;">&nbsp; &nbsp;Mr. Bloom pirelenerek durdu ve tam gülümseyecekken silkinip yürümeye başladı.</p>

  <p class="calibre3" style="text-align: justify;"><br /></p>

  <p class="calibre3" style="text-align: center;"><b><sup>PARA BULMAK</sup></b></p>

  <p class="calibre3" style="text-align: justify;"><br /></p>

  <p class="calibre3" style="text-align: justify;">&nbsp; &nbsp;—Nulla bona, Jack, dedi, elini çenesine kaldırırken. Na, burama geldi. Benim de iflahım kesik durumda. Daha şu geçen hafta bana yemek ısmarlayacak birini arıyordum. Üzgünüm, Jack. Başına geleni çekmen gerekecek. Keşke yapabileceğim bir şey olsaydı.</p>

  <p class="calibre3" style="text-align: justify;">&nbsp; &nbsp;J. J. O'Molloy sorutarak sessizcene yürümekteydi. Öndekilere yetişerek yan yana yürüdüler.</p>

  <p class="calibre3" style="text-align: justify;">&nbsp; &nbsp;—Domuz söğüşleriyle ekmeklerini yiyip yirmi parmaklarını ekmeğin sarılı olduğu kâğıda sildikte, parmaklıklı korkuluğa yaklaşırlar.</p>

  <p class="calibre3" style="text-align: justify;">&nbsp; &nbsp;—Bakın ne ilginç, dedi Profesör, Myles Crawford'a. Evde kalmış iki Dublinli yaşlı Madama Nelson Sütunu'nun tepesinde.</p>

  <p class="calibre3" style="text-align: justify;"><br /></p>

  <p class="calibre3" style="text-align: center;"><b><sup>NE SÜTUN YA! DEDİ</sup></b></p>

  <p class="calibre3" style="text-align: center;"><b><sup>BİR NUMARALI ÇALIK KALIK</sup></b></p>

  <p class="calibre3" style="text-align: justify;"><br /></p><!--StartFragment--><!--EndFragment-->

  <p class="calibre3" style="text-align: justify;">&nbsp; &nbsp;—Yeni bir şey bu, dedi Myles Crawford, iyi bir yazı çıkar bundan. Edi ile Büdü devriye geziyorlar, iki yaşlı acyocu desene.</p><!--StartFragment--><!--EndFragment-->

  <p class="calibre3" style="text-align: justify;">&nbsp; &nbsp;—Ama kulenin devrileceğinden korkuyorlar, diye sürdürdü Stephan. Çatılara bakıp hangi kilise nerde diye tartışıyorlar: Mavi kubbeli Rathmines, Adam and Eve, Saint Laurence O'Toole. Ama&nbsp;aşağılara bakmak başlarını döndürdüğü için eteklerini yukarı çekiyorlar...</p>

  <p class="calibre3" style="text-align: justify;"><br /></p>

  <p class="calibre3" style="text-align: center;"><b><sup>AH ŞU BİRAZCIK DELİDUMAN</sup></b></p>

  <p class="calibre3" style="text-align: center;"><b><sup>KADINLAR</sup></b></p>

  <p class="calibre3" style="text-align: justify;"><br /></p>

  <p class="calibre3" style="text-align: justify;">&nbsp; &nbsp;—Hop dedik, dedi Myles Crawford. Kendini şiirselliğe kaptırmaca yok. Başpiskoposluk bölgesindeyiz şu anda.</p>

  <p class="calibre3" style="text-align: justify;">&nbsp; &nbsp;—Ve çizgili jüponlarının üzerine oturup üst taraftaki teksaplı zinakârın heykelini inceliyorlar.</p>

  <p class="calibre3" style="text-align: justify;">&nbsp; &nbsp;—Teksaph zinakâr! Diye ünledi Profesör. Bu hoşuma gitti. Anlamlı bir şey. Ne demek istediğini anlıyorum.</p>

  <p class="calibre3" style="text-align: justify;"><br /></p>

  <p class="calibre3" style="text-align: center;"><b><sup>İKİ HANIMEFENDİ DUBLİNLİ</sup></b></p>

  <p class="calibre3" style="text-align: center;"><b><sup>HEMŞERİLERİNE, AEROLİT</sup></b></p>

  <p class="calibre3" style="text-align: center;"><b><sup>ZANNEDİLEN MİNİK UÇANTOPAKLAR</sup></b></p>

  <p class="calibre3" style="text-align: center;"><b><sup>SUNDU</sup></b></p>

  <p class="calibre3" style="text-align: justify;"><br /></p>

  <p class="calibre3" style="text-align: justify;">&nbsp; &nbsp;—Sonra boyunları tutulmaya başlar, dedi Stephen, artık ne aşağıya ne yukarıya bakmaya ne de konuşmaya takatları kalmıştır. Erik torbasını aralarına yerleştirir ve erikleri birer birer yerken bir yandan da ağızlarından sızan eriksularını mendilleriyle silerler ve erikçekirdeklerini yavaşça korkuluktan aşağı tükürüverirler.</p>

  <p class="calibre3" style="text-align: justify;">&nbsp; &nbsp;Birden gencecik bir kahkaha patlatarak konuşmasını noktaladı. Lenehan ve Mr. O'Madden Burke, işiterek, başlarını çevirdiler, gelmelerini imleyerek Mooney'in Yeri'ne doğru önden yürüdüler.</p>

  <p class="calibre3"></p>

  <p class="calibre3" style="text-align: justify;">&nbsp; &nbsp;—Bu kadar mı? Diye sordu Myles Crawford. Aman bir muzırlık çıkarmasınlar da.</p>

  <p class="calibre3" style="text-align: justify;"><br /></p>

  <p class="calibre3" style="text-align: center;"><b><sup>BİR SOFİST CAKALI HELEN</sup></b></p>

  <p class="calibre3" style="text-align: center;"><b><sup>MEYDANININ KÖŞE BlNGlSlNE</sup></b></p>

  <p class="calibre3" style="text-align: center;"><b><sup>BİNDİRDİ. ISPARTALILAR</sup></b></p>

  <p class="calibre3" style="text-align: center;"><b><sup>AZIDIŞLERINI GICIRDATTI.</sup></b></p>

  <p class="calibre3" style="text-align: center;"><b><sup>ITHAKALILAR PENELOPE'Yl ŞAMPİYON</sup></b></p>

  <p class="calibre3" style="text-align: center;"><b><sup>İLAN ETTİ.</sup></b></p>

  <p class="calibre3" style="text-align: center;"><br /></p>

  <p class="calibre3" style="text-align: justify;">&nbsp; &nbsp;—Sofist Georgias'ın öğrencisi Antisthenes'i hatırlatıyorsun bana, dedi Profesör. Onun kendisine mi yoksa başkalarına mı daha şedit davrandığını kimse anlayamaz derler. Asil bir babayla bir köle kadının evladıymış. Güzellik beratını Argive Helen'den alarak yoksul Penelope'a verdiğini açıklayan bir de kitap yazmıştır.</p>

  <p class="calibre3" style="text-align: justify;">&nbsp; &nbsp;Yoksul Penelope. Zengin Penelope.</p>

  <p class="calibre3" style="text-align: justify;">&nbsp; &nbsp;O'Connell Street'i geçmeye hazırlandılar.</p>

  <p class="calibre3" style="text-align: justify;"><br /></p>

  <p class="calibre3" style="text-align: center;"><b><sup>ALO ALO, SANTRAL!</sup></b></p>

  <p class="calibre3" style="text-align: justify;"><br /></p>

  <p class="calibre3" style="text-align: justify;">&nbsp; &nbsp;Rathmines'a, Rathfarnham, Blackrock, Kingstown ve Dalkey, Sandymount Green, Ringsend ve Sandymount Tower, Donnybrook Palmerston Park ve Upper Rathmines'a gidişli dönüşlü sekiz güzergâh üzerindeki çeşitli noktalarda tramvaylar kısa devre yüzünden her biri hareketsiz, sabit cereyan kollarıyla raylarında bekleştiler. Binek arabaları, faytonlar, tevzi kamyonetleri, posta vanları, özel kupa arabaları, şişe dolu kasaları takır tukur gazlı madensuyu kamyonları hızlı hızlı takırdaya tukurdaya, atlarının peşinde geçtiler.</p>

  <p class="calibre3" style="text-align: justify;"><br /></p>

  <p class="calibre3" style="text-align: center;"><b><sup>NE? - VE DAHİ - NEREDE?</sup></b></p>

  <p class="calibre3" style="text-align: justify;"><br /></p>

  <p class="calibre3" style="text-align: justify;">&nbsp; &nbsp;—Ama ne denirdi onlara, yahu? Diye sordu Myles Crawford. O erikleri nerden bulmuşlar?</p>

  <p class="calibre3" style="text-align: justify;"><br /></p>

  <p class="calibre3" style="text-align: center;"><b><sup>VİRJİLYEN, DİYOR PEDAGOG.</sup></b></p>

  <p class="calibre3" style="text-align: center;"><b><sup>ÖĞRENCİ YAŞLI MUSA'YI TUTUYOR</sup></b></p>

  <p class="calibre3" style="text-align: justify;"><br /></p>

  <p class="calibre3" style="text-align: justify;">&nbsp; &nbsp;—Onlara, şey, dedi profesör, düşünmek için upuzun dudaklarını açarak. Onlara, dur bakayım. Onlara, Deus nobis haec otia fecit, denir.<br /></p>

  <p class="calibre3" style="text-align: justify;">&nbsp; &nbsp;—Yo, dedi Stephen. Ben onlara, Pisgah Dağı'ndan Filistin'e bir Bakış ya da Erik Masalı diyorum.</p>

  <p class="calibre3" style="text-align: justify;">&nbsp; &nbsp;—Ha evet, dedi Profesör.</p>

  <p class="calibre3" style="text-align: justify;">&nbsp; &nbsp;Ziyadesiyle güldü.</p><!--StartFragment--><!--EndFragment-->

  <p class="calibre3" style="text-align: justify;">&nbsp; &nbsp;—Anladım, dedi gene yeniden keyiflenip. Musa ile Adanmış Topraklar. Ona bu fikri veren biziz, diye ekledi J. J. O'Molloy'a dönüp.</p>

  <p class="calibre3" style="text-align: justify;"><br /></p>

  <p class="calibre3" style="text-align: center;"><b><sup>BU GÜZEL HAZİRAN GÜNÜNDE</sup></b></p>

  <p class="calibre3" style="text-align: center;"><b><sup>İLGİ ODAĞI HORATIO'DUR</sup></b></p>

  <p class="calibre3" style="text-align: center;"><br /></p>

  <p class="calibre3" style="text-align: justify;">&nbsp; &nbsp;J. J. O'Molloy heykele doğru yanlamasına isteksiz bir bakış attı ve hiç ses etmedi.</p>

  <p class="calibre3" style="text-align: justify;">&nbsp; &nbsp;—Anladım, dedi Profesör.</p>

  <p class="calibre3" style="text-align: justify;">&nbsp; &nbsp;Sir John Gray'in çevresindeki kaldırımda durdu ve acı gülümsemesinin yüzünde yarattığı anaforun arasından yükseklerdeki Nelson'a doğru baktı.</p>

  <p class="calibre3" style="text-align: justify;"><br /></p>

  <p class="calibre3" style="text-align: center;"><b><sup>EKSİLEN RAKAMLAR KART KOKOROZLARI</sup></b></p>

  <p class="calibre3" style="text-align: center;"><b><sup>PEK KEYİFLENDİRDİ. İĞNECİ ANNE,</sup></b></p>

  <p class="calibre3" style="text-align: center;"><b><sup>FİTNECİ FLO - AMA HAKSIZ MI YANİ</sup></b></p>

  <p class="calibre3" style="text-align: center;"><b><sup>ONLAR?</sup></b></p>

  <p class="calibre3" style="text-align: center;"><br /></p>

  <p class="calibre3" style="text-align: justify;">&nbsp; &nbsp;—Teksaplı zinakâr, dedi çirkin çirkin gülümseyerek. Vallahi pek hoş, billahi pek hoş.</p>

  <p class="calibre3" style="text-align: justify;">&nbsp; &nbsp;—O kart hatunları da pek heyecanlandırmıştır, dedi Myles Crawford, Yaradan'a sorulup da öğrenilebilseydi gerçek.</p>
</body>
</html>
