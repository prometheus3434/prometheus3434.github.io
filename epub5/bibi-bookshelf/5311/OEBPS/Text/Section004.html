<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <meta content="Atlantis Word Processor 1.6.5.9" name="Generator" />

  <title>Ulysses</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="nomargin">
  <h5 class="calibre3" style="text-align: center;"><br /></h5>

  <h5 class="calibre3" style="text-align: center;"><br /></h5>

  <h5 class="calibre3" style="text-align: center;">&nbsp;II</h5>

  <p class="calibre3"><br /></p>

  <p class="calibre3"><br /></p>

  <h5 class="calibre3" style="text-align: center;">4</h5>

  <p class="calibre3" style="text-align: justify;">&nbsp;&nbsp;</p>

  <p class="calibre3" style="text-align: justify;"><br /></p>

  <p class="calibre3" style="text-align: justify;">&nbsp; &nbsp;MR. LEOPOLD BLOOM KASAPLIK HAYVANLARIN SAKAtatıyla kümes hayvanlarının iç organlarını büyük bir iştiha ile yerdi, içine ciğeri kıyılmış koyu kıvamlı tavuk çorbasına, yenilmesi kıtır kıtır taşlıklara, fırında yürek dolmasına, dilinip ekmekkırıntısına bulanarak kızartılmış karaciğere, morinabalıgı yumurtasının tavasına bayılırdı. Hepsinden çok, damağını belli belirsiz yakan hafif idrar kokulu koyun böbreği ızgarasını severdi.</p>

  <p class="calibre3" style="text-align: justify;">&nbsp; &nbsp;Karısının kahvaltı şeylerini yuvalı tepsiye yerleştirmek amacıyla mutfakta patırtı çıkarmadan dolanırken böbrekleri düşünmekteydi. Mutfağın loş havası çivi kesiyordu ya, dışarda tatlı bir yaz sabahı kucaklıyordu her yanı. O yüzden içi kazınmaya başlamıştı bir parça.</p>

  <p class="calibre3" style="text-align: justify;">&nbsp; &nbsp;Kömürler korlaşmaktaydı.</p>

  <p class="calibre3" style="text-align: justify;">&nbsp; &nbsp;Bir dilim tereyağlı ekmek daha: Üç, dört: Yeter. Molly, tabağının tepeleme doldurulmasından hoşlanmaz. Tamam. Mr. Bloom tepsiyi bırakıp ocaktaki çaydanlığı kaldırdı ve hafif eğerek suyu kaynamaya bıraktı. Çaydanlık, sağır ve gebeş, kurulduğu yerden gagasını uzatmıştı. Çayımız az sonra hazır. iyi. Ağzım kurumuş.</p>

  <p class="calibre3" style="text-align: justify;">&nbsp; &nbsp;Kedi, kuyruğunu dikmiş, masanın bir ayağını kasıla kasıla döndü.</p>

  <p class="calibre3" style="text-align: justify;">&nbsp; &nbsp;—Mkgnau!</p>

  <p class="calibre3" style="text-align: justify;">&nbsp; &nbsp;—O, sen misin? Dedi Mr. Bloom, ocaktan başını çevirip.</p>

  <p class="calibre3" style="text-align: justify;">&nbsp; &nbsp;Kedi mırnavlayarak yanıt verdi ve mırnavlaya mırnavlaya masanın bir ayağını gene kasıla kasıla döndü. Yazı masamın üzerinde de böyle kasılarak yürüyor kâfir. Grr. Ensemi kaşı. Grr.</p>

  <p class="calibre3" style="text-align: justify;">&nbsp; &nbsp;Mr. Bloom merakla, rikkatle bu kemiksiz siyah gövdeye baktı- Mükemmel hayvan: ipek kürkünün parlaklığı, kuyruğunun dip altındaki beyaz düğmesi, yeşil par par gözleri. Elleri dizlerinde, kediye doğru eğildi.</p>

  <p class="calibre3" style="text-align: justify;">&nbsp; &nbsp;—Minnoşun sütü, dedi.</p>

  <p class="calibre3" style="text-align: justify;">&nbsp; &nbsp;—Mrkgnau! Diye ünledi kedi.</p>

  <p class="calibre3">&nbsp; &nbsp;Aptal derler bir de. Onlar söylenenleri bizden iyi anlıyor. İşi ne gelen ne varsa anlıyor. Bir de kinci olurlar. Hain. Doğası böyle. Tuhaf, farelerin cıyakladığı olmaz. Bundan hoşlanıyor ihtimal. Ben ona nasıl görünüyorum acaba. Kule gibi yüksek? Yo, üstümden atlayabilir.</p>

  <p class="calibre3" style="text-align: justify;">&nbsp; &nbsp;—Tavuklardan korkuyor kerata, dedi latifeten. Gıtgıtgıdaklarından korkuyor. Bu minnoş kadar aptal bir minnoş görmedim vallahi.</p>

  <p class="calibre3" style="text-align: justify;">&nbsp; &nbsp;—Mrkgnau! Diye carladı kedi.</p>

  <p class="calibre3" style="text-align: justify;">&nbsp; &nbsp;Sütbeyazı dişlerini göstere göstere sızlanarak ve uzun uzun miyavlarken, istekli utangaççakapattığı gözlerini yukarıya doğru çevirip kırptı. Mr. Bloom kedinin, açgözlülükten yeşim taşına dönene dek kıstığı koyu gözlerine baktı. Sonra dolaptan, Hanlon'un sütçüsünün daha yeni doldurduğu tencereyi alarak, ılıkköpüklü sütü bir fincan tabağına döküp yavaşça yere koydu.</p>

  <p class="calibre3" style="text-align: justify;">&nbsp; &nbsp;—Gurrhr! Diye guruldayarak koştu, diliyle yalamaya başladı.</p>

  <p class="calibre3" style="text-align: justify;">&nbsp; &nbsp;Kedi üç kez eğilip usul usul yalarken, Mr. Bloom onun bıyıklarının zayıf ışıkta tel tel pırıldayışına baktı. Onları kesersen artık fare peşinde koşmadıkları doğru mu acep. Niçin? Karanlıkta parıldar, kuşkusuz, uçları. Karanlıkta bir bakıma dokunaçtır, belki de.</p>

  <p class="calibre3" style="text-align: justify;">&nbsp; &nbsp;Kedinin yalayışını dinledi. Jambonlu yumurta, istemez. Bu sıcaklarda iyi yumurta hak getire. Şöyle temiz güzel bir su içeyim. Perşembe: Buckley'den koyun böbreği de alınmaz bugün. Tereyağında pişirirdim, karabiberli falan. En iyisi, Dlugacz'dan domuz böbreği almak. Çayın suyu kaynayadursun. Kedinin yalayışları yavaşladı, fincantabağını tertemiz yapmış. Dilleri niçin sert olur öyle? Daha iyi yalayabilsin, tüm girintilerini kabın. Yiyebileceği bir şey? Çevresine bakındı. Yok.</p>

  <p class="calibre3" style="text-align: justify;">&nbsp; &nbsp;Ayağında hafifçe gıcırtılı potinler, merdivenlerden sofaya çıktı, yatak odasının önünde duraladı. Kahvaltıda güzel bir şeyler ister. Sabahları ince dilinmiş ekmekle tereyağına bayılır. Ama bakarsın: Arada bir de.</p>

  <p class="calibre3" style="text-align: justify;">&nbsp; &nbsp;Tamtakır sofada sesini alçaltarak dedi ki:</p>

  <p class="calibre3" style="text-align: justify;">&nbsp; &nbsp;—Ben köşeye kadar gidiyorum. Bi dakkada dönerim.</p>

  <p class="calibre3" style="text-align: justify;">&nbsp; &nbsp;Kendi söylediklerini işittikten sonra ekledi:</p>

  <p class="calibre3" style="text-align: justify;">&nbsp; &nbsp;—Kahvaltıda istediğin bi şey yok, di mi?</p>

  <p class="calibre3" style="text-align: justify;">&nbsp; &nbsp;Uykulu yumuşak bir somurdanma yanıtladı:</p>

  <p class="calibre3" style="text-align: justify;">&nbsp; &nbsp;—Mn.</p>

  <p class="calibre3" style="text-align: justify;">&nbsp; &nbsp;Yok. Bir şey istemiyormuş. Ardından ılık derin bir ıhlamanın yükseldiğini, sonra, karısı yatakta karyolanın laçka pirinç halkalarını şıngırdatarak dönerken yatıştığını işitti. Şunları sıkıştırmalı vallahi. Yazık. Ta Cebelitarık'tan buraya. Bildiği az bir Ispanyolcayı unuttu. Babası kaça almıştı acaba. Antika. Ha, evet! tabii. Valinin müzayedesinden almış. Hafif bir çekiç darbesi yemiş. Pazarlıkta üstüne yok, koca Tweedy hey! Elbet, ya. Plevne'de miydi. Doğru ben alaylıyım, efendim, iftihar ederim bununla. Gene de pulculukla köşeyi dönmüş. Basiret sahibi adam.</p>

  <p class="calibre3"></p>

  <p class="calibre3" style="text-align: justify;">&nbsp; &nbsp;Yakası L.B. işlemeli hantal paltosuyla kayıp eşya bürosundan satın aldığı elden düşme yağmurluğu asılı kancadan şapkasını aldı. Pulculuk: Sırtı zamklı resimler. Yükünü tutan subayların sayısı da pek az değil hani. Helal olsun. Şapkasının terden yağ bağlamış tepesindeki yazı ona ketumlukla ansıttı: Plasto Lüks Şapk. Deri bandın içine telaşlı bir göz attı. Beyaz bir pusula. Emniyette.</p>

  <p class="calibre3" style="text-align: justify;">&nbsp; &nbsp;Kapının eşiğinde arka cebini yoklayıp anahtarını aradı. Orda yok. Çıkardığım pantolonda. Ordan almalıyım. Patatesimiz var. Gardırop gıcırdar. Kadını rahatsız etmeye gerek yok. Demincek dönüp dalmıştı. Ardından sofa kapısını usulca çekti, bir az daha, kapının alt pervazı eşiğe güzelce oturana dek, kapandı mı kapandı. Kapalı görünüyor ya. Zaten biraz sonra döneceğim, bir şeycik olmaz.</p>

  <p class="calibre3" style="text-align: justify;">&nbsp; &nbsp;Yetmiş beş numaranın bodrum penceresinin rezesinden çıkık kanadından sakınarak yolun güneşli tarafına geçti. Güneş, Saint George kilisesinin çan kulesine yaklaşmaktaydı. Bugün hava sıcak olacak herhalde. Özellikle bu siyah elbisenin içinde iyice pişerim. Siyah iletkendir, ışığı yansıtır (ışın kırılması mıydı?). Ama o yazlık elbiseyle gidilmez. Piknik değil ki bu. Güzelim ılık havada yürürken gözkapakları ağır ağır kapanıyordu sıkça. Boland'ın ekmek kamyoneti, tepsi tepsi rızkımızı taşımakta ama Molly bayat ekmeği sever, kafaları kızartılmış kıtır kıtır sıcak, insanı gençleştiriyor. Doğuda bir yerlerde: Sabah erken: Şafak sökmekte. Güneşin önünden seyahat etsen, bir gün çalarsın ondan. Bunu hep sürdürürsen, bir gün bile yaslanmazsın teorik olarak. Bir kumsalda yürüsen, yabancı bir ülkede, kentin kapısına gelsen, muhafız orada, hem de yaşlı bir asker, bizim koca Tweedy gibi posbıyıklı, yaslanmış uzun bir çeşit mızrağına. Tentelerin gölgelediği sokaklarda dolaşıyorum. Her yanımda sarıklı insanlar. Loş izbelerden halı dükkânları, çam yarması biri, Müthiş Türk, bağdaş kurmuş oturmakta, yılankavi çubuğunu tüttürüyor. Sokaklarda satıcı çığrışmaları. Rezene kokulu sular, şerbetler içiyorum. Bütün gün aylak aylak dolaşıyorum. Bir iki hırsıza rastlıyorum belki. Tanışın, öyleyse. Güneş batmak üzere. Camilerin gölgeleri sütunlar arasından: Elinde parşömen bir tomarla bir din adamı. Ağaçlarda bir ürperme, akşam rüzgârının habercisi. Geçiyorum. Solmakta altın sema. Bir anne kapı aralığından bana bakmakta. Bilinmedik dillerinde çocuklarını eve çağırıyor. Yüksek surlar: Ötelerde inleyen sazlar. Geceleyin gökyüzü, ay, menekşe, Molly'nin yeni jartiyerlerinin rengi. Dinle. Bir kız o sazlardan birini çalmakta ne denirdi onlara: Santur. Geçiyorum.</p>

  <p class="calibre3" style="text-align: justify;">&nbsp; &nbsp;Aslında pek böyle değildir, ya. Hep okuduğumuz şeyler: Güneşin izinde. Başsayfasında doğan bir güneş. Gülümsedi, kendinden memnun. Freeman'da başyazının tepesindeki vinyete ilişkin Arthur Grifftih demişti ki: irlanda kıyılarının ardındaki dar bir yolun kuzeybatısından yükselen bir özerklik güneşi. Halinden memnun gülümsemesini uzattı. Yavdi işidir garanti: Kuzeybatıdan yükselen özerklik güneşi.</p>

  <p class="calibre3" style="text-align: justify;">&nbsp; &nbsp;Larry O'Rourke'nin meyhanesine yaklaşmıştı. Mahzen penceresinin kafesinden sölpüyerek taşan siyah bira fışkırmaktaydı. Mahzenin açık kapısından zencefil, çaytozu, çörekhamuru kokuları yayılmaktaydı, iyi bir yer, gene de: Kent trafiğinin hemen sonunda. Örneğin oradaki M'Auley'in meyhanesi: Konum itibariyle beş para etmez. Tabii hayvanpazarından Kuzey-Dönemeci tarikıyla rıhtımlara doğru bir tramvay hattı uzatsalar değeri fırlayıverirdi.</p>

  <p class="calibre3" style="text-align: justify;">&nbsp; &nbsp;Jaluzi storun üst yanında dazlak bir kafa. Çarıklı erkânıharp, tonton bir ihtiyar. Ondan reklam alamayız nasıl olsa. Ama kendi işinin ehli. işte orda, vallahi, bizim kaltaban Larry, ceketini fora etmiş şekerkasasına yaslanarak önlüklü kominin paspas ve kovayla yerleri silmesini izliyor. Simon Dedalus'un gözlerini oynata oynata bir taklit edişi var onu. Bak ne diycem sana, dinle! Neymiş o, Mr. O'Rourke? Bak ne diycem! Bu Ruslar var ya, Japonlar iki saat içinde işini bitirirler onların.</p>

  <p class="calibre3" style="text-align: justify;">&nbsp; &nbsp;Durup bir çift laf et: Cenaze töreni hakkında. Zavallı Dignam, ne acı değil mi, Mr. O'Rourke?</p>

  <p class="calibre3" style="text-align: justify;">&nbsp; &nbsp;Dorset Sokağı'na dönerken kapının ağzından canlıca selamladı:</p>

  <p class="calibre3" style="text-align: justify;">&nbsp; &nbsp;—Günaydın, Mr. O'Rourke.</p>

  <p class="calibre3" style="text-align: justify;">&nbsp; &nbsp;—Günaydın sana da.</p>

  <p class="calibre3" style="text-align: justify;">&nbsp; &nbsp;—Güzel hava, değil mi?</p>

  <p class="calibre3" style="text-align: justify;">&nbsp; &nbsp;—Doğru dediğin.</p>

  <p class="calibre3" style="text-align: justify;">&nbsp; &nbsp;Nereden bulurlar parayı? Leitrim yöresinden gelme kızılsaçlı komiler mahzendeki boş bardakları ve yarım bırakılmış arjantinleri çalkalıyorlar. Vee, aman efendim, büyüyüvermişler de karşınızda Adam Findlaters ya da Dan Tallons olarak arzı endam eylemekteler. O zaman rekabete bak. Evrensel susuzluk. Dublin'i bir baştan bir başa katedecek ama hiçbir meyhanenin önünden geçmeyeceksin - iyi bulmaca olur. Tutumlulukla olmaz bu iş. Ayyaşları yoluyorlar herhalde. Üç koy beş yürüt. Ne olacak, ordan bir şilin burdan bir şilin, damlaya damlaya. Ola ki toptan siparişlerde. Turistleri kaparozlayarak. Sen patronunu hallet, kırışırız parsayı, anladikoz.</p>

  <p class="calibre3" style="text-align: justify;">&nbsp; &nbsp;Sırf biradan ne tutar acaba bir ayda? Diyelim ki on fıçı. Payına vüzde on düşse. Daha fazla ya da. On beş. Saint Joseph Maarif Okulu'nu geçti. Yumurcakların yaygarası. Pencereler açık. Taze hava zihni açar. Ya da bir tekerleme. Abecece deefe geyumşakge haiıjeke lemeneoö pereseşetee. Oğlan mı bunlar? Evet. İniştürk. İnişark. İnişboffin. Ceografi okuyarlar. Benimki. Bloom dağları.</p>

  <p class="calibre3" style="text-align: justify;">&nbsp; &nbsp;Dlugacz'ın vitrininin önünde durarak sucuk kangallarını, siyah beyaz salamları inceledi. On beşle çarpalım. Zihninde silikleşen, çözümsüz kalan rakamlar: Canı sıkılarak bıraktı, uçup gitsinler. Baharatlı kıymayla tıka basa doldurulmuş pırıl pırıl kangallara doya doya baktı, domuzların pişmiş baharatlı kanından yayılan rayihayı mutlulukla içine çekti.</p>

  <p class="calibre3" style="text-align: justify;">&nbsp; &nbsp;Çin porseleni desenli tepside kandamlaları sızan bir böbrek: Sonuncusu. Tezgâhta komşu evin hizmetçi kızı -yanında durdu. O da mı alacaktı böbreği, elindeki listeden istediklerini sayarken? Ellerinde çatlaklar: Çamaşırsodası. Ve bir buçuk libre yassı küçük Denny sosislerinden. Gözleri kızın dolgun kalçalarına takılıp kaldı. Adamın adı Woods. Ne iş yapıyor acaba. Karısı yaşlanıyor. Fıkır fıkır. Peşine takılmak yasaktır. Kolları güçlü. Çamaşıripindeki halıyı dövmekten. Hem de nasıl dövüyor, vallahi. Her vuruşunda yampiri eteği nasıl da yalpalanır.</p>

  <p class="calibre3" style="text-align: justify;">&nbsp; &nbsp;Farebakışlı domuzkasabı sosispembesine bulanmış parmaklarıyla kesip ayırdığı sosisleri topladı. Sırf et mübarekler: Ahırdasemirtilmiş düve gibi.</p>

  <p class="calibre3" style="text-align: justify;">&nbsp; &nbsp;Kesilmiş gazete kâğıtlarından birini aldı: Tiberias gölü kıyısındaki Kinnereth'te örnek çiftlik, ideal kış sanatoryumu yapmaya elverişli. Moses Montefıore. Tahmin etmiştim. Çiftlikleri duvarla çevrili, otlayan inekler seçilemiyor. Gazeteyi az uzağına tuttu: İIgnç: Daha yakından oku, başlığı, pek seçilemeyen inekler otluyor, kağıt hışırdamakta. Beyaz yavru bir düve. Hayvanpazarındaki o sabahlar, ağıllarında böğüren hayvanlar, dağlanan koyunlar, lap diye yere düşen hayvan tersleri, kabaralı çizmelerini saman döküntüleri üzerinde sürüye sürüye dolaşan bakıcılar, ellerinde kabuğu soyulmamış değnekler, bir dananın dolgunetli buduna bir tokat şaklatıyor, işte kalite et bu. Mr. Bloom gazeteyi sabırla indirdi, lahavle çekerek dişini sıktı, renk vermeden sırasını bekledi. Yampiri etek sallanmakta, her vuruşta yalpa - yalpa da yalpa yalpa.</p>

  <p class="calibre3" style="text-align: justify;">&nbsp; &nbsp;Domuzkasabı desteden iki tabaka çekip hizmetçi kızın ekstra ekstra sosislerini sardı ve kırmızı suratını ekşitti.</p>

  <p class="calibre3" style="text-align: justify;">&nbsp; &nbsp;—Başka, bayan, dedi.</p>

  <p class="calibre3" style="text-align: justify;">&nbsp; &nbsp;Kız yüzsüzce gülümseyerek kalın bileğini uzattı, parayı verdi.</p>

  <p class="calibre3" style="text-align: justify;">&nbsp; &nbsp;—Sağ ol, bayan. Bir şilin üç peni geriye. Lütfen siz, bayım.</p>

  <p class="calibre3" style="text-align: justify;">&nbsp; &nbsp;Mr. Bloom telaşla böbreği gösterdi. Kız yavaş yürüdüğü takdirde yetişip kızın arkasından, devingen butlarının ardından onu izlemek istiyordu. Sabah sabah seyredebilecek ilk şey olarak fena değil. Elini çabuk tut, kahrolası herif. Fırsatı kaçırtma bana. Kız dükkânın önünde güneşli sokakta durdu ve sağa dönerek ağır ağır ilerledi. Mr. Bloom burnundan soluyarak inledi: Hiç anlamazlar ki. Çamaşırsodasından çatlamış elleri. Ayak tırnakları da kabuk kabuk sertleşmiş. Sırtındaki hırkanın paçavrası çıkmış, iki açıdan savunmakta onu. Hafifsemesinin duyumsattığı sızı yüreğinde giderek belirsiz ılık bir zevk yumağına dönüştü. Başkası mı yesin: izinli bir zabıta memuru yumuluyor ona Eccles Lane'de. Kallavi olsun isterler. Ekstra ekstra sosis. Ah lütfen, memur bey, ormanda kayboldum da.</p>

  <p class="calibre3" style="text-align: justify;">&nbsp; &nbsp;—Üç peni, lütfen.</p>

  <p class="calibre3" style="text-align: justify;">&nbsp; &nbsp;Eline uzatılan nemli körpe guddeyi alıp yancebine kaydırdı. Sonra pantolonunun cebinden üç peni çıkararak lastik çıkıntılarla kaplı altlığa bıraktı. Bırakılan paralar çarçabuk incelendi ve sikke sikke, çarçabuk çekmeceye kaydırıldı.</p>

  <p class="calibre3" style="text-align: justify;">&nbsp; &nbsp;—Sağ olun, bayım. Gene bekleriz.</p>

  <p class="calibre3"></p>

  <p class="calibre3">Tilkigözlerde çakan şevkli kısa bir kıvılcım teşekkür etti ona. Bir an geçti, Mr. Bloom bakışlarını kaçırdı. Hayır:</p>

  <p class="calibre3">Vazgeç: Başka zaman.</p>

  <p class="calibre3">—iyi günler, dedi, uzaklaşarak.</p>

  <p class="calibre3">—iyi günler, efendim.</p>

  <p class="calibre3" style="text-align: justify;">&nbsp; &nbsp;Kimse yok. Gitmiş. Ne oldu ki?</p>

  <p class="calibre3" style="text-align: justify;">&nbsp; &nbsp;Ağır ağır okuyarak Dorset Street boyunca ilerledi. Agendath Netaim: Plantasyon Şirketi. Türk hükümetinden okaliptüs ağacı yetiştirmeye müsait satılık vasi kumluk araziler. Gölgelik, yakıt ve kereste olarak şahane. Yafa'nın kuzeyinde portakal bahçeleri ve muazzam karpuz bostanları. Seksen mark ödediğiniz takdirde zeytin, portakal, badem ya da ağaçkavunu yetiştirilen bir dönümlük arazi sizin namınıza tahsis edilecektir. Zeytin daha ucuza: Portakal ayrıca sulanmaya ihtiyaç gösteriyor. Her yıl size mahsul gönderilecektir.Peşinat olarak on mark bakiyesini de senelik taksitler halinde ödeyebilirsiniz. Bleibtreustrasse 34, Berlin, W. 15.</p>

  <p class="calibre3" style="text-align: justify;">&nbsp; &nbsp;Vazgeç. Ama fena fikir değil hani.</p>

  <p class="calibre3" style="text-align: justify;">&nbsp; &nbsp;Eyyamı bahurun gümüşi sıcağındaki ineklere baktı. Gümüş pudralı zeytinağaçları. Asude uzun günler: Budanıyor, erginleşiyor. Zeytinleri kavanozlara koyarlar, hi? Andrews'tan almıştım, birkaç ne kalmış. Molly tükürüp atıyordu zeytinleri. Artık tadını öğrendi Portakalları ince kâğıtlara sarıp kasalarlar. Ağaçkavunlarını hakeza Saint Kevin Töreni'ndeki zavallı Citron hayatta mıdır hâlâ? Ya emektar kitarasıyla Mastiansky? Ne güzel eğlenirdik akşamları. Molly, Citron'un hasırkoltuğunda. Ne güzel tutarsın, serin sapsarı meyve, tut elinde, tut burnuna kokla rayihasını. Öyle ki, yoğun, tatlı, yakıcı rayihası. Hep aynı şey, yıllar boyunca, iyi para ediyormuş, Moisel söylemişti. Arbutus Place: Pleasant Street: Ah o eski günler. Kusursuz olmak, demişti. Ta oralardan buraya: ispanya, Cebelitarık, Akdeniz, Levant'tan. Kasa kasa istiflemişler Yafa rıhtımına, adamın biri defterine çetele çekiyor, kirli tulumlu yalınayak hamallar kasaları taşımakta. Surda neydiadıfalanfestekiz. Merhab! Görmedi. Selamdan öte bir tanışıklığımız yok, ruh karartıcı herif. Sırtı tıpkı o Norveçli kaptanınki gibi. Ona rastlar mıyım acaba bugün. Arozöz yolu sulamakta. Yağmuru fişteklemeye. Yerde de gökteki gibi.</p>

  <p class="calibre3" style="text-align: justify;">&nbsp; &nbsp;Bir bulut ağırdan güneşi örtmeye başlıyor, örttü. Kurşuni. Uzak.</p>

  <p class="calibre3" style="text-align: justify;">&nbsp; &nbsp;Yo, öyle değil. Çorak bir arazi, dımdızlak bir çöl. Volkanik göl, ölü deniz: Balıksız, yosunsuz, yerin dibine batık. O dalgaları, kurşuni metal, zehirli pus yüklü suları hangi rüzgâr karıştırabilir? Kükürt yağmuru yağarmış orada: Ova kentler: Sodom, Gomore, Edom. Ölü adlar hepsi. Ölü bir toprakta ölü bir deniz, kurşuni ve kadim. Şimdi kadim. En eski, ilk ırkın beşiği. Cassidy'den çıkan iki büklüm bir kocakarı, boynundan kavradığı bir şişeyle karşı kaldırıma geçmekte. En eski insanlar. Dünyanın dört bir köşesine dağılmışlar, esaretten esarete, çoğalarak, ölerek, doğa doğa her yerde. O topraklar şimdi orada. Artık doğuramadan bir daha. Ölü: yaşlanmış bir kadının: arzın gri çökmüş ferci.</p>

  <p class="calibre3" style="text-align: justify;">&nbsp; &nbsp;Viranelik.</p>

  <p class="calibre3" style="text-align: justify;">&nbsp; &nbsp;Umutsuz bir dehşetle kavruldu tüm bedeni. Gazeteyi katlayarak cebine soktu ve Eccles Street'e dönerek hızlı adımlarla evine doğru yürüdü. Damarlarında soğuk yağlar dolaştı kanını dondurdu: Yıllar onu kireçten bir kabukla kaplamakta. Neyse, şimdi burdayım. Evet, şimdi burdayım. Sabah sabah feci düşler. Sol tarafımızdan mı kalktık? Şu Sandow egzersizlerine yeniden başlamam lazım. Çek sınavını. Bakımsız kahverengi tuğla evler, seksen numara hâlâ kiralanmadı. Neden acaba? Kirası sadece yirmi sekiz. Towers Battersby North, MacArthur: Ön pencereler sıvama ilan kaplı. Ağrıyan göze kaçan sıva parçacıkları. Demlenmiş çay buharının latif kokusu tavadan yayılan duman, cızırdayan tereyağı. Onun yayla gibi yataksıcağı vücudunun yanında olmak. Evet, evet.</p>

  <p class="calibre3" style="text-align: justify;">&nbsp; &nbsp;Berkeley Road'dan koşarak gelen ivecen ılık güneş ışığı, tam yol, zarif sandallarıyla, aydınlanan yaya kaldırımı boyunca. Koşuyor, benimle buluşmaya, rüzgârın dağıttığı altın saçlarıyla genç bir kız.</p>

  <p class="calibre3" style="text-align: justify;">&nbsp; &nbsp;Giriş zemininde iki mektupla bir kartpostal durmakta. Mr. Bloom eğilip onları alıyor. Mrs. Marion Bloom. Hızlanan kalp atışları yavaşladı. Elyazısı pervasız. Mrs. Marion.</p>

  <p class="calibre3" style="text-align: justify;">&nbsp; &nbsp;—Poldy!</p>

  <p class="calibre3" style="text-align: justify;">&nbsp; &nbsp;Gözlerini hafifçe kısarak yatak odasına girdi ve ılık sarı loşluktan geçerek Molly'nin dağınık saçlı başına doğru ilerledi.</p>

  <p class="calibre3" style="text-align: justify;">&nbsp; &nbsp;—Kimeymiş mektuplar?</p>

  <p class="calibre3" style="text-align: justify;">&nbsp; &nbsp;Mr. Bloom mektuplara baktı. Mullingar. Milly.</p>

  <p class="calibre3" style="text-align: justify;">&nbsp; &nbsp;—Milly'den bana bir mektup, dedi ihtiyatlı, sana da bir kart. Bir de mektup sana.</p>

  <p class="calibre3" style="text-align: justify;">&nbsp; &nbsp;Kartla mektubu, karısının bükülü dizlerinin ucuna kabarmış çarşafın üzerine bıraktı.</p>

  <p class="calibre3"></p>

  <p class="calibre3" style="text-align: justify;">&nbsp; &nbsp;—Storu aralayım mı?</p>

  <p class="calibre3" style="text-align: justify;">&nbsp; &nbsp;Kısa kısa tartarak stor perdeyi yarıya kadar açarken gözünün ucuyla karısının mektuba bir göz atıp yastığının altına saklayıverdiğini gördü.</p>

  <p class="calibre3" style="text-align: justify;">&nbsp; &nbsp;—Kâfi mi? Diye sordu, dönerek.</p>

  <p class="calibre3" style="text-align: justify;">&nbsp; &nbsp;Molly, dirseğine dayanmış, kartpostalı okumaktaydı.</p>

  <p class="calibre3" style="text-align: justify;">&nbsp; &nbsp;—Her şeyi almış, dedi kocasına.</p>

  <p class="calibre3" style="text-align: justify;">&nbsp; &nbsp;Mr. Bloom, karısı kartpostalı bir yana bırakıp gailesizce esnerken yavaşça geriye doğru kıvrılana dek bekledi.</p>

  <p class="calibre3" style="text-align: justify;">&nbsp; &nbsp;—Çabuk getir şu çayı, dedi, içim kavruluyor.</p>

  <p class="calibre3" style="text-align: justify;">&nbsp; &nbsp;—Çaydanlık ocakta, dedi Mr. Bloom.</p>

  <p class="calibre3" style="text-align: justify;">&nbsp; &nbsp;Ama Mr. Bloom oyalanarak koltuğun üstündekileri topladı: Karısının yollu jüponunu, atıverilmiş kirli iç çamaşırlarını: Sonra hepsini kucaklayıp yatağın ayakucuna koydu. Mutfağa inerken, karısı seslendi:</p>

  <p class="calibre3" style="text-align: justify;">&nbsp; &nbsp;—Poldy!</p>

  <p class="calibre3" style="text-align: justify;">&nbsp; &nbsp;—Ne?</p>

  <p class="calibre3" style="text-align: justify;">&nbsp; &nbsp;—Çay iyi demlensin.</p>

  <p class="calibre3" style="text-align: justify;">&nbsp; &nbsp;Nasıl da kaynıyor: Su kabının ağzında buhardan bir sorguç. Isıtıp sıcak suyla çalkaladıktan sonra dört kaşık dolusu çay koydu, kabını eğip çaydanlığa sıcak su aktardı. Sonra demlenmeye bırakıp, tavayı kor kömürlerin üzerine bastıra bastıra oturttu ve tereyağı parçasının kayarak eriyişine baktı. Böbrek paketini açarken kedi acından ölürcesine ona doğru miyavladı. Eti fazlaca verirsen fare peşinden koşmaz. Domuz yemez derler. Koşer. Al bakalım. Kanabulanmış kâğıdı kedinin önüne atıp böbreği cızırdayarak eriyen tereyağma boca etti. Karabiber. Kırık yumurta fincanından aldığı bir tutam karabiberi parmaklarının arasından böbreğin üzerine halka halka serpti.</p>

  <p class="calibre3" style="text-align: justify;">&nbsp; &nbsp;Sonra zarfı yırtarak, mektuba yukarıdan aşağı göz gezdirdi. Sağ olasın: Yeni bere: Mr. Coghlan: Loch Owel'de piknik: Genç öğrenci: Blazes Boylanı'ın sahildeki kızları.</p>

  <p class="calibre3" style="text-align: justify;">&nbsp; &nbsp;Çayımız demlendi. Gülerek, bıyıklı Crown Derby taklidi bardağını doldurdu. Terelelli Milly'nin doğumgünü armağanı. Daha beş yaşındaydı o zaman. Yo, dur: Dört. Amber taklidi kolyeyi almıştım ona, kırmıştı. Ambalaj</p>

  <p class="calibre3">kâğıdından parçalar keser, katlar, mektup kutusuna koyardım Milly için. Fincanını doldururken, gülümsedi.</p>

  <p class="calibre3"><b><sup><br /></sup></b></p>

  <p class="calibre3" style="text-align: center;"><b><sup>Ah, Milly Bloom, cantmstn sen benim.</sup></b></p>

  <p class="calibre3" style="text-align: center;"><b><sup>Geceden sabaha ay namsın benim.</sup></b></p>

  <p class="calibre3" style="text-align: center;"><b><sup>Meteliksiz de olsan seni, güzelim,</sup></b></p>

  <p class="calibre3" style="text-align: center;"><b><sup>Malına da mülküne de Katey Keogft'un, yeğlerim.</sup></b></p>

  <p class="calibre3" style="text-align: center;"><br /></p>

  <p class="calibre3" style="text-align: justify;">&nbsp; &nbsp;Zavallı yaşlı Profesör Goodwin. Umutsuz bir vaka. Gene de nazik bir ihtiyardı. Ya silindir şapkasındaki küçük ayna. Milly'nin şapkayı salona getirişi. Aa, bakın, Profesör Goodwin'in şapkasında ne buldum! Hepimiz gülmüştük. Daha o zaman baş göstermişti cinselliği. Ne haspa şeydi yumurcak.</p>

  <p class="calibre3" style="text-align: justify;">&nbsp; &nbsp;Böbreğe çatalı batırıp pat diye öbür tarafını çevirdi: Sonra çaydanlığı tepsiye oturttu. Kaldırırken kapağı kapaklandı. Her şeyi koyduk mu? Tereyağlı ekmek, dört dilim, şeker, kaşık, kreması, lamam. Başparmağı çaydanlığın sapına takılı, tepsiyi yukarıya götürdü.</p>

  <p class="calibre3" style="text-align: justify;">&nbsp; &nbsp;Kapıyı diziyle iterek, tepsiyi götürdü karyolanın başucundaki koltuğun üzerine bıraktı.</p>

  <p class="calibre3" style="text-align: justify;">&nbsp; &nbsp;—Nerdesin allah aşkına! Dedi Mrs. Bloom.</p>

  <p class="calibre3" style="text-align: justify;">&nbsp; &nbsp;Bir dirseği yastıkta çevik bir hareketle kalkmaya davranınca pirinçler yeniden şangırdamaya başladı. Mr. Bloom, ayakta, sükûnetle karısının tombul gövdesini ve geceliğinin içinde dişi bir keçinin memeleri gibi sallanan dolgun yumuşak göğüslerini inceledi. Yatağından yeni çıkmış bedeninin ısısı etrafa yayıldı, fincanına döktüğü çayın rayihasıyla kucaklaştı.</p>

  <p class="calibre3" style="text-align: justify;">&nbsp; &nbsp;Yassılmış yastığın altından açılmış bir zarf ucu görünmekteydi. Mr. Bloom tam çıkacakken durup yatak örtüsünü düzeltmeye başladı.</p>

  <p class="calibre3" style="text-align: justify;">&nbsp; &nbsp;—Mektup kimdenmiş? Diye sordu.</p>

  <p class="calibre3" style="text-align: justify;">&nbsp; &nbsp;Pervasız el yazısı. Marion.</p>

  <p class="calibre3" style="text-align: justify;">&nbsp; &nbsp;—Şey, Boylan'dan canım, dedi karısı. Programı getirecekmiş de.</p>

  <p class="calibre3" style="text-align: justify;">&nbsp; &nbsp;—Sen hangi şarkıyı söyleyeceksin?</p>

  <p class="calibre3" style="text-align: justify;">&nbsp; &nbsp;—J. C. Doyle ile La ci darem, dedi Mrs. Bloom, bir de O Güzel</p>

  <p class="calibre3">Aşk Şarkıları.</p>

  <p class="calibre3"></p>

  <p class="calibre3" style="text-align: justify;">&nbsp; &nbsp;Etli dudaklarıyla çayını içerken gülümsedi. O günlük yapraklarının kokusu ertesi gün biraz bayatlaşıyor. Çiçek vazosunda kokuşmuş gibi.</p>

  <p class="calibre3" style="text-align: justify;">&nbsp; &nbsp;—Pencereyi açayım mı bir parça?</p>

  <p class="calibre3" style="text-align: justify;">&nbsp; &nbsp;Mrs. Bloom bir dilim ekmeği ikiye katlayarak ağzına sürerken sordu:</p>

  <p class="calibre3" style="text-align: justify;">&nbsp; &nbsp;—Cenaze töreni kaçta?</p>

  <p class="calibre3" style="text-align: justify;">&nbsp; &nbsp;—On bir, galiba, diye yanıtladı Mr. Bloom. Gazeteye bakmadım daha.</p>

  <p class="calibre3" style="text-align: justify;">&nbsp; &nbsp;Karısının, parmağıyla imlemesi üzerine yatağın üzerindeki kirli çamaşırlar arasından bir kilotu bir paçasından tutarak kaldırdı. Değil? O halde, tabanı kırışmış, parlak bir çoraba sarılmış büklüm büklüm bir gri jartiyer.</p>

  <p class="calibre3" style="text-align: justify;">&nbsp; &nbsp;—Hayır. Şu kitabı.</p>

  <p class="calibre3" style="text-align: justify;">&nbsp; &nbsp;Çorabın öbür teki. Jüponu.</p>

  <p class="calibre3" style="text-align: justify;">&nbsp; &nbsp;—Yere düşmüştür herhalde, dedi kadın.</p>

  <p class="calibre3" style="text-align: justify;">&nbsp; &nbsp;Mr. Bloom bir orayı bir burayı yokladı. Voglio e non vorrei. Acaba bu sözcüğü doğru telaffuz ediyor mu: Voglio. Yatakta değil. Aşağı kaymış olmalı. Yere eğildi ve karyolanın fırfırını kaldırdı. Kitap, düşmüş, turuncukenarlı şişkarınlı lazımlığın yanı başında serilip kalmış.</p>

  <p class="calibre3" style="text-align: justify;">&nbsp; &nbsp;—Tut bakayım, dedi karısı, işaret koymuştum. Bir sözcük vardı sana sormak istediğim.</p>

  <p class="calibre3" style="text-align: justify;">&nbsp; &nbsp;Kulpundan tutmadığı fincanından bir yudum çay içti ve, parmak uçlarını battaniyeye şıpınişi siliverip, firketesiyle sözcüğü bulana dek sayfayı taramaya başladı.</p>

  <p class="calibre3" style="text-align: justify;">&nbsp; &nbsp;__Metenin nesi dedin? Diye sordu Mr. Bloom,</p>

  <p class="calibre3" style="text-align: justify;">&nbsp; &nbsp;—İşte, dedi kadın. Ne demek bu?</p>

  <p class="calibre3" style="text-align: justify;">&nbsp; &nbsp;Mr. Bloom eğilerek karısının başparmağının ojeli tırnağı yarandaki sözcüğü okudu.</p>

  <p class="calibre3" style="text-align: justify;">&nbsp; &nbsp;__Metempsychosis?<br /></p>

  <p class="calibre3" style="text-align: justify;">&nbsp; &nbsp;__Evet. Kimmiş bu sarı çizmeli memedaa?</p>

  <p class="calibre3" style="text-align: justify;">&nbsp; &nbsp;__Metempsychosis, diye tekrarladı, Mr. Bloom alnını kırıştırıp.Yunanca bir sözcük: Yunanca kökenli. Ruhların göçü anlamına geliyor.</p>

  <p class="calibre3" style="text-align: justify;">&nbsp; &nbsp;__Laf ola beri gele! Dedi Mrs. Bloom. Şunu anlıcağmız şekilde anlatsana.</p>

  <p class="calibre3" style="text-align: justify;">&nbsp; &nbsp;Mr. Bloom gözucuyla karısının müstehzi gözlerine bakarak gülümsedi. Hep o genç gözler. Pandomim oyunundan sonraki o ilk gece. Dolphin's Barn. Kirlenmiş sayfaları çevirdi. Ruby: Sirkin Medarı İftiharı. Oh efendim oh. Bir resim. Elinde arabacıkırbacı Herkül gibi bir italyan. Medarı iftiharları Ruby olmalı sahnedeki bu çıplak. Ödünç bir çarşaf bulmuş. Canavar Maffei kurbanının işini bitirip lanetleyerek bir yana fırlattı. Acımasızlıklarla dolu. Uyuşturucu verilmiş hayvanlar. Hengler Sirki'ndeki trapezciler. Görmemek için başımı çevirmiştim. Hayretten milletin ağzı açık kalmıştı. Senin boynun kırılsın, biz gülmekten kırılalım. Aileler halinde. Küçük yaştan eğitilirler ki metampsikozlayabilsinler. Ölümden sonraki yaşamımız. Ruhlarımız. Öldükten sonra bir insanın ruhu, Dignam'ın ruhu...</p>

  <p class="calibre3" style="text-align: justify;">&nbsp; &nbsp;--Bitirdin mi? diye sordu.</p>

  <p class="calibre3" style="text-align: justify;">&nbsp; &nbsp;—Evet, dedi Mrs. Bloom. Belden aşağı bir şey yok kitapta. Kadın ilk sevgilisine âşık mı gene hep?</p>

  <p class="calibre3" style="text-align: justify;">&nbsp; &nbsp;—Okumadım ki. Başka kitap ister misin?</p>

  <p class="calibre3" style="text-align: justify;">&nbsp; &nbsp;—Evet. Paul de Kock'un başka bir kitabını. Ne güzel adı var.</p>

  <p class="calibre3" style="text-align: justify;">&nbsp; &nbsp;Mrs. Bloom, bir gözü akan çayda, fincanını yeniden doldurdu.</p>

  <p class="calibre3" style="text-align: justify;">&nbsp; &nbsp;Capel Street kitaplığına gidip kitabın tarihini uzatmalı, yoksa kefilim Kearney'e yazacaklar. Ruhgöçü: işte bu sözcük.</p>

  <p class="calibre3" style="text-align: justify;">&nbsp; &nbsp;—Bazı kimseler, dedi Mr. Bloom, öldükten sonra yaşamımızı başka bir bedende sürdürdüğümüze, daha önceleri de yaşamış olduğumuza inanırlar. Buna Ruhgöçü diyorlar. Hepimiz binlerce yıl önce bu dünyada ya da başka bir gezegende yaşamışız. Bunu unuttuğumuzu söylüyorlar. Geçmiş yaşamlarını anımsadıklarını ileri sürenler de var.</p>

  <p class="calibre3" style="text-align: justify;">&nbsp; &nbsp;Kıvamlı krema, çayının içinde pıhtı pıhtı sarmallaşıyordu. Bu sözcüğü ona hatırlatsam iyi olacak: Metempsychosis. En iyisi bir örnek vermek. Bir örnek?</p>

  <p class="calibre3" style="text-align: justify;">&nbsp; &nbsp;Karyolanın üzerindeki Orman Perisinin Banyosu. Photo Bits'in Paskalya sayısıyla ek olarak verilmişti: Sanatkârane renkler, muhteşem bir şaheser. Henüz krema katılmamış çay rengi. Çözülmüş saçlarıyla ona benzemiyor değil: Daha ince. Çerçeveletmek için üç şilin altı peni ödemiştim. Karyolanın üzerinde iyi durur demişti. Çıplak periler: Yunanistan: örneğin o zamanlar yaşamış olan tüm insanlar.</p>

  <p class="calibre3" style="text-align: justify;">&nbsp; &nbsp;Sayfaları geriye doğru çevirdi.</p>

  <p class="calibre3" style="text-align: justify;">&nbsp; &nbsp;—Metempsychosis, dedi, eski Yunanlıların buna verdiği ad. Onlar insanın bir hayvana ya da, örneğin, bir ağaca dönüşebileceği, ne inanırlardı. Örneğin, peri dedikleri şey de.</p>

  <p class="calibre3" style="text-align: justify;">&nbsp; &nbsp;Mrs. Bloom şekeri karıştırmayı bıraktı. Gözlerini önüne doğru dikerken, burun deliklerini kabartarak soludu.</p>

  <p class="calibre3" style="text-align: justify;">&nbsp; &nbsp;—Bir yanık kokusu var, dedi. Ateşte bir şey mi bıraktın?</p>

  <p class="calibre3" style="text-align: justify;">&nbsp; &nbsp;—Böbrek! Diye haykırdı Mr. Bloom birden.</p>

  <p class="calibre3" style="text-align: justify;">&nbsp; &nbsp;Kitabı ceketinin iç cebine sokuşturdu ve, ayak parmaklarım hurdası çıkmış konsola çarparak, kaçışan leylek bacaklarıyla merdivenden apar topar indi, kokuya doğru koştu. Tavanın bir yanından keskin kokulu bir duman sütunu hiddetle fışkırmaktaydı. Çatalın bir ucunu böbreğin alt tarafına geçirdiği gibi altüst ediverdi. Pek fazla yanmamış. Böbreği tavadan bir tabağa boca ederek kalan azıcık yanık yağını üzerine akıttı.</p>

  <p class="calibre3" style="text-align: justify;">&nbsp; &nbsp;Şimdi de çayımızı koyalım. Masaya oturdu, bir dilim ekmek kesip üzerine tereyağı sürdü. Böbreğin yanık tarafını kesip kedinin önüne attı. Ardından, iri bir parçayı çatalla ağzına götürdü, lezzetli esnek böbreği hakkını vere vere çiğnedi. Ağzınıza layık. Bir yudum da çaydan. Sonra kopardığı bir parça ekmeği yağa banıp ağzına attı. Genç öğrenci ve piknikten mi bahsediyordu? Mektubu açıp yan tarafa koydu, bir yandan lokmasını çiğner, yağa bir parça ekmek daha banar ve gövdeye indirirken, bir yandan da aheste aheste mektubunu okudu.</p>

  <p class="calibre3" style="text-align: justify;">&nbsp; &nbsp;</p>

  <p class="calibre3" style="text-align: justify;">&nbsp; &nbsp;Canım Babacığım</p>

  <p class="calibre3" style="text-align: justify;"><br /></p>

  <p class="calibre3" style="text-align: justify;">&nbsp; &nbsp;O güzel doğum günü armağanı için sonsuz teşekkürler. Başıma tam oturdu. Herkes yeni beremin bana çok yakıştığını söylüyor. Annemin gönderdiği sütlü çikolata kutusunu da aldım, ona da yazacağım. Çok güzeldi. Benim foto işim çok iyi gidiyor. Mr. Coghlan benim bir resmimi çekti, develope edince karısı gönderecek. Dün burda işler epey sıkışıktı. Hava güzeldi ve bütün o soba borusu bacaklı kadınlar gelmişti. Pazartesiye birkaç arkadaşla Loch&nbsp;Owel'e piknik yapmaya gideceğiz. Anneye selamlar sevgiler, Ha kocaman bir öpücük ve teşekkürler. Aşağıdan piyano sesleri geliyor. Cumartesi günü Greville Arms'da bir konser verilecek. Bazı akşamlar buraya gelen Bannon adlı genç bir öğrenci var yeğenleri mi nedir son derece sosyetikmiş hem de Boylan'ın (nerdeyse Blazes Boylan'ın diye yazıcaktım) o sahildeki kızlar şarkısını övlüyor. Ona terelelli Milly selamlarını gönderdi dersin. Şimdilik son vereyim kucak dolusu sevgiler</p>

  <p class="calibre3" style="text-align: justify;"><br /></p>

  <p class="calibre3" style="text-align: right;"><span style="text-align: center;">&nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp;Seni seven kızın</span></p>

  <p class="calibre3" style="text-align: right;"><span style="text-align: center;">Milly</span></p>

  <p class="calibre3"><br /></p>

  <p class="calibre3">Not: Yazım kötü oldu bağışla acelem var. Baybay.</p>

  <p class="calibre3"><br /></p>

  <p class="calibre3" style="text-align: center;">M.</p>

  <p class="calibre3"><br /></p>

  <p class="calibre3" style="text-align: justify;">&nbsp; &nbsp;Dün on beşine bastı. Tuhaf, ayın da on beşi. Evden uzak geçirdiği ilk doğum günü. Ayrılık. Doğduğu o yaz sabahını anımsıyorum, Denzille Street'e koşup Mrs. Thornton'un kapısını çalışım. Ne iyi kadındı. Pek çok bebeğin dünyaya gelişine yardımcı olmuş. Daha baştan Rudy'nin yaşamayacağını anlamıştı. Allah ne buyurduysa o olur, efendim. Hemen anlamıştı. Yaşasaydı şimdi on bir yaşında olacaktı.</p>

  <p class="calibre3" style="text-align: justify;">&nbsp; &nbsp;İfadesiz yüzüyle yüreği burkularak mektuptaki nota baktı. Yazım kötü oldu bağışla. Acelem var. Aşağıdan piyano sesleri. Kelebek kozasından çıkıyor. XL Cafe'de bilezik yüzünden onunla hırlaşmamız. Ne pastasını yemiş ne konuşmuş ne de başını kaldırmıştı. Münasebetsiz bızdık. Kalan lokmaları da birer birer yağa banıp, atıştırdığı böbrek parçalarının ardından teker teker midesine indirdi. Haftada on iki şilin altı peni. Fazla sayılmaz. Ona da şükür. Music Hall'de figüran. Genç öğrenci. Yemeğinin üstüne ılıyan Çayından bir yudum içti. Sonra mektubu tekrar okudu: ikinci kez.</p>

  <p class="calibre3" style="text-align: justify;">&nbsp; &nbsp;Ne yapalım: Kendini korumasını bilir. Ya bilmezse? Yo, bir Şey olmamıştır. Olabilir de ama. Olana dek beklenecek çaresiz. Ateş parçası, incecik bacaklarıyla merdivenlerden yukarıya koşuşu. Mukadderat. Artık olgunlaşıyor. Fettan. Çok hem de.</p>

  <p class="calibre3" style="text-align: justify;">&nbsp; &nbsp;Tasalı bir sevecenlikle mutfak penceresine doğru gülümsedi. Onu sokakta yanaklarını daha da pembeleşsin diye çimdiklerken yakaladığım gün. Bir parça kansız. Memeden geç kesilmişti. O gün Kish'in ordaki Erin's King'e binişimiz. Kahrolası köhne salapurya ceviz kabuğu gibi yalpalanmıştı. Renk vermemişti hiç. Açık mavi eşarbıyla saçlarının rüzgârda uçuşması.</p>

  <p class="calibre3"></p>

  <p class="calibre3" style="text-align: justify;"><b><sup><br /></sup></b></p>

  <p class="calibre3" style="text-align: center;"><b><sup>Gamzeli yanaklarında perçemler,</sup></b></p>

  <p class="calibre3" style="text-align: center;"><b><sup>Baş döndürücü yıldızlar.</sup></b></p>

  <p class="calibre3" style="text-align: justify;"><br /></p>

  <p class="calibre3" style="text-align: justify;">&nbsp; &nbsp;Sahil kızları. Açılmış zarf. Ellerini pantolon ceplerine sokmuş faytoncu bugün izinli, türkü söylüyor. Aile dostu. Yanaklarında, diyor. iskelenin ışıkları, yaz akşamı, orkestra.</p>

  <p class="calibre3" style="text-align: justify;"><br /></p>

  <p class="calibre3" style="text-align: center;"><b><sup>Ah kızlar, ah o kızlar,</sup></b></p>

  <p class="calibre3" style="text-align: center;"><b><sup>Sahildeki güzel kızlar.</sup></b></p>

  <p class="calibre3" style="text-align: justify;"><br /></p>

  <p class="calibre3" style="text-align: justify;">&nbsp; &nbsp;Milly de öyle. Toyca öpüşmeler: İlkinci. Aradan çok zaman geçti. Mrs. Marion. Şimdi yatmış sırt üstü, okumakta, parmaklarını saçlarının tellerine dolayaraktan, gülümseyerek, örerekten.</p>

  <p class="calibre3" style="text-align: justify;">&nbsp; &nbsp;Sırtında yukarıya doğru akan belirsiz bir eziklik, acınma, artaraktan. Bu olacak, evet. Önlesem. Beyhude: Ne yapabilirim ki? Güzel körpe kız dudakları. O da olacak. Sırtından yükselen ezincin tüm vücuduna yayıldığını duyumsadı. Şimdi ne yapsam faydasız. Dudaklar öpülecek, öpecek, öpüşecek. Dolgun yapışkan kadın dudakları.</p>

  <p class="calibre3" style="text-align: justify;">&nbsp; &nbsp;Orda olması daha iyi: Uzakta. Oyalanır. Vakit geçirmek için bir köpek istemişti. Oraya uzanmalı bir. Ağustosta bir gün resmi tatil var, gidiş geliş sadece üç şilin altı peni. Daha altı hafta var, tüh. Bir basın pasosu uydurmalı. M'Coy'a söyleyim bir.</p>

  <p class="calibre3" style="text-align: justify;">&nbsp; &nbsp;Tekmil tüylerini temizleyen kedi böbreğe bulanmış kâğıda dönerek onu kokladı ve kapıya doğru azametle yürüdü. Başını çevirdi, miyavlayarak Mr. Bloom'a baktı. Çıkmak istiyor. Bir kapının önünde beklersen açılır bazen kapı. Beklesin bakalım. Yerinde duramıyor. Elektrik. Havadaki şimşekler. Arka ayağıyla kulağını nasıl temizleyip durmuştu sırtını şömineye verip ooh.</p>

  <p class="calibre3" style="text-align: justify;">&nbsp; &nbsp;Bir şişkinlik hissetti, bir ağırlık: Sonra bağırsaklarında tatlı bir mülayimlik. Kalktı. Pantolonunun kemerini gevşetti. Kedi miyavladı ona bakıp.</p>

  <p class="calibre3" style="text-align: justify;">&nbsp; &nbsp;—Miyav! Diye yanıtladı kediyi. Bekle hazırlanayım.</p>

  <p class="calibre3" style="text-align: justify;">&nbsp; &nbsp;Üzerine ağırlık çöktü: Sıcak bir gün olacak. Şu merdiveni çıkmak sahanlığa kadar bitap düşürdü beni. Gazete gelmiş. Aptes yaparken okumayı severdi. Ben bu haldeyken zırtapozun biri damlayıp kapıyı çalmasa bari.</p>

  <p class="calibre3" style="text-align: justify;">&nbsp; &nbsp;Masanın çekmecesinde Tıdbits'in eski bir sayısını buldu. Koltuğuna sıkıştırıp kapıya gitti, açtı. Kedi sessiz sıçrayışlarla yanına geldi. Ah, şimdi yukarı çıksa, yatağında kıvrılıp yatıverseydı.</p>

  <p class="calibre3" style="text-align: justify;">&nbsp; &nbsp;Kulak kabarttı, karısının sesini işitti:</p>

  <p class="calibre3" style="text-align: justify;">&nbsp; &nbsp;—Gel, gel pisi pisi. Gel.</p>

  <p class="calibre3" style="text-align: justify;">&nbsp; &nbsp;Mr. Bloom arka kapıdan bahçeye çıktı: Durup, kulak kabar-k bitişik bahçeyi dinledi. Çıt yok. Belki de çamaşır asıyordun Hizmetçi kız bahçedeydi. Güzel bir sabah.</p>

  <p class="calibre3" style="text-align: justify;">&nbsp; &nbsp;Duvarın dibinde yetişen cılız bir nane filizine bakmak için eğildi. Buraya bir kameriye yapmalı. Barbunya fasulyesi. Frenksarmaşığı. Her taraftan gübrelemek ister, kıraç toprak. Bir kat potasyum sülfit. Hayvan tersi gerek böyle toprağa. Mutfak artıkları. Pekmeztoprağı, neydi öyle miydi? Bitişik bahçedeki tavuklar: Çımkırıkları toprak yüzeyi için en âlâ gübre. En iyisi ama sığır gübresidir hele küspeyle köftünle beslenmişlerse. Humuslu gübre. Hanımların oğlakderisi eldivenlerini temizlemekte üstüne yok. Temizleyen pislik. Kül de iyidir. Burayı baştan aşağı işlemeli. Şu köşede bezelye yetiştirirsin. Marul. O zaman devamlı yeşil sebze yersin taze taze. Bahçelerin de mahzuru yok değil. Paskalya tatilinde buradaki arı mı peygamberdevesi miydi.</p>

  <p class="calibre3" style="text-align: justify;">&nbsp; &nbsp;Yürüdü. Bak yahu. Şapkam nerede benim? Gene kancaya astım galiba. Bak işte, hatırlayamadım. Portmantoda bir ben yoğum. Dört şemsiye, onun yağmurluğu. Herhalde mektupları alırken. Drago'nun mağazasında ziller çalıyor. Tuhaf, şu anda aklımdan bunu geçiriyordum. Yakasının üzerine dökülmüş briyantinli kahverengi saçlar. Apar topar yıkanıp taranmış. Bu sabah bir banyo yapacak zamanım var mı acaba? Tara Street. James Stephens'ın kaçmasına yardım eden gişede duran çocukmuş, diyorlar. O'Brien.</p>

  <p class="calibre3" style="text-align: justify;">&nbsp; &nbsp;Dlugacz denilen herifin sesi de pes mi pes. Agendath mıydı ne? Başka, bayan. Kârgüzar.</p>

  <p class="calibre3" style="text-align: justify;">&nbsp; &nbsp;Helanın kurada kapısını tekmeleyip açtı. Dikkatli olalım da cenaze törenine kirli pantolonla gitmeyelim. Başını eğerek basık lentonun altından geçip içeriye girdi. Kapıyı ardına kadar açık bıraktı, küf bağlamış badana ve salkımış örümcek ağlarının bayat kokuları arasında askılarını çözdü. Oturmadan önce bir yarıktan yukarıya bitişik komşunun pencerelerine baktı. Kral, altınlarını saymak için hazine dairesine girdi. Sıfıra sıfır, elde var sıfır.</p>

  <p class="calibre3" style="text-align: justify;">&nbsp; &nbsp;Oturağa yerleşip gazetesini çıkardı, çıplak dizlerinin üzerinde sayfalarını çevirmeye başladı. Yeni ve mülayim bir şeyler. Aceleye ne hacet. Tut bir süre bakalım. En birinci parçamız: Matcham'ın Unutulmaz Darbesi. Yazan, Mr. Philip Beaufoy, Tiyatroseverler Kulübü, Londra. Yazara ödenen telif sütun başına bir ginedir. Üç buçuk. Üç sterlin üç... Üç sterlin, on üç şilin altı peni.</p>

  <p class="calibre3" style="text-align: justify;">&nbsp; &nbsp;Kendisini sıkarak sessizce okuyordu, birinci sütunu sonra, hafif bıraktı ama tutaraktan, ikincisine geçti. Yarılayınca, koyuverdi kendini o okurken bağırsakları kendi kendine rahatlasın diye, hâlâ sabırla okuyordu dünkü az bir kabızlığı kendini salıp giderken. Keşke basurları çıkaracak denli kazulet olmasa gene. Yo, bu iyi. Tamam. Oh! Peklik yapıcı. Bir cascara sagrada tableti. Yaşam da böyle olabilir. Onu tahrik etmiş ya da etkilemiş değil ama bak göz açıp kapayıncaya kadar oluverdi işte, hem de harika. Şu sıralar basmadıkları şey yok. Ölü mevsim. Yükselen kokusunun ortasında dingin oturmuş, okumasını sürdürdü. Harika vallahi. Matcham gülen büyücü kadını fethettiği o unutulmaz darbesini sık sık anımsar; o kadın ki artık. Başlangıcı da bitişi de ahlak kurallarına uygun. El ele. Bak bu iyi. Okuduğu bölüm üzerinde yeniden göz gezdirdi, küçük suyunu zahmetsizce bırakışını duyumsarken, onları yazan ve üç sterlin, on üç şilin altı peniyi cebe indiren muhterem Mr. Beaufoy'u gıptayla düşündü.</p>

  <p class="calibre3" style="text-align: justify;">&nbsp; &nbsp;Bir öykü de ben yazabilirim. Yazanlar, Mr. ve Mrs. L. M. Bloom. Bir atasözü üzerine bir öykü uydurabilinir. Hangisi mesela? Bir zamanlar giyinirken söylediklerini unutmasın diye manşetime yazmaya çalışırdım. Birlikte giyinmekten hoşlanmam. Tıraş olurken hafif sıyırmışım. Altdudağını ısırarak, etekliğinin yırtmacını ilikliyor. Saat tutuyorum. 9:15. Roberts borcunu ödemedi mi hâlâ? 9:20. Gretta Conroy ne giymişti? 9:23. Hangi akılla gidip buldum bu tarağı ben? 9:24. O lahana karnımı şişirdi. Rugan ayakkabısının üzerinde bir toz zerresi: Haydi, iki ayakkabısının da her yanını çoraplı baldırına art arda sıkı sıkı silmeler. May'ın orkestrasının saatlerin dansını çaldığını kermesteki danstan sonraki sabah. Şöyle anlatayım: Sabah olmuş, öğle, sonra akşam olmakta, ardından gece vakti. Dişlerini fırçalıyor. Bu daha ilk gece. Aklı dansta, fıkır da fıkır. Yelpazesinin çubukları tıkır da tıkır. Şu Boylan zengin mi? Adam lort gibi. Nasıl yani? Dansederken nefesinin çok güzel koktuğunu fark ettim de. Gevelemeye hacet yok o halde. Açık açık söyle. Dün gece müzik ne sihirliydi öyle. Gölgede kalmıştı ayna. El aynasını sallanan iri göğüslerini sıkıca örten yünlü giysisine dayamış var gücüyle sürtüyordu. Merakla bakaraktan. Gözlerinde çizgiler. Nasıl emin olabilir insan.</p>

  <p class="calibre3" style="text-align: justify;">&nbsp; &nbsp;Akşam vakti, gri organzeli kızlar. Ardından gelen gece: hançerleri, maskeleriyle kapkara. Şairane fikir: Pembe, sonra altın sarısı, sonra kurşuni, sonra siyah. Yaşama da uygun düşüyor. Gündüz sonra da gece.</p>

  <p class="calibre3" style="text-align: justify;">&nbsp; &nbsp;Gözde hikâyenin yarısını cart diye yırttı ve kıçını sildi. Sonra tolununu çekerek askısını geçirdi ve önünü ilikledi. Dingildek ir bozuntusunu çekip helanın kasavetinden açık havaya çıktı.</p>

  <p class="calibre3" style="text-align: justify;">&nbsp; &nbsp;Güneşli bahçede içi hafifledi yüreği tazelendi, siyah pantolunu dikkatle gözden geçirdi: Paçalarını, dizlerini, diz arkalarını. Cenaze töreni saat kaçta? Gazeteye bakayım bir.</p>

  <p class="calibre3" style="text-align: justify;">&nbsp; &nbsp;Ta yükseklerde bir gacırtı, kasvetli bir uğultu. Saint George kilisesinin çanları. Saati vurmaktalar: Battal tarrakası demirin.</p>

  <p class="calibre3" style="text-align: justify;"><b><sup><br /></sup></b></p>

  <p class="calibre3" style="text-align: center;"><b><sup>Amanın! Yandım!</sup></b></p>

  <p class="calibre3" style="text-align: center;"><b><sup>Amanın! Yandım!</sup></b></p>

  <p class="calibre3" style="text-align: center;"><b><sup>Amanın! Yandım!</sup></b></p>

  <p class="calibre3" style="text-align: justify;"><br /></p>

  <p class="calibre3" style="text-align: justify;">&nbsp; &nbsp;Çeyrek var. Bir daha: Peş peşe çınlamalar havada. Üçüncüsü. Zavallı Dignam!</p>

  <p class="calibre3"><br /></p>

  <p class="calibre3"><br /></p>

  <p class="calibre3"><br /></p>
</body>
</html>
