<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <meta content="Atlantis Word Processor 1.6.5.9" name="Generator" />

  <title>Ulysses</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="nomargin">
  <h6 class="calibre3" style="text-align: center;"><b><br /></b></h6>

  <h6 class="calibre3" style="text-align: center;"><b><br /></b></h6>

  <h6 class="calibre3" style="text-align: center;"><b>5</b></h6>

  <p class="calibre3"><br /></p>

  <p class="calibre3"><br /></p>

  <p class="calibre3" style="text-align: justify;">&nbsp; &nbsp;MR. BLOOM ÖLÇÜLÜ ADIMLARLA SIR JOHN ROGERson rıhtımı boyunca dizili kamyonların yanından ilerledi, Windmill Lane'i, Leask'ın ketentohumu ezimevini ve postaneyi geçti. Bu adresi de verebilirdim bak. Denizciler Evi'ni de geçti. Rıhtım civarının sabah hayhuyunu ardında bırakıp Lime Street'e saptı. Brady kondularının orda bir tabakhane çırağı, koluna geçirdiği sakatat kovasıyla, çiğnenmiş bir izmariti tüttürerek siftinmekte. Daha küçükçe bir kızcağız, kırık bir fıçı çemberini isteksizce tutmuş, alnındaki mayasıl kabuklarının altından gözlerini dikmiş ona bakmakta. Sigara içtiği takdirde gelişemeyeceğini söyle ona. Amaan, bırak içsin! Yaşamı sanki güllük gülistanlıktı da pek. Meyhane kapılarında bekleşir babası çıksın da eve götürsün diye. Hadi boba, annem evde bekliyo. Bu saatte ortalık sakin: Kimsecikler yok. Townsend Street'ten, sonra da Bethel'in suratsız alnacını geçti. El, evet: Evi: Alef, Beth. Nichols cenaze işleri evini de geçti. On birde. Daha epey var. Sanırım O'Neill'e işi Corny Kelleher kıvırmıştır. Gözlerini kapatıp öyle söyler şarkısını. Corny. Bir keresinde parkta rastlamıştım karıya. Ortalık kapkara. Ne cümbüştü ya, kikiri kakara. Gammazın teki. Adını adresini söylediydi de benimkiyle hoppa nina nina nay nina nay nom. O kıvırmıştır, garanti. Gömüverin nederlerozımbırtının içine bedavadan ucuzuna. Benimkiyle hoppa nina, hoppa nina, hoppa nina, hoppa nina.</p>

  <p class="calibre3" style="text-align: justify;">&nbsp; &nbsp;Westland Dow'da, Belfast and Oriental Tea Company'nin vitrini önünde durdu ve kurşun varaklı paketlerdeki etiketleri okumaya başladı: Mükemmel Harman, En Üstün Kalite, Ailenizin Çayı. Hava iyice ısındı. Çay. Tom Kernan'dan isteyim biraz. Cenazede de söylenmez ki. Gözleri hâlâ etiketlere dalmış okurken şapkasını çıkardı, briyantin kokusunu hafifçe içine çekti, sağ elini zarıt bir hareketle kaşının ve saçının üzerinde ağır ağır gezdirdi. Sabah sabah bu sıcak. Ağırlaşan gözkapaklannın altından bakarak "lüks şapk"ının içinde deri bandın üzerindeki küçük boğumlu yeri buldu. Orda duruyor. Sağ elini şapkasının içine soktu. Parmakları bandın arkasında hemencecik bulduğu bir kartı yeleğinin cebine aktardı.</p>

  <p class="calibre3" style="text-align: justify;">&nbsp; &nbsp;Bu ne sıcak böyle. Sağ elini kaşının ve başının üzerinde ağır asır gezdirdi yeniden. Sonra gene şapkasını giydi, rahatlamıştı: Okudu gene: Mükemmel Harman, En Üstün Kalite Seylan Çaylarından Hazırlanmıştır. Uzakdoğu. Kim bilir ne güzel yerlerdir: Dünyanın cenneti, koskoca tembel yaprakların üzerinde kendini akıntıya bırakırsın, kaktüsler, çiçekli çayırlar, o yılankavi liana dedikleri. Sahiden öyle mi acep. Güneşin alnında dölce far niente boş oturan Seylanlılar, bütün gün kıçlarını kaldırmadan. On iki ayın altısında uyurlar. Hırlaşmak istemezler o sıcakta, iklimin etkisi. Uyuşukluk. Amaçsızlığın çiçekleri. Çoğu havadan beslenir. Azotlar. Botanik bahçelerindeki limonluklar. Duyarlı bitkiler. Nilüferler. Taçyapraklarının gücü yok şey yapacak. Uyku hastalığı kol geziyor. Gülyapraklarını çiğne geç. işkembeyle dana paçası yemeye çalıştığını düşün insanın bir de. Bir yerde görmüştüm o resimdeki adamın nerdeydi? Ha evet, Lût Gölü'nde sırt üstü yatmış yüzerken açmış güneş şemsiyesini, kitabını okuyor. İstesen de batmazsın: Öyle kesif ki tuzdan. Zira suyun ağırlığı, yo, su kitlesinin ağırlığı eşittir neyin ağırlığıydı? Ya da hacim eşittir ağırlığı mı olacaktı? Onun gibi bir kanun vardı. Lisedeki Vance parmaklarını kütürdeterek veriyor dersini. Maarifin müfredat programı. Marifetli müfredat. Ağırlık dediğin zaman nedir ağırlık aslında? Saniyede saniyede otuz iki ayak. Düşen cisimler kanunu: Saniyede saniyede. Hepsi de yere düşer. Arza. Arzın yerçekimi gücüdür ağırlık.</p>

  <p class="calibre3" style="text-align: justify;">&nbsp; &nbsp;Dönerek yolun karşısına doğru acelesiz yürüdü. Sosisleriyle nasıl yürüyordu kız? Şöyle yaparaktan.Yürüyedursun, cebinde katlı duran Freeman'ı çıkarıp açtı, uzunlamasına boru gibi kıvırıp, rahatça attığı her adımda gazeteyle pantolonunun paçasını tıpışladı. Havada bir miskinlik: Girip bir bakmalı. Saniyede saniyede. Saniyede yani her bir saniye süresince demek. Kaldırımda durup postane kapısından içerisini keskin nazarlarla iskandil etti. Son gelen mektuplar gözü. Giden mektuplar. Bir şeycik yok. Girelim.</p>

  <p class="calibre3" style="text-align: justify;">&nbsp; &nbsp;Gişenin pirinç çubuklarından içeriye kartını uzattı.</p>

  <p class="calibre3" style="text-align: justify;">&nbsp; &nbsp;--Bana gelen mektup var mı? diye sordu.</p>

  <p class="calibre3" style="text-align: justify;">&nbsp; &nbsp;Postane müdiresi bir gözü ararken Mr. Bloom da tepeden tırnağa silahlı resmi geçit yapan askerleri gösteren orduya çağrı afışini inceledi: Gazete bastonunun ucunu burnuna doğru tutup yenibasılmış samankâğıdını kokladı. Cevap veren yok galiba. Geçen kez fazla ileri gittik.</p>

  <p class="calibre3" style="text-align: justify;">&nbsp; &nbsp;Postane müdiresi parmaklıkların arasından kartıyla bir de mektup uzattı. Mr. Bloom kadına teşekkür etti ve derhal zarftaki daktilo yazısına bir göz attı.</p>

  <p class="calibre3" style="text-align: justify;"><br /></p>

  <p class="calibre3" style="text-align: center;">Sayın Henry Flower</p>

  <p class="calibre3" style="text-align: center;">Westland Row Postanesi eliyle</p>

  <p class="calibre3" style="text-align: center;">Şehir</p>

  <p class="calibre3"><br /></p>

  <p class="calibre3" style="text-align: justify;">&nbsp; &nbsp;Cevap yazmış meğer. Kartla mektubu yan cebine kaydırdı resmi geçit yapan askerleri gene gözden geçirdi. Koca Tweedy'nin alayı nerede? Çürüğe çıkarılmış asker. Orada: Ayıpostundan kalpağı ve tüy sorgucu. Yo, o bir kumbaracı askeri. Devrik manşetler, işte şurada: Royal Dublin silahendazları. ingiliz askerleri. Pek gelgelli. Kadınları peşlerinden koşturan da bu herhal. Üniforma. Askere yazılıp talim yapmak daha kolay. Maud Gonne'un, geceleri O'Connell Street'ten çekilmelerine ilişkin mektubu: Irlandamızın başkenti için yüzkarası. Griffith'in gazetesi de şimdi aynı şeyi yapıyor: Zührevi hastalıktan kırılan bir ordu: şaribülleyl vennehar bir imparatorluk. Hamhalat suratlar: Sultani tembel kavatlar. ileri bak. Uygun adım. Karavanaya: aravanaya. Koğuşlara: oğuşlara. Kraliyet alayı. Bir itfaiyeci ya da bir polis kıyafetiyle göremezsiniz onu hiç. Ne ki, farmason giysisiyle, elbet.</p>

  <p class="calibre3" style="text-align: justify;">&nbsp; &nbsp;Postaneden çıkıp sokağı arşınladı ve sağa saptı. Lafü güzaf: Sanki meseleler hallolunuverecek. Elini cebine sokup işaretparmağını zarf kapağının aralığına geçirdi, kesik hareketlerle yırtarak açtı. Kadınlar epey temkinli olur derlerse de, sanmam. Parmaklarıyla mektubu çekip zarfını cebinde kırıştırdı. Mektuba iğnelenmiş bir şey var: Fotoğraf belki. Saç mı? Değil.</p>

  <p class="calibre3" style="text-align: justify;">&nbsp; &nbsp;M'Coy. Çabuk kurtul şundan. Alıkoyacak yolumdan. Ne sinir şey birisinin karşısına çıkıvermesi tam sen.</p>

  <p class="calibre3" style="text-align: justify;">&nbsp; &nbsp;—Merhaba, Bloom. Nereye böyle?</p>

  <p class="calibre3" style="text-align: justify;">&nbsp; &nbsp;—Merhaba, M'Coy. Hiç vallaha.&nbsp;</p>

  <p class="calibre3" style="text-align: justify;">&nbsp; &nbsp;—"Keyifler nasıl?</p>

  <p class="calibre3" style="text-align: justify;">&nbsp; &nbsp;—İyidir. Ya sen?</p>

  <p class="calibre3" style="text-align: justify;">&nbsp; &nbsp;—Yuvarlanıp gidiyoruz işte, dedi M'Coy.</p>

  <p class="calibre3" style="text-align: justify;">&nbsp; &nbsp;Gözleri siyah kravatlı giysilerde, sesini alçaltıp edeplice sordu:</p>

  <p class="calibre3" style="text-align: justify;">&nbsp; &nbsp;—Hayrola... Bir mazarrat yoktur inşallah? Baktım da, öyle...</p>

  <p class="calibre3" style="text-align: justify;">&nbsp; &nbsp;—Yo, yo, dedi Mr. Bloom. Zavallı Dignam, bilirsin. Cenazesi bugün kalkıyor.</p>

  <p class="calibre3" style="text-align: justify;">&nbsp; &nbsp;—Ha, evet, zavallı adamcağız. Demek böyle. Saat kaçta?</p>

  <p class="calibre3" style="text-align: justify;">&nbsp; &nbsp;Fotoğraf kesin değil. Belki de bir rozet.</p>

  <p class="calibre3" style="text-align: justify;">&nbsp; &nbsp;—On birde, diye yanıt verdi Mr. Bloom.</p>

  <p class="calibre3" style="text-align: justify;">&nbsp; &nbsp;--Bir yolunu bulup gitmeliyim oraya, dedi M'Coy. On birdi, değil mi? Daha dün gece öğrendim. Kim söylemişti? Holohan. Hoppy'yi tanır mısın?</p>

  <p class="calibre3" style="text-align: justify;">&nbsp; &nbsp;—Elbet tanırım.</p>

  <p class="calibre3" style="text-align: justify;">&nbsp; &nbsp;Mr. Bloom'un gözleri yolun karşısındaki, Grosvenor'un önüne çekilmiş üstü açık arabaya takılmıştı. Kapıcı valizi kaldırarak bagaj verine bıraktı. Kadın bir yanda durmuş, bekliyor, adam da, kocası, ağabeysi, kadına benzeyen, ceplerini karıştırarak bozuk para arıyordu. Halka yakalı şık bir manto giymiş, battaniye gibi kumaşı, bu güzel havada insanı terletir. Elleri dıştan ekleme ceplerinde, fütursuz öyle duruşu. Polo maçındaki o kibirli yaratık gibi. Kadınların burnu hep havadadır, sen hassas noktalarına dokunana dek. Ayinesi iştir kişinin. Kendilerini naza çekerler, teşnedirler oysa. Muhterem hanımefendi, Brütüs de muhterem bir zat idi. Kadınla bir kere yat, teklif tekellüf kalmaz aranızda.</p>

  <p class="calibre3" style="text-align: justify;">&nbsp; &nbsp;—Bob Doran'laydım da, gene sızaki nöbetlerinden birine girmiş, kimdi o, Bantam Lyons'la birlikte. Na, surdaydık, Conway'in meyhanesinde.</p>

  <p class="calibre3" style="text-align: justify;">&nbsp; &nbsp;Doran Lyons'la Conway'in orda. Kadın eldivenli elini saçına götürdü. Hoppy de çıkageldi. Bulut gibi. Başını geriye çekip gözlerini kısarak uzaktan kadının sabah güneşiyle menevişlenen cildine, süslü gerdanına baktı. Bugün her şey net görünüyor. Havadaki nem belki uzağı görmeni sağlayan. Havadan sudan konuşmalar. Hanımın eli. Hangi taraftan binecek?</p>

  <p class="calibre3" style="text-align: justify;">&nbsp; &nbsp;—Sonra dedi ki: Zavallı dostumuz Paddy 'nin öyle yazık yazık! Dedim ki: Zavallı Paddy Dignamcık!</p>

  <p class="calibre3" style="text-align: justify;">&nbsp; &nbsp;Taşraya gidiyorlar: Broadstone'a belki. Ayak bileklerini saran, bağcıklarının uçları sallanan kahverengi çizmeler. Biçimli güzel ayaklar. Herifçioğlu veremedi gitti avucundaki bozuklukları! Ona baktığımı gördü. Gözleri hep başka bir erkektedir, iyi sigorta. Bakarsın lazım olur. El altında bulunsun.</p>

  <p class="calibre3" style="text-align: justify;">&nbsp; &nbsp;—Niçin? Dedim. Nesi var bu adamın? Dedim.</p>

  <p class="calibre3" style="text-align: justify;">&nbsp; &nbsp;Kibirli: Varsıl: ipek çoraplar.</p>

  <p class="calibre3" style="text-align: justify;">&nbsp; &nbsp;—Evet, dedi Mr. Bloom.</p>

  <p class="calibre3" style="text-align: justify;">&nbsp; &nbsp;Hafif dönerek, M'Coy' un su kaçıran suratıyla bir hizaya geldi. Biraz sonra binecek.</p>

  <p class="calibre3" style="text-align: justify;">&nbsp; &nbsp;—Nesi mi var? Dedi M'Coy. Adam öldü, yahu, diye ekledi. Vallahi o da içiyordu. Paddy Dignam mı? Dedim ben. İnanasım gelmemişti de işittiğimde. Arch'ta buluştuğumuz geçen cumadan yoksa perşembeden miydi bu yana görüşmemiştim onunla. Evet, dedi M'Coy. Göçtü. Pazartesi günü öldü zavallı adamcağız.</p>

  <p class="calibre3" style="text-align: justify;">&nbsp; &nbsp;Bakın! Bakın! ipek parıltısı koyu jartiyer ak. Bak!</p>

  <p class="calibre3" style="text-align: justify;">&nbsp; &nbsp;Dangıl dungul bir tramvay çanını çala çala girdi araya.</p>

  <p class="calibre3"></p>

  <p class="calibre3" style="text-align: justify;">&nbsp; &nbsp;Gitti bizim manzara. Kahrolası dangalak hırt. Tam zamanıydı. Cehennem zebanisi. Hep böyle olur zaten. Tam da kadın. Pazartesi miydi Eustace Street'teki kız jartiyerini düzeltirken. Arkadaşı da önüne geçmiş manzarayı kapatıyor. Esprit de corps. Ne o, ağzını açmışsın öyle şapşal şapşal?</p>

  <p class="calibre3" style="text-align: justify;">&nbsp; &nbsp;—Ha, evet, dedi Mr. Bloom tasalı bir ah çekip. Bir kayıp daha.</p>

  <p class="calibre3" style="text-align: justify;">&nbsp; &nbsp;—En iyilerinden biri, dedi M'Coy.</p>

  <p class="calibre3" style="text-align: justify;">&nbsp; &nbsp;Tramvay çekip gitmişti. Kadının şık eldivenli eli çelik tutamakta, Loopline Köprüsü'ne doğru yollandılar. Fır fır da pır pır: Şapkasının tülü güneş ışığında: Pır pır da fır.</p>

  <p class="calibre3" style="text-align: justify;">&nbsp; &nbsp;—Yengânım iyidir inşallah? dedi M'Coy sesini değiştirip.</p>

  <p class="calibre3" style="text-align: justify;">&nbsp; &nbsp;—Ha, evet, dedi Mr. Bloom. Çok iyi, sağ ol. Boru gibi kıvırdığı gazetesini ağır ağır açtı ve ağır ağır okudu:</p>

  <p class="calibre3" style="text-align: justify;"><br /></p>

  <p class="calibre3" style="text-align: center;"><b><sup>Plumtree Et Konservesi</sup></b></p>

  <p class="calibre3" style="text-align: center;"><b><sup>Bulunmayan ev nedir?</sup></b></p>

  <p class="calibre3" style="text-align: center;"><b><sup>Natamam.</sup></b></p>

  <p class="calibre3" style="text-align: center;"><b><sup>Bulunan ev ise, bir mutluluk yuvası.</sup></b></p>

  <p class="calibre3" style="text-align: justify;"><br /></p>

  <p class="calibre3" style="text-align: justify;">&nbsp; &nbsp;—Bizim hanım yeni bir konser angajmanı yaptı. Daha kesin değil ama.</p>

  <p class="calibre3" style="text-align: justify;">&nbsp; &nbsp;Valiz mavalı gene. Ama yok bir zararı. Sıramı savdım nasıl olsa, şükür.</p>

  <p class="calibre3" style="text-align: justify;">&nbsp; &nbsp;Mr. Bloom irigözkapakh gözlerini telaşsız bir dostlukla çevirdi.</p>

  <p class="calibre3" style="text-align: justify;">&nbsp; &nbsp;—Benim karım da, dedi. Yirmi beşinde. Belfast'taki Ulster Hall'de alengirli bir baloda söyleyecek.</p>

  <p class="calibre3" style="text-align: justify;">&nbsp; &nbsp;—Öyle mi? Dedi M'Coy. Memnun oldum bu habere, azizim. Kim kalkışmış bu işe?</p>

  <p class="calibre3" style="text-align: justify;">&nbsp; &nbsp;Mrs. Marion Bloom. Henüz kalkmamıştır. Kraliçe, yatağında ekmeğini yiyor ve. Kitap değil. Uyluğu boyunca yedişerden dizdiği kirli iskambil kâğıtları. Esmer dam ve sarışın fanti. Mektup. Kedinin tüyleri siyah top top. Açılmış bir zarf ucu.</p>

  <p class="calibre3" style="text-align: justify;"><br /></p>

  <p class="calibre3" style="text-align: center;"><b><sup>Eski.</sup></b></p>

  <p class="calibre3" style="text-align: center;"><b><sup>Güzel.</sup></b></p>

  <p class="calibre3" style="text-align: center;"><b><sup>Aşk.</sup></b></p>

  <p class="calibre3" style="text-align: center;"><b><sup>Şarkısı.</sup></b></p>

  <p class="calibre3" style="text-align: center;"><b><sup>Ah o eski a-aşk...</sup></b></p>

  <p class="calibre3" style="text-align: justify;"><br /></p>

  <p class="calibre3" style="text-align: justify;">&nbsp; &nbsp;---Ayrıda bir turne bu, anlarsın ya, dedi Mr. Bloom ciddiyet-Güzeeeel ask şarkısı. Bir komite yürütüyor bu işi. Masraflar da kâr da ortak.</p>

  <p class="calibre3" style="text-align: justify;">&nbsp; &nbsp;M'Coy bıyığının uçlarını çekiştirerek onayladı.</p>

  <p class="calibre3" style="text-align: justify;">&nbsp; &nbsp;---Oo, iyi, dedi. iyi haber bu.</p>

  <p class="calibre3" style="text-align: justify;">&nbsp; &nbsp;Gitmek için davrandı.</p>

  <p class="calibre3" style="text-align: justify;">&nbsp; &nbsp;---Ya seni böyle formunda görmekten memnun oldum, dedi. Yakında görüşürüz.</p>

  <p class="calibre3" style="text-align: justify;">&nbsp; &nbsp;—Elbet, dedi Mr. Bloom.</p>

  <p class="calibre3" style="text-align: justify;">&nbsp; &nbsp;---Bak ne diycem, dedi M'Coy. Cenaze töreninde benim adımı da koyuver, olur mu? Gelmek istiyorum ama belki de vakit bulamayacağım. Sandycove'da bir boğulma vakası olmuş, ceset bulunduğu takdirde tahkikat memuruyla oraya gitmem lazım. Ben gelmemişsem sen benim adımı yazıver, olmaz mı?</p>

  <p class="calibre3" style="text-align: justify;">&nbsp; &nbsp;---Yazarım elbet, dedi Mr. Bloom ayrılmak için davranırken. Sen merak etme.</p>

  <p class="calibre3" style="text-align: justify;">&nbsp; &nbsp;---Yaşa, dedi M'Coy sevinçle. Sağ olasın, dostum, imkân bulursam mutlaka gelirim. Tamam. Dingdang. C. P. M'Coy deyiver, kâfi.</p>

  <p class="calibre3" style="text-align: justify;">&nbsp; &nbsp;—Merak etme sen, dedi Mr. Bloom kararlı bir sesle.</p>

  <p class="calibre3" style="text-align: justify;">&nbsp; &nbsp;Yutturamadı o dolmayı bana. Ciğerine işlemiş. Enayi dümbeleği. Vız gelir bana. Valizlere karşı zaafım vardır. Meşin. Köşeler takviyeli, kenarlar perçinli, çifte emniyet manivela kilitli. Bob Cowley kendisininkini geçen yıl Wicklow denizcilik bayramı konseri için ödünç verdiydi de o mübarek günden bu güne dek ses seda çıkmadı.</p>

  <p class="calibre3" style="text-align: justify;">&nbsp; &nbsp;Mr. Bloom, ulaşsız adımlarla Brunswick Street'e doğru ilerlerken gülümsedi. Bizim hanım yeni bir. Çatlak sesli çilli soprano. Sivri burunlu. Kendi çapında fena sayılmaz: Hafif şarkılarda. Hançeresi zayıf. Sen ve ben, anlarsın ya: Durumlarımız aynı. Yağ çekiyor. Nasıl da basar insanın damarına. Farkını işitmiyor mu? Galiba biraz o yöne meyyal. Çileden çıkarıyor beni. Belfast'ta yola gelir sanıyordum, inşallah ordaki çiçek salgını daha da kötüleşmez. Orda, kendini aşılatmaz gene muhakkak. Senin karın ve benim karım.</p>

  <p class="calibre3" style="text-align: justify;">&nbsp; &nbsp;Ulan bu adamın sevdası karısını bize peşkeş mi çekmek?</p>

  <p class="calibre3"></p>

  <p class="calibre3" style="text-align: justify;">&nbsp; &nbsp;Mr. Bloom köşebaşında durdu, gözlerini rengârenk afişlerin üzerinde gezdirdi. Cantrell ve Cochrane Gazozları (Hoş Kokulu). Clery'de indirimli yaz satışları. Merhaba. Bu gece Leah. Mrs. Bandmann Palmer. Onu bu oyunda bir daha izleyebilsem. Hamlet'i dün gece oynamıştı. Erkek kılığında. Ola ki bir kadındı o.Ophelia'nın intihar nedeni. Zavallı babam! O roldeki Kate Bateman'ı nasıl da anlatırdı. Londra'da Adelphi'nin önünde bütün gun beklemiş içeri girmek için. Yani benim doğumumdan bir yıl önce: Altmış beş. Ya Viyana'daki Ristori. Neydi onun adı? Mosenthal'dı. Rachel miydi, yoksa? Hayır. Yaşlı kör Abraham'ın sesini tanıyıp da parmaklarıyla yüzüne dokunduğu sahneyi anlatırdı hep.</p>

  <p class="calibre3" style="text-align: justify;">&nbsp; &nbsp;Nathan'ın sesi! Oğlunun sesi! Terk ettiği babasının kollarımda acısından kahrından ölmesine neden olan, baba evini terk eden ve babasının Tanrısını terk eden Nathan'ın sesini işitiyorum.</p>

  <p class="calibre3" style="text-align: justify;">&nbsp; &nbsp;Her kelime pek derindir, Leopold.</p>

  <p class="calibre3" style="text-align: justify;">&nbsp; &nbsp;Zavallı babam! Zavallı adam! iyi ki odaya girip onun yüzüne bakmamıştım. O gün! Ah, zavallı! Vah, zavallı! Öföff! Eh, belki de onun için böylesi daha iyi.</p>

  <p class="calibre3" style="text-align: justify;">&nbsp; &nbsp;Mr. Bloom köşeden saparak fayton durağındaki yorgun atları geçti. Şu M'Coy denilen herife rastlamasaydım keşke.</p>

  <p class="calibre3" style="text-align: justify;">&nbsp; &nbsp;Daha da yaklaşınca yalap yalap yulafların çiğnendiğini, dişlerin usul usul devinişini işitti. Tatlı yulafımsı atsidiği buhurlarının içinden geçerken, ceylan gözleri onu izledi. Eldoradolarında. Zavallı zırtullahıkermaniler! Upuzun burunlarını yem torbalarına sokmuşlar dünyadanbihaber ya da umurlarındaydı dünya. Konuşamayacak denli tok. Gene de yemleri ve ahırları hazırdır, iğdiş de edilirler: Sağrılarının altından sarkan siyah sölpük kauçuktan bir sucuk parçası. Ola ki böyle de mutludurlar. Zararsız biçare hayvancıklar görünüşte. Ama kişnemeleri kimileyin deli eder insanı.</p>

  <p class="calibre3" style="text-align: justify;">&nbsp; &nbsp;Cebinden mektubu çekerek, elindeki gazetenin içine yerleştirdi. Burda karşıma çıkıverir. Yan sokak daha emin.</p>

  <p class="calibre3" style="text-align: justify;">&nbsp; &nbsp;Faytoncuların kulübesini geçti. Faytoncuların yaşamı ne ilginç. Yaz kış demeden, her yere, her saatte ya da belli saatlerde, kendi istençleri dışında. Voglio e non. Arada bir onlara bir sigara tutmaktan hoşlanırım. Yarenlik. Faytonlar geçerken bir iki nota çığı-rayım. Yırladı:</p>

  <p class="calibre3" style="text-align: justify;"><br /></p>

  <p class="calibre3" style="text-align: center;"><b><sup>La ci darem la mano</sup></b></p>

  <p class="calibre3" style="text-align: center;"><b><sup>La la lala la la.</sup></b></p>

  <p class="calibre3" style="text-align: justify;"><br /></p>

  <p class="calibre3" style="text-align: justify;">&nbsp; &nbsp;Döndü, Cumberland Street'e girdi, birkaç adım attıktan sonra istasyon duvarının rüzgârsız tarafında durdu. Kimsecikler yok. Meade kereste deposu, istiflenmiş kirişler. Viraneler, salaş barakalar. Dikkatli adımlarla yere çizili bir kaydırak oyunu alanıyla unutulmuş bir kaydıraktaşının üzerinde ilerledi, in cin yok. Kereste deposunun orda bir çocuk çömelmiş, tek başına, misket oynuyor, bilyesini oyun çizgisine acarbaşparmağıyla gönderiyor. Bir bilge sokak<span style="font-size: 9px; line-height: 11px;">&nbsp;</span>kedisi göz kırpan bir sfenks, sıcacık eşiğinden bakmakta. Onları rahatsız etmek, yazık. Muhammet, kediyi uyandırmasın diye binişinin bir parçasını kesmiş. Açsanıza. Bir zamanlar ben de misket oynardım o ihtiyar kadının okuluna giderken. Muhabbetçiçeğine bayılırdı. Mrs. Ellis'in. Ya Mr.? Gazetesinin içine katladığı mektubu açtı.</p>

  <p class="calibre3" style="text-align: justify;">&nbsp; &nbsp;Bir çiçek. Bu galiba bir. Taçyaprakları yassıltılmış sarı bir çiçek. Öyleyse darılmamış? Bakalım neler diyor?</p>

  <p class="calibre3" style="text-align: justify;"><br /></p>

  <p class="calibre3" style="text-align: justify;">Sevgili Henry</p>

  <p class="calibre3" style="text-align: justify;"><br /></p>

  <p class="calibre3" style="text-align: justify;">&nbsp; &nbsp;Yazdığın son mektubu aldım çok teşekkür ederim. Bundan önceki mektubumu beğenmeyişine üzüldüm. Niçin pul gönderdin ki? Beni son derece kızdırdın. Bu yüzden seni cezalandırmak istiyorum. Sana yaramaz çocuk deyişimin nedeni öbür dünyayı, şey lafı sevmediğimden dolayı. O sözcüğün hakiki manasını açıklar mısın lütfen bana? Sen yuvanda mutlu değil misin seni gidi yaramaz çocuk? Keşke senin için bir şeyler yapabilseydim. Bu zavallı dostun hakkında neler düşündüğünü yaz. Sık sık senin o güzel adını düşünüyorum. Sevgili Henry, ne zaman buluşacağız? Seni düşünmediğim an yok inan. Şimdiye kadar hiçbir erkek beni bu şekilde kendisine çekememiştir. Bu bana çok endişe veriyor. Lütfen bana uzun bir mektup yaz ve her şeyi anlat. Yazmazsan seni cezalandıracağımı unutma. Böylece sana ne yapacağımı öğrenmiş oldun, seni yaramaz çocuk, yazmadığın takdirde. Ah, öyle özlüyorum ki seni. Henry sevgilim, sabrım tükenmeden bu isteğimi yerine getirirsin inşallah. O zaman sana her şeyi anlatırım. Şimdilik hoşça kal, yaramaz sevgilim, başım da öyle ağrıyor ki. bugün, ve bekletmeden cevap veresin seni özleyen</p>

  <p class="calibre3"></p>

  <p class="calibre3" style="text-align: right;">Martha</p>

  <p class="calibre3" style="text-align: right;"><br /></p>

  <p class="calibre3">Hamiş: Karının nasıl bir parfüm kullandığını da yaz. Bilmek istiyorum.</p>

  <p class="calibre3" style="text-align: right;">xxxxx</p>

  <p class="calibre3"><br /></p>

  <p class="calibre3" style="text-align: justify;">&nbsp; &nbsp;Çiçeği iğneyle tutturulduğu yerden özenle söktü handıysa uçup gitmiş kokusunu kokladı ve kalbinin üzerindeki cebine yerleştiırdi. Çiçeklerin dili. Kimse işitemez de ondan sever kadınlar. Ya da erkekten kurtulmak amacıyla zehirli bir buket vermek ona.Sonra yavaşça yürürken, zaman zaman bir sözcüğü mırıldanarak mektubu yeniden okudu. Sevgili erkekçiçeğim sana kızgın lalelerim şayet lütfen unutmabeni yazmazsan kaktüsünü cezalandıracağım seni çok menekşeler özlüyorum sevgili güller yakında numançiçeği bütün yaramaz gecesarmaşıkları karın Martha'nın parfümüyle buluşalım. Mektubu bitirince gazetenin içinden çıkarıp gene yancebine soktu.</p>

  <p class="calibre3" style="text-align: justify;">&nbsp; &nbsp;Dudakları belirsiz bir sevinçle aralandı, ilk mektubundan bu yana değişmiş. Acaba kendisi mi yazmıştır. Hiddetlenmiş pozunda: Bencileyin iyi bir aile kızı, muhterem bir şahsiyet. Bir pazar duadan sonra buluşabiliriz. Teşekkür ederim: Ben almayayım. Aşıkların mutat atışmaları. Ardından sulh olmalar. Molly ile dalaşları denli kötü. Puronun sakinleştirici bir etkisi var. Narkotik. Bir dahaki sefere daha ileri git. Yaramaz çocuk: Cezalandıracak. Sözcüklerden korkuyor, elbet. Biraz hırpala, ne zararı olacak? Gene de denemeli. Azar azar hani.</p>

  <p class="calibre3" style="text-align: justify;">&nbsp; &nbsp;Cebindeki mektubu parmaklarıyla yoklayarak iğneyi kâğıttan çekip çıkardı. Alelade bir iğne, he? İğneyi yere attı. Giysilerinin bir yerinden çıkarmıştır: İğneyle tutturulmuş. Kadınların kullandığı iğnelerin sayısı inanılmaz. Dikensiz gül de olmaz.</p>

  <p class="calibre3" style="text-align: justify;">&nbsp; &nbsp;Dublin sesleri kopuk kopuk, kulaklarını çınlatıyordu. Geçen gece Coombe'da yağmurun altında birbirine sarılmış o iki sürtük.</p>

  <p class="calibre3"><br /></p>

  <p class="calibre3"><b><sup>&nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp;Mairy Mairy kopmuş donunun uçkuru.</sup></b></p>

  <p class="calibre3"><b><sup>&nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp;Şimdi onun sorunu</sup></b></p>

  <p class="calibre3"><b><sup>&nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp;Nasıl örtsün orasını,</sup></b></p>

  <p class="calibre3"><b><sup>&nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp;Nasıl örtsün orasını.</sup></b></p>

  <p class="calibre3"><br /></p>

  <p class="calibre3" style="text-align: justify;">Orasını? Oralarını. Başım ne de kötü ağrıyor. Aybaşı olmuştur. Ya da bütün gün oturup daktilo yazıyordun Gözlerin odaklanması mide sinirlerine iyi gelmezmiş. Karın ne parfümü kullanıyor. Nasıl çıkılır böyle bir işin içinden?</p>

  <p class="calibre3"><br /></p>

  <p class="calibre3" style="text-align: center;"><b><sup>Nasıl örtsün orasını.</sup></b></p>

  <p class="calibre3"><br /></p>

  <p class="calibre3" style="text-align: justify;">&nbsp; &nbsp;Martha, Mary. O tabloyu bir yerde görmüştüm şimdi unuttum nerde eski bir ustanın elinden mi çıkmış yoksa antik süsü mü verilmiş. Onların evinde oturmakta, konuşmakta. Acayip. Coombe'daki iki sürtük de can kulağıyla dinliyorlar.</p>

  <p class="calibre3" style="text-align: justify;"><br /></p>

  <p class="calibre3" style="text-align: center;"><b><sup>Nasıl örtsün orasını.</sup></b></p>

  <p class="calibre3"><br /></p>

  <p class="calibre3" style="text-align: justify;">&nbsp; &nbsp;Akşam vakti duygusu güzel. Artık orda burda sürtmek yok. cıkta otur dur: Akşam karanlığı, çıt yok: Sat anasını. Unut gitsin. Gezdiğin yerleri anlat, yabansı âdetler. Öteki kadın, başında s,nmlek 0ian, akşam yemeğini getirmekte: Yemişler, zeytin, kuyudan ekilmiş yürek tazeleyici soğuk su, Ashtown'daki taş duvarın kovuğu denli soğuk. Bir daha sefere koşulara giderken kâğıt bardak almalıyım yanıma. İri siyah gözlerinde tatlı bakışlarla dinlemekte kız. Anlat ona: Daha daha: Hepsini. Sonra bir inleyiş: Sükût. Uzun uzun upuzun dinleniş.</p>

  <p class="calibre3" style="text-align: justify;">&nbsp; &nbsp;Demiryolu köprüsünün altından geçerken zarfı çıkarıp sabırsızca küçük parçalar halinde yırtarak sokağa doğru fırlattı. Kâğıt parçaları uçuşarak nemli havanın içinde asılı durdu: Beyaz bir titreyiş, sonra hepsi yere yapıştı.</p>

  <p class="calibre3" style="text-align: justify;">&nbsp; &nbsp;Henry Flower. Yüz sterlinlik bir çeki de aynı şekilde yırtmak mümkün. Adi bir kâğıt parçası. Lord Iveagh bir zamanlar İrlanda bankasında bir milyonluk yedi rakamlı bir çek bozdurmuş. Bira işinden ne paralar kazanıldığını gösterir. Kardeşi Lord Ardilaun'un da günde dört kez gömlek değiştirdiğini söylerler. Deriden biten bitler falan. Bir milyon sterlin, dur bi dakka bakayım. Yarım litresi iki peniden, bir litresi dört peni, bir galon bira eder sekiz peni, yo, bir galon bira bir sterlin dört peni eder. Yirmide kaç kere bir sterlin dört peni: On beş kadar. Evet, tastamam. On beş milyon fıçı bira.</p>

  <p class="calibre3" style="text-align: justify;">&nbsp; &nbsp;Ne fıçısı canım? Galon yani. Aşağı yukarı bir milyon fıçı eder, aynı hesap.</p>

  <p class="calibre3" style="text-align: justify;">&nbsp; &nbsp;Köprünün üzerinden bir tren, beynini sarsan bir gürültüyle, vagon vagon geçti. Zihnindeki fıçılar birbirine bindirerek gümbürdedi: Fıçılardaki yavan biralar taştı ve çalkalandı. Fıçıların kapakları açıldığı gibi her yanı nehir gibi taşan yavan bira selleri kapladı, seller birleşti, çamurderyasının içinden kıvrıla kıvrıla akarak tüm ovalığı bastı, içkinin girdabına yakalanan yaprak yaprak köpükleri çevire çevire ağırdan döndü.</p>

  <p class="calibre3" style="text-align: justify;">&nbsp; &nbsp;All Hallows kilisesinin arka kapısına varmıştı. Sundurmaya geçerek şapkasını çıkardı, cebindeki kartı alıp gene deri bandın ardına gizledi. Hay Allah! M'Coy'dan, Mullingar'a bir paso uydurmasını isteyecektim.</p>

  <p class="calibre3" style="text-align: justify;">&nbsp; &nbsp;Kapıda aynı duyuru. Pek muhterem John Conmee S. J.'nin, Azız Peter Claver S. J. ve Afrika'daki Misyonerliği Üzerindeki Vaizi. Gladstone, bilincini yitirmek üzereyken, onun katolikliğe dönmesı için ne dualar ettilerdi. Protestanlar da aynı şey. Dr. William J Walsh D. D.'yi gerçek dine döndürmesi. Çin'deki milyonlar kurtarılacak. Bunu dinsiz Çinliye nasıl izah edecekler acaba. Bir onsluk afyonu yeğler. Göksel imparatorluğun kulları. Zındıklık onlar için en büyük günah. Tanrı saydıkları Buda müzede yan gelmiş yatmakta. Çenesini eline dayamış rahatında. Buhurlu kamışlar yanmakta. Ecce Homo'ya benzer yanı yok. Dikenlerden ve haçtan bir taç. Eren Patrik yonca yaprağını iyi düşünmüş. Çin çubukları? Conmee: Martin Cunningham tanır onu: Çelebi görünümlü. Tüh Molly'yi kilise korosuna almaları için hiç de göründüğü gibi budala olmayan Peder Farley yerine ona başvursaydım keşke. Onlara öğretiliyor bu. Mavi gözlüklerini takıp alnından terler aka aka zencileri vaftiz etmeye koşmuyor herhalde, değil mi. Gözlükler pek ilginç gelirdi onlara, öyle bir yanıp bir sönüp. Halka şeklinde oturmuş şiş dudaklarıyla, vecit halinde dinlerken görmek isterdim onları. Natürmort. Lık lık süt içer gibi, herhal.</p>

  <p class="calibre3" style="text-align: justify;">&nbsp; &nbsp;Kutsal taşların soğuk kokusu çekmekteydi onu. Aşınmış basamakları tırmanarak iki tarafa açılır kapanır kapıyı itti ve arka taraftan usulca içeriye girdi.</p>

  <p class="calibre3" style="text-align: justify;">&nbsp; &nbsp;Bir toplantı var: Bir hayır cemiyeti. Yazık, pek kalabalık değil. Bir kızın yanında oturulacak güzel tenha bir yer. Yanımda kim var? Hafif müzik çaldıkları zaman hıncahınç doluşurlar. Gece ayinindeki o kadın. Arşı âlâ. Boyunlarında koyu kırmızı yularlar. Başları öne eğik diz çökmüş kadınlar. Mihrapparmaklığının önünde diz çöken bir küme. Rahip, ellerinde tuttuğu şeyle onların arasında mırıldanarak dolaşıyor. Her birinin yanında durarak, bir kutsal ekmek alıyor, bir iki kez sallıyor (sudan mı çıkıyor ki?) ve el uzluğuyla kadının ağzına koyuveriyor. Kadının şapkası, başı öne düşüveriyor. Ardından bir sonraki. Şapkası birden düşüveriyor öne. Ardından bir başkası: Ufak tefek yaşlı bir kadın. Rahip, kutsal ekmeği kadının ağzına koymak için eğiliyor, mırıldanma berdevam. Latince. Sonra öbürü. Gözlerini kapat, ağzını aç. Niçin? Corpus: Vücudu. Ceset. Latince, iyi buluş. Önce onları afallatıyor. Bir ölüm hazırlığı. Çiğnedikleri yok pek: Sadece yutuyorlar. Tuhaf fikir: Bir cesedin ufak ufak parçalarını yemek. Yamyamların bu fikri tutması da bundan.</p>

  <p class="calibre3" style="text-align: justify;">&nbsp; &nbsp;Bir kenara çekilip, kör maskeleriyle ara geçitten birer birer ilerleyerek yerlerini arayan bu insanlara baktı. Bir sıraya yaklaşarak köşedeki ucuna oturdu, şapkasıyla gazetesini kucağına yerleştirdi. Giymek zorunda kaldığımız bu saksılar. Başımızın şekline uygun düşen şapkalar giymeliyiz. Koyu kırmızı yularlanyla başları eğik, kutsal ekmek midelerinde erisin diye bekleşip durmaktalar önünde ardında oturan şu insanlar. Hamursuz gibi bir şey: O türden bir ekmek: Mayasız sebtekmeği. Bakın şunlara. Mutlu kılıyor onları garanti. Naneşekeri. Bu kesin. Elbet, meleklerin ekmeği derler buna. Önemli bir kavram yatar bunun ardında, Tanrı'nın ülkesi sizin içinizdedir türünden bir duygu. İlk kudas törenine katılanlar. Sırma telli ketenhelvam, çomağı bir liraya. Derken herkes bir aile toplantısındaymış, aynı truptanmış gibi hissetmeye başlar, cümbür cemaat. Bu kesin. Bundan eminim. Yalnız sayılmayız. Kardeşler birliğimizde. Sonra da vur patlasın çal oynasın. İstim salarız biraz. Gerçekten inanıyor muyuz buna ona bak sen. Şifalı Lourdes, nisyan ırmakları, Knock'taki hayaletler, kanayan heykeller. Günah çıkartma hücresinin önünde uyuyan yaşlı adam. Hırlama sesleri ordanmış. Körü körüne inanç. Atideki salahın kucağında huzurlu. Acıları teskin eder. Seneye bu saatte uyan.</p>

  <p class="calibre3"></p>

  <p class="calibre3" style="text-align: justify;">&nbsp; &nbsp;Rahibin kutsal ekmek kâsesini vitrinine, ta gerilere koyduğunu sonra onun önünde, işlemeli giysisinin altından fotininin geniş tozlu tabanını göstererek bir an için diz çöktüğünü gördü. Ya uçkuru kopsaydı? Olurdu onun bir sorunu. Başının ardında çıplak bir alan. Sırtında kimi harfler: İ. N. R. İ.? Hayır: İ. H. S. Molly söylemişti ona sorduğumda. İyi Hıristiyan Softası: Değil miydi yoksa: İşkenceyi Hiç Sevmem, galiba. Ya öbür harfler? İsayı Namussuzlar Ruhsuzca İnlettiler.</p>

  <p class="calibre3" style="text-align: justify;">&nbsp; &nbsp;Bir pazar duasından sonra buluşalım. İsteğimi kırma. Yüzünde tül peçesi ve siyah çantasıyla çıkagelir. Batan güneşin önünde durmuş, ardında ışıklar. Buraya boynunda bir kurdeleyle de gelebilir ve öbür şeyi sezdirmeden pekâlâ yapabilirdi. Tıynetlerinde var bu. Invincibles örgütünü ele veren o herif her sabah, adı Carey'di, kutsal ekmek törenine kardırmış. Hem de bu kilisede. Peter Carey, evet. Yo, Peter Claver'di kastettiğim. Denis Carey. Düşünün bir kere. Evde karısıyla altı çocuğu. Hep o cinayeti planlamakla meşgul. O mahut karındeşenler, tam onlara göre bir ad, zaten suratları meymenetsizdir bu heriflerin. Dürüstçe bir iş yaptıklarını göremezsin. A, nerede o: Çiçek: Yok, yok. Dur bakayım, yırtmış mıydım o zarfı? Evet: Köprünün altında.</p>

  <p class="calibre3" style="text-align: justify;">&nbsp; &nbsp;Rahip kutsal kaseyi duruladı: Sonra canlıca sallayarak dibindeki damlaları akıttı. Şarap. Tabii, milletin her gün içtiği mesela siyah Guinness birası ya da Sweatley'in şerbetçiotlu Dublin birası ya da Cantrell ve Cochrane'ın zencefilli (aromatik) gazozundan Çok daha aristokratik. Ama şarap vermezler hiç: Sebt şarabı: Sadece ötekini. Allah mübarek eyleye. Dindarca bir hile ama haklılar: ksı takdirde her biri birbirinden kötü bir sürü kandil bir fırt dilenmek için birbirlerini ezerlerdi. Tüm havası bambaşka olurdu şeyin. Havasını bulurdu. Çok iyi olurdu yani.</p>

  <p class="calibre3" style="text-align: justify;">&nbsp; &nbsp;Mr. Bloom dönüp koro yerine baktı. Müzik yok bugün demek. Yazık. Orgcusu kim buranın acaba? Yaşlı Glynn konuşturmasını bilirdi o sazı, vibrato: Gardiner Street kilisesindeki yıllığı elli sterlinmiş derlerdi. O gün Molly'nin sesi bir açılsın, Rossini'nin Stabat Mater'i. Ondan önce Peder Bernard Vaughan'ın vaizi. Isa yada Pilatus? İsa, ama bütün gecemizi almana gerek yok ki. Müzik istiyor herkes. Ayak vurmalar duruveriyor. Çıt çıkmıyor. Sesini yükseltirken o köşeye doğru dönmesini söylemiştim ona. Havadaki lerzeyi hissedebiliyorum, dopdolu, insanlar başlarını kaldırıp bakıyorlardı.</p>

  <p class="calibre3" style="text-align: justify;"><br /></p>

  <p class="calibre3" style="text-align: center;"><b><sup>Quis esthomo.</sup></b></p>

  <p class="calibre3"><br /></p>

  <p class="calibre3" style="text-align: justify;">&nbsp; &nbsp;O eski kutsal müziğin kimi parçaları şahane. Mercadante: Son yedi sözcük. Mozart'ın on ikinci ayini: Hele Gloria. Eskiden papalar müzikten, sanattan, ne bileyim, heykelden, resimden falan anlarlarmış. Örneğin Palestrina da. O dönemler çok eğlenceli bir yaşam sürmüşler. Hem de sağlıklı, şarkı söyleyerek, düzenli yaşayarak, sonra içkilerini damıtarak. Benedictine. Yeşil Chartreuse. Ne ki, korolarında hadımlara yer vermeleri biraz hödükçe kaçıyor. Nasıl bir sesti o? Kendi güçlü pes seslerinden sonra bir parça tuhaf gelirdi kulağa kuşkusuz. Erbabı onlar. Ardından bir şey hissetmemeleri gerek. Dingince. Kayıtsız. Şadman. Yağ mı bağlarlar, desek? Ha bire tıkınırlar, boyları uzun, bacakları uzun. Kim bilir? Hadımlar. Bu da bir çıkış yolu.</p>

  <p class="calibre3" style="text-align: justify;">&nbsp; &nbsp;Rahibin eğilerek mihrabı öptüğünü, sonra da dönerek herkesi kutsadığını gördü. Herkes haç çıkararak ayağa kalktı. Mr. Bloom çevresine bir baktıktan sonra, yükselen şapkaların üzerinden bakarak o da ayağa kalktı, incili Şerif okunurken elbet ki ayağa kalkılacak. Ardından herkes gene diz çöktü ve sessizce sırasına yerleşti. Rahip elindeki şeyi önünde tutarak mihraptan indi: Rahiple koroda yer alan bir çocuk aralarında Latince bir şeyler konuştular. Sonra rahip diz çökerek bir karttan okumaya başladı:</p>

  <p class="calibre3" style="text-align: justify;">&nbsp; &nbsp;—Ey Tanrım, sana sığındık, gücümüzü senden...</p>

  <p class="calibre3" style="text-align: justify;">&nbsp; &nbsp;Mr. Bloom söylenenleri işitebilsin diye başını öne doğru uzattı, İngilizce. At önlerine bir kemik. Hayal meyal hatırlıyorum. Bir Katolik ayinine en son gidişimden bu yana ne kadar geçti? Muhteşem ve lekesiz Meryemana. Hazreti Yusuf, zevci. Petrus ve Paul. Neden bahsettiklerini anlarsan daha ilginç oluyor. Muazzam bıf teşkilat şüphesiz, saat gibi işliyor. Günah çıkartma. Herkesin ihtiyacı var. O takdirde her şeyi anlatayım size. Tövbe istiğfar. Beni cezalandırın, lütfen. Ellerinde büyük bir silah. Doktorlardan, avukatlardan daha güçlü. Kadınlar kıç atıyorlar. Sonra efendim ben şeşeşeşeşeyaptım. Hıı, şeşeşeşeşey de yaptın mı? Ne diye yaptın bakalım? Bir mazeret bulmak için başını eğip yüzüğüne bakmalar. Fısıltılı galeri duvarlarının kulağı var. Kocası beklenmedik bir sütte öğreniyor. Tanrı'nın küçük bir şakası. Sonra kadın dışarı çıkar iliklerine işleyen bir nedametle. Tatlı bir utanç. Git mihraba duanı et. Selam sana Meryemana, ey Mukaddes Meryem. Çiçekler buhur kokuları, mumlar erimekte. Kızaran yüzünü gizleyen. Selamet Ordusu çığırtkanlarından farksız. Tövbekar fahişe topluluğa hitap edecek. Doğru yolu nasıl buldum? Romadaki muhterem zevat pek keşkekaleyhisselam değiller kuşkusuz: Tüm olayı döndüren onlardır. Para kesiyorlardır mübarekler! Sonra gelsin bağışlar: P. P.'ye daimi olarak mutlak tasarrufu için. Benim ruhumun sükûn bulması için kapılarını açacaklar ve âleme karşı ayinlerini yapacaklar. Tüm o manastırlar ve rahibe okulları. Fermanagh'ın vasiyet davasında tanık sandalyesine oturtulan rahip. Onu yıldırmak mümkün değil. Ne sorulursa sorulsun, hazırdı cevabı. Mukaddes Meryemana kilisemizin erkinliği ve de yüceliği. Kilise babaları: Onlar bu ilahiyatı külliyen ve kâffeten nizama sokmuşlardır.</p>

  <p class="calibre3" style="text-align: justify;">&nbsp; &nbsp;Rahip dua etti.</p>

  <p class="calibre3" style="text-align: justify;">&nbsp; &nbsp;—Kutsal Cebrail, ey başmelek, ihtilaf anında bizi koru. Seylan'ın (Tanrı'nın onu zaptetmesi için naçizane dua ederiz!) şerrinden ve fesadından bizleri esirge: Ve sen ya Rabbim, ey semavi âlemlerin sultanı, o ulu gücünle Şeytan'ı ve onunla birlikte bu dünyada dolaşarak masum insanların mahvına sebep olan öbür günahkâr ruhları da yere çalıp cehennemine gönder.</p>

  <p class="calibre3" style="text-align: justify;">&nbsp; &nbsp;Rahip ile korodaki çocuk ayağa kalkarak ordan gittiler. Her Şey bitti. Kadınlar hâlâ orada duruyorlardı: Şükranlarının ifadesi.</p>

  <p class="calibre3" style="text-align: justify;">&nbsp; &nbsp;Kıpırdamalı biraz. Şimdi para toplarlar. Belki, ellerinde çanaklarla. Paskalya vergisini öde bakalım.</p>

  <p class="calibre3" style="text-align: justify;">&nbsp; &nbsp;Ayağa kalktı. Merhaba. Yeleğimin bu iki düğmesi açık mıydı nep? Kadınlar bundan hoşlanırlar. Hiç söylemezler sana. Oysa biz. atfedersiniz bayan, bir (ymm!) küçük bir (ymm!) tüy var şuranızda. Ya da arkadan etekliğinin kopçası açılmış. Aydan görüntüler, S<span style="font-size: 9px; line-height: 11px;">Ö</span>ylemesen bozulur. Niye daha önce söylemedin. Dağınıkken daha bir hoşsun, iyi ki daha güneyde değildi. Sezdirmeksizin ilikleyerek orta geçitten ilerledi, giriş kapısından gün ışığına çıktı. Soğuk siyah mermer kurnanın başında bir süre bir şey görmeden dururken, önünde ve ardındaki iki dinibütün, iyice sığlaşmış kutsal suyun içine ellerini hırsızlama daldırdılar. Tramvaylar: Presscott Boyahaneleri cihetinden geliyor. Yas tülüyle bir dul. Ben de ya tuttuğumdan dikkatimi Çekiyor. Daha zamanım var. O losyonu yaptırtsam iyi olacak. Neredeydi. Ha evet, geçen defa. Swenv Lincoln Place'te. Eczaneler nadiren yer değiştirir. Yeşil ve sarı kavanozları yerlerinden kımıldatılmayacak denli ağır. Hamilton Long eczanesi Nuh nebiden kalma. Fransız Protestanlarının me. zarlığı o eczaneye yakın. Bir gün ziyaret etmeli.</p>

  <p class="calibre3" style="text-align: justify;">&nbsp; &nbsp;Westland Row boyunca güneye doğru yürüdü. Tüh, reçetesi öteki pantolonda. Bak, kapı anahtarını da unutmuştum. Bu cenaze işi de sıktı. Yazık canım, zavallı adamcağız, onun suçu değil ki. En son ne vakit yaptırmıştım? Dur bakayım. Hatırladım, bir İngiliz altını bozdurmuştum. Demek ki ayın biriydi ya da ikisi. Hah, kayıt defterinden bulabilir.</p>

  <p class="calibre3" style="text-align: justify;">&nbsp; &nbsp;Eczacı sayfaları çevirip durmaktaydı. Nahoş kavruk bir koku yayılıyor adamdan. Kurukafa, ihtiyarlık. Filozof taşının peşinde. Simyacılar. İlaçlar insanı bir süre canlandırır ama yaşlanmayı hızlandırır. Atalete sevk eder. Niçin? Reaksiyon. Bir ömrü bir geceye sığdır. Giderek naturanı değiştirir. Bütün gün bitkilerin, merhemlerin, dezenfektanların arasında. Zambak gibi apak kaymaktaşından kaplar. Havan ve havaneli. Aq. Dist. Fol. Laur. Te Virid. Dişçinin zır zırı gibi buranın da kokusu handıysa sağaltır insanı. Doktor Şırlatan. Kendisine de bir iki ilaç yazsa iyi olacak. Macun ya da subye kıvamında. Şifa bulmak için ilk otu koparan vatandaşın tarihe geçmesi lazım. Otacılık. Aman dikkatli olalım. Havada bizi bayıltmaya yeterli ecza dolaşıyor. Deney: Mavi turnusol kâğıdını kırmızıya çevirir. Kloroform. Aşırı dozda lavdanom. Uyku vericiler. Aşk iksirleri. Kâfurlu afyon tentürü içeren iksirler öksürüğü azdırıyor. Ciltteki mesamatı tıkıyor, balgam sökülmesini önlüyor. En iyi sağaltıcılar, zehirler. Hiç ummadığın yerden şifa. Aşkolsun şu doğaya.</p>

  <p class="calibre3" style="text-align: justify;">&nbsp; &nbsp;—Yaklaşık on beş gün önce mi, efendim?</p>

  <p class="calibre3" style="text-align: justify;">&nbsp; &nbsp;—Evet, dedi Mr. Bloom.</p>

  <p class="calibre3" style="text-align: justify;">&nbsp; &nbsp;Eczalardan, süngerlerden ve banyo liflerinden yayılan keskin, yakıcı kokuları azar azar teneffüs ederek tezgâhta bekledi. İnsanın, ağrılarını sızılarını anlatarak geçirdiği onca zaman.</p>

  <p class="calibre3" style="text-align: justify;">&nbsp; &nbsp;—Tatlı bademyağı ve aselbent tentürü, dedi Mr. Bloom, bu de portakalçiçeği suyu...</p>

  <p class="calibre3" style="text-align: justify;">&nbsp; &nbsp;Gerçekten de Molly'nin cildine öyle narin balmumu gibi bir beyazlık veriyor.</p>

  <p class="calibre3" style="text-align: justify;">&nbsp; &nbsp;—Bir de beyaz balmumu, dedi.</p>

  <p class="calibre3" style="text-align: justify;">&nbsp; &nbsp;Gözlerinin siyahlığını iyice ortaya çıkarıyor. Bana bakarak çarşafı gözlerine tutmuş, İspanyol, kendisini koklaması, ben kol düğmelerimi iliklerden. Bu kocakarı ilaçları bazen en iyisi: Dişler için çilek: Isırganotuyla yağmur suyu: Ayrana bastırılmış yulaf ezmesi. Cildi besler. Eski kraliçenin oğullarından birinin, Albany Dükü müydü? derisi bir katmış. Leopold, evet. Bizimkiler üç kattır.Siğiller, nasırlar ve sivilceler işi daha da güçleştirir. Parfüm de gerekir ama Karının nasıl bir parfüm? Peau d'Espagne. Şu portakalçiçeği suyundaki tazelik. Bu sabunlar ne güzel kokuyor. Saf Marsilya sabunu. Şu köşede bir banyo alacak zamanım var. Hamam. Türk. Masaj. Top top kirler göbeğinde toplanır. Seni güzel bir kız keselese daha güzel. Bir de herhalde ben. Evet ben. Banyoda yapayım bir. içimde tuhaf bir özlem. Su suya karışsın, işle zevk bir arada. Masaj için zamanım yok yazık. Bütün gün dipdiri olurdum. Cenaze töreninde bir sürü ekşi surat.</p>

  <p class="calibre3" style="text-align: justify;">&nbsp; &nbsp;—Evet, efendim, dedi eczacı, iki şilin dokuz peni tutuyor. Şişe getirdiniz mi?</p>

  <p class="calibre3" style="text-align: justify;">&nbsp; &nbsp;—Hayır, dedi Mr. Bloom. Siz hazırlayın, lütfen. Öğleden sonra gene uğrarım, şimdi bu sabunlardan bir tane alıyorum. Fiyatı nedir?</p>

  <p class="calibre3" style="text-align: justify;">&nbsp; &nbsp;—Dört peni, efendim.</p>

  <p class="calibre3" style="text-align: justify;">&nbsp; &nbsp;Mr. Bloom bir kalıp sabunu kaldırıp burnuna tuttu. Latif limonumsu balmumu.</p>

  <p class="calibre3" style="text-align: justify;">&nbsp; &nbsp;—Bunu alıyorum, dedi. Hepsi üç şilin ve bir peni.</p>

  <p class="calibre3" style="text-align: justify;">&nbsp; &nbsp;—Evet, efendim, dedi eczacı. Tekrar geldiğinizde, efendim, hepsini birden ödeyebilirsiniz.</p>

  <p class="calibre3" style="text-align: justify;">&nbsp; &nbsp;—Peki, dedi Mr. Bloom.</p>

  <p class="calibre3" style="text-align: justify;">&nbsp; &nbsp;Dürdüğü gazetesi koltuğunun altında, sabunun sarıldığı kâğıdın serinliğini elinde duyumsayarak, telaşsız adımlarla dükkândan çıktı. Omzuna dokunan bir el ve kulağının dibinde bir ses, Bantam Lyons'un:</p>

  <p class="calibre3" style="text-align: justify;">&nbsp; &nbsp;—Merhaba, Bloom, iyi haberler var mı? Bugünkü mü bu? Bi dakkacık bakalım şuna.</p>

  <p class="calibre3" style="text-align: justify;">&nbsp; &nbsp;Bıyığını tıraş etmiş gene, ilahi! Üstdudağı soğuk uzun. Genç görünecek. Fena olmamış hani. Benden daha genç.</p>

  <p class="calibre3" style="text-align: justify;">&nbsp; &nbsp;Bantam Lyons'un karatırnaklı sarı parmakları dürülü gazeteyi açtı. Yıkanması da lazım. Kaba kirlerini götürsün. Günaydın, Pears sabunu kullandınız mı hiç? Omuzlarında kepekler. Başının derisini yağla ovması gerek.</p>

  <p class="calibre3" style="text-align: justify;">&nbsp; &nbsp;—Bugün yarışacak olan o Fransız atına bakmak istiyorum, dedi Bantam Lyons. Nerde bu pezevenk, yahu?</p>

  <p class="calibre3" style="text-align: justify;">&nbsp; &nbsp;Katlanmış sayfaları hışırdatarak açarken, çenesini dik yakasının üzerinde sağa sola oynatıyordu, iğneli fıçı. Yakası sıkıyor saçları dökülecek. En iyisi, gazeteyi onda bırakmak, kurtulmuş olurum heriften.</p>

  <p class="calibre3" style="text-align: justify;">&nbsp; &nbsp;—Sende kalsın gazete, dedi Mr. Bloom.</p>

  <p class="calibre3" style="text-align: justify;">&nbsp; &nbsp;—Ascot. Altın Kupa. Bekle, diye mırıldandı Bantam Lyons Yarım da. En fazla bi saniye.</p>

  <p class="calibre3" style="text-align: justify;">&nbsp; &nbsp;—Zaten atmak üzereydim, dedi Mr. Bloom.</p>

  <p class="calibre3" style="text-align: justify;">&nbsp; &nbsp;Bantam Lyons birden başını kaldırdı, gözlerinde kurmaz ışıl. ular, hafifçe gülümsedi.</p>

  <p class="calibre3" style="text-align: justify;">&nbsp; &nbsp;—Ne dedin? Diye sordu anlamışçasına.</p>

  <p class="calibre3" style="text-align: justify;">&nbsp; &nbsp;—Gazete sende kalsın dedim, diye yanıt verdi Mr. Bloom, Zaten o sırada gazeteyi atmak üzereydim. Sen de oku, sonra at gitsin.</p>

  <p class="calibre3" style="text-align: justify;">&nbsp; &nbsp;Bantam Lyons bir an duraladı, arsız arsız güldü: Sonra açık duran gazeteyi Mr. Bloom'un kollarına doğru atıverdi.</p>

  <p class="calibre3" style="text-align: justify;">&nbsp; &nbsp;—Şansımı deneyeceğim, dedi. Al, sağ olasın.</p>

  <p class="calibre3" style="text-align: justify;">&nbsp; &nbsp;Sonra, Conway's Corner'in yolunu tuttu. Uğurlar olsun, yeter ki git.</p>

  <p class="calibre3" style="text-align: justify;">&nbsp; &nbsp;Mr. Bloom gazetesini düzelterek dörde katladı ve gülümseyerek, sabunu gazetenin içine yerleştirdi. O herifin dudakları ne tuhaftı. Müşterek bahis. Son günlerde salgın haline geldi. Telgraf dağıtan oğlanlar altı peni çırpıp hemen bahislere yatırıyorlar. Ağzıniza layık koskoca hindi kızartmasını kim kazanacak diye. Mükellef Noel ziyafeti sadece üç peniye. Jack Fleming zimmetine geçirdiği paralarla kumar oynadıydı da sonra Amerika'ya kaçtıydı. Orda bir otel işletiyor. Geri dönmezler hiç. Ah kazanların kaynadığı tencerelerin oynadığı o eski günler.</p>

  <p class="calibre3" style="text-align: justify;">&nbsp; &nbsp;Neşeli adımlarla banyo camiine doğru yürümeye başladı. Camiye benziyor, kırmızı tuğlaları, minareleri. Bugün kolej sporları yarışması var, demek. College Park'ın girişinde asılı at nalı şeklindeki afişe baktı. Çömlekte marinabalığı gibi iki büklüm bisikletçiler. Berbat bir reklam. Bakın, bir çark gibi yuvarlak yapmış olsalardı. Ve her bir tekerlek parmağında: Sporları, sporları, sporları: Göbekteyse koskoca: Kolej. Gözünü çekiverirdi insanın.</p>

  <p class="calibre3"></p>

  <p class="calibre3" style="text-align: justify;">&nbsp; &nbsp;Kapıcı kulübesinde Homblower durmakta. Bir gün işim düşer: Bakarsın o da bir selam çakar. Nasılsınız Mr. Hornblower? İyi misiniz, efendim?</p>

  <p class="calibre3" style="text-align: justify;">&nbsp; &nbsp;Havanın güzelliğine bak. Hayat hep böyle olsaydı. Kriket havası. Tentelerin altında otur. Art arda servisler. Aut. Burda oynanmaz ama. Altıya sıfır. Buna karşı, Kaptan Culler'in alanın karşı köşesine yolladığı top Kildare Street Kulübü'nün camını kırmıştı Donnybrook fuarı onların faaliyet alanına girer. M'Carthy su koyuverince gırtlak gırtlağa gelivermiştik. Sıcakdalgası. Çok sürmez. Geçiyor hep, akışı yaşamın, ki yaşamın akışındaki noktamız paha biçilmeeez hazinemiz.</p>

  <p class="calibre3" style="text-align: justify;">&nbsp; &nbsp;Şimdi keyifli bir banyo yapalım: Küvette temiz su, emayenin serinliği. lıkır lıkır akıyor ıpılık. Benim vücudum bu.</p>

  <p class="calibre3" style="text-align: justify;">&nbsp; &nbsp;Vücudunun çırılçıplak, bir rahim sıcaklığında boydan boya atırılmış olduğunu, kokulu sabunlarla ovulduğunu, itinayla yıkandığını düşledi. Gövdesinin, kol bacak tüm azasının daladalga suda hafif hafif yükseldiğini, yüzeye limonsarısı serildiğini gördü: Göbeği, et tomurcuğu: Ve kasığındaki girift kara kıvır kıvır kılların salındığını, akan suyla birlikte gelecek kuşakların miskin babasının mahmurca salınan bir çiçeğin çevresinde oynaştığını gördü.</p>

  <p class="calibre3"><br /></p>

  <p class="calibre3"><br /></p>

  <p class="calibre3"><br /></p>
</body>
</html>
