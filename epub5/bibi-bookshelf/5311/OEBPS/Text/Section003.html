<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <meta content="Atlantis Word Processor 1.6.5.9" name="Generator" />

  <title>Ulysses</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="nomargin">
  <p class="calibre3" style="text-align: center;"><b><br /></b></p>

  <p class="calibre3" style="text-align: center;"><b><br /></b></p>

  <p class="calibre3" style="text-align: center;"><b>3</b></p>

  <p class="calibre3" style="text-align: center;"><b><br /></b></p>

  <p class="calibre3" style="text-align: center;"><b><br /></b></p>

  <p class="calibre3" style="text-align: justify;">&nbsp; &nbsp;GÖRÜLEBİLENİN KAÇINILMAZ KlPLlĞI: EN AZINDAN bu, gözlerimin düşüncesi. Burada okuyadurduğum her şeyin, yaklaşan meddin getirdiği denizcanlılarının ve denizenkazının, şu partal pabucun imzaları. Sümükyeşili, gökgümüşi, pasrengi: Renkli imler. Saydamlığın sınırları. Ama ekliyor: Bedenlerde. O halde bedenlerin, renklerinden önce varmıştı bilincine. Nasıl? Kafasıyla onlara toslayarak, elbet. Yavaş gel. Hem keldi hem de milyoner, maestro di cotor che sanno. Saydamlığın sınırı içre. Niye içre? Saydam, saydam olmayan. Beş parmağınızını içine sokabiliyorsanız bir geçit, aksi takdirde bir kapıdır. Gözlerini kapat da gör.</p>

  <p class="calibre3" style="text-align: justify;">&nbsp; &nbsp;Stephen, potinleriyle deniz kabuklarını ve yosunlarını ezerken çıkan çatırtıyı dinlemek amacıyla gözlerini yumdu. Şöylesi-böylesi, onları çiğneyip gidiyorsun. Her kezinde bir adım. Çok kısa boşluk zamanları arasında çok kısa bir zaman boşluğu. Beş, altı: Nacheinander. Kesinlikle: bu da işitilebilenin kaçınılmaz kipliği. Aç gözlerini. Hayır. Tanrım! Dip tarafı çıkıntılı uçurumdan düşersem, kaçınılmazcasına nebeneinandere, çarpmış olurum! Karanlıkta ne güzel gidiyorum. Dişbudak kılıcım belimde asılı. Irganmada: Öylece, iki ayağım onun potinlerinde bacaklarımın ucundaki, nebeneinan-der. Gayet net: Los Demiurgos tokmağının vuruşu. Sandymount sahili boyunca sonsuzluğa mı yürümekteyim? Kriş, kraş, krik, krik. Yaban deniz sikkeleri. Deasy Hoca iyi bilir bunları.</p>

  <p class="calibre3"><br /></p>

  <p class="calibre3"><br /></p>

  <p class="calibre3" style="text-align: center;"><b><sup>&nbsp; &nbsp; &nbsp; &nbsp; &nbsp; Sandymount'a gebene,</sup></b></p>

  <p class="calibre3" style="text-align: center;"><b><sup>&nbsp; &nbsp; &nbsp; &nbsp; &nbsp; Kısrağım Madeline!</sup></b></p>

  <p class="calibre3"><br /></p>

  <p class="calibre3" style="text-align: justify;">&nbsp; &nbsp;Tartım başlıyor, görüyorsunuz, işitiyorum. Eskil Yunan vez-mndeki bir katalektik tetrametrenin geçişi. Ama, dörtnala: rağım Madeline.</p>

  <p class="calibre3" style="text-align: justify;">&nbsp; &nbsp;Şimdi gözlerini aç. Açayım. Bir anlığına. Yok mu olmuş her şey? Şayet açarsam ve hep saydam olmayanın karanlığında kalıyorsam. Basta! Bakalım görebilecek miyim?</p>

  <p class="calibre3" style="text-align: justify;">&nbsp; &nbsp;Şimdi gör. Her şey sen olmadan da hep orada ve sonsuza dek olacak, dipsiz dünya.</p>

  <p class="calibre3" style="text-align: justify;">&nbsp; &nbsp;Leahy's Terrace'tan çıkıp basamakları ihtiyatla indiler, Frauenzimmer: şevlikten aşağı sahile hımbıl hımbıl yürüyerek, yayvan ayaklarıyla kum birikintisine bata çıka ilerlediler. Bencileyin, ve Algy gibi, kudretli anamıza inmekteler. Bir numaralısı ebe çantasını tembel tembel sallıyor, öbürünün şemsiyesi kumsala dürtülmüş. Mahalleleri Liberties'den çıkmışlar bütün gün seyrana. Bride Sokağı'ndaki Mrs. Florence MacCabe, merhum Patk MacCabe'in hayatta kalan eşi, bitmeyen yasında. Bacılarından biri beni viyaklata viyaklata söküp yaşama çıkarmıştı. Hiçlikten yaratılış. Çantasında ne vardır? Kırmızı yünlülere sarmalanmış, sarkan bir göbek kordonuyla bir düşük. Herkesin kordonları uç uca geçmişe bağlanıyor, tüm tenleri birleştiren büklüm büklüm bir halat. Bu yüzden ya gizemci keşişlerin. Tanrılaşacak mısınız? Omphalosunuza dalınız. Alo! Kinch konuşuyor. Beni Havvakent'e bağlar mısın. Alef, alfa: sıfır, sıfır, bir.</p>

  <p class="calibre3" style="text-align: justify;">&nbsp; &nbsp;Âdem Kadmon'un zevcesi ve hayat arkadaşı: Havva, Çıplak Eva. Göbeği yoktu onun. Dalınç. Kusursuz bir karın, hamile ipiri, gergin tirşeden bir kalkan, yo, ak bir buğday yığını, doğusal ve ölümsüz, ezelden ebede baki kalan. Günah batını.</p>

  <p class="calibre3" style="text-align: justify;">&nbsp; &nbsp;Karanlık günah batınındaydım ben de, vücuda getirilmemişken. Onlar tarafından, benim sesime, benim gözlerime sahip o adamla nefesinde küller bir hayaletkadın. Karındılar ve birbirinden koptular, çiftleşme istencinin buyruğunu yerine getirdiler. Çağlar öncesinden istemişti benim O ve artık isteyemez benim başka bir şey ya da hiç olmamı. Onda temellenmiştir bu lex eterna. O halde bu, Baba ve Oğul'un eştözlü olarak yer aldığı ilahi töz mü ola ki? Zavallı Arius'çuk, kiminle tutuşacak? Yaşamı boyunca eşgörkemöteyahudigümtekliği uğruna savaş vermiş. Yıldızıdüşük mezhep sapkını! Bir Yunan apteshanesinde son nefesini vermişti: Euthanasia. Mücevher bezeli tacı ve asasıyla, tahtına postu sermiş, omophorionü çemrenmiş, mabadında pıhtılar, boşalmış bir orunun dulu.</p>

  <p class="calibre3" style="text-align: justify;">&nbsp; &nbsp;Etrafında esintiler onu hırpalarcasına oynaşıyordu, ısırıcı, sabırsız esintiler. Gelmekteler, dalgalar. Akyeleli denizatları, kemire kopara, yaldırakyeldizginli, Mananaan'ın küheylanları.</p>

  <p class="calibre3" style="text-align: justify;">&nbsp; &nbsp;Adamın gazetelere verilecek mektubunu unutmamalı. Sonra da? Ship'e, yarımda. Aman evlat, bu parayı terbıyıklı bir ebleh gibi temkinli harcayasın. Evet, muhakkak.</p>

  <p class="calibre3" style="text-align: justify;">&nbsp; &nbsp;Hızı hafif kesildi. Buradan. Sara yengeme gidiyor muyum,gitmiyor muyum? Eştözlü babamın sesi. Sanatçı kardeşin Stephen'dan bir haber var mı şu sıralar? Yok mu? Strasburg Terrace'ta Sally teyzesinde değildir kuşkusuz? Birazcık daha yüksekten uçamaz mıydı, ha? Haa, şey şey şey nasıl, Stephen, Si amca, o nasıl? Ah Tanrı acısın bana, ne dert açmışım başıma evlenmekle! Samanlıktaki kopiller. Ayyaş tıfıl kâtibefendiyle borazancı ağabeysi. Son kerte itibarlı gondolcular! Şaşıgöz Walter da babasını efendimlemekte, daha ne olsun! Efendim. Evet, efendim. Hayır, efendim. Isa ağlıyordu: Şaşmamak gerekir, Mesih olunca!</p>

  <p class="calibre3" style="text-align: justify;">&nbsp; &nbsp;Küçük, pancurlu evlerinin zınldak çıngırağını çekiyorum: Bekliyorum. Bir alacaklı geldi sanıyorlar, müsait bir yarıktan beni gözetleyip.</p>

  <p class="calibre3" style="text-align: justify;">&nbsp; &nbsp;—Ben Stephen'ım, efendim.</p>

  <p class="calibre3" style="text-align: justify;">&nbsp; &nbsp;—Buyursun. Stephen'ı içeri alsana oğlum.</p>

  <p class="calibre3" style="text-align: justify;">&nbsp; &nbsp;Bir kol demirinin çekilişi ve Walter beni buyur ediyor.</p>

  <p class="calibre3" style="text-align: justify;">&nbsp; &nbsp;—Seni başkası zannettik. .</p>

  <p class="calibre3" style="text-align: justify;">&nbsp; &nbsp;Richie dayı yayla gibi yatağında, yastık, battaniye tekmil, güçlü kolunu dizlerinin tümseğinden aşırtıyor. Göğsü temiz pak. Belden yukarısı yıkanmış.</p>

  <p class="calibre3" style="text-align: justify;">&nbsp; &nbsp;—Hayırlısabahlar, yeğen. Otur da, sonra gezersin.</p>

  <p class="calibre3" style="text-align: justify;">&nbsp; &nbsp;Üzerinde Mr. Goff ve Mr. Shapland Tandy için hazırladığı gider hesaplarını kaydettiği, uzlaşma belgelerini, sözlü anketleri ve Duces Tecum ilamlarını dosyaladığı diz tablasını bir yana koyuyor. Saçsız başının üzerinde meşe abanozundan bir çerçeve: Wilde'in Requiscat'i. Öylesine çalıverdiği ıslığın vızıltısı Walter'i karşısına getiriyor.</p>

  <p class="calibre3" style="text-align: justify;">&nbsp; &nbsp;—Evet, efendim?</p>

  <p class="calibre3" style="text-align: justify;">&nbsp; &nbsp;—Richie'yle Stephen'a viski, söyle annene. Nerede o?</p>

  <p class="calibre3" style="text-align: justify;">&nbsp; &nbsp;—Crissie'yi yıkıyor, efendim.</p>

  <p class="calibre3" style="text-align: justify;">&nbsp; &nbsp;Beybasının minik kuşu. Aşk yumağı.</p>

  <p class="calibre3" style="text-align: justify;">&nbsp; &nbsp;—Hayır, Richie dayı...</p>

  <p class="calibre3" style="text-align: justify;">&nbsp; &nbsp;—Bana Richie desene. Sana da madensuyuna da! insanı halsizleştirir. Viyskii!</p>

  <p class="calibre3" style="text-align: justify;">&nbsp; &nbsp;—Richie dayı, gerçekten...</p>

  <p class="calibre3" style="text-align: justify;">&nbsp; &nbsp;—Otur şuraya, yoksa alırım ayağımın altına, çattık yahu! Walter gözlerini kısmış, olmayan bir iskemleyi arıyor.</p>

  <p class="calibre3" style="text-align: justify;">&nbsp; &nbsp;—Nereye otursun ki, efendim.</p>

  <p class="calibre3"></p>

  <p class="calibre3" style="text-align: justify;">&nbsp; &nbsp;—Yani koyacak bi yer yok, demek istiyorsun, salak. Chippendale sandalyemizi getirsene. Bir şeyler atıştırmak ister misin? Sizin o kahrolası çıtkırıldım âdetleriniz yoktur bizde, ince kıyılmış yağlı jambonla kızartılmış ringa balığı? Hayır mı? Emin misin? Şükür yahu. Bu evde sırtağrısı haplarından başka bi şey bulunmaz zaten.</p>

  <p class="calibre3" style="text-align: justify;">&nbsp; &nbsp;All'erta!</p>

  <p class="calibre3" style="text-align: justify;">&nbsp; &nbsp;Ferrando'nun aria di sortitasından birkaç ölçü mırıldanıyor. En güzel parça, Stephen, tüm operadaki. Dinle.</p>

  <p class="calibre3" style="text-align: justify;">&nbsp; &nbsp;Yeniden çalmaya başladığı hoş ıslığın ayırtıları soluduğu havayla daha da tatlılaşırken, yorganla örtülü dizlerini bilekleriyle kocadavul çalar gibi tokmaklıyor.</p>

  <p class="calibre3" style="text-align: justify;">&nbsp; &nbsp;Şu an rüzgâr daha bir tatlılaştı.</p>

  <p class="calibre3" style="text-align: justify;">&nbsp; &nbsp;Batmış ocaklar, benimki, onunki, cümlemizinki. Clongowes'da millete bir amcanın yargıç, bir amcanın da orduda general olduğunu sendin söyleyen. Bırak bunları, Stephen. Güzellik orada değil. Ne de, Joachim Abbas'ın farımış kehanetlerini okuduğun Marsh kitaplığının ölgün koyunda. Kime hayırı dokunmuş ki o kehanetlerin? Katedral avlusundaki yüzbaşlı ayaktakımına. insanlardan kaçarak delilik ormanına sığınan, uzun gür saçları ayışığında köpük köpük, gözyuvarları yıldız yıldız bir merdümgiriz. Houyhnhnm, beygirkalaklı. Oval beygirimsi suratlar, Temple, Buck Mulligan, Foxy Campbell, Inceuzunçeneliler. Abbas baba, celallibaşpapaz, beyinlerini hangi zılgıt tutuşturmuştu? Kütt! Descende, calve, ut ne amplius decalveris. Cehennemlik başında ağarmış saçlar çelenkvari, kutsal ekmek kabını kavramış, şahmarangözleriyle görüyorum onun ben sunağın son basamağını güçbela inişini (descende!). İn aşşaa, dazlakherif! Sunağın iki yanında duran bir koro, kafalarının tepeleri kazınmış yağlanmış ve kırpılıp kuşa benzetilmiş, buğday kilyelerinin özüyle semirmiş, beyaz cüppelerinin içinde ırganan irikıyım köypapazlarının hımhım Latincesi, ilahilerini birbirlerine tehditkârane yankılamaktalar.</p>

  <p class="calibre3" style="text-align: justify;">&nbsp; &nbsp;Ola ki hemen o anda bir papaz onu yukarı kaldırmaktadır. Çıngırmıngır! iki sokak ötedeyse bir başkası onu bir vitrine koyup kilitlemektedir. Çıngırdamıngır! Başka birisi de küçük bir Meryemanakilisesinde tek başına Komünyon töreni yapmaktadır. Çıngırmıngır! Aşağı, yukarı, öne, geriye. Gözü pek bilgin Dan Occam düşünmüştü bunu. Puslu bir ingiliz sabahında bu şeytanca uknum onun beynini gıdıklayıvermişti. Kutsal ekmeğini indirerek diz çökerken kilisenin bir kanadındaki ikinci çan sesiyle (kendisininkini kaldırıyorken) birinci çan sesinin kaynaştığını ve, kalkarken (şu anda kaldırmaktayım) iki çan sesinin (diz çökmekteyken) bir diftong halinde birleştiğini işitti.</p>

  <p class="calibre3" style="text-align: justify;">&nbsp; &nbsp;Yeğen Stephen, asla bir eren olamayacaksın. Azizler adası.Sen son derece mübarek bir insandın, değil mi? Burnun kırmızılaşmasın diye yakarırdın Meryem Ana'ya. Serpentine Avenue'da şeytana dua ederdin, önünde yürüyen tombul dul sokaktaki su birikintisinden geçerken eteklerini daha da kaldırsın diye. O si, certo! Sat ruhunu, sat, bir karının sarındığı cafcaflı çaputları uğruna. Anlat daha, anlat anlat! Howth tramvayının üst katından bir başına yağmura karşı bağırışın: Çıplak kadınlar! Çıplak kadınlar! Buna ne dersin, ha?</p>

  <p class="calibre3" style="text-align: justify;">&nbsp; &nbsp;Ne demem lazımmış? Başka ne için icat edilmiş ki onlar?</p>

  <p class="calibre3" style="text-align: justify;">&nbsp; &nbsp;Ya, her gece yedi kitabın her birinden ikişer sayfa okuyorsun? Aynada kendi önünde reverans yapar, yüzünde romantik ifadeler, alkışlayanlarına doğru vakarlı ilerlerdin. Yaşasın, allahıncezası hıyar! Y'şşa! Kimse görmedi: Kimseye söyleme. Adları tek harften ibaret kitaplar yazacaktın. F'sini okudunuz mu? Elbette, ama ben Q'yu yeğlerim. Gerçekten, ama W bir şaheser. Ya, evet, W. Yeşil değirmi yapraklara yazdığın, hani sen öldükten sonra iskenderiye kitaplığı dahil dünyanın tüm büyük kütüphanelerine gönderileceğini düşlediğin epipnanyleri, o derin mi derin kurguları anımsıyor musun? Birkaç bin yıl -bir mahamanvantara- sonra, oralarda birisi onları okuyacaktı. Pico della Mirandolavari. Vallahi, tıpkı bir balina gibi. Çoktan yitip gitmiş birinin bu yabansı sayfalarını okuyan bir insan bir eski zaman kişisiyle bir olduğunu duyumsar...</p>

  <p class="calibre3" style="text-align: justify;">&nbsp; &nbsp;Ayaklarının altındaki pütürlü kumsal bitmişti. Potinleri yeniden denizçakılları, sayısız çakıllara sürtünerek gıcırdayan çakıltaşları, gemikurtlarının kalbura çevirdiği yitik Armada'nın tahtalarından oluşan yaş çatırtılı bir yığıntıyı çiğnemeye başladı. Nefes nefes lağım soluyan, sönmüş bir ateşin külleri altında kavrulmuş yosunlarla yer yer mezbeleliğe dönüşmüş tekinsiz kumsal, arşınlayan tabanlarını yutmaya hazırlanıyormuşçasına beklemekteydi. Sakına sakına onları kıyın kıyın geçti. Küspemsi kum hamuruna beline dek saplanmış bir biraşişesi dimdik durmaktaydı. Bir gözcü: Ürkünç bir susuzluk adası. Sahilde kırılmış çemberler; daha beride kirli şeytanisi bir ağlar dolangacı; epey ötelerde tebeşirişaretli arkakapılar ve kumsalın yukarısında bir çamaşır ipinde çarmıha gerilmiş iki gömlek. Ringsend: Yağız dümencilerle usta denizcilerin alacıkları, insan kavkıları.</p>

  <p class="calibre3"></p>

  <p class="calibre3" style="text-align: justify;">&nbsp; &nbsp;Stephen durdu. Sara yengenin evine giden yolu geçmişim. Oraya gitmiyor muyum? Galiba gitmiyorum. İn cin top oynuyor. Kuzeydoğuya döndü ve kumların pekleştiği alanı geçerek Pigeonhouse'a yöneldi.</p>

  <p class="calibre3" style="text-align: justify;">&nbsp; &nbsp;—Qui vous a mis dans cette fıchueposition?</p>

  <p class="calibre3" style="text-align: justify;">&nbsp; &nbsp;—C'est le pigeon, Joseph.</p>

  <p class="calibre3" style="text-align: justify;">&nbsp; &nbsp;Sıla iznindeki Patrice'le, MacMahon'un tavernasında lık lık ılık süt içtik. Yabankazı Paris'li Kevin Egan'ın oğlu. Babam bir kuştur benim, delikanlı nefis lait chaudyu körpecik pembe diliyle lap lap içmekte. Dolgun bir tavşan surat. Lap, lapın. Emeli gros lotsu kazanmak. Michelet'de kadınların doğasına değgin bir şeyler okumuş. Ama bana M. Leo Taxil'in La Vie de Jesus'sünü gönderecek. Bir arkadaşına vermişmiş.</p>

  <p class="calibre3" style="text-align: justify;">&nbsp; &nbsp;— C'est tordan t, vous savez. Moi, je suis socialiste. Je ne crois pas en I'existence de Dieu. Faut pas le dire a mon pere.</p>

  <p class="calibre3" style="text-align: justify;">&nbsp; &nbsp;—Ilcroit?</p>

  <p class="calibre3" style="text-align: justify;">&nbsp; &nbsp;—Mon pere, oui. Schluss. Laplaplıyor.</p>

  <p class="calibre3" style="text-align: justify;">&nbsp; &nbsp;Quartier Latin şapkam. Tanrım, bu adamı iyice donatmamız gerekir. Yanık kahverengi eldiven de isterim. Sen bir öğrenciydin, değil mi? Neydi öğrenim dalın, öbür şeytanın hakkı için? Peseen. P.S.N., yahu: physiques, chimiques et naturelles. Hımm. Geğiren faytoncularla omuz omza, ah kazanların kaynadığı tencerelerin oynadığı, o eski günler, mou en civet aşını kaşıklayışın. Sesinin en doğal tonuyla, ben Paris'te, boul'Mich'teyken şöyle şöyle yapardım, deyiver bir. Evet, şayet bir yerde yakalanır da cinayetten tutuklanırsan, suç işlendiği anda başka yerde bulunduğunu kanıtlamak amacıyla zımbalanmış biletleri atmazdın. Adalet. Tutuklu, on yedi şubat 1904 gecesi iki tanık tarafından görülmüştür. Öbür adamın işi bu: Öbür ben. Şapka, kravat, palto, burun. Lui, c'est moi. İşin işmiş orda, zahir.</p>

  <p class="calibre3" style="text-align: justify;">&nbsp; &nbsp;Çalımlı yürüyorken. Kimin yürüyüşüne öykünmekteydin? Unut: Tığteber ortada kalmışsın. Elinde annenin sekiz şilinlik para havalesi, kapıcının suratına çarparak kapattığı postane kapısının gümleyişi. Açlık diş ağrısı. Encore deux minutes. Bak saat. Almam lazım. Ferme. Satılmış köpek! Av tüfeğini alacaksın bamm bin parça edeceksin herifi, duvarlar adamın saçılan kıyım kıyım etleri pirinç düğmeleriyle kaplanacak. Bin bir parça parramparrrça her şey yerli yerinde. Uf mu oldu? Oo, bişeyciğin kalmaz. Ver elini, işte, gördün mü? Oo, bişeyciğin kalmaz. El sıkışalım gel. Oo, bişeyciğin kalmaz, canım.</p>

  <p class="calibre3" style="text-align: justify;">&nbsp; &nbsp;Harikalar yaratacaktın, ha? Coşkulu Columbanus'tan sonra bir misyoner daha Avrupa'ya. Fiacre ile Scotus gökyüzünde cevrücefataburelerine kurulmuşlar, arjantinleri taşadursun, yaygaralılatinkahkahalarını koparıyorlar: Euge! Euge! Newhaven'da vıcık vıcık çamurlu rıhtım boyunca valizini sürüklerken, hamal üç peni ya, bozuk Ingilizceyle konuşuyormuşsun numarası yapman. Comment? Paha biçilmez ganimetler getirmiştin dönerken; Le Tutu, Pantolon Biane et Culotte Rouge'un yırtık pırtık beş sayısı, bir de mavi Fransız telgrafı, antika şeyler:</p>

  <p class="calibre3" style="text-align: justify;">&nbsp; &nbsp;-Annen ölüyor çabuk gel baban.</p>

  <p class="calibre3" style="text-align: justify;">&nbsp; &nbsp;Halam anneni senin öldürdüğün kanısında. Bu yüzden sana karşı.</p>

  <p class="calibre3" style="text-align: justify;"><b><sup><br /></sup></b></p>

  <p class="calibre3" style="text-align: center;"><b><sup>&nbsp; &nbsp; &nbsp; &nbsp; &nbsp; O halde Mulligan 'in halası şerefine,</sup></b></p>

  <p class="calibre3" style="text-align: center;"><b><sup>&nbsp; &nbsp; &nbsp; &nbsp; &nbsp; Anlatayım sizlere jestimin sebebi ne.</sup></b></p>

  <p class="calibre3" style="text-align: center;"><b><sup>&nbsp; &nbsp; &nbsp; &nbsp; &nbsp; Ahlaki bir yaşantı sürdürmüştür her daim</sup></b></p>

  <p class="calibre3" style="text-align: center;"><b><sup>&nbsp; &nbsp; &nbsp; &nbsp; &nbsp; Hannigan ailesi, onun sayesinde.</sup></b></p>

  <p class="calibre3" style="text-align: justify;"><br /></p>

  <p class="calibre3" style="text-align: justify;">&nbsp; &nbsp;Güney duvarının taşlarını izlerken, ayakları kum karıklarını birden çalımlı bir tartımla arşınladı. Gururla baktı onlara, istif edilmiş taştan mamut kafatasları. Denizde, kumda, taşlarda altın ışıklar. Güneş orda, ince uzun ağaçlar, limonsarısı evler.</p>

  <p class="calibre3" style="text-align: justify;">&nbsp; &nbsp;Paris sabah mahmurluğunda, limonsarısı sokaklarda hoyrat güneş ışığı. Dumanı üstünde ayçörekleri, kurbağayeşili pelinler, Paris'in sabah buhuru havayla cilveleşmekte. Belluomo, karısının âşığının karısının yatağından kalkıyor, başörtülü evkadını, elindeki fincan tabağında asetik asit fır dönüyor. Rodot'nun Yeri'nde Yvonne ile Madeleine, ağızları flan breton pusuyla sararmış, altın dişleriyle chausson çöreklerini öğüterek sırra kadem basan güzelliklerini yeniden canlandırmaktalar. Parisli erkek yüzleri geçmekte, afsunlanmış füsünkârlar, kâküllü conquistadores.</p>

  <p class="calibre3" style="text-align: justify;">&nbsp; &nbsp;Öğle ımızganması. Kevin Egan matbaa mürekkebine bulanmış parmaklarıyla barut sigaraları sarmakta; Patrice'in beyaz perisini içtiği gibi o da yeşil perisini yudumlamakta. Çevremizde pisboğazlar acılı lobyaları çalakaşık mideye indirmekteler. Un demi setier! Parlak kaptan fışkıran kahve buharı. Egan'ın bir işaretiyle, garson kız masama geliyor. II est irlandais. Hollandais? Non fromage. Deux irlandais, nous, Irlande, vous savez? Ah, oui! Hollandais peyniri istediğini sanmıştı kız. Postprandialiniz, bu sözcüğü biliyor musunuz? Postprandial. Bir zamanlar Barselona'da bir adamla tanışmıştım, tuhaf bir adamdı, postprandaialim derdi ona. Yaa: Slainte! Tahta masaları çevreleyen şaraplı nefesler ve oburca tıkınma gurultuları girift olmuş. Egan'ın soluğu salçayabulanmış tabaklarımızın üzerinde salmıyor, dudaklarının arasından yeşil perili kazmadişi fırlamış. İrlanda'dan, Dalcaslılardan, umutlardan komplolardan, Şimdi de değerli bir önder, pimander Arthur Griffith'ten (AE) dem vurmaktayız. Beni de kendi boyunduruğuna koşsun diye, kıyalarımız ortak davamızmış. Babanın oğlusun sen. Bu sesi tanıyorum. Kanrengiçiçekli dimi gömleğinin ispanyol püskülleri, gizlerini açarken nasıl da tirilderdi. M. Drumont, ünlü gazeteci Drumont, kraliçe Viktorya'ya ne diyor, biliyor musun? Sarı dişli moruk cadaloz. Dents jaunesli bir vieille ogresse. Maud Gonne, güzel kadın, la Patrie, M. Millevoye, Felix Faure, nasıl öldüğünü biliyor musun? Şehvet düşkünü herifler. Upsala'daki kaplıcada erkek çıplaklığını oğuşturan froeken, bonne a tout faire, demişti, tous les messieurs. Ama bu monsieurye çalışmaz, dediydim ben de. Pek sefih âdetler bunlar. Oysa yıkanmak son kerte özel bir şey. Kardeşimin, kendi öz kardeşimin bile istemem, pek sefih bir şey. Yeşil gözler, seni görüyorum. Kazmadiş, farkındayım. Sefih insanlar.</p>

  <p class="calibre3" style="text-align: justify;">&nbsp; &nbsp;Ellerinin arasındaki mavi fitil can çekişerek yanmakta, sonra berrak yanıyor. Gevşek sarılmış tütünkıyıntıları tutuşuyor: Bir alev ardından sert bir duman köşemize doğru. Konspiratör şapkasının gölgelediği vahşi elmacıkkemikleri. Başkan nasıl kaçmıştı, gerçek hikâyesi. Genç bir gelin gibi giyinip, güvey, duvak, portakalçiçekleri tekmil, Malahide yolunu tuttular, inan olsun, böyle. Sonra yitik önderlerden, hıyanete uğrayanlardan, destansı firarlardan. Tebdili kıyafetler, enselenenler, sırra kadem basanlar, yok artık.</p>

  <p class="calibre3" style="text-align: justify;">&nbsp; &nbsp;Reddedilen âşık. O zamanlar filinta gibi bir dadaştım, billâ. Bir gün gösteririm fotoğrafımı sana. Anam avradım olsun, göreceksin. Aşıkmış, sevgilisinin uğruna uruğunun veliahtı albay Richard Burke'le, Clerkenwell surlarının dibinde dönenmiş durmuş; çöktükleri yerden gördükleri intikamcı alevler onları sisli havaya fırlatmış. Camlar kırılıyor ve duvarlar yıkılıyor. Şen Paği'ye gizleniyor, Parisli Egan olup çıkıyor, benden başka arayanı da yok. Her gün belli yerleri turluyor: Külüstür hurufatkasası, uğradığı üç meyhane, geceleyin kısa bir süre uyuduğu Monmartre'daki izbesi, dünyasından geçmişlerin mendebur suratlarıyla kokorozlu rue de la Goutte-d'Or. Aşksız, vatansız, eşsiz. Madame, avantüriye erkeğinden âri, kanaryası ve iki levent kiracısıyla gül gibi geçiniyor rahat. Şeftali yanakları, yollu etekliği, taze gelinler gibi kıpırdak mı kıpırdak haspam. Aşağılanmış, morali sıfırlanmış. Pat'a beni gördüğünü söyle, emi? Bir zamanlar zavallı Pat'a bir iş bulmak istemiştim. Monfils, Fransızın askeri. Ona, Kilkenny'nin dadaşları kükreden yiğitler aslan gibi türküsünü öğretmiştim. Eski bir türküdür, bildin mi? Patrice'e onu öğrettim. Ey Kilkenny, ey: Eren Canice, Nore kıyısındaki Strongbow'un şatosu. Şöyle başlar. O, O. Napper Tandy elimden tutuyor.</p>

  <p class="calibre3"><br /></p>

  <p class="calibre3" style="text-align: center;"><b><sup>&nbsp; &nbsp; &nbsp; &nbsp; &nbsp; O, O Kilkenny'nin</sup></b></p>

  <p class="calibre3" style="text-align: center;"><b><sup>&nbsp; &nbsp; &nbsp; &nbsp; &nbsp; Dadaşları...</sup></b></p>

  <p class="calibre3" style="text-align: justify;"><br /></p>

  <p class="calibre3" style="text-align: justify;">&nbsp; &nbsp;Elimi tutan zayıf güçsüz bir el. Kevin Egan'ı unutmuşlar, ama o onları unutmadı. Seni anıyoruz, ey Siyon.</p>

  <p class="calibre3" style="text-align: justify;">&nbsp; &nbsp;Deniz kıyısına iyice yaklaşmıştı, kumlu dalgacıklar potinlerini saplatıyordu. Taptaze hava karşıladı onu, şahlanan sinirlerini okşayarak, nurluluk tohumlarından fışkıran vahşi hava rüzgârları. Dur, Kish'i'n fenerkulesine gitmiyorum, değil mi? Ansızın durdu, ayakları ağır ağır deprenen kumsala batmaya başlamıştı. Geri dön.</p>

  <p class="calibre3" style="text-align: justify;">&nbsp; &nbsp;Dönerken, ayakları yavaş yavaş yeni açılan yuvalara batadur-sun, gözleriyle güney sahilini taradı. Kulenin kubbeli soğuk odası beni beklemekte. Gözleme kulesindeki deliklerden giren gün ışığından mızraklar, ayaklarımın ağır ağır batması gibi, zeminin kadranında akşamkaranlığına doğru muttasıl sürünmekteler. Alacakaranlık mavi, günbatışı, lacivert gece. Kubbenin kör karanlığında bekliyorlar, sandalyeleri geriyekaykıltılmış, anıtkaya valizim, kaldırılmamış bir sofranın çevresinde. Kim kaldıracak? Anahtar onda. Bu gece gelende ben orada yatmayacağım. Sessiz bir kulenin kapalı kapısı, panterlisahip ile zağarının duygusuz bedenlerini kefen gibi örtecek. Seslen: Yanıt yok. Ayaklarını, batan kumlardan çekerek kayalık mendirekten geriye döndü. Her şeyi kavra, her şeyi kavza. Ruhum benimle birlikte yürüyor, biçimler biçimi, işte, ayın gözcülüğünde, Elsinore'un ayartıcı tufanını dinleyerek, gümüşi samur siyahı kayaların üzerindeki keçiyolunu arşınlıyorum.</p>

  <p class="calibre3" style="text-align: justify;">&nbsp; &nbsp;Kabaran deniz peşimde benim. Hızla yaklaştığını burdan görebiliyorum. O halde Poolbeg yolundan ordaki sahile dönerim. Stephen ayakotlarının, yılanbalığımsı kürekyosunlarının arasından tırmanarak bir kaya düzlüğüne oturdu, dişbudak bastonunu bir kaya yarığına yasladı.</p>

  <p class="calibre3" style="text-align: justify;">&nbsp; &nbsp;Şişmiş bir köpek leşi keselidenizyosunlarının üzerine serilmiş yalpalanmakta. Az önünde bir sandalın suya gömülmüş küpeştesi. Un coche ensable diye betimlemişti Louis Veuillot, Gautier'in biçemi-ni. Bu devasa kumlar, meddücezrin ve rüzgârın buraya sayladığı ince eleye sık dokuya buraya serdiği dildir. Bunlar da, kadim Tanrıların kurganları, gelincik sıçanlarının kaynaştıkları mahal. Orada altın vardır. Arasana. Biraz buldum. Kumlar, çakıllar. Geçmişle yüklü. Sir Lout'un oyuncakları. Gözünü aç da çarpmasın başın. Bir dudağı yerde bir dudağı gökte zalim bir devim ben haa, bütün O Allahın gazabı kayaları yuvarlarım yaa, üstlerine basa basa okyanusların aşarım daa. Yihuuhahahaa. Buynuma biy lylandalıyın kan kokusuy geliyoy.</p>

  <p class="calibre3" style="text-align: justify;">&nbsp; &nbsp;Bir zağar, capcanlı bir köpek, kumlu düzlükten koşa koşa beliriveriyor. Tanrım, bana saldıracak mı? Bırak özgürce koşsun. Başkalarının efendisi de olma, kölesi de. Bastonum elimde. Sıkı dur. Ta uzakta, köpük taçlı dalgaların önünden kıyıya doğru yürüyen karaltılar, iki kişi. iki meryemler. Kamışların arasında, gözlerden ırak gizlemişler onu. Ce'e. Sizi gördüm. Yo, köpeği. Dönmüş koşuyor onlara doğru. Kim bunlar?</p>

  <p class="calibre3" style="text-align: justify;">&nbsp; &nbsp;Lochlannlar, yağma peşinde gagasıkanh pruvalarını ergimiş kalay gibi ışıyan dalgaların üzerinden sığlığa doğru kaydırarak kadırgalarını burda kumsala vuruyorlar. Malachi altın gerdanlığını takarken, Danimarka vikingleri, göğüslerinde asılı ışıl ışıl baltalarıyla. Kızgın öğle saatinde karaya vurmuş bir balina sürüsünün, tepelerinden buhar fışkırtarak sığlıkta debelenişleri. Çok geçmiyor, çitlerle çevrili aç biilaç kentten hırkalı bir göttenbacaklılar güruhu, benim halkım, deriyüzme bıçaklarıyla koşup geliyor, balinayı yüzüyor, yeşil yağlı balinaetlerini ha bire doğruyorlar. Açlık, veba, kıyım. Taşıdığın onların kanı, yüreğinde çalkalanan onların tutkuları. Donmuş Liffey üzerinde onların arasında dolanırdım, bense, perilerin getirdiği bir çocuktum, cızırdayan reçine ateşlerinin içinde. Kimseyle konuşmadım: Kimse de benimle.</p>

  <p class="calibre3" style="text-align: justify;">&nbsp; &nbsp;Köpeğin havlayışları yaklaşmaktaydı, durdu, geriye doğru koştu. Düşmanımın köpeği. Orda öylece kaldım benzim soluk, suskun, havlama sesiyle sinmiş. Terribilia meditans. Sırtında çuhaçiçeğisarısı hırkası, kaderin bir oyunbazı, korkuşuma gülümsüyor. İstediğin şey şakşaklarının ürümesi mi? Tahtta hak iddia edenler: Hayatlarını yaşıyorlar, Bruce'un erkek kardeşi, Thomas Fitzgerald, nazik şövalye, gülbeyazı fildişi ipek pantolonuyla bir süre herkesin ilgisini çekmiş olan York'un haramzadesi Perkin Warbeck ve Lambert Simnel, peşine taktığı sokak süpürgeleri ve baldırıçıplaklarla, tahttan düşme bir bulaşıkçı. Kral oğlu hepsi de. O gün de bugün de tahtta hak iddia edenlerin cenneti. O, insanları boğulmaktan kurtarmıştı, oysa sen bir it havladı diye tir tir titriyorsun. Ne var, Or San Michele'de Guido'yla alay eden saraylılar, kendi evlerindeydiler. Evleri... Senin bu ortaçağa değgin muammalarına karnımız tok. Onun yaptığını yapar mısın sen de? Yakınlarında bir sandal varsa, bir de cankurtaran simidi. Natürlich, oraya koyuvermişler senin için. Yapar mıydın, yapmaz mıydın? Dokuz gün önce Maiden kayalığı açıklarında boğulan adam. Şimdi onu arıyorlar. Gerçeği itiraf et. Kurtarmak isterdim. Denerdim bunu. Güçlü bir yüzücü sayılmam. Su soğuk yumuşak. Clongowes'da yüzümü leğendeki suya daldırdığımda. Göremezdim ki! Kim var arkamda? Çabuk dışarı, çabuk! Kabaran suların hızla dört bir yana aktığını, kumsaldaki düzlükleri hızla kavkıkahverengine bürüdüğünü görmüyor musun? Ayaklarım yere bassa, neyse, isterim ki, onun yaşamı onun olsun, benimki de benim. Boğulan bir insan. O insan gözleri haykırıyor bana ölümüyle yüz yüze gelmenin dehşeti içinde. Ben... Onunla birlikte dibe... Kurtaramazdım onu. Sular: Ölüm, tüyler ürpertici: Yitiş.</p>

  <p class="calibre3" style="text-align: justify;">&nbsp; &nbsp;Bir kadınla bir adam. Kadının eteğini görüyorum, kısacık. Beline dolamış, garanti.</p>

  <p class="calibre3" style="text-align: justify;">&nbsp; &nbsp;Köpekleri, kumların seyrekleştiği bir bayırda koşarak, dört bir yanı koklayarak kırmıyordu. Geçmiş bir yaşamda yitirilmiş bir şeyleri ararcasına. Ansızın, kulaklarını dikip, bir tavşan gibi zıplayarak yeri koklayarak uçan bir martının gölgesini kovalamaya başladı. Adamın ıslığı sarkık kulaklarını kabarttı. Döndü, zıplaya zıplaya adama yaklaştı, çalak adımlarla kırındı. Kahverengimsi turuncu bir açıklıkta bir geyik, geçiyor, soylu, soyunuk. Kabaran denizin oyalıkenarsüsünde önayaklarını berkiterek duruyor, kulakları denize yönelik. Burnunu kaldırarak dalgahengâmesine, mors sürülerine doğru, böğürdü. Onun ayaklarına doğru yılankavi dolanıyor, sanla sanla tırmanıyor, bin bir dorukta çözülüyor, her dokuzuncusu çarpa çarpa, serpe serpe, ta uzaklardan, taa ötelerden, dalgalar, dalgalar.</p>

  <p class="calibre3" style="text-align: justify;">&nbsp; &nbsp;Midyetoplayıcıları. Suyun içinde bir süre ağır ağır ilerlediler, sonra eğilerek, torbalarını suya daldırdılar, gene kaldırıp karaya çıktılar. Köpek kesik kesik havlayarak onlara doğru koştu, şahlanarak önayaklarıyla onları deşeledi, dört ayağı üzerine düşüp onların karşısında dilsiz patavatsız kuyruk sallayarak yeniden sustaya kalktı. Karşılık görmeyince, onlar kumların daha kuru bir yerine geledursunlar, ağzından sarkan soluksoluğakıpkızıl bir kurt dili caput, peşlerine takıldı. Benekli gövdesi adamla kadının önlerinde kırındı, ardından uzun adımlarla bir buzağı gibi seğirtti. O leş, yolunun üzerindeydi. Durdu, kokladı, çevresinde azametle dolandı, kardeş, daha yakından kokladı, yine dolandı, ölü köpeğin şişmiş leşini tepeden tırnağa hızlı hızlı kokladı bir köpek gibi. Köpekkellesi, köpekkoklayan, gözler toprakta, bir ulu sona doğru gidiliyor. Ah, zavallı köpekölüsü! Burda yatmaktadır zavallı köpekölüsünün mevtası.</p>

  <p class="calibre3" style="text-align: justify;">&nbsp; &nbsp;—Hoşt! Bırakonu, pis hayvan!</p>

  <p class="calibre3" style="text-align: justify;">&nbsp; &nbsp;Zılgıt onu ürke ürke efendisine doğru yöneltti, yavaşça vurulan pabuçsuz bir tekme onu, yarasız beresiz bir kum kümesine yolladı, korkuyla sindi hayvan. Bir yay çizerek sıvıştı. Beni gördüğü yok. Aylak aylak mendireğin kıyısını izledi, oyalandı, bir kayayı kokladı ve artayaklarından birini kaldırıp o kayaya işedi. Öne doğru fırladı, artayağını yeniden kaldırıp, koklamadığı bir kayaya biraz çiş daha saldı. Yoksulların yalın zevkleri. Artayaklarıyla kumları eşeledi: Ardından, önayaklarıyla kumları dağıttı, yeri oydu. Bir şey gömdü oraya, büyükannesini. Kumları deşti, deşeledi, dağıttı, yeri oydu, sonra durup kulak kesildi, kumları pençeleriyle gene çılgıncasına eşeledi, bir ara durdu, bir leopar, zina ürünü bir panter, yırtıcı bir kuş gibi ölüyü parçalıyor.</p>

  <p class="calibre3" style="text-align: justify;">&nbsp; &nbsp;Dün gece beni uyandırdıktan sonra aynı düş yoksa o muydu? Bekle. Açık sundurma. Aşüfteler sokağı. Anımsa. Harun el Reşit. Handıysa ordayım. Bana yol gösteren o adam, konuşuyordu. Kork-mamıştım. Elindeki kavunu yüzüme doğru tutmuştu. Gülümseyerek: Kaymakkokusu meyvenin. Kural böyleymiş, dedi. içeri. Gel. Kırmızı halı serilmiş. Göreceksin, kimmiş.</p>

  <p class="calibre3" style="text-align: justify;">&nbsp; &nbsp;Torbalarını sırtlayıp ağır ağır ilerlediler, kızıl tenli Kiptiler. Sıvanmış paçalarından çıkan morarmış ayakları çamurlaşmış kumsalı şaklatıyordu, soluk tuğla renkli bir atkr da kıllı boynunu sıkıca sarıyordu. Ardında, tin tin adımlarıyla karısı: Karmanyolacıyla peşinden ayak sürten şırfıntısı. Çalıntılarını sırtında taşıyor. Çıplak ayakları pürtüklü kumlarla denizkabuğukırıklarından kabuk kabuk. Rüzgâr kavruğu yüzünün çevresinde saçları uçuşuyor. Efendisinin ardında yoldaşı, toplamışlar tası tarağı, tutmuşlar Romeville yolunu. Vücundaki ayıplarını gizleyen gece gelende kestanerengi şalına bürünüp, köpeklerin halt karıştırdıkları bir kemeraltından müşterilerine göz süzer. Belalısı, Blackpittsli O'Loughlin'in meyhanesinde iki Royal Dublin parlatıyor. Öö poni, sii koni serkeşlerin yabansı lehçelerinde, zira, Ah, bademgözlü yufkayürekli fındıkçım! Çişkokulu paçavralarının altında bir dişişeytan beyazlığı. O gece, Fumbally yolu: Tabakhane kokuları.</p>

  <p class="calibre3"><br /></p>

  <p class="calibre3" style="text-align: center;"><b><sup>&nbsp; &nbsp; &nbsp; &nbsp; &nbsp; Ellerin bembeyaz, dudakların al</sup></b></p>

  <p class="calibre3" style="text-align: center;"><b><sup>&nbsp; &nbsp; &nbsp; &nbsp; &nbsp; Endamın narin senin.</sup></b></p>

  <p class="calibre3" style="text-align: center;"><b><sup>&nbsp; &nbsp; &nbsp; &nbsp; &nbsp; Gel yat, uyu benimle derhal.</sup></b></p>

  <p class="calibre3" style="text-align: center;"><b><sup>&nbsp; &nbsp; &nbsp; &nbsp; &nbsp; Karanlığında karılıp öpüşelim gecenin.</sup></b></p>

  <p class="calibre3" style="text-align: justify;"><br /></p>

  <p class="calibre3" style="text-align: justify;">&nbsp; &nbsp;Şişgöbek Aquinas bunu marazı hazlar diye betimliyor, frate porcospino. Cennetten kovulmadan önce Adem koçardı, ama sefih değildi. Okusun türküsünü: Endamın narin senin. Onunkinden bir nebze bile daha kötü değil bu dil. Göbeklerinin üzerinde keşişke-lamı, meryemanatesbihi anlamsızca çan çan eder: Ceplerinde külhanbeygırı, kaskatı külçeler dangırdar durur.</p>

  <p class="calibre3"></p>

  <p class="calibre3" style="text-align: justify;">&nbsp; &nbsp;İşte geçiyor.<br /></p>

  <p class="calibre3" style="text-align: justify;">&nbsp; &nbsp;Hamlet şapkama göz ucuyla bakıyor. Şuracıkta otururken birden çırılçıplak oluverseydim? Değilim ama. Tüm dünyanın çöllerini aşarak, peşlerinde güneşin alev alev yanan kılıcı, batıya, akşam diyarlarına doğru yola revan olmuşlar. Sırtında yüküyle kadın ağır ağır ilerlemekte, schlepp ve de train etmekte, yayan yapıldak gitmekte, hemcileyin trascine eylemekte. Ayınçektiği, batıya doğru vükselen sular, kadını önüne katmış. Kadının içindeki onbinlerceadacıklı metler, benim olmayan kandan, oinopaponton, şarapkarası bir deniz. Merhaba, sen, ayın hizmetkârı. Uykusunda, bir ıslak im söyler ona eşref saatinin geldiğini de, kalkmasını fısıldar. Gelinyatağı, çocukşiltesi, hayaletşamdanlı ölüm döşeği. Omnis caro ad te veniet. Fırtınanın içinden gözleri, beti benzi atmış bir hortlak yarasa yelkenlerinden denizi kana bulayarak gelmekte, ağzıyla öperek emmeye onun ağzını.</p>

  <p class="calibre3" style="text-align: justify;">&nbsp; &nbsp;İşte. Yakala şunu, haydi aslanım. Tabletlerim. Ağzıyla öperek onun ağzını. Yo. ikisi de olmalı. Yapıştır onları. Ağzıyla öperek emmeye onun ağzını.</p>

  <p class="calibre3" style="text-align: justify;">&nbsp; &nbsp;Dudaklarını, havanın düşsel dudaklarına uzattı, emdi: Ağzıyla onun maammını. Maamm, herşeyrahimhanesiehram. Ağzıyla biçimlendirerek soluk verdi, dillenmemiş: Uuiihaa: Patlayan gezegenlerin gümbürtüsü, alev alev, gümbürdeyen kor kürraakürreeküreler. Kâğıt. Banknotlar, kahrolasıca. Bunak Deasy'nin mektubu, burda. Konukseverliğinize teşekkür ederek şu yazısız kısmını yırtalım. Sırtını güneşe vererek eğildi, iyice uzanıp taş bir masada kimi sözcükler karaladı. Kütüphaneden fış araklamayı ikinci unutuşum bu.</p>

  <p class="calibre3" style="text-align: justify;">&nbsp; &nbsp;Stephen eğildikçe gölgesi kayalara vuruyor, noktalanıyor. Ne diye sonsuz değil, en uzak yıldıza dek uzamaz? Bu ışığın ardında kör karanlıktaki Cassiopeia üçgeni, aydınlığın içinde ışıyan karanlık dünyalar. Elinde kâhin asası, ayağında ödünç çarıkları, gün ortasında kurşun renkli denize karşı gözlerden ırak oturan, menekşe gecenin fütursuz yıldızları altında yürüyen ben. Çevremdeki bu kaçınılmazcasına insanbiçimindeki hayali çemberi kırıyorum, sonra geri çağırıyorum onu. Sınırsız, benim olabilir miydi, biçimimin biçimi? Kim görür beni burda? Yazdığın bu sözcükleri kim nereden bilecek? Ak bir yüzeydeki imler. Bir yerde bir kimseye en tatlı sesinle. Muhterem Cloyne piskoposu tapınak tülünü küreğimsi başlığından çıkardı: Üzerinde ince çizgilerle yer yer renkli belirtkeler. Sıkı durun. Bir yüzeyde renk renk: Evet, gerçekten. Bir zlük görmekteyim, sonra düşünüyorum - uzaklık, yakın, uzak, düzlüğü görüyorum, doğu, arka. Ah, şimdi görüyorum! Birden yuvarlanıyor, stereoskopta donupkalmışçasına. Az çaba sarf et, budur marifet. Çapraşık buluyorsunuz sözlerimi. Çapraşıklık bizim ruhumuzda öyle değil mi? Daha tatlı bir sesle. Ruhlarımız, günahlarımızın utancıylayaralı, kene gibi yapışır bize, sevgilisine yapışan bir kadın gibi, daha da daha da.</p>

  <p class="calibre3" style="text-align: justify;">&nbsp; &nbsp;Narin elli, gözler uzunkirpikli, bana güvenen kadın. Ben şimdi onu tülün ötesinde ne cehenneme götüreyim? Kaçınılmaz görselliğin kaçınılmaz kipliğine: O, o, o kadın. Hangi kadın? Pazartesi günü Hodges Figgis'in vitrininde, yazacağın abece kitaplarından birini arayan bakire. Amma bakmıştın kıza. Bileğini şemsiyesinin örgülü kordonuna geçirmiş. Leeson Park'ta kaygılı başı ve sade suya tiritaşıyla yaşayıp giden kültürlü bir taze. Sen onu benim külahıma anlat, Stevie: Fingirdeğinteki. Allanın cezası o korsa jartiyerlerinden kullanıyor, yamru yumru yün örgüyle yamalı sarı çoraplar giyiyordur, garanti. Konumuz elma köfteleri, piuttosto. Katalavengos?</p>

  <p class="calibre3" style="text-align: justify;">&nbsp; &nbsp;Okşa beni. Tatlı bakışlım. Yumuşak yumuşak yumuşacık ellerinle. Ben yalnızım burada. Ah, hemen dokun bana, şimdi. Herkesin bildiği o sözcük neydi? Burada bir başımayım, sessiz. Ağlamaklı da. Dokun, dokun bana.</p>

  <p class="calibre3" style="text-align: justify;">&nbsp; &nbsp;Sivri kayaların üzerine sırt üstü boylu boyunca uzandı, karaladığı notlarıyla kalemini cebine tıkıştırıp şapkasını gözlerine doğru indirdi. Kevin Egan'ın şekerleme yaptığı gibi ben de başımı eğip, biraz kestireceğim. EtviditDeus. Et erant valde bona. M'haba! Bonjour. Mayıs çiçekleri gibi sefa geldiniz. Siperliğinin altında tavus-kıpraşmasındaki kirpiklerinin arasından güneyleyen güneşe baktı. Bu sahnenin ateşi beni de tutuşturdu. Pan'ın saati, direysel öğlen. Tunçsarısı suların üzerinde tepsi gibi yaprakların yayıldığı yerlerdeki tutkalkıvamlı yılanotları, sütsızan yemişler arasında. Acılardan uzak.</p>

  <p class="calibre3" style="text-align: justify;">&nbsp; &nbsp; &nbsp; &nbsp; &nbsp;&nbsp;</p>

  <p class="calibre3" style="text-align: center;">&nbsp; &nbsp; &nbsp; &nbsp; &nbsp; <b><sup>İçine dert olmasın.</sup></b></p>

  <p class="calibre3"><br /></p>

  <p class="calibre3" style="text-align: justify;">&nbsp; &nbsp;Kütburunlu potinlerine takılan gözleri dertlendi, zoptik heri-560 fin partalları, nebeneinander. Başka birinin ayağına sıcacık yuvalık eden örselenmiş derinin kırışıklarını saydı. Kilise rakslarında tepinen o tiksindiğim ayağına. Ama, Esther Osvalt'ın ayakkabısı sana tam geldiğinde ne sevinmiştin: Hani Paris'te tanıdığım kız. Tiens, quel petit pied? Hakikatli dost, kardeş gibi: Wilde'm, adını telaffuz dahi etmekten çekindiği aşkı. Onun kolu: Cranly'nin kolu. Beni terk ediyor artık. Ya suç? Benim gibi. Benim gibi. Hepsi ya da hiçbiri.</p>

  <p class="calibre3" style="text-align: justify;">&nbsp; &nbsp;Cock gölünden sular upuzun kementler gibi, kabara taşa akmakta gür, yeşilaltınsı kum lagünlerini örte örte. Bastonumu götürecek akıntı. Bekliyorum. Yo, geçiyor sular, kayalara vura çarpa geçiyor, girdap girdap geçiyorlar. Şu iş bitiversin hele. Dinle: dörtsözcüklü bir dalgadili: Şşiisuu, hrşs, rşiayss, uuus. Denizyılanlarının, şahlanan atların, kayaların göbeğinde suların canhıraş soluğu. Bardak bardak kayalarda şorluyor: Faşır, fosur, şırak: Kovuklarda gümbürdüyor. Tükeniyor, sonra da, sesi kesiliyor. Akıyor şırıl şırıl, yamyassı yayılarak, kaynaşan köpükkuyusu, açmaktaki çiçek.</p>

  <p class="calibre3" style="text-align: justify;">&nbsp; &nbsp;Stephen, yükselen denizin altında, ırganan denizotlarının ağırdan ala ala, kollarını nazlı nazlı kıvırtıp kilotlarını çektiklerini, fısıldayarak salınan suların içinde gümüş renkli eğreltilerin yüzlerini mahcup mahcup yukarılara çevirdiklerini gördü. Gün gün ardına: Geceler boyunca: Depreşilmek, sellere boyun eğmek, sonra da yere serilmek. Tanrım, harap olmuşlar; kulaklarına fısıldanınca da, ah ü vah çekiyorlar. Eren Ambrose, bekleşirken, zamanlarının dolmasını bekliyorken yaprakların ve dalgaların iç çekişlerini işitmişmiş, diebus ac noctibus iniuriaspatiens ingemiscit. Gayesizce toplaşırlar; nahak yere dağılırlar, akarberi, döner geri: Ay mekiği. Âşıkları, safa pezevenklerini, koyunda sudan ağını çeken ışıl ışıl çıplak bir kadını görmekten de bıkmış.</p>

  <p class="calibre3" style="text-align: justify;">&nbsp; &nbsp;Şu açıkta beş kulaç derinlikte. Tam beş kulaç dibinde baban yatıyor senin. Saat birde, dedilerdi. Boğulmuş halde görmüşler. Dublin kumsalında yaman yükselir deniz. Katar önüne öbek öbek moloz, sürüsepet balıkları, şaşkın şavalak denizkabuklarını, ha babam de babam sürükler. Anaforlardan kopup yükselen tuzbeyazı bir ceset, sanki domuzbalığı, bir inecik bir çıkacık karayadoğru ilerliyor, işte orda. Takın kancayı, çabuk. Çekin. Ta diplere batmıştı, ama kurtuldu şimdi. Aman dikkat.</p>

  <p class="calibre3" style="text-align: justify;">&nbsp; &nbsp;Kerih salamuraya bastırılmış boklugaz tulumu. Galyanbalıklarının ifildemesi, ilik gibi aş yağları, açık pantolonyırtmacının aralıklarından taşıyordu. Tanrı dönüşür olur insan olur balık olur bernak kazı olur kuştüyüyatak. Yaşayan ben soluyorum ölü nefeslerimi Çiğniyorum ölü topraklarını, zıkkımlanıyorum her cins ölünün ıdrarh böbrekciğerdalağını. Küpeşteye çekilmiş şallak mallak, cüz-zamh burundeliği güneşe horlayadursun, yosunlu mezarının leşko-kusunu havaya salıyor.</p>

  <p class="calibre3" style="text-align: justify;">&nbsp; &nbsp;Bir denizdönüşümü bu, kestanerengi gözler tuzmavi. Denizö-Urr»ü, insanların bildiği tüm ölümler arasında en evlası. Koca Derya Babamız. Prix de Paris: Taklitlerinden sakının. Bir kez denemeniz lazım. Vallahi çok eğlendik. &nbsp; &nbsp;Haydi kalk.. Çok susadım. Gökyüzü bulutlandı. Kara bulut yok ama, var mı yoksa? Fırtına kopacak. Apaydınlık çakıyor, mağrur şimşeği anlığın, Lucifer dico, qui nescit occasum. Hayır. Kavkımsı şapkamla asam, bir de onun edik çarığım. Nereye? Akşam diyarlarına. Akşam kendini bulur.</p>

  <p class="calibre3" style="text-align: justify;">&nbsp; &nbsp;Dişbudak bastonunun kabzasından kavradı, hafif hafif sallayarak biraz daha oyalandı. Elbet, akşam kendini bende bulacak, bana sormaksızın. Vardır herhal her günün bir sonu. Ha, önümüzdeki salı en uzun gün olacak. Bütün o mutlu yeni seneler arasında, anne, nay nay hoptiri nay. Çimen Tennyson, çelebi ozan. Giâ. Sarı dişli moruk cadalozun şerefine. Bir de, centilmen gazeteci Mösyö Drumont'un. Giâ. Dişlerim berbat durumda. Acaba neden? Bak. O da yolcu. Kavkılar. Dişçiye gitmem gerek, ama nasıl, bu parayla mı? işte bu. Bu da. Dişsiz Kinch, supermen. Allah allah, neden acep, yoksa başka bir anlamı mı var?</p>

  <p class="calibre3" style="text-align: justify;">&nbsp; &nbsp;Ceplerini boş yere karıştırdı. Yok, almamışım. Yenisini almalı.</p>

  <p class="calibre3" style="text-align: justify;">&nbsp; &nbsp;Burundeliğinden çıkardığı sümük kurusunu bir kaya çıkıntısına özenle bıraktı. Aman sen de, kim görürse görsün.</p>

  <p class="calibre3" style="text-align: justify;">&nbsp; &nbsp;Arkamda. Belki de birisi var.</p>

  <p class="calibre3" style="text-align: justify;">&nbsp; &nbsp;Yüzünü omzunun üzerinden çevirip peşini nigâh eyledi. Yelkenleri gurcatalarına haçvari istinga edilmiş, limana dönen, akıntıya karşı ağır ağır yol alan serenleri havayı yara yara ilerleyen üçdirekli, sessiz bir gemi.</p>

  <p class="calibre3" style="text-align: justify;"><br /></p>

  <p class="calibre3" style="text-align: justify;"><br /></p>

  <p class="calibre3" style="text-align: justify;"><br /></p>

  <p class="calibre3" style="text-align: justify;"><br /></p>
</body>
</html>
