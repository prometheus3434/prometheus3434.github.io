<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <meta content="Atlantis Word Processor 1.6.5.9" name="Generator" />

  <title>Ulysses</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="nomargin">
  <h3 class="calibre3" style="text-align: center;"><b><br /></b></h3>

  <h3 class="calibre3" style="text-align: center;"><b><br /></b></h3>

  <h3 class="calibre3" style="text-align: center;"><b>6</b></h3>

  <p class="calibre3"></p>

  <p class="calibre3"><br /></p>

  <p class="calibre3" style="text-align: justify;">&nbsp; &nbsp;MARTIN CUNNINGHAM, ÖNDEN SİLİNDİR ŞAPKALI kafasını gıcırdayan arabanın içine soktu, çevik bir hareketle içeriye girip oturdu. Ardından, Mr. Power, boynunu eğmeye çalışarak arabaya girdi.</p>

  <p class="calibre3" style="text-align: justify;">&nbsp; &nbsp;—Haydi, Simon.</p>

  <p class="calibre3" style="text-align: justify;">&nbsp; &nbsp;—Önce siz buyurun, dedi Mr. Bloom.</p>

  <p class="calibre3" style="text-align: justify;">&nbsp; &nbsp;Mr. Dedalus çabucak toparlandı, arabaya girerken dedi ki:</p>

  <p class="calibre3" style="text-align: justify;">&nbsp; &nbsp;—Evet, evet.</p>

  <p class="calibre3" style="text-align: justify;">&nbsp; &nbsp;—Hepimiz burda mıyız? Diye sordu Martin Cunningham. Haydi girsene, Bloom.</p>

  <p class="calibre3" style="text-align: justify;">&nbsp; &nbsp;Mr. Bloom girerek boş kalan yere oturdu. Kapıyı arkasından çekerek sıkıca kapanana dek iki kez çarptı. Kolunu tutunma kayışına geçirerek arabanın açık penceresinden ağaçlı yoldaki indirilmiş istorlara hüzünle baktı. İstorlardan biri yarı açıldı: Yaşlı bir kadın dışarısını gözetlemekteydi. Cama yapıştırdığı burnu yassılmış ak. Sırasını bu kez de atlatmış olduğuna şükrederek. Bir ölüye karşı duyulan bu olağandışı ilgi. Dünyaya gelirken onlara verdiğimiz acılardan ötürü göçüşümüzü görmekten memnun. Tam onlara göre bir meşgale. Köşe başlarında fiskoslar. Ölüyü uyandırmamak için terliklerini sürüye sürüye yürümeler. Sonra da ölüyü hazırlarlar. Ölü yatırılır. Molly ile Mrs. Fleming yatağı yaparlar. Sana doğru çek biraz. Kefenimiz. Ölüne kimler dokunacak bilemezsin. Sabunla, şampuanla. Galiba tırnakları ve saçları keserler. Bir kısmım bir zarfa koyup saklarlar. Sonra gene uzarlar. Pis işler.</p>

  <p class="calibre3" style="text-align: justify;">&nbsp; &nbsp;Herkes bekleyişte. Kimse konuşmuyor. Çelenkleri yüklüyor-lardır. Sert bir şeyin üzerine oturmuşum. Ha, o sabun: Arka cebimde. Ordan çıkarsam iyi olacak. Bir fırsatını kolla.</p>

  <p class="calibre3" style="text-align: justify;">Herkes bekleyişte. Sonra önden tekerlek sesleri işitildi, dönen: Sonra daha yakından: Ardından nal sesleri. Bir sarsıntı. Araba gıcırdaya sallana ilerlemeye başladı. Arkadan öbür nal sesleri ve tekerlek gıcırtıları gelmeye başladı. Ağaçlı yoldaki istorlar geçildi, dokuz numaranın ardıına kadar açık, siyah krep bağlanmış tokmaklı kapısıda. Yürür gibi yavaş.</p>

  <p class="calibre3" style="text-align: justify;">&nbsp; &nbsp;Virajı alıp tramvay yoluna girdiklerinde, dizleri sallana sallana bekleşmekteydiler hâlâ. Tritonville Road. Kestirme. Parke dönemeçte ilerlerken tekerlekler takır takır, camlar da çal oynasın, çerçevelerinde zangır zangır bir hengâme.</p>

  <p class="calibre3"><span style="text-align: justify;">&nbsp; &nbsp;—Bizi</span> hangi yoldan götürüyor? Diye sordu Mr. Power her iki pencereden.</p>

  <p class="calibre3"><span style="text-align: justify;">&nbsp; &nbsp;—</span>Irishtown'dan, dedi Martin Cunningham. Ringsend, sonra, Brunswick Street.</p>

  <p class="calibre3" style="text-align: justify;">&nbsp; &nbsp;Mr. Dedalus dışarıya bakıp onayladı.</p>

  <p class="calibre3"><span style="text-align: justify;">&nbsp; &nbsp;—</span>Bu çok güzel bir gelenek, dedi. Hâlâ uygulanmasına sevindim.</p>

  <p class="calibre3" style="text-align: justify;">&nbsp; &nbsp;Hepsi de bir süre pencerelerinden, gelip geçenlerin kasketlerini, şapkalarını çıkarmalarını izlediler. Saygı sunuyorlar. Araba, tramvay yolundan saparak, Watery Lane'den sonraki daha düzgün şoseye girdi. Mr. Bloom bakınırken, geniş kenarlı şapkası ve yas giysileri içinde dal gibi bir delikanlı gördü.</p>

  <p class="calibre3" style="text-align: justify;">&nbsp; &nbsp;—Dedalus, bak, bir dostun geçiyor surda, dedi.</p>

  <p class="calibre3" style="text-align: justify;">&nbsp; &nbsp;—Kimmiş o?</p>

  <p class="calibre3" style="text-align: justify;">&nbsp; &nbsp;—Oğlun ve varisin.</p>

  <p class="calibre3"></p>

  <p class="calibre3" style="text-align: justify;">&nbsp; &nbsp;—Göstersene, nerede? Dedi Mr. Dedalus, öbür kapıya uzanarak.</p>

  <p class="calibre3" style="text-align: justify;">&nbsp; &nbsp;Araba, bakımsız apartmanların önündeki hendekler ve tümseklerle dolu yoldan geçerken, sarsılarak bir köşeyi döndü ve, tekrar tramvay yoluna saparak, çatırdayan tekerleklerinin hengâmesi yeniden başladı. Mr. Dedalus arkasına doğru dönerek dedi ki:</p>

  <p class="calibre3" style="text-align: justify;">&nbsp; &nbsp;—O Mulligan iti de yanında mıydı? Fidus AchatesW</p>

  <p class="calibre3" style="text-align: justify;">&nbsp; &nbsp;—Hayır, dedi Mr. Bloom. Yalnızdı.</p>

  <p class="calibre3" style="text-align: justify;">&nbsp; &nbsp;—Sally halasına gitmiştir, herhalde, dedi Mr. Dedalus, Goul-ding hordası, ayyaş tıfıl kâtibefendiyle, Crissie beybasının minik boku, kendi babasını tanıyan cin gibi bir çocuk.</p>

  <p class="calibre3" style="text-align: justify;">&nbsp; &nbsp;Mr. Bloom Ringsend Road'da acı acı gülümsedi. Wallace Bros: Şişe fabrikası: Dodder Bridge.</p>

  <p class="calibre3" style="text-align: justify;">&nbsp; &nbsp;Richie Goulding ve onun kontratlarla dolu evrak çantası. Goulding, Collis ve Ward der hep bürosuna. Şakaları da iyice soğuk-'aşmaya başladı artık. Bir zamanlar maşallahı vardı. Bir pazar sabahı Ignatius Gallaher ile Stamer Street'te vals yapmışlardı, başında da Pansiyoncu kadının iki şapkası üst üste. Bütün gece o bar senin u bar benim fînk atmışlardı. Korkarım, acısı şimdi çıkıyor, sırt ağrıları öyle. Karısı sırtını ütülermiş. Haplarla geçeceğini sanıyor. Ekmekkırıntısı hepsi. Yüzde altı yüze yakın kâr.</p>

  <p class="calibre3" style="text-align: justify;">&nbsp; &nbsp;—Menhus insanlarla düşüp kalkıyor, diye hırladı Mr. Dedalus. O Mulligan denilen ahlâksız neresinden baksan kaşarlanmış anasının gözü bir hergeledir. Tüm Dublin'de onun adını işiten suratını ekşitiyor. Ama Allah'ın ve Kutsal Meryemana'nın izniyle iş edinip şu yakınlarda bir gün onun anasına mı ya da halasına mı, bir mektup yazıp öyle bir döşeneceğim ki gözleri fal taşı gibi açılacak. Başına her türlü belayı açacağım onun, bana inanasınız.</p>

  <p class="calibre3" style="text-align: justify;">&nbsp; &nbsp;Tekerleklerin patırtısını bastırırcasına yükseltti sesini:</p>

  <p class="calibre3" style="text-align: justify;">&nbsp; &nbsp;—O piç yeğeninin oğlumu mahvetrnesine göz yummayacağım. Tezgâhtarın enciği. Kuzenim Peter Paul M'Swiney'in mağazalarında makara filan satıyor. Vallahi göz yummam.</p>

  <p class="calibre3" style="text-align: justify;">&nbsp; &nbsp;Sesi kesildi. Mr. Bloom yan gözle, onun öfkeli bıyığının ucundan Mr. Power'in mülayim yüzüyle Martin Cunningham'ın gözlerine ve ağır ağır sallanan sakalına doğru baktı. Yaygaracı, direngen bir adam. Varsa oğlu yoksa oğlu. Haklı da. Ona bir şeyler versin istiyor. Minik Rudy yaşasaydı. Büyüdüğünü görür gibiyim. Evde onun sesini işitir gibiyim. Eton kıyafetiyle Molly'nin yanında yürürdü. Oğlum. Gözlerinde yansıyan ben. Benzersiz bir duygu olurdu bu. Benim kanımdan. Bir olasılık işte. O sabah Molly, Raymond Terrace'ta pencereden, kilise duvarının dibinde iki köpeğin o işi yapışını seyrederkendi galiba. Bekçi de yukarıya doğru bakıp sırıtıyordu. Molly'nin üzerinde, bir türlü onarmadığı yırtıklı o krem rengi sabahlık vardı. Biraz ellesene, Poldy. Tanrım, ölesiye istekliyim. Böyle başlıyor hayat.</p>

  <p class="calibre3" style="text-align: justify;">&nbsp; &nbsp;Sonra hamile kaldı. Greystones konserini reddetmek zorunda kaldı. Karnında oğlum. Ona destek sağlayabilirdim bu hayatta. Yapabilirdim bunu. Kendi ayakları üzerine dikerdim onu. Almanca da öğrenirdi.</p>

  <p class="calibre3" style="text-align: justify;">&nbsp; &nbsp;—Geciktik mi? Diye sordu Mr. Power.</p>

  <p class="calibre3" style="text-align: justify;">&nbsp; &nbsp;—On dakika, dedi Martin Cunningham, saatine bakarak.</p>

  <p class="calibre3" style="text-align: justify;">&nbsp; &nbsp;Molly. Milly. Anasına çekmiş. Oğlan çocukları gibi haşarı. Ne ağızlar: Haydi anam babam! Koçum benim, yürrü! Ama, küçük sevgili bir kız yine de. Yakında bir kadın olacak. Mullingar. Sevgili babacığım. Genç öğrenci. Evet, evet: O da bir kadın. Hayat, hayat.</p>

  <p class="calibre3" style="text-align: justify;">&nbsp; &nbsp;Araba dördünün de gövdesini savurarak yana doğru yattı ve düzeldi.</p>

  <p class="calibre3" style="text-align: justify;">&nbsp; &nbsp;—Corny bize daha rahat bir kağnı verebilirdi, dedi Mr. Power</p>

  <p class="calibre3" style="text-align: justify;">&nbsp; &nbsp;—Tabii, dedi Mr. Dedalus, şaşkalozluktan mustarip olmasaydı. Anlarsın ya?</p>

  <p class="calibre3" style="text-align: justify;">&nbsp; &nbsp;Sol gözünü kapadı. Martin Cunningham uyluklarının altında ekmekkırıntılarını eliyle süpürmeye başladı.</p>

  <p class="calibre3" style="text-align: justify;">&nbsp; &nbsp;—Bunlar da nesi, Allah aşkına? Kırıntı?</p>

  <p class="calibre3"><span style="text-align: justify;">&nbsp; &nbsp;—Bir</span>ileri burda piknik yapmış herhalde, bizden önce, dedi Mr. Power.</p>

  <p class="calibre3" style="text-align: justify;">&nbsp; &nbsp;Hepsi de uyluklarını kaldırıp suratlarını buruşturarak koltukların küf bağlamış düğmeleri kopmuş deri döşemesine baktılar. Mr Dedalus, burnunu kıvırarak, aşağıya doğru bakarken hiddetle dedi ki:</p>

  <p class="calibre3"><span style="text-align: justify;">&nbsp; &nbsp;—</span>Şayet yanılmıyorsam bu... Sen ne dersin, Martin?</p>

  <p class="calibre3"><span style="text-align: justify;">&nbsp; &nbsp;—</span>Şimdi aynı şeyi düşünüyordum, dedi Martin Cunningham.</p>

  <p class="calibre3" style="text-align: justify;">&nbsp; &nbsp;Mr. Bloom yerine yerleşti, iyi ki banyo almışım. Ayaklarım tertemiz. Mrs. Fleming de şu çorapları doğru dürüst yamasaydı keşke.</p>

  <p class="calibre3" style="text-align: justify;">&nbsp; &nbsp;Mr. Dedalus, çaresiz, içini çekti.</p>

  <p class="calibre3"><span style="text-align: justify;">&nbsp; &nbsp;—</span>Öte yandan, dedi, dünyada bundan daha tabii bir şey yok.</p>

  <p class="calibre3" style="text-align: justify;">&nbsp; &nbsp;—Tom Kernan gelmiş miydi? Diye sordu Martin Cunningham, sakalının ucunu hafifçe kıvırarak.</p>

  <p class="calibre3" style="text-align: justify;">&nbsp; &nbsp;—Evet, diye yanıt verdi Mr. Bloom. Ned Lambert ve Hynes ile arkadaki arabada.</p>

  <p class="calibre3" style="text-align: justify;">&nbsp; &nbsp;—Ya Corny Kelleher'in kendisi? diye sordu Mr. Power.</p>

  <p class="calibre3" style="text-align: justify;">&nbsp; &nbsp;—Mezarlıkta, dedi Martin Cunningham.</p>

  <p class="calibre3" style="text-align: justify;">&nbsp; &nbsp;—Bu sabah M'Coy'a rastlamıştım, dedi Mr. Bloom. Gelmeye çalışacağını söylemişti.</p>

  <p class="calibre3" style="text-align: justify;">&nbsp; &nbsp;Araba birden durdu.</p>

  <p class="calibre3" style="text-align: justify;">&nbsp; &nbsp;—Ne oluyor?</p>

  <p class="calibre3" style="text-align: justify;">&nbsp; &nbsp;—Durdurdular.</p>

  <p class="calibre3" style="text-align: justify;">&nbsp; &nbsp;—Neredeyiz ki?</p>

  <p class="calibre3" style="text-align: justify;">&nbsp; &nbsp;Mr. Bloom başını pencereden dışarıya uzattı.</p>

  <p class="calibre3" style="text-align: justify;">&nbsp; &nbsp;—Grand Canal, dedi.</p>

  <p class="calibre3" style="text-align: justify;">&nbsp; &nbsp;Havagazı tesisleri. Boğmacaya iyi gelir derler. Şükür Milly hiç yakalanmadı. Zavallı yavrucuklar! Öksürükten katılır mosmor kesilirler. Reva mı yani? Hastalıktan yana nispeten ucuz atlattı sayılır. Sadece kızamık. Ketentohumu lapası. Kızıl, grip salgınları. Azraıl kol geziyor. Bu fırsatı kaçırma. Sokak köpekleri barınağı surda. Zavallı yaşlı Athos! Athos'a iyi davran. Leopold, son dileğim budur. Hiç merak etme sen. Onlar ölene dek dinleriz. Ölüm döşeğinde kargacık burgacık yazısı. Dünyası zindan olmuş, gözünde fer kalmamıştı. Durgun bir hayvan. Yaşlı insanların köpekleri böyle oluyor ekseri.</p>

  <p class="calibre3" style="text-align: justify;">&nbsp; &nbsp;Şapkasına bir yağmur damlası düştü. Boynunu kıstı ve bir an kurşuni kaldırım taşlarının üzerindeki serpinti izlerini gördü. Aralıklı damlacıklar. Tuhaf. Sanki kevgirden geçmiş. Bekliyordum zaten. Fotinlerim gıcırdıyordu şimdi anımsıyorum.</p>

  <p class="calibre3" style="text-align: justify;">&nbsp; &nbsp;—Hava değişiyor, dedi sakince.</p>

  <p class="calibre3" style="text-align: justify;">&nbsp; &nbsp;—Yazık uzun sürmedi güzel hava, dedi Martin Cunningham.</p>

  <p class="calibre3" style="text-align: justify;">&nbsp; &nbsp;—Çiftçiler için lazım, dedi Mr. Power. Bakın, güneş gene çıkıyor.</p>

  <p class="calibre3" style="text-align: justify;">&nbsp; &nbsp;Mr. Dedalus, gözlüklerinin ardından puslu güneşe sessiz bir beddua fırlattı.</p>

  <p class="calibre3" style="text-align: justify;">&nbsp; &nbsp;—Bebek götü de anca bu kadar kaypak olur, dedi.</p>

  <p class="calibre3" style="text-align: justify;">&nbsp; &nbsp;—Gidiyoruz gene.</p>

  <p class="calibre3" style="text-align: justify;">&nbsp; &nbsp;Arabanın sünepe tekerlekleri yeniden dönerken içerdekiler ağır ağır salındılar. Martin Cunningham sakalının ucunu kıvırmasını hızlandırdı.</p>

  <p class="calibre3" style="text-align: justify;">&nbsp; &nbsp;—Tom Kernan muazzamdı dün gece, dedi. Paddy Leonard'ın da adamın yüzüne karşı dalga geçmesi öyle.</p>

  <p class="calibre3" style="text-align: justify;">&nbsp; &nbsp;—Haydi, anlatıver Martin, dedi Mr. Power canlanarak. Simon, şimdi dinle bak, Ben Dollard The Croppy Boy şarkısını nasıl söylüyor.</p>

  <p class="calibre3" style="text-align: justify;">&nbsp; &nbsp;—Muazzam, dedi Martin Cunningham azametle. O alelade şarkıyı söyleyip, Martin, tüm yaşamım boyunca işitmiş olduğum yorumlamaların en zarplısıdır diyebilirim.</p>

  <p class="calibre3" style="text-align: justify;">&nbsp; &nbsp;—Zarplısı, diyerek güldü Mr. Power. Bunu demeden edemiyor. Bir de, makabline şamil aranjmanlar.</p>

  <p class="calibre3" style="text-align: justify;">&nbsp; &nbsp;—Dan Dawson'un konuşmasını okudun mu? Diye sordu Martin Cunningham.</p>

  <p class="calibre3" style="text-align: justify;">&nbsp; &nbsp;—Okuyamadım, dedi Mr. Dedalus. Nerdeydi?</p>

  <p class="calibre3" style="text-align: justify;">&nbsp; &nbsp;—Bu sabah gazetede.</p>

  <p class="calibre3" style="text-align: justify;">&nbsp; &nbsp;Mr. Bloom iç cebinden gazeteyi çıkardı. Molly'nin kitabını değiştirecektim.</p>

  <p class="calibre3" style="text-align: justify;">&nbsp; &nbsp;—Yo, bırak, dedi Mr. Dedalus çabucak. Sonra, lütfen.</p>

  <p class="calibre3" style="text-align: justify;">&nbsp; &nbsp;Mr. Bloom'un nazarları gazetenin kenarından aşağıya doğru, ölüm haberlerini tarayarak gezindi: Callan, Coleman, Dignam, Fawcett, Lowry, Naumann, Peake, hangi Peake bu? Crosby ve Alleyne'de çalışan adamcağız mı yoksa? değil, Sexton, Urbright. Kıvrılarak yıpranan gazetenin hızla aşınan yazıları. Little Flower'a teşekkürler. Hasretinle yanıyoruz. Tarifsiz acılar içindeyiz. Uzun süren zahmetli bir hastalıktan sonra 88 yaşında. Ayini ayın sonunda. Quinlan. Allah ruhunu şadeyleye.</p>

  <p class="calibre3" style="text-align: justify;"><b><sup><br /></sup></b></p>

  <p class="calibre3" style="text-align: center;"><b><sup>Bir ay oldu sevgili Henry göçeli</sup></b></p>

  <p class="calibre3" style="text-align: center;"><b><sup>Cenneti âlâya geceli</sup></b></p>

  <p class="calibre3" style="text-align: center;"><b><sup>Ağlayıp inlerken ardından ailesi</sup></b></p>

  <p class="calibre3" style="text-align: center;"><b><sup>Bir gün onunla buluşmak tesellileri.</sup></b></p>

  <p class="calibre3" style="text-align: justify;"><br /></p>

  <p class="calibre3" style="text-align: justify;">Zarfı yırtmış mıydı? Evet. Banyoda mektubunu okuduktan sonra nereye koymuştum? Yelekcebini tıpışladı. Tamam burada. Sevgili Henry göçeli. Sabrım tükenmeden evveli.</p>

  <p class="calibre3" style="text-align: justify;">Maarif okulu. Meade'ın kereste deposu. Fayton durağı. Şimdi sadece iki araba kalmış. Uyukluyorlar. Kene gibi şişkin. Başları amma kemikli. Öbür araba yok, müşteri bulup gitmiş. Bir saat önce burdan geçiyordum. Faytoncular kasketlerini çıkardılar.</p>

  <p class="calibre3" style="text-align: justify;">Bir makasçı birden sırtını doğrultarak, Mr. Bloom'un penceresine yakın bir tramvay direğine yaslandı. Otomatik bir şeyler icat etseler de tekerlekler kendiliklerinden öyle daha pratik olmaz mı? iyi ama o zaman bu adam işinden olmaz mı? iyi ama o zaman yeni icadı üretme işi de bir başka kimseye yaramaz mıydı?</p>

  <p class="calibre3" style="text-align: justify;">Antient konser salonları. Bir faaliyet yok. Saman rengi elbisesinin kolu siyah pazıbendi bir adam. Pek yaslı görünmüyor. Yarı buçuk bir matem. Uzaktan akrabası herhalde.</p>

  <p class="calibre3" style="text-align: justify;">St. Mark kilisesinin kasvetli kulesini geçip demiryolu köprüsünün altından, ordaki Queen's Tiyatrosu'nu da geride bıraktılar: Hiç konuşmadan. Tiyatro afişleri: Eugene Stratton, Mrs. Bandmann Palmer. Bu gece Leah'ı görmeye gidebilir miyim acaba. Çok isterdim yani. Ya da Lily of Killarney'i? Elster Grimes Opera Kumpanyası. Yepyeni harika bir gösteri. Önümüzdeki haftanın afişleri henüz kurumamış pırıl pırıl. Fun on the Bristol. Martin</p>

  <p class="calibre3">Cunningham, Gaiety için bir paso uydurabilir. Bir iki içki ısmarlamam lazım. Ayvaz kasap hep bir hesap.</p>

  <p class="calibre3" style="text-align: justify;">Herif bugün öğleden sonra geliyor. Hanım şakıyacak.</p>

  <p class="calibre3" style="text-align: justify;">Plasto. Sir Philip Crampton'un büstü, fıskiyeli anıt. Kimdi o, yahu?</p>

  <p class="calibre3" style="text-align: justify;">—Nasılsınız? dedi Martin Cunningham, elini kaşına doğru kaldırıp selamlarken.</p>

  <p class="calibre3" style="text-align: justify;">—Görmedi bizi, dedi Mr. Power. Bak surda zülüflerini havalandırıyor.</p>

  <p class="calibre3" style="text-align: justify;">Tam o anda geçirmekteydim onu.</p>

  <p class="calibre3" style="text-align: justify;">Mr. Dedalus selamlamak için uzandı. Red Bank'ın kapısından bir hasır şapkanın beyaz çemberi selamlarcasına çakıp söndü: Filinta gibi: Gözden kayboldu.</p>

  <p class="calibre3" style="text-align: justify;">Mr. Bloom sol elinin, sonra da sağ elinin tırnaklarını gözden geçirdi. Tırnaklar, evet. Onda ne görüyorlar ki onlar karım? Gelgelli. Dublin'in en aşağılık adamı. Onu ayakta tutan da bu. Kimi zaman bir insanın ciğerini okurlar, içgüdü. Ama öyle bir herif. Tırnaklarım. Sadece bakmaktayım onlara: Düzgünce kesilmiş. Ya sonra: Düşünerek, bir başıma. Vücudu eskisi kadar sıkı değil artık. Dikkat ettim de: Eski halini anımsıyorum. Niçin böyle oluyor? Kilo kaybedince herhalde derisi hemen sıkılaşamıyor insanın. Ama mihrabı yerinde. Endamı hâlâ yerinde. Omuzları. Kalçaları. Balıketi. Dans gecesi giyinirken, iki kıçının arasına sıkışan kombinezonu.</p>

  <p class="calibre3" style="text-align: justify;">Ellerini dizlerinin arasında kenetledi ve ordakilerin yüzlerine ifadesiz gözlerle baktı.</p>

  <p class="calibre3" style="text-align: justify;">Mr. Power sordu:</p>

  <p class="calibre3" style="text-align: justify;">—Konser turu ne âlemde, Bloom?</p>

  <p class="calibre3" style="text-align: justify;">—Ha, çok iyi, dedi Mr. Bloom. Haberler fevkalade. Fikir çok iyi doğrusu...</p>

  <p class="calibre3" style="text-align: justify;">—Sen de gidecek misin?</p>

  <p class="calibre3" style="text-align: justify;">—Sanmıyorum, dedi Mr. Bloom. Doğrusunu söylemek gerekirse özel bir iş için County Clare'e kadar uzanmam gerekiyor. Başlıca kentleri dolaşmayı planlıyorlar. Birinde kaybettiğini ötekinde telafi edebilirsin.</p>

  <p class="calibre3" style="text-align: justify;">—Doğru, dedi Martin Cunningham. Mary Anderson da turnede, iyi sanatçılarınız var mı?</p>

  <p class="calibre3" style="text-align: justify;">—Emprezaryosu Louis Werner, dedi Mr. Bloom. Elbet var, bütün kodamanlar bizim trupta. J. C. Doyle ve John MacCormack yanılmıyorsam ve. Hulasa, en iyileri.</p>

  <p class="calibre3" style="text-align: justify;">—Ve Madame, dedi Mr. Power gülümseyerek. Onu en başta saymamız lazımdı.</p>

  <p class="calibre3" style="text-align: justify;">Mr. Bloom mülayim bir nezaket jestiyle kenetli ellerini çözdü, sonra gene kenetledi. Smith O'Brien. Birisi şuraya bir buket çiçek koymuş. Bir kadın. Kocasının ölümgünü herhalde. Nice mutlu senei devriyelere. Araba Farrell'in heykeli önünden geçerken dizleri kendiliklerinden birbirlerine sokuldu.</p>

  <p class="calibre3" style="text-align: justify;">Cıık!.. Bağcıık!.. Pejmürde kılıklı bir adam kaldırımda mallarını tutmuş, açmış ağzını: Cıık!..</p>

  <p class="calibre3" style="text-align: justify;">—Dört bağcık bir peniye.</p>

  <p class="calibre3"></p>

  <p class="calibre3" style="text-align: justify;">İşte kaderin süresini yemiş biri. Hume Street'te bürosu vardı. Binanın adı da Molly'ninkiyle adaş, Tweedy, Waterford kraliyet savcısı. Başındaki silindir şapka o zamanlardan kalma, ikbal günlerinin yadigârı. Üstelik yas tutmakta. Kötü kaymış hayatı, zavallı adamcağız! Elâlemin maskarası olmuş. O'Callaghan bir ayağı çukurda.</p>

  <p class="calibre3" style="text-align: justify;">Ve Madame. On biri yirmi geçiyor. Kalkmıştır. Mrs. Fleming gelmiş temizliyordur. Saçlarını tararken mırıldanır. Voglio e non vorrei. Değil. Vorrei e non. Kırılmış mı diye saçlarının uçlarına bakıyordur. Mi trema un poco il. O treyi söylerken sesi bir güzelleşiyor: Ağlamaklı bir titrem. Bir ardıçkuşu. Bir ötleğen. Bunu ifade eden bir ötleğen sözcüğü vardır.<br /></p>

  <p class="calibre3" style="text-align: justify;">Gözlerini usulca Mr. Power'in yakışıklı yüzünde dolaştırdı. Kulaklarının üzerinde kırlaşan saçları. Madame: Gülümsüyor. Ben de gülümsüyorum ona. Bir tebessümde nice anlamlar gizlidir. Sadece nezaketten kuşkusuz. Sempatik adam. Bir metres tuttuğu doğru mu kim bilir? Karısı için hoş değil. Ama dediklerine göre, kim anlatmıştı bana, cinsel münasebetleri yokmuş. Tahmin edersiniz ki bu da çok geçmeden insanın şirazesinden çıkmasına yol açar. Evet, Crofton bir akşam metresine yarım kilo bonfile götürürken rastlamış ona. Neydi o kadın? Şey, Jury'nin meyhanesindeki barda. Yoksa Moira'da mıydı?</p>

  <p class="calibre3" style="text-align: justify;">Devpelerinli kurtarıcının heykelini geçtiler.</p>

  <p class="calibre3" style="text-align: justify;">Martin Cunningham Mr. Power'i dirseğiyle dürttü.</p>

  <p class="calibre3" style="text-align: justify;">—Reuben'in sülalesi, dedi.</p>

  <p class="calibre3" style="text-align: justify;">İrikıyım karasakallı birisi, bastonuna dayanmış, ağır aksak Elvery's Elephant House'ın köşesini dönerken arkasına doğru kıvırarak tuttuğu avucunu gösterdi.</p>

  <p class="calibre3" style="text-align: justify;">—Bütün ihtişamıyla karşınızda kendisi, dedi Mr. Power.</p>

  <p class="calibre3" style="text-align: justify;">Mr. Dedalus topallayarak ilerleyen adamın arkasından baktı ve alçak bir sesle dedi ki:</p>

  <p class="calibre3" style="text-align: justify;">—Boyu devrilesice namert herif!</p>

  <p class="calibre3" style="text-align: justify;">Araba Gray'in heykelinden geçerken, Mr. Power, gülmekten kırılarak, pencereden görünmesin diye bir eliyle yüzünü gizledi.</p>

  <p class="calibre3" style="text-align: justify;">—Hepimiz onun eline eteğine düşmüşüzdür, dedi Martin Cunningham düpedüz. Gözleri Mr. Bloom'un gözleriyle buluştu. Sakalını sıvazlayarak, ekledi:</p>

  <p class="calibre3" style="text-align: justify;">—Yani, aşağı yukarı hepimiz.</p>

  <p class="calibre3" style="text-align: justify;">Mr. Bloom'un dili ansızın çözülüverdi ve arkadaşlarına dönerek anlatmaya baladı.</p>

  <p class="calibre3" style="text-align: justify;">—Bugünlerde herkesin dilinde Reuben J ile oğlunun başından geçen ilginç bir olay var.</p>

  <p class="calibre3" style="text-align: justify;">—Kayıkçıyla olan şey mi? diye sordu Mr. Power.</p>

  <p class="calibre3" style="text-align: justify;">—Evet. Çok komik, değil mi?</p>

  <p class="calibre3" style="text-align: justify;">—Neymiş o? Diye sordu Mr. Dedalus. Ben işitmedim bunu.</p>

  <p class="calibre3" style="text-align: justify;">—İşin içinde bir de kız var, diye başladı Mr. Bloom, bizimki oğlunu kızdan kurtarmak için Man Adası'na göndermeyi kararlaştırmış ama ikisi de vapura...</p>

  <p class="calibre3" style="text-align: justify;">—Ne? diye sordu Mr. Dedalus. O sümsüğün teki sakar oğlan mı?</p>

  <p class="calibre3" style="text-align: justify;">—Evet, dedi Mr. Bloom. İkisi de vapura binmek üzereyken, seninki kendisini denize atmak istemiş...</p>

  <p class="calibre3" style="text-align: justify;">—Atsın Barabbas! Diye haykırdı Mr. Dedalus. Ah ne isterdim boğulmasını!</p>

  <p class="calibre3" style="text-align: justify;">Mr. Power eliyle yüzünü örterek burnundan kişnercesine uzun uzun güldü.</p>

  <p class="calibre3" style="text-align: justify;">—Yo, dedi Mr. Bloom, o değil, oğlu...</p>

  <p class="calibre3" style="text-align: justify;">Martin Cunningham Mr. Bloom'un sözünü tamamlamasını beklemeden girişti:</p>

  <p class="calibre3" style="text-align: justify;">—Reuben J ile oğlu Man Adası'na gidecek olan vapura binmek için nehrin ordaki rıhtım boyunca apar topar giderlerken, kurnaz oğlan babasının elinden kurtulduğu gibi korkuluk duvarının üstüne çıkıp hoop Liffey'e.</p>

  <p class="calibre3" style="text-align: justify;">—Aman Tanrım! diye ünledi Mr. Dedalus ürküyle. Öldü mü çocuk?</p>

  <p class="calibre3"></p>

  <p class="calibre3" style="text-align: justify;">—Ne ölmesi! Diye haykırdı Martin Cunningham. Ölen filan yok! Bir kayıkçı, sırığını uzatıp oğlanı çekmiş pantolununun kemerinden yakaladığı gibi rıhtımda babasının önüne bırakıvermiş bitap vaziyette. Şehrin yarısı da orda.</p>

  <p class="calibre3" style="text-align: justify;">—Evet, dedi Mr. Bloom. Ama işin komik tarafı şu ki...</p>

  <p class="calibre3" style="text-align: justify;">—Ve Reuben J, dedi Martin Cunnigham, oğlunun hayatını kurtardığı için kayıkçıya bir florin vermiş.</p>

  <p class="calibre3" style="text-align: justify;">Mr. Power'in elinin altından, bastırmaya çalıştığı inilti sesi çıktı.</p>

  <p class="calibre3" style="text-align: justify;">—Evet ya, diye vurguladı Martin Cunningham. Kahramancasına. Tutup, gümüş florini veriyor.</p>

  <p class="calibre3" style="text-align: justify;">—Çok komik, değil mi? dedi Mr. Bloom hararetle.</p>

  <p class="calibre3" style="text-align: justify;">—Bir şilin sekiz peni fazla vermiş adama, deyiverdi Mr. Dedalus bir çırpıda. Mr. Power'in bastırmaya çalıştığı kahkahası arabanın içine azar azar yayıldı. Nelson sütunu.</p>

  <p class="calibre3" style="text-align: justify;">—Sekiz erik bi peniye! Haydii, sekizi bi peniye.</p>

  <p class="calibre3" style="text-align: justify;">—Biraz daha ciddi görünsek beyler, dedi Martin Cunningham. Mr. Dedalus göğüs geçirdi.</p>

  <p class="calibre3" style="text-align: justify;">—Ah vallahi, dedi, aziz dostumuz Paddy bize biraz gülmey' fazla görmezdi mutlaka. Ne fıkralar anlatırdı kendisi.</p>

  <p class="calibre3" style="text-align: justify;">—Tanrım affet beni! dedi Mr. Power, nemli gözlerini parmaklarıyla silerken. Zavallı Paddy! Bir hafta önce onu son gördüğümde her zamanki gibi sapasağlam, gelir miydi aklıma hiç ardından bu şekilde gideceğimiz. Bizden ayrıldı artık.</p>

  <p class="calibre3" style="text-align: justify;">—Onun gibi efendi insana az rastlanır, dedi Mr. Dedalus. Aniden çekip gitti.</p>

  <p class="calibre3" style="text-align: justify;">—İflas etmiş, dedi Martin Cunningham. Kalp.</p>

  <p class="calibre3" style="text-align: justify;">Ezinçle göğsünü tıpışladı.</p>

  <p class="calibre3" style="text-align: justify;">Alev alev bir surat. Kanlı canlı. John Arpahulasasını fazla kaçırmış. Kırmızı burunların ilacı. Burnu şarap tortusu gibi morarana dek matiz olmuştur. Rengi solmasın diye ha bire mangiz eritmiştir.</p>

  <p class="calibre3" style="text-align: justify;">Mr. Power art arda geçen evlere hüzünlü bir kaygıyla bakmaktaydı.</p>

  <p class="calibre3" style="text-align: justify;">—Ölümü çok ani oldu, zavallı adamcağız, dedi.</p>

  <p class="calibre3" style="text-align: justify;">—Ölümlerin en evlası, dedi Mr. Bloom.</p>

  <p class="calibre3" style="text-align: justify;">Gözlerini açarak ona baktılar.</p>

  <p class="calibre3" style="text-align: justify;">—Acı çekmek yok, dedi. Bir an sonra her şey bitiyor. Uykuda ölür gibi.</p>

  <p class="calibre3" style="text-align: justify;">Bir şey diyen olmadı.</p>

  <p class="calibre3" style="text-align: justify;">Buralarda cadde tenha. Gündüzleri de durgundur işleri, emlak komisyoncuları, içki bulundurmayan bir otel, Falconer Demiryolu danışma bürosu, Kamu Hizmetleri Koleji, Gill Katolik Kulübü, Körler Enstitüsü. Niçin? Vardır bir nedeni. Güneşten ya da rüzgârdan. Geceleri de öyle. Koldaşlar, hizmetçiler falan. Müteveffa peder Mathew'un himayesinde. İflas etmiş. Kalp. Alınlıkları ak sorguçlu ak atlar. Rotunda'nın köşesini dörtnala döndüler. Küçücük bir tabut ilişti gözlerine. Bir telaşe gider İaşe. Bir matem arabasında. Evlilik dışı. Evlilerinki siyah. Bekârlarınki alacalı. Rahibelerinki kül rengi.</p>

  <p class="calibre3" style="text-align: justify;">—Yazık, dedi Martin Cunningham. Bir çocuk.</p>

  <p class="calibre3" style="text-align: justify;">Cüce bir surat, Rudy'ninki gibi morarmış ve buruş buruş. Cüce bir beden, cılız pelte gibi, beyaz kaplı küçük bir tabutta. Cenaze masraflarını Friendly Society karşılamıştı. Bir karış çimen için haftada bir peni. Bizim. Minik. Zavallı. Bebeğimiz. Ne taksiratı. Doğanın hatası. Sağlıklıysa anasındandır. Değilse babasından. Gene dene, bakarsın.</p>

  <p class="calibre3" style="text-align: justify;">—Zavallı masum, dedi Mr. Dedalus. Çabuk sıyırmış paçayı.</p>

  <p class="calibre3" style="text-align: justify;">Araba Rutland Square tepesine tırmanırken yavaşlamıştı. Ke-ıklerı zangır zangır. Taş üstünde tıngır mıngır. İpipullah sivri külah Soranı yok hatır, hatır.</p>

  <p class="calibre3" style="text-align: justify;">—Hayatının yarısında, dedi Martin Cunningham.</p>

  <p class="calibre3" style="text-align: justify;">—Ama en kötüsü, dedi Mr. Power, kendi yaşamına son vermesi insanın.</p>

  <p class="calibre3"></p>

  <p class="calibre3" style="text-align: justify;">Martin Cunningham birden saatini çıkardı, öksürdü ve gerıe cebine koydu.</p>

  <p class="calibre3" style="text-align: justify;">—Aile şerefine sürülen en kötü leke, diye sürdürdü Mr. Power.</p>

  <p class="calibre3" style="text-align: justify;">—Geçici bir çılgınlık hali, elbette, dedi Martin Cunningham kararlılıkla. Bunu da hoş görmemiz lazım.</p>

  <p class="calibre3" style="text-align: justify;">—Bunu yapan bir kimsenin aslında korkak birisi olduğunu söylerler, dedi Mr. Dedalus.</p>

  <p class="calibre3" style="text-align: justify;">—Kestirip atmak imkânsız, dedi Martin Cunningham.</p>

  <p class="calibre3" style="text-align: justify;">Mr. Bloom, tam konuşacakken, dudaklarını yeniden kapattı. Martin Cunnigham'ın iri gözleri. Şimdi başka yana bakmakta. Anlayışlı insan adam. Akıllı. Shakespeare'in yüzü gibi. Her zaman iyi bir şey buluyor söyleyecek. Buralarda o konuda ve yeni doğan çocukları öldürme konusunda hiç müsamaha etmiyorlar. Bir Hıristiyan gibi cenaze töreni yapmıyorlar. Mezarda kalbine tahta bir kazık saplarlarmış. Sanki layığını bulmamış gibi. Ekseriya pişman olduklarında iş işten geçmiştir. Nehrin dibindeki sazlara yapışıp kalmış bulunduğunda. Bana bakıyordu. Ya o karısı olacak alkolik kadın. Adam ona bir yuva döşemek için uğraşadursun o nerdeyse her cumartesi mobilyaları tefecilere rehin. Cehennem hayatı yaşatıyor adama. Kalbi taştan olsa dayanmaz insanın. Pazartesi sabahı. Sil baştan başlanacak. Çarkı omuzlamaya. Tanrım, Dedalus da ordaymış da bana anlattıydı kadın o gece tam görülecek şeymiş besbelli. Kafayı çekmiş filmi koparmış da Martin'in şemsiyesiyle hoplaya zıplaya ortalığı birbirine katmış.</p>

  <p class="calibre3" style="text-align: justify;"><b><sup><br /></sup></b></p>

  <p class="calibre3" style="text-align: justify;"><b><sup>Bana derler Asya 'nın incisi,</sup></b></p>

  <p class="calibre3" style="text-align: justify;"><b><sup>Asya'nın</sup></b></p>

  <p class="calibre3" style="text-align: justify;"><b><sup>Biricik geyşası.</sup></b></p>

  <p class="calibre3" style="text-align: justify;"><br /></p>

  <p class="calibre3" style="text-align: justify;">Gözlerini başka yana çevirdi. Biliyor, kemikleri zangır zangır.</p>

  <p class="calibre3" style="text-align: justify;">Ölüm nedenini araştırmaya geldikleri o akşam. Kırmızıetiketli şişe masanın üzerinde. Oteldeki av resimleriyle süslü oda. Havası bunaltıcıydı. Güneş ışığı jaluzi perdenin aralıklarından sızmaktaydı. Güneş ışığında tahkikat memurunun kulakları, koskoca ve kıllı. Kat hizmetlisi ifade veriyor. Uyuyor sanmıştım önce. Sonra yüzünde sarı çizgiler gördüm. Karyolanın ayakucuna kaymıştı. Tahkikat raporu: Aşırı doz. Kazaen ölüm. Mektubu. Oğlum Leopold'a.</p>

  <p class="calibre3" style="text-align: justify;">Acılara son. Artık uyanmak yok. Soranı yok hatır, hatır.</p>

  <p class="calibre3" style="text-align: justify;">Araba Blessington Street boyunca takırdaya takırdaya ilerledi. Taş üstünde tıngır mıngır.</p>

  <p class="calibre3" style="text-align: justify;">—İyi yol alıyoruz galiba, dedi Martın Cunningham.</p>

  <p class="calibre3" style="text-align: justify;">—Allah vere de bizi yola silkelemese, dedi Mr. Power.</p>

  <p class="calibre3" style="text-align: justify;">—Allah korusun, dedi Martin Cunningham. Yarın Almanya'da büyük bir yarış var. Gordon Bennett Kupası.</p>

  <p class="calibre3" style="text-align: justify;">—Sahi yahu, dedi Mr. Dedalus. Muhakkak görmek lazım,vallahi.</p>

  <p class="calibre3" style="text-align: justify;">Berkeley Street'e dönerlerken, Havuz'un ordaki bir laternada çalınan popüler bir şarkının oynak sikirdim nağmeleri peşlerini bırakmadı. Gören var mı Kelly'yi? Ke e iki le ye. Saul'den Cenaze Marşı. Daha kötüymüş meğer ihtiyar Antonio'dan. Terketti beni o da, yoksunmuş vicdanyodan. Pirouette! Mater Misericordiae. Eccles Street. Evim şuracıkta. Koskoca bina. Şifabulmazlar koğuşu. Aman ne yüreklendirici. Ölmek üzere olanlar için Meryem anamızın Darülacezesi. Morg da hemen altında hazır. Yaşlı Mrs. Riordan orda ölmüştü. Kadınlar ne de korkunç görünürler. Çorba tası ve ağzını kaşıkla sıyırış. Sonra yatağının çevresine paravan koyup ölüme terketmişlerdi. Arı soktuğunda bana bakan genç öğrenci ne hoştu. Doğumevine atanmış dedilerdi. Bir uçtan ötekine.</p>

  <p class="calibre3" style="text-align: justify;">Araba bir köşeyi hızla döndü: Durdu.</p>

  <p class="calibre3" style="text-align: justify;">—Gene ne oldu?</p>

  <p class="calibre3" style="text-align: justify;">Dağlanarak işaretlenmiş bir sığır sürüsü arabanın iki yanından böğürerek, yumuşak toynaklarıyla tembel tembel yürüyerek, çıkık kemikli pislik sıvaşmış sağrılarını kuyruklarıyla çırpa çırpa geçti. Onların arasına karışan ayrı bir sürüdeki koyunlar korkuyla meleştiler.</p>

  <p class="calibre3" style="text-align: justify;">—Göçmenler, dedi Mr. Power.</p>

  <p class="calibre3" style="text-align: justify;">—Hoooy! Diye bağırdı çoban, değneğini sağrılarında şaklatarak. Hoooy! Çıkın ordan!</p>

  <p class="calibre3" style="text-align: justify;">Perşembe, elbet. Yarın kesim günü. Tosuncuklar. Cuffe onları yirmi yedi sterlinden satıyor. Liverpool'a şüphesiz. Koca İngiltere'nin Ünlü Rozbifi. En iyi parçaları kapışırlar. Sonra omuzla butlar gider: Geriye kalan tüm o deriler, kıllar, boynuzlar. Bir yılda epey yekûn tutar. Ölü et ticareti. Mezbahalardan debbağhanelere, sabunhanelere, yağhanelere hammadde. Clonsilla treninden kaçak et satanlar hâlâ sürdürüyorlar mı yolsuzluklarını acep.</p>

  <p class="calibre3" style="text-align: justify;">Araba sürünün içinden ilerledi.</p>

  <p class="calibre3" style="text-align: justify;">—Belediye ne diye parkla rıhtım arasına bir tramvay koymaz anlayamıyorum, dedi Mr. Bloom. Bütün bu hayvanlar kamyonlarla gemilere yüklenebilir.</p>

  <p class="calibre3" style="text-align: justify;">—Geçidi tıkayacaklarına, dedi Martin Cunningham. Çok doğru. Koymalılar.</p>

  <p class="calibre3" style="text-align: justify;">—Elbet, dedi Mr. Bloom, bir de hep düşündüğüm başka bir şey daha var, belediye cenaze taşıyan tramvaylar koymalı hani Milano'daki gibi. Hattı mezarlığın önüne kadar uzatacaksın ve cenazeler de yolcular da özel tramvaylarla taşınacak. Çok pratik olmaz mı öyle?</p>

  <p class="calibre3" style="text-align: justify;">—Ohoo! Düşündüğün şeylere bak kardeşim, dedi Mr. Dedalus. Yataklı vagonlarla restoranlar da koysunlar bari.</p>

  <p class="calibre3" style="text-align: justify;">—Corny pek hoşlanmazdı bundan, diye ekledi Mr. Power.</p>

  <p class="calibre3" style="text-align: justify;">—Ne var? diye sordu Mr. Bloom, Mr. Dedalus'a dönüp. Önde iki beygir ha babam de babam gitmekten çok daha iyi olmaz mıydı?</p>

  <p class="calibre3" style="text-align: justify;">—Peki peki, fena fikir sayılmaz, diye onayladı Mr. Dedalus.</p>

  <p class="calibre3" style="text-align: justify;">—Ve de, dedi Martin Cunningham, Dunphy'nin köşesinde cenaze arabasının devrilerek tabutun yola düşmesi gibi sahnelere de rastlamazdık o zaman.</p>

  <p class="calibre3" style="text-align: justify;">—Ne kötüydü o gün, dedi Mr. Power yüzünü çarpıtarak, ceset yolun ortasına serilmiş öyle. Dehşet!</p>

  <p class="calibre3" style="text-align: justify;">—Dunphy'nin orda köşeyi dönmüş desene, dedi Mr. Dedalus başıyla onaylayarak. Gordon Bennett Kupası.</p>

  <p class="calibre3" style="text-align: justify;">—Tanrıya şükürler olsun! dedi Martin Cunningham dindarane.</p>

  <p class="calibre3" style="text-align: justify;">Güm! Devriliyor. Bir tabut yola tosladı. Birden kırılan tabut açılıverdi. Paddy Dignam fırlayıp üzerine bol gelen kahverengi tu-lumuyla yolda bir iki takla attı. Kıpkırmızı suratı: Artık kül rengi. Altçenesi düşüyor, apaçık ağzı. Ne var ne yok diye sormakta. Hemen kapatalım ağzını. îğrenç manzara öyle açık. Sonra içi çabucak tefessüh eder. En iyisi tüm deliklerini tıkamak. Evet, keza. Balmumuyla. Sfinkteri gevşer. Her yerini mühürlemeli.</p>

  <p class="calibre3" style="text-align: justify;">—Dunphy, diye duyurdu Mr. Power araba sağa dönerken.</p>

  <p class="calibre3" style="text-align: justify;">Dunphy'nin Köşesi. Matem arabaları çekilmiş, yaslarını boğmaktalar. Yolun kenarında bir mola. içki sunulacak en birinci bir mahal. Ne ki biz buraya dönüşte yanaşacağız onun sağlığına kadeh kaldırmaya. Bir teselli de bana. Hayat iksiri.</p>

  <p class="calibre3" style="text-align: justify;">Ama şimdi diyelim ki oldu öyle bir şey. Mesela devrilirken bir çivi batsa ona kanar mıydı? Kanardı ama kanamazdı, herhalde. Neresi ona bakar. Dolaşım durmuştur. Gene de bir damardan sızabilir bir miktar. Kırmızı kefenle gömülmeleri daha isabetli olurdu. Koyu bir kırmızı.</p>

  <p class="calibre3" style="text-align: justify;">Sessizlik içinde Phibsborough Road boyunca ilerlediler. Mezarlıktan dönen boş bir cenaze arabası yanlarından hızla geçti: Hafiflemişçesine. ......</p>

  <p class="calibre3" style="text-align: justify;">Crossguns Koprusu: Royal Canal.</p>

  <p class="calibre3" style="text-align: justify;">Savaklardan pürtelaş gürül gürül akan sular. İnen mavnasının rinde turba yığınları arasında duran bir adam. Kanalın yedek kim yolunda alavere havuzunun yanında ipiçözük bir beygir. Bugabu'nun güvertesinde.</p>

  <p class="calibre3" style="text-align: justify;">Gözleri ona çevrilmişti. Salına binmiş durgun akan yosunlu suyolunda çekim halatının yedeğinde sazlıkların arasından, balçıkların çamurdolu şişelerin, leş köpeklerin üzerinden İrlanda'yı aşıp okyanusa doğru yol almaktaydı. Athlone, Mullingar, Moyvalley, kanal boyunca yürüye yürüye Milly'yi görmeye gidebilirdim. Ya da bisikletle. Külüstür bir şey kiralardım, tıngır mıngır. Wren'de geçen gün vardı müzayedede ama kızlar için. Suyolları gelişiyor. Beni feribota sandalıyla götürmek en büyük zevki James M'Cann'ın. Nakliyede ekonomi sağlar. Azar azar giderek. Yüzenevler. Doğuda kamplar. Cenazeler bile. Su tarikıyla cennete. Belki yazmadan giderim. Sürpriz yapıp geldim, Leixlip, Clonsilla. Havuz havuz ine ine Dublin'e. Memleketin içindeki bataklıklardan turba getirerek. Selam. Kahverengi hasır şapkasını kaldırarak Paddy Dignam'ı selamladı.</p>

  <p class="calibre3" style="text-align: justify;">Brian Boroimhe binasını da geçmişlerdi. Artık yaklaştık.</p>

  <p class="calibre3" style="text-align: justify;">—Dostumuz Fogerty ne âlemde acaba, dedi Power.</p>

  <p class="calibre3" style="text-align: justify;">—Tom Kernan'a sorsan daha. iyi olur, dedi Mr. Dedalus.</p>

  <p class="calibre3" style="text-align: justify;">—Ne diyeymiş? dedi Martin Cunningham. Ağlattı onu yani, öyle mi?</p>

  <p class="calibre3" style="text-align: justify;">—Gözden ırak olsa da, dedi Mr. Dedalus, gönülden ırak dedi.</p>

  <p class="calibre3" style="text-align: justify;">Araba Finglas Road'a doğru kıvrıldı.</p>

  <p class="calibre3"></p>

  <p class="calibre3" style="text-align: justify;">Mermercilerin atölyesi sağda. Yolun sonu. Mezarlıkta toplanan samut gölgeler belirdi, soluk, ağlayık donuk ellerini uzatan, yasla diz çöken, parmağıyla imleyen. Kopuk kopuk şekiller, kesik kesik. Soluk matemli yüzler: Yakaran. En güzel lokasyonlar. Thos. H. Dennany, anıtlarınız ve mezartaşlarınız yapılır.</p>

  <p class="calibre3" style="text-align: justify;">Geçildi.</p>

  <p class="calibre3" style="text-align: justify;">Mezarlık papazı Jimmy Geary'nin evi önünde, kaldırıma oturmuş yaşlı bir serseri, homurdanarak, koskoca yırtık postalının içindeki taşları pasakları boşaltmakta. Yaşam yolculuğundan sonra.</p>

  <p class="calibre3" style="text-align: justify;">Geçtiler neşesiz bahçelerden: Bir bir: Neşesiz binalardan.</p>

  <p class="calibre3" style="text-align: justify;">Mr. Power parmağını uzatarak imledi.</p>

  <p class="calibre3" style="text-align: justify;">—Childs işte burada öldürülmüştü,dedi.Şu son bina.</p><!--StartFragment--><!--EndFragment-->

  <p class="calibre3" style="text-align: justify;">—Evet ya, dedi Mr. Dedalus. Korkunç bir hadise. Seymour Bushe onu selamete çıkarmıştı. Adam ağabeysini vurmuş. Ya da öyle diyorlar.</p>

  <p class="calibre3" style="text-align: justify;">—Savcı hiçbir delil gösteremedi ki, dedi Mr. Power.</p>

  <p class="calibre3" style="text-align: justify;">—İkinci dereceden deliller sadece, diye ekledi Martin Cunningham. Hukukun düsturudur bu. Masum bir insanın nahak yere mahkûm edilmesindense doksan dokuz suçlunun serbest bırakılması daha evladır.</p>

  <p class="calibre3" style="text-align: justify;">Hepsi de baktılar. Cinayet mahalli. Meşum, geride kaldı. Pancurları kapalı, metruk, bakımsız bahçesi. Koca yer acınacak durumda. Haksız yere hüküm yemiş. Cinayet. Katilin imgesi katledilenin gözlerinde. Öyküsünü okumaya bayılırlar. Bir bahçede bulunan kesik erkek kafası. Kadının üzerinde sadece şunlar vardı. Kadının ölümle randevusu. Rezaletin son perdesi. Cinayet aleti. Katil hâlâ bulunamadı. Bir ayakkabı bağcığı. Ceset mezardan çıkarılıp muayene edilecek. Cinayet gizlenemez.</p>

  <p class="calibre3" style="text-align: justify;">Bu arabanın içinde sıkışıp kalmışız. Ona öyle haber vermeksizin gelişimden hoşlanmaz herhalde. Kadınlarla ilişkilerde dikkatli olmak gerek. Donsuz halde yakala hele onları. Artık bağışlamazlar seni hiç. On beş.</p>

  <p class="calibre3" style="text-align: justify;">Gözleri, Prospect'in dalgalanarak geçen yüksek parmaklıklarına takıldı. Karakavaklar, seyrek ak karaltılar. Karaltılar sıklaşıyor, ağaçların arasında çoğalan ak görüntüler, ta havalarda çalımlanagiden, ser verir sır vermez akageçen ak biçimler, kopuk kopuk ak biçimcikler.</p>

  <p class="calibre3" style="text-align: justify;">Tekerlek ispitleri kaldırıma sertçe çarptı: Duruldu. Martin Cunningham kolunu uzatarak kapıkolunu, geriye doğru burkulttu, diziyle itip kapıyı açtı. Arabadan çıktı. Mr. Power ile Mr. Dedalus onu izlediler.</p>

  <p class="calibre3" style="text-align: justify;">Şu sabunu şimdi değiştir. Mr. Bloom'un eli çabucak arka cebinin düğmesini çözdü ve gazeteye yapışmış sabunu cekedinin içmendil cebine aktardı. Öbür eliyle hâlâ tuttuğu gazeteyi cebine geri koyarken, arabadan indi.</p>

  <p class="calibre3" style="text-align: justify;">Kıytırık bir cenaze töreni: Cenaze arabası ile birlikte dört araba. Ama olsun. Tabut taşıyıcılar, yaldızlı dizginler, Katolik ayini, top atışı. Ölümün tantanası. En arkadaki arabanın ötesinde bir satıcı çörek ve yemiş dolu işportasının başında durmuş. Meyveli çöreklerden, iki katlı: Ölüler için çörek. Köpekbisküvisi. Kim yemiş ki? Yaslı insanlar gitmekte.</p>

  <p class="calibre3" style="text-align: justify;">Arkadaşlarını izledi. Mr. Kernan ve Ned Lambert artlarından. Onların ardından da Hynes. Açılan cenaze arabasının yanında duran Corny Kelleher iki çelengi çıkardı. Birini yanındaki çocuğa verdi.</p>

  <p class="calibre3" style="text-align: justify;">O çocuğun cenazesi de nereye kayboldu?</p>

  <p class="calibre3" style="text-align: justify;">Finglas'tan gelen bir granit bloğunu taşıyan gıcırtılı bir araba-kosulu atlar didinerek zahmetli adımlarla ağır ağır hüzünlü ses-zliği yararak geçti. Atların önünde yürüyen arabacı selamını verdi Simdi tabut. Bizden önce varmış buraya, ölü olmasına karşın. At yampiri sorgucuyla bakmakta. Gözler fersiz: Hamudu boynunu sıkmakta, bir kandamarına mı ne bastırmakta. Her gün buraya ne taşıdıklarını biliyorlar mı? Günde yirmi otuz cenaze geliyordur. Bir de Mount Jerome var Protestanlar için. Dünyanın her yerinde her dakika cenazeler. Arabaları boşalt boşalt göm onları acele. Saatte binlercesi. Dünya ölüden geçilmiyor.</p>

  <p class="calibre3" style="text-align: justify;">Matemzedeler kapılardan çıkmakta: Bir kadınla bir kız. Başlığı eğrik sivriçeneli mendebur, üstelik gaddar bir kadın. Kızın yüzü kirlenmiş, gözyaşı içinde, tutmuş kadını kolundan ona bakıyor, ağlamak için bir işaretini bekliyor. Balık suratlı, kansız ve kül gibi.</p>

  <p class="calibre3"></p>

  <p class="calibre3" style="text-align: justify;">Cenaze taşıyıcıları tabutu omuzlayıp kapıdan içeriye götürdüler. Ölü, tabut öylesine ağır. Banyodan çıktığımda ben de kurşun gibi hissetmiştim kendimi. Önce naaş: Sonra naaşın arkadaşları. Corny Kelleher ile oğlan çocuğu çelenkleriyle onları izlediler. Onların yanındaki de kim? Ha, dayısı.</p>

  <p class="calibre3" style="text-align: justify;">Hepsi ardından yürüdü.</p>

  <p class="calibre3" style="text-align: justify;">Martin Cunningham fısıldadı:</p>

  <p class="calibre3" style="text-align: justify;">—Sen Bloom'un önünde intihardan bahsederken öldüm öldüm dirildim.</p>

  <p class="calibre3" style="text-align: justify;">—Ne? Dedi Mr. Power fısıltıyla. Niçinmiş?</p>

  <p class="calibre3" style="text-align: justify;">—Bloom'un babası kendini zehirlemişti, diye fısıldadı Martin Cunningham. Ennis'te oteli vardı, Queen's Oteli. İşittin ya, Clare'e gidecekmiş. Yıldönümü.</p>

  <p class="calibre3" style="text-align: justify;">—Aman Tanrım! Diye fısıldadı Mr. Power. Ilk defa duyuyorum. Kendini zehirlemiş ha?</p><!--StartFragment--><!--EndFragment-->

  <p class="calibre3" style="text-align: justify;">Arkasına dönüp, düşünceli kara gözlerini kardinalin mozolesine Çevirmiş bir yüze doğru kısa bir bakış attı. Konuşmakta.</p>

  <p class="calibre3" style="text-align: justify;">—Sigortalı mıydı? Diye sordu Mr. Bloom.</p><!--StartFragment--><!--EndFragment-->

  <p class="calibre3" style="text-align: justify;">—Sanırım, diye yanıt verdi Mr. Kernan. Ama sigorta poliçesinin büyük bir bölümü ipotekliymiş. Martin, küçüğü Artane'e sokmaya çalışıyor.</p><!--StartFragment--><!--EndFragment-->

  <p class="calibre3" style="text-align: justify;">—Kaç çocuğu var?</p><!--StartFragment--><!--EndFragment-->

  <p class="calibre3" style="text-align: justify;">—Beş. Ned Lambert, kızlardan birine Todd'da iş bulmaya çalışacağını söylüyor.</p>

  <p class="calibre3" style="text-align: justify;">—Çok yazık, dedi Mr. Bloom şefkatle. Beş küçük çocuk.</p>

  <p class="calibre3" style="text-align: justify;">—Karısının kolu kanadı kırıldı, diye ekledi Mr. Keman.</p>

  <p class="calibre3" style="text-align: justify;">—Gerçekten de, diye onayladı Mr. Bloom.</p>

  <p class="calibre3" style="text-align: justify;">Karısı galebe çalmıştı sonunda.</p>

  <p class="calibre3" style="text-align: justify;">Boyayıp parlattığı siyah fotinlerine baktı. Karısı ondan fazla yaşıyordu işte. Kocasını yitirmişti. Karısı için daha ölü o, bana göre olduğundan. Önünde sonunda birisi ötekinden daha fazla yaşar. Bilgeler der kim. Dünyada erkekten çok kadın var. Başsağlığı dileyim. Bu elim kaybınız, inşallah yakında kavuşursunuz. Sadece Hintli dullara özgü. Bir başkasıyla evlenir. Onunla? Yo. Ama kim bilir sonraları. Yaşlı kraliçe öldüğünden bu yana dulluğun modası geçti. Bir toparabasıyla çekilmişti. Victoria ve Albert. Frogmore'da her yıl yas töreni. Ama sonunda başlığına birkaç menekşe takmıştı. Kalbinin derinliklerinde kendini dev aynasında gören. Bir hayal uğruna bütün bunlar. Kraliçe eşi, kral bile değil. Oğluydu önemli olan. Bekleyerek, geriye getirmek istediği geçmiş gibi olmayan umut yüklü yeni şey. Önce birisi gitmek zorunda: Tek başına, toprak altına: Sıcacık yatağına elveda diyerek.</p>

  <p class="calibre3" style="text-align: justify;">—Nasılsın, Simon? Dedi Ned Lambert nazikçe, ellerini kavuşturup. Bir aydır pazarları göremedim seni yahu.</p>

  <p class="calibre3" style="text-align: justify;">—Her zamankinden iyiyim. Sizin Cork'ta işler nasıl?</p>

  <p class="calibre3" style="text-align: justify;">—Paskalyanın ilk pazartesi günü Cork Park yanşlarındaydım, dedi Ned Lambert. Hep aynı şeyler. Dick Tivy'ye uğradım.</p>

  <p class="calibre3" style="text-align: justify;">—Ee, Dick nasıl, bizim pehlivan dostumuz?</p>

  <p class="calibre3" style="text-align: justify;">—İyidir, Tanrı'yla arasında bir şey yok, diye yanıt verdi Ned Lambert.</p>

  <p class="calibre3" style="text-align: justify;">—Tanrı aşkına! Dedi Mr. Dedalus, şaşkınlığını gizlemeye çalışarak. Dick Tivy kel mi?</p>

  <p class="calibre3" style="text-align: justify;">—Martin çocuklar için para toplayacakmış, dedi Ned Lambert ilerisini imleyerek. Kelle başına birkaç papel. Sigorta parası yetişene dek geçinebilmeleri için.</p>

  <p class="calibre3" style="text-align: justify;">—Evet, evet, dedi Mr. Dedalus kaçamaklı. Şu öndeki büyük oğlu mu?</p>

  <p class="calibre3" style="text-align: justify;">—Evet, dedi Ned Lambert, dayısıyla duran. John Henry Menton arkada. Bir sterlin yazdırmış.</p>

  <p class="calibre3" style="text-align: justify;">—Yazdırmıştır vallahi, dedi Mr. Dedalus. Zavallı Paddy'ye hep derdim o işi boşlamasın diye. John Henry'den kötüler çook bu dünyada.</p>

  <p class="calibre3" style="text-align: justify;">—Nasıl kaybetmiş işini? diye sordu Ned Lambert, içki mi yanı</p>

  <p class="calibre3" style="text-align: justify;">—Çoğumuzun zayıf noktası, dedi Mr. Dedalus içini çekerek. Mezarlık kilisesinin kapısına gelince durdular. Mr. Bloom çelenk taşıyan oğlanın arkasında dikilerek onun itinaylataralı saçlarına ve yepyeni yakasından yükselen kırış kırış ipince boynuna baktı. Zavalh çocuk! Yanında mıydı babasının, o zaman? İkisi de bilinçsiz. Son anda aydınlanıp son kez farkına varış. Tüm o yapmış olabilecekleri. O'Grady'ye üç şilin borçluyum. Anlayacak mı acaba? Taşıyıcılar tabutu kilisenin içine taşıdılar. Hangi tarafı başı?</p>

  <p class="calibre3"></p>

  <p class="calibre3" style="text-align: justify;">&nbsp; &nbsp;Bir an sonra o da öbürlerini izledi, loşlukta gözlerini kırpa kır-pa içeriye girdi. Tabut mihrabın önündeki dört bir köşesinde uzun sarı mumlar yanan katafalka yerleştirilmişti. Daima bizden önce. Corny Kelleher, başucunun iki yanına birer çelenk koyarak, çocuğa diz çökmesini imledi. Herkes bulduğu dua iskemlesine diz çökmüştü. Mr. Bloom arkada vaftiz kurnasının yanında durmaktaydı; herkes diz çökünce, gazetesini açarak usulca yere serdi ve sağ dizini üzerine koydu. Siyah şapkasını yavaşça sol dizinin üzerine geçirdi ve şapkasının kenarını tutarak öne doğru saygıyla eğildi.</p>

  <p class="calibre3" style="text-align: justify;">&nbsp; &nbsp;Bir yardımcı çocuk taşıdığı pirinç kaptaki bir şeyle bir kapıdan içeriye girdi. Ardından akgiysili rahip, bir eliyle etolünü düzelterek, öbürüyle de küçük bir kitabı kurbağa göbeğinin üzerinde dengeleyerek içeriye girdi. Kim okuyacak o kitabı? Ben, dedi talaşkebabı.</p>

  <p class="calibre3" style="text-align: justify;">&nbsp; &nbsp;Katafalkın önünde durdular; rahip, kitabından, akıcı bir vıraklamayla okumaya başladı.</p>

  <p class="calibre3" style="text-align: justify;">&nbsp; &nbsp;Peder Talbot. Adını tabuta benzetirim hep. Dominomomino. Abullabut, başında torbası eksik. Adam gösteriyi yönetiyor. Aslan Hıristiyan. Ona yan bakanın vay haline: Rahip. Sen Petrus'sun. Semiz bir koyun gibi karnı</p>

  <p class="calibre3" style="text-align: justify;">çatlayacak denli şişmiş iki tarafa diyor Dedalus. Yolda zehirlenmiş bir enciğin karnı gibi. Ömür vallahi şu adamın buluşları. Hıhın: Şişmiş iki tarafa.</p>

  <p class="calibre3" style="text-align: justify;">&nbsp; &nbsp;—Non intres in judicium cum servo tuo, Domine.</p>

  <p class="calibre3" style="text-align: justify;">&nbsp; &nbsp;Latince edilmesi duaların daha bir önemli kılıyor sanki onları. Aşai Rabbani. Yas tülleri, ağlayanlar. Siyahçerçeveli mektup kağıtları. Adın kilise kütüğüne yazılmış. Burası beni üşütüyor, iyi tıkınırlar, bütün sabah bu kasvetli yerde pinekleyerek beklerler bir sonrakini lütfen. Gözler de kurbağa haa. Onları şişiren ne öyle? Molly kapuska yiyince şişkinlik yapar. Bu yerin havasından ola ki. Kasaplar, örneğin: Kanlı bifteğe benzerler çiğ. Kim anlatmıştı bana. Mervyn Browne. Saint Werburg kilisesinin hani o yüz elli yıllık şahane orgu olan mahzenlerinde kimi zaman kötü gazları çıkarıp yakmak için tabutlara delik açmak zorunda kalırlarmış. Fışkırıverirmiş gaz: Mavi. Bir nebzeciğini içine çekseymişsin anında zartayı çekermişsin.</p>

  <p class="calibre3" style="text-align: justify;">&nbsp; &nbsp;Dizkapağım ağrıyor. Ayy. Biraz rahatladım.</p>

  <p class="calibre3" style="text-align: justify;">&nbsp; &nbsp;Rahip, çocuğun taşıdığı kaptan ucu topuzlu bir çubuk alıp onu tabutun üzerine silkti. Sonra tabutun öbür yanına geçip çubuğu gene silkti. Ardından geriye dönüp çubuğu kabın içine koydu. Rahattan önceki vaziyetini al! Hepsi yazılıdır: Bunları yapması gerek.</p>

  <p class="calibre3" style="text-align: justify;">&nbsp; &nbsp;—Et ne nos inducas in tentationem.</p>

  <p class="calibre3" style="text-align: justify;">&nbsp; &nbsp;Yardımcı çocuk ince sesiyle yanıtları yırladı. Evde de erkek hizmetçi olsa daha iyi diye düşünmüşümdür ekseri. On beşine kadar filan. Ondan sonra, elbet...</p>

  <p class="calibre3" style="text-align: justify;">&nbsp; &nbsp;Kutsal suydu, sanırım. Uykusunu atacak üstünden. Gına getirmiştir bu işten arabalarla getirilen tüm o ölülerin üzerine silkmekten o şeyi öyle. Bir de kimlerin üzerine silktiğini görebilseydi fena mı olurdu. Her Allanın günü sil baştan: Orta yaşlı adamlar, yaşlı kadınlar, çocuklar, doğururken ölen kadınlar, sakallı erkekler, kelkafalı işadamları, turunçları ceviz gibi küçük veremli kızlar. Yıl boyunca onlara aynı duaları okumuş ve üzerlerine su serpmiş: Uyusunlar. Şimdi de Dignam'ın üzerine.</p>

  <p class="calibre3" style="text-align: justify;">&nbsp; &nbsp;—In paradisum.</p>

  <p class="calibre3" style="text-align: justify;">&nbsp; &nbsp;Cennete gideceğini ya da cennette olduğunu söylüyor. Herkese söyler bunu. Ruh karartıcı bir iş. Bir şeyler demesi lazım ama.</p>

  <p class="calibre3" style="text-align: justify;">&nbsp; &nbsp;Rahip kitabını kapattı ve çıktı, ardından da yardımcısı. Corny Kelleher yan kapıları açtı, taşıyıcılar içeri girip tabutu gene kaldırdılar ve dışarıya götürüp arabalarına sürdüler. Corny Kelleher çelenklerden birini çocuğa, birini de dayısına verdi. Tüm cemaat yan kapılardan kurşuni mülayim havaya çıkıp onları izledi. Mr. Bloom gazetesini katlayarak cebine koyduktan sonra arkalarından yürüdü. Tabutarabası sola dönene dek düşünceli gözleri yere dikili kaldı. Metal tekerlerin çakılları ezerken çıkardığı tiz gıcırtılar potinlerin tok seslerine karışırken sıra sıra gömütleri geçtiler.</p>

  <p class="calibre3" style="text-align: justify;">&nbsp; &nbsp;Hop tiri kop tiri mop tiri nay. Tanrım, burda şarkı söylenmez.</p>

  <p class="calibre3" style="text-align: justify;">&nbsp; &nbsp;—O'Connell Circle, dedi Mr. Dedalus ortaya.</p>

  <p class="calibre3" style="text-align: justify;">&nbsp; &nbsp;Mr. Power ılık bakışlarını yüksek dikilitaşın doruğuna yöneltti.</p>

  <p class="calibre3" style="text-align: justify;">&nbsp; &nbsp;—Huzur içinde orda, dedi, halkının ortasında, koca Dan O. Ama kalbi Roma'ya gömülü. Burada gömülü kaç yaralı kalp var, Simon!</p>

  <p class="calibre3" style="text-align: justify;">&nbsp; &nbsp;—Karımın mezarı şurada, Jack, dedi Mr. Dedalus. Çok geçmez beni de yatırırlar yanına. Ne vakit isterse alsın canımı benim.</p>

  <p class="calibre3" style="text-align: justify;">&nbsp; &nbsp;Duygularını bastıramayıp içinden sessizce ağlamaya başladı, yürürken tökezleyerek. Mr. Power onu kolundan tuttu.</p>

  <p class="calibre3"></p>

  <p class="calibre3" style="text-align: justify;">&nbsp; &nbsp;—O şimdi rahattır yerinde, dedi müşfikçe.</p>

  <p class="calibre3" style="text-align: justify;">&nbsp; &nbsp;—Haklısın herhalde, dedi Mr. Dedalus soluğu kesilircesine. İnşallah cennettedir yani cennet diye bir şey varsa.</p>

  <p class="calibre3" style="text-align: justify;">&nbsp; &nbsp;Corny Kelleher öndeki yerinden yana çıkarak öbürlerinin ağır ağır geçmelerini bekledi.</p>

  <p class="calibre3" style="text-align: justify;">&nbsp; &nbsp;—Acı günler bunlar, dedi Mr. Keman nazikâne.</p>

  <p class="calibre3" style="text-align: justify;">&nbsp; &nbsp;Mr. Bloom gözlerini kapayıp, kederli, başını iki kez eğdi.</p>

  <p class="calibre3" style="text-align: justify;">&nbsp; &nbsp;—Herkes şapkasını giyiyor, dedi Mr. Kernan. Biz de giysek olur herhalde. Biz sona kalmışız. Bu kabristan kahpe bir yer.</p>

  <p class="calibre3" style="text-align: justify;">&nbsp; &nbsp;Şapkalarını giydiler.</p>

  <p class="calibre3" style="text-align: justify;">&nbsp; &nbsp;—Zatı muhterem hemen bitiriverdi ayini, sen ne dersin? dedi Mr. Kernan sitemkâr.</p>

  <p class="calibre3" style="text-align: justify;">&nbsp; &nbsp;Mr. Bloom başını ciddiyetle öne eğerken onun kızarmış sinirli gözlerine baktı. Esrarengiz gözler, alicengiz. Mason, mutlaka. Belki de değil. Gene onun yanına düştüm. En arkadayız. Al birimizi vur ötekine. Başka bir şeyler söylese bari.</p>

  <p class="calibre3" style="text-align: justify;">&nbsp; &nbsp;Mr. Kernan ekledi:</p>

  <p class="calibre3" style="text-align: justify;">&nbsp; &nbsp;—İrlanda Protestan Kilisesi'nin ayinleri, mesela Mount Je-rome'dakiler, çok daha etkileyici oluyor billahi.</p>

  <p class="calibre3" style="text-align: justify;">&nbsp; &nbsp;Mr. Bloom ihtiyatlı bir hareketle onu onayladı. Konuşmaya gelince, o bambaşka bir şey.</p>

  <p class="calibre3" style="text-align: justify;">&nbsp; &nbsp;Mr. Kernan kasılarak dedi ki:</p>

  <p class="calibre3" style="text-align: justify;">&nbsp; &nbsp;—Ben yeniden dirilmeyim, yaşamım ben. Ta kalbine işliyor bu söz insanın.</p>

  <p class="calibre3" style="text-align: justify;">&nbsp; &nbsp;—Öyle, dedi Mr. Bloom.</p>

  <p class="calibre3" style="text-align: justify;">&nbsp; &nbsp;Senin kalbine belki ama ya imam kayığında eşşek cennetini boylayan o garibanın ödediği bedel? Orası karıştırılmayacak. Sevgilerin mahreci. Yaralı kalp. Salt tulumba bir, her gün binlerce galon kan pompalayan. Bir gün gelip tıkanıveriyor: Buyurun cenaze namazına. Çoğu burda yatıp dururlar: Akciğerler, yürekler, karaciğerler. Köhnemiş paslı tulumbalar: Ötesini boş ver. Yeniden dirilme ve yaşam. Bir kez öldün mü, ölüsün artık. O mahşer günü dedikleri. Herkes apar topar fırlayacak mezarlarından. Gel bakalım, Lazarus! Beşinci olarak çıktı ve fırsatı kaçırdı. Haydi kalkın! Kıyamet günü! Sonra her bir eşrefi mahlukat dolanıp ciğerini arıyor, mancosunu arıyor, ıvırını zıvırını arıyor. Ol sabah kendisinin her bi bokunu bulacak. Bir kafatasında iki dirhem bir pudra. Bir dirhem üç küsur gram. Bir Truva ölçüsü.</p>

  <p class="calibre3" style="text-align: justify;">&nbsp; &nbsp;Corny Kelleher yanlarına gelip adımlarını onlarınkine uydurdu</p>

  <p class="calibre3" style="text-align: justify;">&nbsp; &nbsp;—Her şey tıkırında gitti, dedi. He?</p>

  <p class="calibre3" style="text-align: justify;">&nbsp; &nbsp;Gözlerini kısarak onlara bakmaktaydı. Polis omuzları var. Seninkiyle hoppa nina, hoppa nina.</p>

  <p class="calibre3" style="text-align: justify;">&nbsp; &nbsp;—Daha iyisi can sağlığı, dedi Mr. Kernan.</p>

  <p class="calibre3" style="text-align: justify;">&nbsp; &nbsp;—Valla? He? Diye sürdürdü Corny Kelleher. Mr. Kernan onu ikna edici sözler söyledi.</p>

  <p class="calibre3" style="text-align: justify;">&nbsp; &nbsp;—Tom Kernan'ın arkasında duran şu adam kim? Diye sordu John Henry Menton. Yüzü yabancı gelmiyor.</p>

  <p class="calibre3" style="text-align: justify;">&nbsp; &nbsp;Ned Lambert arkaya doğru bir göz attı.</p>

  <p class="calibre3" style="text-align: justify;">&nbsp; &nbsp;—Bloom, dedi, Madame Marion Tweedy hani, şu soprano canım. Onun karısı olur.</p>

  <p class="calibre3" style="text-align: justify;">&nbsp; &nbsp;—Ha, elbet, dedi John Henry Menton. Uzun zamandır görmedim onu. Güzel bir kadındı. Dans etmişliğimiz vardır, dur, on beş on yedi yıl önce, ne güzel günlerdi, Roundtown'da Mat Dillon'larda. Ne hoştu, kollarımda öyle dolgun.</p>

  <p class="calibre3" style="text-align: justify;">&nbsp; &nbsp;Dönüp öbürlerinin arasından ona baktı.</p>

  <p class="calibre3" style="text-align: justify;">&nbsp; &nbsp;—Ne iş yapar? Diye sordu. Neci bu adam? Kırtasiyecilik yapmıyor muydu? Bir gece atışmıştık onunla, hatırladım, top oynarken.</p>

  <p class="calibre3" style="text-align: justify;">&nbsp; &nbsp;Ned Lambert gülümsedi.</p>

  <p class="calibre3" style="text-align: justify;">&nbsp; &nbsp;—Evet, dedi, Wisdom Hely'de çalışıyordu. Kurutma kâğıdı satıcılığı, gezici.</p>

  <p class="calibre3" style="text-align: justify;">&nbsp; &nbsp;—Hay Allah, dedi John Henry Menton, ne diye evlenmiş ki öyle bir hıyarla? O sıralar fıngirderdi.</p>

  <p class="calibre3" style="text-align: justify;">&nbsp; &nbsp;—Şimdi de öyle, dedi Ned Lambert. Reklamcılık yapıyor.</p>

  <p class="calibre3" style="text-align: justify;">&nbsp; &nbsp;John Henry Menton'un iri gözleri ileriye doğru çevrildi.</p>

  <p class="calibre3" style="text-align: justify;">&nbsp; &nbsp;El arabası bir yan yola saptı. Çam yarması bir adam, çimenlerin arasında tam siper, şapkasını çıkarıp saygı duruşuna geçti. Mezarcılar kasketlerine dokundular.</p>

  <p class="calibre3"></p>

  <p class="calibre3" style="text-align: justify;">—John O'Connell, dedi Mr. Power kıvançlı. Dostlarını unutmaz hiç.</p>

  <p class="calibre3" style="text-align: justify;">Mr. O'Connell sessiz herkesin elini sıktı. Mr. Dedalus dedi ki:</p>

  <p class="calibre3" style="text-align: justify;">—Gene ziyaretine geldim işte.</p>

  <p class="calibre3" style="text-align: justify;">—Azizim Simon, diye karşılık verdi mezarlık müdürü, henüz müşterimiz olmanı istemiyoruz.</p>

  <p class="calibre3" style="text-align: justify;">Ned Lambert ile John Henry Menton'u selamlayarak, iki uzun anahtarı arkasında elleriyle çevire çevire Martin Cunningham'ın yanına gitti.</p>

  <p class="calibre3" style="text-align: justify;">—İşittiniz mi, diye sordu ordakilere, Coombe'lu Mulcahy'nin başına gelenleri?</p>

  <p class="calibre3" style="text-align: justify;">—Ben işitmedim, dedi Martin Cunningham.</p>

  <p class="calibre3" style="text-align: justify;">Hep birlikte silindir şapkalarını öne doğru eğdiler; Hynes kulağını çevirdi. Mezarlık müdürü başparmaklarını altın saatkösteğinin ilmeklerine geçirmiş, dinleyenlerin kararsız gülümsemelerine karşı tutuk bir sesle anlattı.</p>

  <p class="calibre3" style="text-align: justify;">—Söylüyorlardı, dedi, sisli bir akşam buraya iki sarhoş bir dostlarının mezarını ziyarete gelmişler. Coombe'lu Mulcahy'yi sormuşlar önce de onun mezarda yattığını söylemişler ona. Siste biraz dolaşmışlar ve bulmuşlar mezarı nihayet. Sarhoşlardan biri mezartaşını okumuş: Terence Mulcahy. Öbür sarhoş, Mulcahy'nin dul bıraktığı karısının diktirdiği Hazreti Isa heykeline bakıp bakıp gözlerini ovuşturuyormuş.</p>

  <p class="calibre3" style="text-align: justify;">Mezarlık müdürü yanından geçmekte oldukları bir mezarı gözüyle imleyerek sürdürdü:</p>

  <p class="calibre3" style="text-align: justify;">—Gözlerini ovuştura ovuştura kutsal heykele baktıktan sonra, Mulcahy'ye benzer bi yanı yok bu meret şeyin,</p>

  <p class="calibre3" style="text-align: justify;">demiş. Her kim yaptıysa bunu, demiş, halt etmiş, demiş.</p>

  <p class="calibre3" style="text-align: justify;">Gülümsemelerle ödüllendirildikten sonra adımlarını ağırlaştırıp Corny Kelleher'le konuşmaya ve defin belgelerini ondan alarak bir yandan yürüyedursun elinde çevirip gözden geçirmeye başladı.</p>

  <p class="calibre3" style="text-align: justify;">—Bütün bunların bir maksadı var, diye Hynes'e açıklamaya koyuldu Martin Cunningham.</p>

  <p class="calibre3" style="text-align: justify;">—Bilmez miyim, dedi Hynes, elbette.</p>

  <p class="calibre3" style="text-align: justify;">—Maksat insanı biraz neşelendirmek, dedi Martin Cunningham. Sırf iyi kalplilikten: Ötesini boş ver. Mr. Bloom mezarlık müdürünün kapı gibi gövdesine imrenerek baktı. Herkes onunla iyi geçinmek istiyor. Kibar adam, John O'Connell, gerçekten iyi insan. Anahtarlar: Keyes'in ilanı gibi. Hiç korkmayın, kimse dışarı çıkamaz. Bir kez girdin mi, tamam. Habeas corpus. Cenazeden sonra o ilana bakmalıyım. Martha'ya yazdığım sırada beni rahatsız ettiğinde üstünü kapattığım zarfa Ballsbridge yazmış mıydım? İnşallah postanede sahibi bulunamamış mektuplar arasına atılmamıştır. Tıraş olsa iyi eder. Sakalı aklaşmış. Saçlar ağaracağının ilk işareti. Mizacı huysuzlaşır. Ak saçlarda gümüş teller. Onun karısı olduğunu düşün. Cesareti varmış doğrusu tutup evlenme teklif edebilmiş bir kıza. Gel mezarlıkta yaşa. Bulunmaz Hint kumaşı sanki. Önce heyecanlanmıştır kız. Ölümle flört etmek. Ölüler her yanda serilmiş geceleyin uçuşan hayaletler. Kilise kabristanları esnerken mezartaşı gölgeleri üstelik Daniel O'Connell da düşerdi kuşkusuz kim deyip dururdu hani onun karanlık bir devi andıran tuhaf cins bir adam ama gene de yüce bir Katolik olduğunu. Bataklık yakamozu. Mezarlık gazı. Hamile kalmak için zihnini uzaklaştırması gerek bunlardan. Kadınlar özellikle pek duyarlı olurlar. Uyusun diye yatakta bir hortlak hikâyesi anlatırsın kadına. Hiç hayalet gördün müydü? Bak, ben gördüm. Ortalik zifiri karanlıktı. Saat on ikiyi vurmaktaydı. Ne var, gözleri yeterince kararıp öpüşmeye de başlayabilirler derakap. Türk mezarlıklarındaki fahişeler. Küçücükken daha her şeyi öğrenirler. Burda genç bir dul bulmak mümkün. Erkekler bundan hoşlanır. Mezartaşları arasında aşk. Romeo. Zevk katar çeşni. Ölümün ortasında yaşıyoruz biz. Birleşen uçlar. Zavallı ölülere büyük düş kırıklığı Açlıktan gözü kararanlara ızgara biftek kokusu. Kendi organlarını kemirirler, insanları keyiflendirme isteği. Molly'nin pencere önünde o işi yapmayı istemesi. Zaten sekiz çocuğu var.</p>

  <p class="calibre3" style="text-align: justify;">Burda bulunduğu süre boyunca pek çok kimsenin göçtüğünü çevresinde parsel parsel yattığını görmüştür. Kutsal topraklar. Dikine gömülünse daha çok yer kalırdı. Oturur ya da diz çöker vaziyette olmaz. Ayakta? Bakarsın bir gün üstündeki toprak kaymış da kafası çıkmış ortaya eli de bir yeri göstermekte. Petek petektir toprağın her yanı garanti: Uzunlamasına hücreler. Ne de bakımlı tutuyor her yanı: Çimler kırpılmış, kenarlar düzgün. Major Gamble bahçesine Mount Jerome adını takmış. E, zaten öyle. Uyku getirici çiçekler olmalı. Çin mezarlıklarında yetişen dev afyon çiçeklerinden en kaliteli esrar üretilirmiş dediydi bana Mastiansky. Botanik Bahçesi na surda. Toprağa geçen kandır yepyeni hayat fışkırtan. Hıristiyan oğlanı öldürdüklerini söyleyen o Yahudilerinki de aynı düşünce. Her insanın bedeli, iyi muhafaza edilmiş yağlı ceset, beyefendi, boğazına düşkün, meyve bahçesi için ideal. Büyük fırsat. Yakınlarda ölen maliye müfettişi ve muhasip William Wilkinson'un laşesine bitişik, üç sterlin on üç şilin altı peniye. Teşekkürlerimizle..</p>

  <p class="calibre3" style="text-align: justify;">&nbsp; &nbsp;Şaka değil, toprak yaman yağlanmıştır kemik, et ve tırnakla -cesetgübresi. Ceset, iskelet dolu mahzenler. Korkunç. Yeşilleşip pembeleşip tefessüh ederek. Nemli toprakta hızla çürür. Zayıf yaşlı kimseler daha güç. Sonra donyağımsı peynirimsi türden bir Ardından başlar siyahlaşmaya, siyah pekmezimsi sızıntılar akmaya. Kurur sonra da. Ölümgüveleri. Hücreler ya da her neyseler yaşamaya devam eder muhakkak. Değişimle yani. Handıysa ilelebet yaşarlar. Besin bulamayınca beslenirler kendileriyle.</p>

  <p class="calibre3" style="text-align: justify;">&nbsp; &nbsp;Ne ki korkunç miktarda kurtlar hâsıl olur. Yerin altı onlarla dolu olmalı, kaynaş kaynaş. Gamzeli yanahlarında perçemler. Baş döndürücü yıldızlar. Neşesi kaçmıyor bakarken oraya. Tüm o göçenlere bakıp kendi sırasını savdığını görmesi ona moral mi veriyor. Hayata bakışı nasıl acep. Peliz kesmeyi de ihmal etmiyor: Yüreği yağ bağlıyor adamın. Hele tuttuğu raporla ilgili olanı. Spurgeon bu sabah saat 4:00'te cenneti boyladı. Saat 11:00 (kapanış). Henüz varmadı. Petrus. Ölüler kendileri zaten erkekler de arada bir iyi bir fıkra dinlemekten hoşlanırlar kadınlarsa ne olup bittiğini. Armut gibi sulusu mu yoksa kadınların puncu gibi sıcak, sert ve tatlısı mı daha iyi rutubete karşı. Kimileyin gülmen lazım o halde daha iyi öylesi. Hamlet'teki mezarcılar, insan kalbindeki derin bilgeliği sergiler. En azından iki yıl müddetle müteveffaya ilişkin şaka yapmayı göze alamazlar. De mortuis nil nisi prius. Önce matem bitsin bir. Adamın cenaze törenini bir türlü anımsayamıyorum. Şakaymış gibi geliyor. Şayet kendi ölüm haberini okursan daha uzun yaşarsın derler. Soluklanmış olursun. Bir dönüş hayata.</p>

  <p class="calibre3" style="text-align: justify;">&nbsp; &nbsp;—Yarın kaç cenazen var? Diye sordu mezarlık müdürü.</p>

  <p class="calibre3" style="text-align: justify;">&nbsp; &nbsp;—iki, dedi Corny Kelleher. On buçukta ve on birde.</p>

  <p class="calibre3" style="text-align: justify;">&nbsp; &nbsp;Mezarlık müdürü kâğıtları cebine koydu. El arabası gürültüyü kesmişti. Topluluk ayrılarak çukurun iki yanında toplaştı, mezarların çevrelerine dikkatle basıp. Mezarkazıcılar tabutu taşıyarak bir ucunu çukurun kıyısına dayadılar ve kayışları etrafına geçirdiler.</p>

  <p class="calibre3" style="text-align: justify;">&nbsp; &nbsp;Gömüyorlar onu. Sezar'ı gömmeye geldik. Martının on beşi ya da haziranının on üçü. Burda kimler var bilmez bilmek de istemez.</p>

  <p class="calibre3" style="text-align: justify;">&nbsp; &nbsp;Macintosh yağmurluk giymiş surda sırık gibi duran andavallı da kim? Vallahi bilmek istiyorum kim o? Onun kim olduğunu öğrenmem lazım ille de. Aklında hayalinde olmayan biri çıkagelir böyle hep. Kendi köşesine çekilip bir başına yaşayıp gidecek bir tip. Vallahi de öyle. Kendi mezarını kendisi kazabilse de öldüğünde bakarsın mezarına çiçek koyacak birisi vardır gene de. Hepimizin de vardır. Sadece erkekler gömerler. Yo, karıncalar bir de. Herkesin aklına ilk gelen şey. Ölüleri gömmeli. Robinson Crusoe'nun gerçekleri yansıttığı söylenir. Öyle ya, Cuma gömmüştü onu. Her cuma bir perşembeyi gömer zaten şöyle bir düşünürsen.</p>

  <p class="calibre3" style="text-align: justify;"><br /></p>

  <p class="calibre3" style="text-align: justify;">&nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; <sup>&nbsp; <b>Ah, zavallı Robinson Crusoe!</b></sup></p>

  <p class="calibre3" style="text-align: justify;"><sup><b>&nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; Bunu nasıl yapabildin, hayret doğrusu?</b></sup></p>

  <p class="calibre3" style="text-align: justify;"><br /></p>

  <p class="calibre3" style="text-align: justify;">&nbsp; &nbsp;Zavalh Dignam! Kutusunun içinde yeryüzünde son yatışı. İyice düşünürsen bütün o tahtalara yazık vallahi. Çürüyüp gidecekler. Şöyle bir tarafı kaydıraklı güzel bir katafalk icat etseler de, tabutu öyle indiriverseler. Oldu ama gömülmek istemezler şeyinden öyle başka birisinin. Ne de nanemolla olurlar. Beni anavatanı-ma gömün. Kutsal topraklardan bir avuç getirsinler. Bir anayla ölüdoğmuş çocuğunun bir tabutta gömülmesine cevaz var sadece. Doğru, bir hikmeti var. Elbet. Mümkün mertebe uzun bir süre hatta toprakta bile onu koruyabilsin. Bir İrlandalının yuvası, tabutudur. Yeraltı gömütlüklerinde tahnit işlemleri, sonra mumyalar -amaç hep aynı.</p>

  <p class="calibre3" style="text-align: justify;">&nbsp; &nbsp;Mr. Bloom, şapkası elinde, ta gerilerde durmakta, şapkasız başları saymaktaydı. On iki. Ben on üçüm. Yo. Macintoshlu vatandaş on üç. Ölüm sayısı. Bu herif de nerden çıktı? Kilisedeki törende yoktu, bundan eminim. On üçe ilişkin saçma bir hurafe.</p>

  <p class="calibre3"></p>

  <p class="calibre3" style="text-align: justify;">&nbsp; &nbsp;Ned Lambert'in elbisesi güzel bir tüvitten, yumuşak. Azıcık bir moru var. Lombard Street West'te oturduğumuz zaman benim de öyle bir takımım vardı. Bir zamanlar kont gibi giyinirmiş. Günde üç kıyafet değiştirirmiş. Benim o gri elbiseyi Mesias'a çevirteyim. Merhaba. Boyanmıştı. Karısı unuttum evli değil ya da ev sahibesi sökmüş olmalı dikişlerini.</p>

  <p class="calibre3" style="text-align: justify;">&nbsp; &nbsp;Sehpalara yaslanan mezarcıların ağır ağır indirdikleri tabut dalıp gözden kayboldu. Sonra bir gayret doğruldular: Kasketlerini çıkardılar. Yirmi.</p>

  <p class="calibre3" style="text-align: justify;">&nbsp; &nbsp;Sükût.</p>

  <p class="calibre3" style="text-align: justify;">&nbsp; &nbsp;Ansızın bir başkası oluverseydik. Uzakta bir eşek anırdı. Yağmur. Eşek filan yok aslında. Ölüsünü göremezsin, derler. Ölmekten utanç duymak. Saklanırlar. Zavallı babacığım da göçtü gitti.</p>

  <p class="calibre3" style="text-align: justify;">&nbsp; &nbsp;Tatlı yumuşak bir esinti açık başlarını yalayarak geçti. Fısıldarcasına. Mezarın başındaki çocuk çelengini iki eliyle tutuyor, kara açık çukura sessizce bakıyordu. Mr. Bloom iri cüsseli iyi yürekli mezarlık müdürünün ardına geçti: Kerliferli, redingotu şık. Ola ki gitme sırası kimde anlasın diye tartıyor milleti bir bir. Ya, upuzun bir dinlenme bu. Bir şey hissetmezsin artık. Pek kasvetli olmalı. Önceleri inanasın gelmez. Hata mutlaka: Başka birinde sıra. Şu karşı eve uğrasaydınız. Dur, ben isterim ki. Henüz yapmadığım daha. Sonra kararır ölümodası. Işık istiyorlar. Çevrende fısıldaşıp. Bir papaz çağıralım ister misin? Sonra bir koşuşmadır gider. Sayıklarsın dökülür ortaya sapır sapır tüm yaşamın boyunca ne varsa sakladığın. Can çekişirsin. Uykusu normal değil. Alt gözkapağı' nı bastır. Burnu sivri mi çenesi düşmüş mü ayak tabanları sararmış mı diye bakmalar. Çek gitsin yastığı da gebersin gitsin yerde nasılsa çekmiş mortoyu. O günahkârın ölümü tablosunda şeytanın adama bir kadını gösterişi. Pijamasıyla adam kadını sarmak için kıvranmakta. Lucia'nın son perdesi. Artık sana hiç bakamayacak mıyım? Hoop! Adam gitmişti. Nihayet öldü. İnsanlar bir parçacık senden söz ederler: Unutup giderler seni. Onun için dua etmeyi unutmayın. Dualarınızda onu da hatırlayın. Parnell'i de. Sarmaşık Günü de unutulmakta. Peşinden ötekiler: Birbiri ardından çukurlarına atlarlar.</p>

  <p class="calibre3" style="text-align: justify;">&nbsp; &nbsp;Şu anda onun ruhu huzura kavuşsun diye dua etmekteyiz. Umulur ki iyisindir de cehennemde değilsindir. Hoş bir tebdili hava Yaşamın kızgın tavasından dosdoğru arafın ateşine.</p>

  <p class="calibre3" style="text-align: justify;">&nbsp; &nbsp;Çukurun onu beklediği gelir miydi aklına hiç? Güneşte titrediğin zaman gelirmiş derler. Birisi üstüne basıyor. Uyarıyor görevli çocuk. Senin yanında. Benimki öte yanda Finglas cihetinde, ayırttığım yer. Anam, zavallı anam, minik Rudy ah.</p>

  <p class="calibre3" style="text-align: justify;">&nbsp; &nbsp;Mezarkazıcılar küreklerini alıp ipiri kil kesekleri tabutun üzerine atmaya koyuldular. Mr. Bloom yüzünü başka yana çevirdi. Ya hiç ölmediyse o? Amanın! Yarabbim, ne feci olurdu bu! Yok, yok canım: Öldü o, şüphesiz. Öldüğüne şüphe yok. Pazartesi öldüydü. Emin olmak için kalbini delip bir elektrikli saatle ya da tabuta bir telefon yerleştirerek ve hava delikli bir boru bulundurmak için yasa çıkarmalılar. Tehlike işareti. Üç gün. Yazın o kadar uzun bekletmesi zor. En iyisi emin olduğun an icabına bakmaktır gene de.</p>

  <p class="calibre3" style="text-align: justify;">&nbsp; &nbsp;Killerin düşüşü gevşedi. Unutulmaya başlanıyor. Gözden ırak, gönülden ırak.</p>

  <p class="calibre3" style="text-align: justify;">&nbsp; &nbsp;Mezarlık müdürü birkaç adım atarak şapkasını giydi. Yetmişti o kadarı. Öbürleri de cesaretlenip, birer birer başlarını örttüler usulcana. Mr. Bloom şapkasını giydi ve o heybetli kalıbın mezarlar dolangacındaki mahirane ilerleyişini izledi - dingince, bastığı yerden emin, kasvetli toprakları aşagidişini.</p>

  <p class="calibre3" style="text-align: justify;">&nbsp; &nbsp;Hynes defterine bir şeyler yazmakta. Ha, adlarımızı. Ama tanıyor herkesi o. Hayır: Bana doğru gelmekte.</p>

  <p class="calibre3" style="text-align: justify;">&nbsp; &nbsp;—İsimleri yazıyordum da, dedi Hynes kısık bir sesle. Önadın neydi senin? Unutmuşum galiba.</p>

  <p class="calibre3" style="text-align: justify;">&nbsp; &nbsp;—L, dedi Mr. Bloom, Leopold. Bir de M'Coy'un adını yazıver, istemişti de.</p>

  <p class="calibre3" style="text-align: justify;">&nbsp; &nbsp;—Charley, dedi Hynes yazarak. Tanıyorum. Bir zamanlar Freeman'daydı.</p>

  <p class="calibre3" style="text-align: justify;">&nbsp; &nbsp;Morgda Louis Byrne'nin yardımcılığı işini bulmadan önce orda çalışıyordu. Otopsi fikri şahane bir şey doktorlar için. Bildiklerini zannettikleri şeyleri bulgularlar. Bir salı günü ölmüş. Acelem var. Birkaç ilandan kazandığı parayla belini doğrultmuş. Charley, sevgilimsin sen benim. O yüzden istedi benim. Olsun, yok bir zararı. Sözümü tuttum, M'Coy. Sağ ol, dostum: Müteşekkirim sana Aman, bana borçlu kalsın da: Nasılsa bir kaybım yok.</p>

  <p class="calibre3"></p>

  <p class="calibre3" style="text-align: justify;">&nbsp; &nbsp;—Söylesene, dedi Hynes, o şeyli adamı tanıyor musun, şurdaki hani şeyli...</p>

  <p class="calibre3" style="text-align: justify;">&nbsp; &nbsp;Çevresine bakındı.</p>

  <p class="calibre3" style="text-align: justify;">&nbsp; &nbsp;—Macintosh. Evet, gördüydüm, dedi Mr. Bloom. Nerde o şimdi?</p>

  <p class="calibre3" style="text-align: justify;">&nbsp; &nbsp;—M'Intosh, diyerek yazdı Hynes. Onu tanımıyorum. Bu muymuş adı?</p>

  <p class="calibre3" style="text-align: justify;">&nbsp; &nbsp;Etrafına bakınarak uzaklaştı.</p>

  <p class="calibre3" style="text-align: justify;">&nbsp; &nbsp;—Hayır, diye seslendi Mr. Bloom, dönüp durarak. Hey, Hynes!</p>

  <p class="calibre3" style="text-align: justify;">&nbsp; &nbsp;İşitmedi. Bak şimdi! Nereye kayboldu bu adam? Görünürlerde yok. Bakındı, olur şey değil. Gören var mı içinizde? Ke e iki le. Yer yarılıp içine girdi. Aman Tanrım, nereye gitti bu adam?</p>

  <p class="calibre3" style="text-align: justify;">&nbsp; &nbsp;Bir yedinci mezarcı kullanılmayan küreklerden birisini almak için Mr. Bloom'un yanına geldi.</p>

  <p class="calibre3" style="text-align: justify;">&nbsp; &nbsp;—Ah, affedersin!</p>

  <p class="calibre3" style="text-align: justify;">&nbsp; &nbsp;Çabucak yana kaydı.</p>

  <p class="calibre3" style="text-align: justify;">&nbsp; &nbsp;Çukurun içinde kahverengi, nemli killi toprak belirmeye başladı. Yükselerek. Bitmek üzere. Nemli keseklerden bir tepecik biraz daha yükseldi, yükseldi; mezarkazıcılar da küreklerini bıraktılar. Son bir kez hepsi şapkalarını çıkardı. Çocuk çelengini bir köşeye dayadı: Dayısı da kendisininkini bir tümseğe. Mezarcılar kasketlerini giyerek küreklerini el arabasına doğru taşıdılar. Küreklerinin palalarını çimenliğe hafif hafif vurdular: Tertemiz, içlerinden biri eğilerek uzunca bir bitkinin sapından bir yaprak kopardı. Biri, dostlarından ayrılıyor, omzuna yasladığı silahıyla ağır ağır gidiyor, palası maviaynamsı. Bir öteki,.mezarın başucunda sessizcene tabut-kayışını sarmaktaydı. Göbekbağı onun. Dayı, uzaklaşmış, boş kalan eline bir şey koymuş. Sessizce şükretmekte. Özür dileriz, efendim: Zahmetler oldu. Başını sallıyor. O kadar olacak. Sizin için az bile.</p>

  <p class="calibre3" style="text-align: justify;">&nbsp; &nbsp;Matemzedeler amaçsız, yavaşça her biri bir taraftan, arada bir bir mezartaşındaki adı okuyarak dağılmaya başladı.</p>

  <p class="calibre3" style="text-align: justify;">&nbsp; &nbsp;—Haydi gidip önderimizin mezarını ziyaret edelim, dedi Hynes. Vaktimiz var.</p>

  <p class="calibre3" style="text-align: justify;">&nbsp; &nbsp;—Haydi, dedi Mr. Power.</p>

  <p class="calibre3" style="text-align: justify;">&nbsp; &nbsp;İkisi de kendi düşüncelerine dalarak sağa döndüler. Mr. Power merakla ama tekdüze bir sesle dedi ki:</p>

  <p class="calibre3" style="text-align: justify;">&nbsp; &nbsp;—Onun bu mezarda gömülü olmadığını söyleyenler var. Tabutuna taş doldurmuşlar da. Bir gün çıkıp gelecekmiş de.</p>

  <p class="calibre3" style="text-align: justify;">&nbsp; &nbsp;Hynes başını salladı.</p>

  <p class="calibre3" style="text-align: justify;">&nbsp; &nbsp;—Parnell'ın döneceği filan yok, dedi. işte orda yatıyor, fani olan nesi varsa. Allah rahmet eylesin.</p>

  <p class="calibre3" style="text-align: justify;">&nbsp; &nbsp;Mr. Bloom çilekeş meleklerin, haçların, yıkık sütunların, aileleri barındıran kemerli kabirlerin, gözleri göğe çevrik dua eden taşlaşmış umutların, koca irlanda'nın kalpleri ve ellerinin arasında avare dolaştı. Paranın yaşayan kimselere yardım amacıyla harcanması daha akıllıca. Ruhuna fatiha. Gerçekten kime bir yararı? Ek toprağa sonra unut gitsin. Mangalın külünü boşaltır gibi. Sonra hepsini toptan gömersin zaman tasarrufu ya. Tüm ölüler günü. Yirmi yedisinde mezarını ziyaret. Bahçıvana on şilin. Otları temizliyor. Yaşlanmış artık. Elinde makasla iki büklüm eğilip kırpması. Bir ayağı çukurda. Ölen kim. Bu yaşamdan göçen kim. Sanki kendi istekleriyle ölmüşler gibi. Hepsini de tekmelediler yahu. Nalları diken de kim. Ne olduklarını anlatsalar daha ilginç olurdu. Falanca filanca, sarıçizmelimemedaa. Mantarlı muşamba satan bir gezgin satıcıydım. Beher sterlinin beş şilini masraflara. Ya da ten-ceresiyle bir kadının, irlanda yahnisini pişirirdim iyi ben. Bu kasabadaki kilise kabristanına yakışan ağıtımsı bir şiir kimindi o Wordsworth ya da Thomas Campbell'ia. Protestanların deyişiyle huzura kavuştu. Yaşlı Dr. Murren'in mezarı. Esaslı doktor eve çağırmıştım onu. Kilise avlusuna gömülür öyleleri. Güzel bir dağ evi. Daha yeni sıvanmış pırıl pırıl boyalı. Sakince oturup sigaramı tüttürürken Kilise Mecrnuası'm okuyabileceğim ideal bir yer. Evlenme ilanlarını daha güzelleştirmezler hiç. Kapıtokmaklarına asılan paslı çelenkler, bronztaklidi taçlar. Paranın karşılığını almış olursun. Ne var, çiçekler daha şairanedir. Ötekiler sıkar insanı artık, solup bozulması yok. Anlattığı bir şey yok. Zevalsizlik.</p>

  <p class="calibre3" style="text-align: justify;">&nbsp; &nbsp;Bir kavak dalında bir kuş oturmuş sessiz tünemekte. Sanki doldurulmuş. Belediye meclisi üyesi Hooper'ın bize verdiği evlenme hediyesi gibi. Hoo! Kımıltısız mübarek. Onu hedef alan herhangi bir sapanın olmadığından emin. Ölü hayvanlar daha da acıklı. Terelelli Milly'nin o minik kuşu kibrit kutusuyla gömerek mezarının üzerine bir papatyakolyesi ve birkaç çiçek koyması.</p>

  <p class="calibre3"></p>

  <p class="calibre3" style="text-align: justify;">&nbsp; &nbsp;Hazreti Isa şurada: Kutsal kalbini tutmuş. Gösteriyor. Yanlamasına durmalı ve gerçek bir kalp gibi kırmızı boyanmalı. İrlanda ona adanmıştı ya da onun gibi bir şey. Pek hoşnut görünmüyor. Bu eziyet de niye? Meyve sepeti taşıyan çocuk gibi kuşlar gelip zumlen gagalayacaklar mıydı ama çocuktan korkmaları gerektiğinden olmaz demişti. Apollo yani.</p>

  <p class="calibre3" style="text-align: justify;">&nbsp; &nbsp;Ne kadar! Bütün bunlar bir zamanlar Dublin'i arşınlamışlardı. Mütevekkil müteveffa. Biz de bir zamanlar sizin şimdi olduğunuz gibiydik.</p>

  <p class="calibre3" style="text-align: justify;">&nbsp; &nbsp;Üstelik nasıl hatırlayabilirsin ki herkesi? Gözleri, yürüyüşleri sesleri. Eh, seslerini, tamam: Gramofon. Her mezara bir grarnafon koyarsın ya da evde tutarsın. Pazarları öğle yemeğinden sonra koy bakalım yaşlı dedemizin dedesini. Çatıırtıır! Merhamerhamerhaba çokmemnunumki çatıır memnunumkigenegörüşebildik merhamerhaba çokmmmn krptst. Fotoğrafın yüzünü anımsattığı kelli bu da sesini anımsatır. Yoksa yüzünü diyelim ki on beş yıl sonra anımsayamazdınız. Örneğin kimin? Örneğin ben Wisdom Hely'deyken ölen birinin.</p>

  <p class="calibre3" style="text-align: justify;">&nbsp; &nbsp;Tkrstskt! Çakıl takırtısı. Bekle. Durdu!</p>

  <p class="calibre3" style="text-align: justify;">&nbsp; &nbsp;Eğilerek taş bir yeraltı kemerine dikkatle baktı. Bir hayvan. Dur. İşte gidiyor.</p>

  <p class="calibre3" style="text-align: justify;">&nbsp; &nbsp;Besili bir sıçan kemerin yanı boyunca, çakılların üzerinden sarsak sursak ilerledi. Görmüş geçirmiş: Moruğunmoruğu: Çok iyi bilir çukuruovayı. Senin uyanık sıçan kendisini yassıltıp duvar kaidesinin altına sokuldu, kıvrılakıvrana içeriye girdi. Define saklanacak kıyak bir yer.</p>

  <p class="calibre3" style="text-align: justify;">&nbsp; &nbsp;Orda kimler oturur? Robert Emery'nin naaşı. Robert Emmet burada meşale ışıkları altında gömülmüştü, değil mi? Devriye gezerken.</p>

  <p class="calibre3" style="text-align: justify;">&nbsp; &nbsp;Şimdi de kuyruğu gitti.</p>

  <p class="calibre3" style="text-align: justify;">&nbsp; &nbsp;Bu hınzırlardan teki bir insanı anında tüketir. Kim olduğuna aldırmaksızın kemiklerini sıyırır. Onlara göre normal et bu. Kokuşmuş ettir bir ceset. Ya peynir nedir ki? Süt cesedi. Çin Gezileri'inde Çinlilerin beyaz insanların leş gibi koktuğunu söylediklerini okumuştum. Ölüleri yakmak daha iyi. Rahipler buna tamamen karşı. Öbür firmanın çığırtkanlığını yapıyorlar. Fırın ve Hollanda ocaklan toptancılık ve acentalığı. Salgın dönemleri. Onları yaktıkları sönmemiş kireç kuyuları. Ölüm odası. Topraktan halkedilir toprağa döneriz. Ya da denize gömülsek. Nerdeydi o sessizlik kulesi Parsi'nin? Kuşlar yiyip bitirmiş. Toprak, ateş, su. En zevklisi boğulmakmış derler. Tüm yaşamın bir anda gözünün Önünden geçiverır. Yaşama dönüş ama yok. Havaya gömülmezler ancak. Uçan bir makineden dışarıya. Yeni biri öbür dünyayı boyladığında haberi yayılır mı acep. Yeraltı iletişimi. Bunu onlardan öğrendik. Hiç şaşmamak gerekir. Her gün karınları bir güzel doyurulur. Ölür ölmez daha sinekler üşüşürler. Dignam'ın kokusunu almışlardır. Koku moku aldırdıkları yoktur zaten. Beyaz meyaz tuzbuz olup ufalanan ceset ezmesi: Kokusu, tadı beyaz çiğ şalgam dersin.</p>

  <p class="calibre3" style="text-align: justify;">&nbsp; &nbsp;Kapı parmaklıkları ışıldadı önünde: Hâlâ açık. Dünyaya dönmüş gene. Bıktım bu yerden artık. Her defasında biraz daha yakınlaşıyor. Buraya son gelişim Mrs. Sinico'nun cenazesindeydi. Babası da zavallı. Öldüren aşk. Hatta geceleyin bir fener toprağı kazıp yeni gömülen kadınları ya da hatta mezardan yaralı kan revan çürümüş cesetleri çıkardıklarını bir yerde okumuştum. Çok geçmeden tüylerini ürpertiyor insanın. Öldükten sonra sana görüneceğim. Ölümümden sonra hayaletimi göreceksin. Hayaletim ölümden sonra da seni rahat bırakmayacak. Ölümden sonra cehennem denilen bir öbür dünya daha var. Öbür dünya diye yazması hoşuma gitmedi. Ben de sevmiyorum. Daha görecek, dinleyecek, hissedecek pek çok şey var. Yanındaki canlı ılık varlıkları hissetmek. Varsın uyusun onlar kurtlu yataklarında. Bu kez ıskaladılar beni. Sıcacık yataklar: Ipılık kanlıcanlı yaşam.</p>

  <p class="calibre3" style="text-align: justify;">&nbsp; &nbsp;Martin Cunningam ciddi bir konuşmaya dalmış, bir yanyoldan çıkıverdi. Müddeiumumi galiba. Yüzünü anımsadım. Menton, John Henry, savcı, ve yazılı ve şifahi yeminli beyanlar şubesi müdürü. Dignam onun bürosunda çalışırdı. Mat Dillonlarda uzun zaman oluyor. Mat, candan dost. Akşamları ne güzel eğlenirdik. Tavuk söğüş, purolar, kadeh kadeh Tantalus. Altın kalpli gerçekten. Ha sahi, Menton. O gece Bowlinggreen'de herifçioğlunu bozguna uğratmıştım oyunda da nasi1 çileden çıkmıştı. Benimkisi de sırf şanstı hani: Top hızla gidince. Aman efendim adam beni bir kaşık suda boğacak, ilk görüşte nefret. Molly ile Floey Dillon leylakların altında kol kola, kıkır kıkır gülmekteler. Böyledir erkekler zaten, kadınların önünde birbirlerine horozlanırlar.</p>

  <p class="calibre3" style="text-align: justify;">&nbsp; &nbsp;Şapkasının kenarında bir potlanma var. Arabadan herhalde.</p>

  <p class="calibre3"></p>

  <p class="calibre3" style="text-align: justify;">&nbsp; &nbsp;—Affedersiniz, efendim, dedi Mr. Bloom yanlarına vardığında.</p>

  <p class="calibre3" style="text-align: justify;">&nbsp; &nbsp;Durdular.</p>

  <p class="calibre3" style="text-align: justify;">&nbsp; &nbsp;—Şapkanız biraz ezilmiş de, dedi Mr. Bloom imleyerek.</p>

  <p class="calibre3" style="text-align: justify;">&nbsp; &nbsp;John Henry Menton devinmeksizin bir an ona doğru baktı.</p>

  <p class="calibre3" style="text-align: justify;">&nbsp; &nbsp;—Şurda, diye yardımcı oldu Martin Cunningham bir yandan o da göstererek.</p>

  <p class="calibre3" style="text-align: justify;">&nbsp; &nbsp;John Henry Menton şapkasını çıkardı, çukurlaşan yeri iterek arttı ve havını ceketinin kolunda itinayla düzeltti. Şapkayı başına yeniden oturttu.</p>

  <p class="calibre3" style="text-align: justify;">&nbsp; &nbsp;—Düzeldi artık, dedi Martin Cunningham.</p>

  <p class="calibre3" style="text-align: justify;">&nbsp; &nbsp;Johnn Henry Menton başını öne doğru sallayıp onu onayladı.&nbsp;</p>

  <p class="calibre3" style="text-align: justify;">&nbsp; &nbsp;—Sağ ol, dedi sadece.</p>

  <p class="calibre3" style="text-align: justify;">&nbsp; &nbsp;Çıkış kapısına doğru yürüdüler. Mr. Bloom, süngüsü düşük konuşulanları işitmesin diye adımlarını ağırlaştırarak biraz geride kaldı. Martin, astığı astık kestiği kestik. Senin gibi bir acemiçaylak solda sıfır kalır Martin hazretleri için.</p>

  <p class="calibre3" style="text-align: justify;">&nbsp; &nbsp;Patlak göz. Adam sende. Bakarsın bir gün idrak eder de pişman olur görür gününü o zaman.</p>

  <p class="calibre3" style="text-align: justify;">&nbsp; &nbsp;Sağ ol. Ne kadar da âlicenabız bu sabah.</p>

  <p class="calibre3" style="text-align: justify;"><br /></p>

  <p class="calibre3" style="text-align: justify;"><br /></p>

  <p class="calibre3" style="text-align: justify;"><br /></p>

  <p class="calibre3" style="text-align: justify;"><br /></p>

  <p class="calibre3" style="text-align: justify;"><br /></p>
</body>
</html>
