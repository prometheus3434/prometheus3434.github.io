<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Yanlış Bir Adım</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <p class="calibre1"></p>

  <p class="calibre10">Conlan ayağa kalktı. Birden beklenmedik bir patlama oldu. Sanki sırtına çelik bir yumruk inmişti</p>

  <p class="calibre10">Sonra başka bir patlama daha oldu ve yanağından demir bir darbe aldı. Nasıl olduğunu bile anlamadan, sırt üstü devrilmişti; kan kaybediyor, bilincini kaybetmemeye çalışıyordu.</p>

  <p class="calibre10">Todd Snow'un çığlık attığım duydu. Snow sırık rehineciye saldırırken üç tanesi aniden ortaya çıkmıştı. Ona ateş etmişlerdi -plastik kurşunlar!</p>

  <p class="calibre10">Conlan dehşet içerisinde, oyun kurucunun düşmesini izledi. Ardından Küçük John daha büyükçe olan kiliseden dışarı çıktı. Snow'un yanına doğru geldi.</p>

  <p class="calibre10">"Bizi alt edebileceğinizi düşündünüz öyle mi? Sizi Bu yaşlı adam dedi Küçük John, botunu Snow'un eğimli göğüs kafesine koyarken.</p>

  <p class="calibre10">Yavaşça, neredeyse bir tören havası içerisinde, arkadaşlarından birinden bir plastik kurşun atan silah aldı. Namlusunu atletin kaşlarının arasına yerleştirdi. Sonra düşünüyormuş gibi yaptı. Alnı yerine, susturucuyu yıldızın sağ eline, top attığı eline yerleştirdi. Kıpırdamaması için ayağıyla bileğine bastı.</p>

  <p class="calibre10">"Müdahale var." diye bağırdı Küçük John hakemin banttan gelen sesini taklit ederek. "On metre. İlk atış. Ve seni sürekli sakatlar listesine alıyorum."</p>

  <p class="calibre10">Silahın ateşlenirken çıkardığı ses Snow'un haykırışları tarafından yutuldu.</p>

  <p class="calibre10">Conlan, Mercedes Freer'in Küçük John'a doğru yürümesini izledi. Bu sefer ne halt karıştırıyordu bu kız?</p>

  <p class="calibre10">Mercedes'in eline bir cep telefonu vermelerini izledi. Sonra bir sigara. Küçük John sigarasını centilmen bir tavırla yakınca neler olduğunu anladı.</p>

  <p class="calibre10">"Bizi sattın," diye haykırdı Conlan, "seni küçük, akılsız sürtük." Mercedes, Conlan'a bakıp gözlerini devirdi.</p>

  <p class="calibre10">Conlan onun cep telefonunda "Mutlu Noeller anneciğim," dediğini duydu, bu arada yüzündeki uyuşukluk, bir sıcaklık hissine dönüşmeye başlamıştı. "Ağlama!" dediğini duydu. "Bir şey yok. Bu çocuklar o kadar da kötü değiller. Beni bırakacaklar, sakın üzülme. Bana öğrettiğin bir şey varsa, o da kendime nasıl bakacağımdır."</p>

  <p class="calibre10">Noel sabahı yollarda trafik olmadığından St. Patrick'e neredeyse rekor bir sürede geldim. Yaya izleyicilerin ve habercilerin kalabalığı bile önemli ölçüde azalmıştı, ama hediyelerini açmayı bitirdikten sonra, kan sporu gösterisine geri döneceklerine dair bir his vardı içimde.</p>

  <p class="calibre10">Beşinci Cadde 630 Numaradaki alışveriş merkezinin doğru gelirken, sırtına astığı kısa namlulu makineli tüfeği ve kırmızı kıyafetiyle bir Noel Baba elinde kahve tepsisiyle geçti. Steve Reno'ydu bu.</p>

  <p class="calibre10">"Hediyeleri nerede dağıtıyorsun, Noel Baba?" dedim. "Felluçe'de mi?"</p>

  <p class="calibre10">"İnsanların neşesini yerine getirmeye çalışıyorum Mike." dedi Reno, pamuk sakalının arasından.</p>

  <p class="calibre10">"Senin işin benimkinden zor." dedim.</p>

  <p class="calibre10">Komuta merkezinin asansöründen çıkarken az kalsın Paul Martelli'ye çarpıp devriliyordum.</p>

  <p class="calibre10">"Başardık Mike." dedi. "Beş dakika önce, son para da geldi. Paranın tamamı. Ödeme yapmaya hazırız."</p>

  <p class="calibre10">"Takip etme ihtimalimiz var mı?" diye sordum.</p>

  <p class="calibre10">Martelli omuz silkti. "Cayman Adaları'nda bir hesaba gitmek üzere ayarlandığını biliyoruz. Oradan derhal başka bir yere, o başka yerden de başka bir yere gönderecekler. Eninde sonunda, oradaki bankaya nereye gönderildiğini söylemelerine yetecek baskı yapabiliriz, ama muhtemelen o zamana kadar İsviçre'deki başka bir hesap numarasına, ya da Allah bilir nereye gönderilmiş olur. Ekonomik suçlarla ilgilenen arkadaşlar işi takip ediyorlar. Sonuçta izini bulsak bile, zaman alacak."</p>

  <p class="calibre10">Neyse, diye düşünüm, en azından parayı toparlamıştık. Bu da bir şeydi.</p>

  <p class="calibre10">Komutan Will Matthews toplantı odasından çıkarken ona döndüm. Pis sakalına ve kırmızı çerçeveli gözlerine baktım. Bu Noel ona yepyeni bir ülser getirmişti yalnızca.</p>

  <p class="calibre10">"Gitmeye hazır mıyız?" dedi Will Matthews Ned Mason'a.</p>

  <p class="calibre10">Mason ayağa kalktı, elinde telefon ahizesi ve "Banka sizin son sözü söylemenizi bekliyor." dedi. Mason da bu işin bir an önce bitmesini istiyor gibiydi. Pek bir faydası olmamıştı ama en azından gözlem yapmak için kalmıştı.</p>

  <p class="calibre10">Will Matthews kepini çıkardı ve ahizeyi eline almadan önce tepesi düz saç kesiminin üzerinden elini geçirdi.</p>

  <p class="calibre10">"Ben Bölge Komutanı Will Matthews." dedi. "Bunu söylemekten nefret ediyorum ama parayı havale edin."</p>

  <p class="calibre10">Patronumu tekrar toplantı odasına giderken takip ettim ve o, bakışlarını sessizce katedrale çevirirken yanında durdum.</p>

  <p class="calibre10">Sonunda, bana döndü.</p>

  <p class="calibre10">"Şu pislikleri bir daha ara, Mike. Allah'ın cezası paralarını aldıklarını söyle. Zavallı adamları bıraksınlar artık."</p>

  <p class="calibre10">"Nasıl kaçmaya çalışacaklarını düşünüyorsunuz, komutan?" dedim sonunda.</p>

  <p class="calibre10">"Göreceğiz bakalım Bennett." dedi Will Matthews, kötü bakışlarını Beşinci Caddenin karşısına çevirirken. "Ne olacağını bilmeden beklemek öldürüyor beni."</p>

  <p class="calibre10">Dışarıdaki ofiste kurulu iletişim masasına geri gittim. Orada, bu iş başladığından beri başteknisyenlik yapan çavuş, bana bakarak beklentiyle başını salladı. "Nedir, Mike? Şimdi ne olacak?"</p>

  <p class="calibre10">"Beni katedrale bağlayabilir misin?" dedim.</p>

  <p class="calibre10">Çavuş gözlerini kırpıştırdı, ardından başıyla onayladı. Hemen ayağa kalktı, masanın üzerindeki kâğıtları itti ve dizüstü bilgisayarını açtı.</p>

  <p class="calibre10">"Bana bir dakika ver." dedi ki gerçekten de bu kadar zamanını aldı.</p>

  <p class="calibre10">"Selam." dedi Jack, çavuş bana telefonu uzatırken.</p>

  <p class="calibre10">"Ben Mike," dedim, "para aktarıldı."</p>

  <p class="calibre10">"Hepsi mi?" dedi Jack.</p>

  <p class="calibre10">"Hepsi. İstediğinizi aldınız."</p>

  <p class="calibre10">"Görelim bakalım." dedi Jack şüpheyle.</p>

  <p class="calibre10">Arka planda bir takım tuşlara basıldığını duyabiliyordum. Katedralin içinden banka hesabını kontrol ediyorlardı. İnternet ne harika bir şeydi, değil mi?</p>

  <p class="calibre10">"Mikey, oğlum. Bu ne güzel hediye." dedi Jack bir dakika geçtikten sonra. "Noel neşesinden patlamak üzereyim."</p>

  <p class="calibre10">"Biz pazarlıkta üzerimize düşeni yerine getirdik." dedim, onun ukala yorumlarından bir tanesini daha duymazlıktan gelerek. "Ne istedinizse onu yaptık. Şimdi siz üzerinize düşeni yapın. Rehineleri bırakma zamanı geldi."</p>

  <p class="calibre10">"Her şeyin bir sırası var Mike." dedi Jack sakin sakin. "Her şeyin bir sırası var. Rehineleri bırakacağız, ama kendi koşullarımızla. Böyle iyi bir iş çıkardıktan sonra köpekler gibi vurulup ölmenin bir anlamı yok değil mi? Sen neden bahsettiğimi anlamışsındır. İşte istediklerimiz. Kalemin var mı?"</p>

  <p class="calibre10">"Söyle." dedim.</p>

  <p class="calibre10">"Tamam, işte başlıyorum. Yirmi dakika içerisinde, birbirinin eşi, siyah camlı on bir sedan araba istiyorum, depoları dolu ve çalışır vaziyette. Beşinci Cadde girişinin önünde park edecekler. Kapılar açık, ve motorları çalışıyor olacak. Beşinci Cadde Yüz Otuz Sekize kadar tamamen boşaltılacak ve Elli-yedinci cadde nehir boyunca açık tutulacak. Sanırım söylemeye gerek yok, bizi durdurmaya çalışırsanız tam bir katliam yaşanır. Eğer tüm taleplerimiz yerine getirilirse, kalan tüm rehineler zarar görmeden serbest bırakılacak."</p>

  <p class="calibre10">"Başka bir şey var mı?" dedim.</p>

  <p class="calibre10">"Yok hepsi bu." dedi Jack. "Arrivederci, Mikey. Acayip eğlendim."</p>

  <p class="calibre10">Kulağımın dibinde çalan çevir sesine neredeyse inanamıyordum. Bu muydu, yani?</p>

  <p class="calibre10">Tüm istedikleri on bir araba mıydı? Nereye kadar sürebileceklerini düşünüyorlardı? Meksika'ya mı?"</p>

  <p class="calibre10">Arkamda, bölge komutanının telsizde konuştuğunu duyuyordum, komando polislere Beşinci ve 57. Caddeyi açmalarını, yan sokakları kapamalarını söylüyordum. Bir başka telsizi açtı ve çatılardaki nişancılara hazır olmalarını söyledi.</p>

  <p class="calibre10">"Dışarı çıktıklarında onları vuracağız." dedi. "Net nişan alabilen herkese ateş emri verilmiştir,"</p>

  <p class="calibre10">"Anlaşıldı tamam." cevabı geldi, Delta Gücü'ndeki adamlardan.</p>

  <p class="calibre10">"Ah, bir de o sedanlara takip sistemi yerleştirilsin." dedi Will Matthews adamlarından birisine.</p>

  <p class="calibre10">"Bennett," dedi, "çatıya çık ve bir helikoptere bin, peşlerine düşmemiz gerekebilir."</p>

  <p class="calibre10">Yükseklere çıkmayı pek sevmem, o yüzden bu görev beni havalara uçurmadı, gene de başımla onayladım.</p>

  <p class="calibre10">Çatıya giden asansöre adım atarken, rehinecilerin katliama uğramadan katedralden beş adımda nasıl kurtulmayı planladıklarını düşündüm, aklıma hiçbir şey gelmiyordu. En üst katın düğmesine bastım.</p>

  <p class="calibre10">Sanırım çok yakında öğrenecektik.</p>

  <p class="calibre10">Zeminde duran bir helikoptere binmeye bile hevesim yoktu, bu bir de elli kat</p>

  <p class="calibre10">yukarıdaydı. Zaman bu kadar dar olmasa, alçaktan hızla dönen pervanelerden sakınmak için açık kapıya sürüne sürüne giderdim.</p>

  <p class="calibre10">Pilot yüzümün aldığı yeşil rengi fark etmiş olmalıydı, ya da sağlıklı denebilecek, sadist bir yönü vardı. Emniyet kemerimi bağlar bağlamaz, hava taşıtı binanın yanından hızla indi, midemi elli birinci katta bırakarak son sürat aşağı.</p>

  <p class="calibre10">Yavaşladıktan ve Ellinci ile Beşinci Cadde arasındaki kavşağın yüz yirmi metre üzerinde dönüp durmak için durduktan sonra ve kusmadığım için kendimi tebrik etmem bitince hayatımda ilk defa tamamını gördüğüm katedrali seyretmeye koyuldum.</p>

  <p class="calibre10">Gerçekten çok güzel bir yapıydı, sivri kuleleri ve süslemeleri düğün pastalarınınki kadar narin ve ayrıntılıydı. Bu da, tümünün taştan oyulduğu düşünülürse, akıl almaz bir şeydi. Şehir merkezinde, etrafını kuşatan camdan ofis kulelerinin yanında küçücük kalmak yerine, sanki onları ayıplıyor ve yanlış yerde oldukları izlenimini uyandırıyordu.</p>

  <p class="calibre10">Aşağı baktığımda, on bir adet siyah Chevy sedanın kuzeyden yavaş yavaş geldiklerini gördüm. Katedralin önünde durdular, arabaları süren polisler kapıları açık bırakıp dışarı atladılar.</p>

  <p class="calibre10">Devriye arabaları, güneyde Beşinci Caddeye kadar her köşe başında park etmişlerdi, her iki tarafta da yan sokakları kapatırlarken, üstlerindeki tepe lambaları yanıp sönüyordu.</p>

  <p class="calibre10">Ne manzaraydı ama.</p>

  <p class="calibre10">Polis telsizinin çatırtıları arasından birisinin "Kapılar!" diye bağırdığı duyuldu.</p>

  <p class="calibre10">Hemen aşağımızda kilisenin uzun, ön kapıları yeniden usulca açılmaya başlamıştı.</p>

  <p class="calibre10">Tepeden tırnağa kahverengi cüppe ve kayakçı maskesi giymiş birisi dışarı adım attı ve merdiven tırabzanının yanında durdu.</p>

  <p class="calibre10">Gözlerimi tek başına duran bu insan figürüne çevirdim ve bir şeyin olmasını bekledim, herhangi bir şeyin.</p>

  <p class="calibre10">Bir polis ordusunun parçası olmama rağmen, tuhaf bir şekilde heyecanlıydım. Bu hasta ruhlu adamların bize öğrettiği tek şey, her an, her şeyi yapabilecekleriydi.</p>

  <p class="calibre10">Birkaç saniye sonra aynı kahverengi cüppe ve kayakçı maskesinden giymiş bir başkası dışarı adım attı ve aynı anda, kulaklığımdan dinlediğim polis telsizleri sanki çılgına döndüler. Bunlar rehineciler miydi? Ne oluyordu böyle?</p>

  <p class="calibre10">Kilisenin kapısında ani bir hareket olunca oraya doğru döndüm. Bir saniye sonra, çenem helikopterin çatıdan inmesinden daha sıkı bir şekilde aşağı düştü.</p>

  <p class="calibre10">Katedralden dışarı çıkan yirmi küsur kişi, iki düz sıra halinde bekleyen arabalara doğru yürüyorlardı.</p>

  <p class="calibre10">Hepsinin kahverengi cüppeleri vardı.Hepsi kayak maskesi takmıştı. Rehinelerle kötü adamları birbirinden ayırt etmenin hiçbir yolu yoktu.</p>

  <p class="calibre10">"Hedefi gören var mı?" diye bağırdı Will Matthews telsizden.</p>

  <p class="calibre10">Şu anda katedralin bronz kapılarının önünde kahverengi cüppeli, belki otuz kişi vardı. Merdivenlerden aşağı inerek bekleyen arabalara doğru ilerliyorlardı.</p>

  <p class="calibre10">"Bekleyin!" diye bağırdı bir ses. "Radarla gizlenmiş silahları tarıyoruz."</p>

  <p class="calibre10">Saks mağazasının çatısında bir nişancının, tüfeğini elinden bıraktığını ve aşırı uzun bir dürbüne benzeyen bir şeyi kaldırdığını gördüm. Sonunda dürbünü indirdi ve koluna doğru konuştu.</p>

  <p class="calibre10">"Beklemede kalın." dedi. "Ateş açamıyoruz. Isı göstergeleri hepsinde silah olduğunu gösteriyor. Güvenli bir atışımız yok. Kimseyi birbirinden ayırt edemiyoruz."</p>

  <p class="calibre10">Kafamı sallarken neredeyse kulaklıklarım çıkıyordu. Jack ve adamları gene yapmışlardı. Kiliseden çıkıp arabalara gitmenin kendileri için ne kadar tehlikeli olacağını tahmin etmişlerdi. Bir sonraki hareketimizi düşünmüş ve herkese bir şekilde kılık değiştirmişlerdi. Nişancılarımız ateş edemiyordu.</p>

  <p class="calibre10">Hemen aşağıda, kahverengi kıyafetli kalabalık arabalara biniyordu, her arabaya üç ya da dört kişi. Birkaç saniye sonra, renkli camlar teker teker kapanmaya başladı. İşte bu kadar. Bir altın fırsatı daha elimizden kaçırıyorduk, ya da elimizden alınıyordu. Kötü adamlar arabaları sürüyor olabilirlerdi -ya da arka koltukta oturmuş ve sürücü koltuğundaki rehineye silah doğrultmuşlardı.</p>

  <p class="calibre10">İlk kez o sırada, Beşinci Caddenin her iki yanındaki binalarda vatandaşların ve habercilerin yerlerinde mıhlanmış gibi olayı izlediklerini fark ettim. Benim olduğum yerden, olay neredeyse kesik kâğıtların fırlatıldığı bir geçit törenine benziyordu, tek farkı spor ya da savaş kahramanları yerine şöhretli rehineler vardı.</p>

  <p class="calibre10">Gözlerimi rölantide çalışan arabalara diktim. En büyük soru henüz cevaplanmamıştı: rehineciler Manhattan adasından nasıl kaçmayı düşünüyorlardı? Olayların tuhaf şekilde gelişmesinden, her yeri kan gölüne dönmeden bu iş çözülemeyecek gibi duruyordu.</p>

  <p class="calibre10">Birkaç saniye sonra midemi ağzıma getiren, helikopter tutması değildi.</p>

  <p class="calibre10">"Allah Kahretsin!" diye Will Matthews'ın telsizden bağırdığını duydum. "Bennett, onları gözden kaybetme!"</p>

  <p class="calibre10">Yanımda duran pilota göz atınca başlığının ve pilot gözlüklerinin ardında, bir kadın olduğunu fark ettim. Alaycı gülümsemesini gördüğüm anda hazır olduğumu anladım.</p>

  <p class="calibre10">"Ne bekliyorsun?" dedim ve aşağı düştük.</p>

  <p class="calibre10">Siyah sedan konvoyunun üzerinde alçaktan dönüp duruyorduk. Helikopterin dönen pervaneleri, caddenin her iki yanındaki camdan ve gösterişli taştan yapıların ön yüzlerinden en fazla altı metre uzaklıktaydı. Güçlükle yutkundum. Bu şehirde araba kullanmak bile benim için yeterince sinir bozucuydu.</p>

  <p class="calibre10">Aşağıdaki arabalar, nihayet katedralin önünden yola koyulduklarında, helikopterin sürekli sallamasıyla ön camdan titreşiyor gibi görünüyorlardı. Şimdi hangi cehennemin dibine gidiyorlardı?</p>

  <p class="calibre10">Öne doğru hamle yapıp takibe koyulduğumuzda emniyet kemerim göğüs kafesime sertçe bastırdı.</p>

  <p class="calibre10">Konvoy Beşinci Caddedeki lüks mağazaların -Cartier, Gucci, Trupm Tower- önünden geçerken biz de hemen peşinden gidiyorduk. Ne yani, son dakikada vitrinlere bakıp keyif mi yapacaklardı?</p>

  <p class="calibre10">Arabalar 57.Caddenin köşesindeki Tiffany Ye gelince daha da tuhaf bir şey oldu.</p>

  <p class="calibre10">Durdular!</p>

  <p class="calibre10">Bir yerde kahvaltıya mı gidiyorlardı? Jack giderayak, bu meşhur mücevherciyi de soymak istemiş olabilirdi. Şu noktada, her şey mümkündü. Ben bekler ve izlerken, helikopterin pervaneleri de benim nabzımla aynı tempoda atıyordu.</p>

  <p class="calibre10">Tam bir dakika bekledikten sonra, öndeki araba nihayet kaldırımdan biraz uzaklaştı ve sola döndü -57. Caddeden batıya doğru yola koyuldu. Dört</p>

  <p class="calibre10">araba daha ardından gitmeye başlayınca, tüm bu garip sürecin Batı Yakasında ağır ağır dönerek geçen bir geziyle sonuçlanabileceğini düşündüm. Ama altıncı araba 57.Caddeden doğuya saparak beni şaşırttı. Arkasındaki diğer arabalar da doğuya yöneldiler.</p>

  <p class="calibre10">Bu tuhaf gelişmeyi telsizle bildirdim.</p>

  <p class="calibre10">Doğu Yakası, Batı Yakası, tüm şehre yayılıyorlar diye düşündüm, siyah arabaların birbirlerinden ayrılmalarını izlerken.</p>

  <p class="calibre10">Bir grupta şöhretler, diğerindeyse rehineciler olabilir miydi? Buradan, yukarıdan neler olduğunu söylemenin imkânı yoktu.</p>

  <p class="calibre10">"Kimin kim olduğunu anlama ihtimaliniz var mı?" diye sordu Will Matthews, sesi acı çekiyormuş gibi çıkıyordu.</p>

  <p class="calibre10">Gözlerimi iki sıra halinde ilerleyen arabalara diktim, bir şeyler çıkarmaya çalışarak. Dizel gazının, yükseklik korkusunun ve helikopterin sürekli gürlemesinin de odaklanmaya pek faydası olduğu söylenemezdi. Bir süre için bıraktım.</p>

  <p class="calibre10">Bir ipucu varsa bile, onu şu anda bulamıyordum.</p>

  <p class="calibre10">"Şu anda bir fark göremiyorum." dedim sonunda, telsize konuşarak.</p>

  <p class="calibre10">"Ne tarafa?" diye sordu pilot, rahatsız olmuşçasına, 57. Caddedeki kavşağın üzerinde öylece oturuyorduk.</p>

  <p class="calibre10">"Batıya." diye karar verdim. "Batıya sapalım bakalım."</p>

  <p class="calibre10">Yanıldıysam ve kovulursam, diye düşündüm, Bergdorf sağ omzumun altında asılıyken, en azından eve dönmek için kısa bir metro yolculuğu yeterli olacaktı.</p>

  <p class="calibre10">57.Caddede doğuya doğru giden öndeki sedanın direksiyonunu düzeltirken Eugena Humphrey derin bir soluk aldı. Tıka basa dolu arabanın sıcaklığı yüzünden terliyordu ve rehinecilerin onu giymeye zorladığı kayak maskesi de dikkatini dağıtan ayrı bir etkendi. Bu da şu anda en az ihtiyaç duyduğu şeydi.</p>

  <p class="calibre10">Kaldırımda yalnızca dikilmekle yetinen iki üniformalı polise baktı, caddenin kuzey tarafındaki bir sanat galerisinin önünde ağızları açık, geçen sedanlara bakıyorlardı.</p>

  <p class="calibre10">Hiç kimse bir şey yapmıyordu! Nasıl yapabilirlerdi ki?</p>

  <p class="calibre10">Ne kadar korkmuş, hasta ve yorgun olursa olsun, şu anda yıkılamayacağını biliyordu. Dayanması gerekiyordu. Ve dayanacaktı da.</p>

  <p class="calibre10">'En son ne zaman araba kullanmıştım' diye düşündü. On sene önce miydi? L.A. yakınlarındaki, West Virginia, Wheeling'den çıktıktan sonra kendine aldığı kırmızı Mustang'i hatırladı. O zamandan bu yana ne çılgın bir yolculuk yapmıştı.</p>

  <p class="calibre10">Peki böyle mi bitecekti? Berbat bir Noel Sabahında, bu yozlaşmış suçluların insafına kalmıştı. Yaptığı onca şeyden sonra. Bütün o yorucu çalışmalardan ve akıllıca kararlarından, kendini yoktan var ettikten sonra. Yalnızca dünyanın siyahlar ve kendi sınıfı için koyduğu limitlerin üzerine çıkmakla kalmamış, insan potansiyelinin de üst sınırına ulaşmıştı. Dünya üzerinde iyinin desteği olmuştu, hem de güçlü bir destek.</p>

  <p class="calibre10">Ama en azından dolu dolu yaşamıştı, değil mi? Her türlü deneyimi yaşamıştı. Ön koltukta oturan haydut kısa namlulu silahıyla onu sert bir şekilde dürtünce bir süre soluk alamadı.</p>

  <p class="calibre10">"Bas gaza!" diye bağırdı adam.</p>

  <p class="calibre10">İşte o anda, Eugena çaresizliğinin yok oluverdigini ve adrenalinin arttığını hissetti.</p>

  <p class="calibre10">Gaza mı basayım? Hiç sorun değil. Hemen yaparım.</p>

  <p class="calibre10">Gaza bastı, binalar ve pencereler bulanıklaşırken V-8 motorunun gürlemeye benzer bir ses çıkardığını duydu. Sanki Park Avenue'doki tümseğe çarpmışlar gibi araba bir an için asfalttan ayrıldı.</p>

  <p class="calibre10">"İşte bu, bebek. Kökle!" diye böğürdü rehineci, araba kıvılcımlar saçarak yere inerken.</p>

  <p class="calibre10">Lexington'a doğru son sürat giderlerken, Eugena göz ucuyla köşedeki, telefon şirketlerinin çelik nitrojen tanklarından bir tanesini gördü. Ona kafadan girmeyi hayal etti.</p>

  <p class="calibre10">Ön camın dışında, sanki New York Şehri -dünyanın kendisi- ona doğru çarpık bir hızda geliyormuş gibiydi. Hareketsiz bir cisimdeki durdurulamayan sürat.</p>

  <p class="calibre10">Sedan zinciri hâlâ 57.Caddede batıya doğru yavaş yavaş ilerliyordu. Yedinci Cadde üzerindeki gökyüzü parçası boyunca habercilere ait, en azından yarım düzine helikopter bizi bir gölge gibi takip ediyordu. Yavaş hareket eden araçlar, O.J. Simpson'm beyaz Bronco'sundan bu yana bu kadar ilgi görmemişti.</p>

  <p class="calibre10">Araba konvoyu Altıncı Cadde'deki metro girişi önünde yavaşlar gibi olunca, daha dikkatle izlemeye başladım. Doğrusu, şu anda tek ihtiyacımız olan arabaların bu labirente, yani New York Şehri metro ağına girip kaybolmalarıydı.</p>

  <p class="calibre10">Ama sonra arabalar geçit töreni hızına geri döndüler ve kavşağı geçtiler.</p>

  <p class="calibre10">Neden bir şey yapmıyorlardı? Hamleleri neyse onu neden yapmıyorlardı?</p>

  <p class="calibre10">Bir dakika sonra Hard Rock Cafe'yle aynı hizaya geldiklerinde, rehine konvoyu sanki zihnimi okuyormuş gibi davrandı.</p>

  <p class="calibre10">Motorlar bağırıyor ve lastikler dönerken böğürüyordu, beş araba aniden topuklamıştı.</p>

  <p class="calibre10">Arabalar gaza basıp son hızla yanlarından geçerken Broadway'de kavşağı tutan polisler de, şaşırmış NASKAR hakemlerine benziyorlardı.</p>

  <p class="calibre10">Sedanlar Sekizinci Caddeyi çeyrek mil yarışı yapan arabalar gibi hızla geçtiler. Dokuzuncu Caddeye geldiklerinde yer hız rekorunu kırmaya çalışıyorlardı sanki. Bizim helikopterin türbininin, yalnızca üzerlerinde asılı kalabilmek için birkaç dişli attırması gerekmişti.</p>

  <p class="calibre10">Bir yere yetişmek için böylesine acele etmelerinin, bir parça saçma olduğunu düşündüm çünkü sonu olmayan bir yöne doğru hız yapıyorlardı. Manhattan'dan geriye yaklaşık iki blok kalmıştı.</p>

  <p class="calibre10">Ondan sonra ne olacaktı?</p>

  <p class="calibre10">Sedanların acı acı haykırarak, Hudson Nehrine giden caddenin son bayırını inmelerini izlerken yüzümden kanın çekildiğini hissettim.</p>

  <p class="calibre10">Barikatlardan birine toslamayı mı deneyeceklerdi? Bilmiyordum, ama bir tek şeyden emindim: birkaç saniye içerisinde ölümcül bir çarpma yaşanacaktı. Ve benim elimden, en ön balkon koltuğundan izlemekten başka bir şey gelmiyordu.</p>

  <p class="calibre10">Batıya giden öndeki arabanın ön yolcu koltuğunda sucuk gibi bağlanmış oturan rock yıldızı Charlie Conlan, hızlanan araç dünya çapında bir kasisin üzerinden hoplarken yanağındaki kesiğin tekrar kanamaya başladığını hissetti.</p>

  <p class="calibre10">Conlan arabanın fazla hızlı gittiğinin farkındaydı. İşte bu, diye düşündü. Demek böyle olacaktı. Bir Efsanenin Sonu.</p>

  <p class="calibre10">Sedanın motoru gürlerken, Conlan yanında oturan hayvana karşı öfkeyle doluydu. Sonra kendisine. Hâlâ nefes alıyordu, bu da hâlâ dövüşebilir, direnebilir demekti. Ama kolları ve bacakları birbirine bağlanmıştı. Bu durumda ne yapabilirdi?</p>

  <p class="calibre10">Solunda, direksiyonun arkasında oturan rehineciye bir göz attı. Maskesi hâlâ takılıydı, ama kapüşonu indirmişti.</p>

  <p class="calibre10">Conlan bunlardan bir anlam çıkardığında, kendi kendine başıyla onayladı. Ölebilirim, ama bu orospuçocuklarına dizlerimin üstünde teslim olmayacağım.</p>

  <p class="calibre10">Araba Onuncu Caddeye doğru dik bir rampadan yeni ayrılmıştı ki, Conlan eğildi ve dişlerini sürücünün kulağına geçirdi. Rehinecinin çıkardığı korkunç çığlık neredeyse motorların gürültüsünü bastırmıştı.</p>

  <p class="calibre10">Bu beş para etmez vermez haşaratın bize yaşattıkları, diye düşündü Conlan, kanın tadını alırken. Arkadaşı Rooney'i öldürmüştü, sonra da onu bir çuval gibi dışarı sürüklemişti. Conlan bu zavallı herife bir dünya acı çektirmeyi isterdi. Ama o sırada, ön tekerler lime lime oldu, araba hafifçe yan yatarak yere değdi, yan döndü -sonra da savrulmaya başladı.</p>

  <p class="calibre10">Birkaç saniye sonra, bir tona yakın ağırlıktaki çelik sedan On Birinci Caddenin kuzey doğu köşesindeki BMW mağazasının vitrininden içeri girdiğinde, mağazanın buzlu camı neredeyse buharlaşacaktı.</p>

  <p class="calibre10">Conlan'ın kulak zarında korkunç bir çatırtı sesi patladı ve ardından dünya karardı.</p>

  <p class="calibre10">Sonra grileşti.</p>

  <p class="calibre10">Sonra floresan beyazı oldu.</p>

  <p class="calibre10">Conlan şaşkınlık sisinden çıktığında kendini, parlak buzluk-tepsi biçiminde bir ışığa bakarken buldu. Ameliyat masasındaydı, herhalde? Belki de asit dönüşlerinden birini yaşıyordu. Neler olduğunu anlamak için döndüğünde kucağında yığılan camlardan bir çıngırtı geldi.</p>

  <p class="calibre10">Kahretsin, bir araba mağazasındaydı. Bir şekilde sol tarafları üstüne inmeyi başarmışlardı. Boğazından birkaç santim uzaktaki bükülmüş bir metal parçasına şaşkınlıktan ağzı açık bakakaldı. Sedanın tepesi uçmuş ve artık üstü açık bir araba olmuştu.</p>

  <p class="calibre10">Parçalara ayrılan ön camdaki delikten dışarı baktığında, ilk düşündüğü, arabayı kullanan rehinecinin mağazadaki motorlardan birisinin üzerine abanmış vaziyette, kaçmaya çalıştığı oldu.</p>

  <p class="calibre10">Sonra, motorun gidonlarından birinin adamın sırtından çıkmış olduğunu fark etti. "Biri eksildi." dedi Charlie Conlan. "Bu John Rooney içindi."</p>

  <p class="calibre10">Ardından arka koltuğa doğru döndü. Diğer yolcular iyi görünüyorlardı. Todd Snow emniyet kemerini açtı, kırık camların üzerinden sürünerek geçti ve Conlan'ın bileklerindeki bantları yırttı. Arka koltuktaki üçüncü yolcunun kayak maskesini çıkarışına baktılar.</p>

  <p class="calibre10">"Harika iş çıkardınız çocuklar." dedi Mercedes Freer, kocaman, beyazlatılmış gülümsemesiyle. "Sayenizde kurtulduk!" diye sırıttı -Todd Snow iki yüzlü divanın ön dişine bir yumruk indirmeden hemen önce.</p>

  <p class="calibre10">Öndeki sedanın biraz önce daldığı araba mağazasına doğru atılınca, helikopterin penceresinin önünden, kahverengi kumtaşından apartmanın yangın merdiveninde yanıp sönen Noel ışıkları geçti.</p>

  <p class="calibre10">Yukarıdan aval aval, parçalanan camlara, kopan metal parçalarına, fırıldak gibi dönen polis lambalarına ve koşuşturan polislere baktım.</p>

  <p class="calibre10">Bu da bir gün işte, diye düşündüm, biraz önce tanık olduğum çılgınlığı anlamaya çalışırken, bir başka savaş hattı.</p>

  <p class="calibre10">Başımı mağazanın etrafında dönen kargaşadan çevirip, soluma döndüm, tam o sırada kalan dört araba da, Hudson nehrine yakın boşaltılan kavşaktan West Side Otobanına giriyorlardı.</p>

  <p class="calibre10">Yavaşlamamışlardı!</p>

  <p class="calibre10">Son saniyede dönmeye ve barikatlara dalarak yol açmaya çalışacaklarını düşünmüştüm. Barikatlarda görevli adamlar da aynı şeyi düşünmüş olmalıydılar çünkü içlerinden üç ya da dördü yollarından çekilmişlerdi.</p>

  <p class="calibre10">Ama hepimiz yanılıyorduk.</p>

  <p class="calibre10">Ben elimden bir şey gelmeden izlerken dünya sanki birden karardı. Adrenalin ve uykusuzluk, aşırı dozda kahve ve stres, sonunda yapacağını yapmıştı. Sanrı görmeye başladığımı sandım.</p>

  <p class="calibre10">Siyah sedanlar sağa ya da sola sapmadılar. Dosdoğru Hudson Nehrinin kenarındaki parmaklıklara doğru fırladıklarında, raylar üzerinde hareket ediyorlardı sanki.</p>

  <p class="calibre10">Parmaklıkların önündeki yüksek beton kaldırıma çarptıklarında, arabaların her iki ön lastiğinin aynı anda bomba gibi patlarken çıkardığı ses helikopterin içinden bile duyuldu. Sedanlar önce öne eğilmiş ve toplanmış gibi göründüler; ardından yükseğe sıçradılar ve parmaklıklara çarptılar.</p>

  <p class="calibre10">Zincir bağlantılar ayrılırken ancak ıslak bir kâğıt mendil kadar zorlandılar ve arabalar, birdenbire buz gibi nehrin üzerinde havada asılı kaldılar. İkisinin aynı anda suya tepe üstü çarparken çıkardıkları ses, levha metalin beton zemine düşerken çıkardığı sese benziyordu.</p>

  <p class="calibre10">Daha önce ne olmasını beklemiştim bilmiyorum.</p>

  <p class="calibre10">Ama bu toplu intihardı.</p>

  <p class="calibre10">"Suya düştüler!" denildiğini duydum telsizden. "Arabaların altısı da Doğu Nehrindeler! Bu tamamen delilik. Gerçek olamaz. Ama biraz önce oldu!"</p>

  <p class="calibre10">Bu raporu, altımızda olayı izleyen bir polisin verdiğini düşündüm -ta ki, diğer arabalardan bahsettiklerini anlayana kadar. Doğu yönüne giden arabalardan.</p>

  <p class="calibre10">Rehineciler arabaların hepsini iki nehre uçurmuşlardı.</p>

  <p class="calibre10">Ben gösterdiğim sırada helikopter zaten suya doğru bir inişe geçmişti. Oraya tam fren lambaları suyun altında gözden kaybolurken yetişebildik.</p>

  <p class="calibre10">"Alçalabildiğin kadar alçal." diye haykırdım pilota, bir yandan da emniyet kayışımı ve kapının mandalını açıyordum. Dışarı, çalkantılı ve gri sulara doğru eğildiğimde kabinin içine birdenbire buz gibi hava doldu.</p>

  <p class="calibre10">"Ve Liman Ekibine telsizle haber ver." dedim.</p>

  <p class="calibre10">Sonra serbest düşüşe geçtim.</p>

  <p class="calibre10">Su o kadar da kötü değildi.</p>

  <p class="calibre10">Coney Adasında yaşayan kutup ayılarından birisiyseniz tabi.</p>

  <p class="calibre10">Suyun ısısı, daha doğrusu sudaki ısı eksikliği, anında bedenimden bir elektrik şoku gibi geçti. Sonra buz gibi suda inip çıktım. Ama nihayet ayağım tampon gibi bir şeye değdi ve ben de aşağı, ışık girmeyen, kirli sulara doğru yönlendim, ellerimle öne uzanmaya çalışıyordum.</p>

  <p class="calibre10">Işık geçirmeyen suyun içinde o kapı kolunu nasıl buldum bilmiyorum, ama buldum işte. Hırsla çektim, kapı ardına kadar açıldı ve yanımdan aceleyle bir şeklin geçtiğini hissettim, sonra bir başkasının.</p>

  <p class="calibre10">Üçüncü ve dördüncü gölgeler de yanımdan yükselerek geçtiğinde, artık nefesim kalmamıştı, beden ısım da öyle; o yüzden batık arabanın tepesini tekmeleyip yukarı çıktım.</p>

  <p class="calibre10">Köpek gibi yüzmeye çalışırken üstümdeki kıyafetler sanki kurşuna dönüşmüştü, donmuş kurşun gibi. Suda yüzen on iki kişi saydım. Maskelerini çıkarmışlardı, çoğunu VIP rehinelerin arasından tanıdığımı fark ettim. Her bir arabaya kaç tanesi binmişti? Hepsi güvende miydiler?</p>

  <p class="calibre10">Kenneth Rubenstein'a "Arabalarda kimse kaldı mı?" diye bağırdım, yanımda debelenip duruyordu.</p>

  <p class="calibre10">Bana sanki Çince konuşmuşum gibi baktı. Şok geçiriyordu. Yüzeydekileri sudan çıkarmaya çalışmanın dışında, yapabileceğim bir şey olmadığına karar verdim.</p>

  <p class="calibre10">İşte burada helikopter pilotu devreye girdi. Pilot kız müthişti, hatta en iyisiydi. Helikopterin kızağını bir zıpkın gibi kullanarak ve ağzı açık nefes almaya çalışan, donmuş haldeki bizleri sudan kaldırmayı ve yakındaki iskeleye taşımayı başardı.</p>

  <p class="calibre10">Nehrin kıyısındaki kamyon depolarından çıkan bir temizlik işçisi ordusu yanımıza geldi ve bizi çok şükür sıcacık bir binaya taşıdılar. Birisi arkama bir battaniye atmıştı. İri kıyım bir işçi, rengi kaçmış, orta yaşlı bir kadına hayat öpücüğü vermeye başladı, o da kadın onun kıllı göğsünü itip kendinden uzaklaştırana kadar.</p>

  <p class="calibre10">Onun moda dergisi editörü Laura Winston olduğunu fark ettim. Yanında yatan genç kadın her tarafa kusmaya başlamıştı. Gerçeklik televizyonunun çılgın çocuğu, Linda London.</p>

  <p class="calibre10">Komutan Will Matthews'dan bir telefon aldığımda yarım saat geçmişti. Doğu Nehrine düşen tüm diğer şöhretler sudan çıkartılmıştı ve sayılan tamamdı. VlP'ler berelenmişlerdi, ıslaktılar ve hâlâ şoktaydılar, ama görünüşe göre hepsi yaşayacaktı.</p>

  <p class="calibre10">Rehinecilerin, her iki kaza yerinde de ortada olmayışları göze çarpıyordu. Arabaların içinde boğulmuşlar mıydı, yoksa katedralde mi kalmışlardı hâlâ bilinmiyordu. Telefonu kapamadan önce Will Matthews benden bloğun yukarısındaki araba mağazasında yaşanan kaza mahalline gitmemi ve neler olup bittiğine bakmamı istedi.</p>

  <p class="calibre10">Neden olmasın diye düşündüm, komando çavuşuna cep telefonunu geri verirken ıslak ellerim titriyordu. Bu sabah biraz heyecan yaşamaya ihtiyacım vardı.</p>

  <p class="calibre10">En azından herkes kurtuldu, diye düşündüm, tekrar dışarı, rıhtımın kıyısına çıkarken. Kilisede öldürülenler hariç, tabi.</p>

  <p class="calibre10">Kazanılan bu ufak zaferle sakinleşmeye çalıştım, ama kolay olmadı.</p>

  <p class="calibre10">Helikopterlerin, buz gibi suyun gri, çalkantılı yüzeyini aramalarını izlerken. Jack'in bu işin başından beri verdiği söz içimde bir öfkenin kabarmasına neden oldu.</p>

  <p class="calibre10">Bu işten yakayı sıyıracağını söylemişti ve sıyırmıştı da.</p>

  <p class="calibre10">Yeni Hell's Kitchen Spor İskelesinin hemen kuzeyindeki terkedilmiş bir rıhtımda, arabalarının yarısının suya sürüldüğü yerin yirmi blok güneyinde, çürümekte olan kazıkların arasından siyah bir şekil yüzeye çıkmıştı.</p>

  <p class="calibre10">Gözleri suyun yüzeyinden az yukarıda. Jack arkasındaki çırpıntılı, gri Hudson nehrini taradı, NYPD Liman Birimini arıyordu, ama ortada kimse yoktu. Ve spor tesisinin yanındaki kıyı şeridinde kimselerin olmaması da aynı derecede önemliydi.</p>

  <p class="calibre10">İnce Scubapro dalgıç giysisinin içinden fermuarlı, şeffaf bir torba çıkardı. İçinden cep telefonunu aldı ve hava tankının ağızlığını çekerken tekrar arama tuşuna bastı.</p>

  <p class="calibre10">"Neredeler?" dedi.</p>

  <p class="calibre10">"Hâlâ kaza yerleriyle ilgileniyorlar, rehineleri kurtarmaya çalışıyorlar." dedi Titiz. "Sizi aramaya daha başlamadılar.</p>

  <p class="calibre10">Pencereler açık oğlum, ama kapanıyor. Hemen harekete geçin."</p>

  <p class="calibre10">Jack'in bunu tekrarlatmaya ihtiyacı yoktu. Cep telefonunu torbaya geri koydu, kendisi de tuzlu sulara geri döndü ve bir çekme hâlâtına asıldı.</p>

  <p class="calibre10">Beş dakika sonra Jack ve yanındaki dört rehineci daha, spor tesisinin güney tarafındaki bir yürüyüş yolunun altında, beton bir çıkıntının üzerindeydiler; kahverengi cüppelerinin altına giydikleri dalgıç kıyafetlerini soyuyorlar, kaza yerinde suyun altına sakladıkları hava tanklarını atıyorlardı. Tanklar büyük değildi, en fazla sekiz yüz elli litre, ama suyun altında kalmak zorunda oldukları on, on beş dakika için yeterliydi.</p>

  <p class="calibre10">En tehlikeli kısım, diye düşündü, nehre çarpma anı olmuştu. Ama bunun dışında her şey -arabalardan çıkışları ve tankları bulmaları- tıkır tıkır işlemişti. Bunun bütün zamanların en muhteşem adam kaçırma olayı olmasının yanı sıra, şimdi de en büyük kaçışı gerçekleştiriyorlardı!</p>

  <p class="calibre10">Üstelik tek ben de değil, diye düşündü.</p>

  <p class="calibre10">Tatlı hergeleler de, işi ellerine yüzlerine bulaştırmamayı becermişlerdi, onlarla gurur duyuyordu. Queens'e gidip Doğu Nehrine atlayan çetenin geri kalınını almaları gerekiyordu. Onların da işin üstesinden gelmiş olmalarını diledi.</p>

  <p class="calibre10">Jack yukarı, kalabalık Batı Yakası Otobanına bir göz attı. Nabzının hızlandığını fark ederken gülümsedi. Çok hareketli günler görmüştü, ama hiç birisi şu anda hissettiği bıçak sırtı heyecanla karşılaştırılamazdı. Yanma bile yaklaşamazdı. Fontaine ve Jose'yi de kaybetmeselerdi, mükemmel olacaktı.</p>

  <p class="calibre10">Arkasını döndü ve son tayfaların da dalgıç giysilerini atmalarını, altlarından koşu kıyafetlerinin çıkmasını izledi. Neydi Nike'ın sloganı, "Sadece yap" mı? Şimdi onlar da spor limanından çıkan diğer herkese benzemişlerdi. Noel'i sıkıcı aileleriyle geçirmek yerine, birlikte oynayarak ve eğlenerek geçirmeyi yeğleyen genç ve hırslı çalışma arkadaşları.</p>

  <p class="calibre10">"Pekâlâ bayanlar." dedi Jack, adamlarına göz kırparak. "Hadi kıpırdayın bakalım. Neredeyse bitti. Büyük kupayı kazandık."</p>

  <p class="calibre10">Kısa çitten atlarken, ana binanın yanından çıkıp karşıya geçmek için ışığın yanmasını beklerken, aniden koşmaya başlamamak için kendilerini frenlemeleri gerekti.</p>

  <p class="calibre10">Jack güçlükle yutkundu, bir polis arabası güney yönünden sirenleri haykırarak gelince, kanı biraz önce çıktıkları su kadar soğuk kesilmişti.</p>

  <p class="calibre10">Araba yanlarından geçip şehir merkezine doğru hızla yoluna devam ettiğinde, tekrar nefes almaya başladı. Araba hiç şüphesiz 57.Caddeye, ufak çaplı Çılgın Kuzenler gösterisini başlattıkları yere gidiyordu.</p>

  <p class="calibre10">Yarım saat sonra bir minibüsün içinde, Long Island City'de terkedilmiş bir şişeleme fabrikasının yanındaki bir limandan, kalan rehinecileri topluyorlardı. Küçük John, o ve diğer beş adam sırta vurmalar ve çakma hareketleri arasında yana açılan kapılardan içeri girerlerken, zafer kazanmış gibi sırıtıyordu.</p>

  <p class="calibre10">"Hangi cehennemde kaldınız?" diye sordu koca adam, Jack'in bir soğutucudan çıkarıp kendisine uzattığı birayı alırken. "Jose nerede?"</p>

  <p class="calibre10">"On Birinci Caddeyi geçerken kontrolü kaybetti." dedi Jack, yumruğuyla diğer avucuna vururken. "Jose gitti."</p>

  <p class="calibre10">Küçük John minibüsün zeminine baktı, Jack'in söylediğini düşünerek. "Parmak izleri ne olacak?" diye sordu bir süre sonra.</p>

  <p class="calibre10">Jack gülümsedi.</p>

  <p class="calibre10">"Ona hiç kanıt bırakmamamız gerektiğini söylediğimizi hatırlıyor musun?" dedi. "Şey, işi şansa bırakamam, dedi çatlak herif O yüzden son bir buçuk ayı, parmaklarını Zippo ile yakarak geçirdi."</p>

  <p class="calibre10">"Jose'ye." dedi Küçük John, bira şişesini kaldırırken, tekrar mutlu olmuştu. "Cesur çocuktu."</p>

  <p class="calibre10">"Ve Fontaine." dedi Jack, mahzende çıkan çatışmada ölen arkadaşlarını hatırlayarak. Adamın, buzlukta, biraların yanında fermuarlı bir torbanın içinde duran ellerine çevirdi bakışlarını. Bilmese, tavuk kanatlarına benzediklerini düşünebilirdi.</p>

  <p class="calibre10">"Şimdi ne yapıyoruz?" dedi Küçük John.</p>

  <p class="calibre10">"Sizi bilmiyorum ama ben, üç gündür aynı takımları giydikten ve dünyanın en pis nehirlerinden birine dalıp çıktıktan sonra," dedi Jack, "sıcak bir duş fena olmaz diyorum."</p>

  <p class="calibre10">"Bir de sıcak kanlı bir.. .bilirsin işte!" dedi arkadaşlarından birisi kahkahâlâr arasından, minibüs Brooklyn-Queens Otoyoluna girerken.</p>

  <p class="calibre10">"Bütün bunlardan sonra demek istedim." dedi Küçük John.</p>

  <p class="calibre10">"Planımızdan şaşmıyoruz. Şüphe uyandırmamak için iki, üç ay bekleyeceğiz ve sonra Kosta Rika'ya birinci sınıf, tek yönlü bir yolculuk."</p>

  <p class="calibre10">Demek gerçekten de başardık diye düşündü Jack, minibüsün içindeki Arriba Arriba'.Andalel çığlıklarına bakıp sırıtarak. İnanması zordu. Dünyaya tek başlarına karşı koymuşlardı. Bundan sonrası, işin en kolay kısmıydı. İnanılmaz derecede kolaydı. Tek yapmaları gereken oturup beklemekti ve de milyonlarını harcamamak.</p>

  <p class="calibre10">Kıyafet ödünç almam gerekmişti, o yüzden On Birinci Caddedeki araba mağazasına vardığımda üzerimdeki temizlik işçilerinin şık yeşil üniformasıyla göz kamaştırıyordum.</p>

  <p class="calibre10">Kahverengi cüppeli rehineciyi motorun gidonlarından çıkarmaya çalışan, beyaz Tyvek tulumları içerisindeki iki adli tıp uzmanı, sanki bir tür çekiştirme oyununa kendilerini kaptırmış gibi duruyorlardı. Ancak Acil Durum Ekibinden polisler cıvata keskileri ile geldikten sonra, motoru ölü adamın göğsünden çekmeyi başardılar.</p>

  <p class="calibre10">Un ufak olmuş bir içecek makinesinin başında, bütün zamanlar içerisinde en sevdiğim rock şarkıcılarından birisi olan</p>

  <p class="calibre10">Charlie Conlan ve Gianflann oyun kurucusu Todd Snow, Ağır Suçlar Biriminden dedektifler tarafından sorgulanıyorlardı. İmzalı fotoğraf verecek bir havada değillerdi. Paramparça olan arabanın haline bakılırsa, tepesinin tası atmış duran pop yıldızı Mercedes'in moraran gözünden ve şişen dudağından başka bir yaralanma olmaması şaşırtıcıydı. Şarkıcı Acil Servis Ekibindeki sağlık görevlilerinin akınına uğramış, ve kimseye tek kelime teşekkür etmemişti.</p>

  <p class="calibre10">Adli tıptakiler adamı mağazanın halıları üzerine koyduklarında, ben de rehineciden geriye kalanların yanında diz çöktüm. Bir çift lastik eldiven ödünç aldım ve adamın maskesini yavaşça çektim. Altındaki, ikinci siyah lastik maskeyi keşfettiğim zaman, yumruğumla alnıma vurmuşum.</p>

  <p class="calibre10">Bir serbest dalış maskesi.</p>

  <p class="calibre10">Böyle yapmışlardı! Kaçmayı böyle başarmışlardı. Suyun altında kaçmak için dalgıç malzemeleri kullanmışlardı.</p>

  <p class="calibre10">Bir telefon ödünç aldım ve Will Matthews'a yaptığım keşiften bahsettim. Birkaç seçme küfür savurdu, ardından da Jersey'den ve Sahil Korumadan daha fazla liman ekibi istedi.</p>

  <p class="calibre10">Telefonu kapadıktan sonra, rehinecinin lastik maskesini çekerek çıkardım. Ölen adam otuzlarının sonlarında, kırklarının başında Latin kökenli biriydi. Kolunun akındaki kılıfta dokuz milimetrelik Baretta'sı duruyordu, ama silahın seri numarası silinmişti. Ellerine bakıp parmak izlerinin de gitmiş olduğunu görünce, bir inleme sesi çıkardım. Kokainmanların ellerinde de benzer izler görmüştüm, çok fazla sıcak çubuk tutmaktan parmaklardaki çizgiler zamanla eriyerek yumrulara dönüşüyordu.</p>

  <p class="calibre10">Hayır! diye düşündüm. Bu herifler bana hiç bir ipucu bırakmadan ortadan kaybolamazlardı. Suç mahalli uzmanı Lonnie Jacob'ı buldum, daha önce birkaç işte birlikte çalışmıştık, ona rehinecinin ellerini gösterdim.</p>

  <p class="calibre10">"Sence bundan bir şey çıkarabilir misin?" dedim.</p>

  <p class="calibre10">"Belki kısmen." dedi, kuşkulu kuşkulu. "Morga götürüp onun üzerinde çalışmam gerekir. Bir şey bulacağımızı sanmıyorum, gerçi. Bu herif kim olduğunun bulunmasını istememiş."</p>

  <p class="calibre10">"Ne oldu Mike?" dedi Will Matthews, birkaç saniye sonra kırık camdan geçip yanıma gelmişti. "Beni bırakıp temizlik bölümüne mi transfer oluyorsun?"</p>

  <p class="calibre10">"Topu böyle taca gönderdikten sonra, etrafa haber salmak fena olmaz diye düşündüm."</p>

  <p class="calibre10">"Elimizden geleni yaptık Mike." dedi Will Matthews, gözlerini etrafımızı çevreleyen kıyıma dikerken. "Gerçek bu ve ben de bu hikâyeye bağlı kalacağım. Yaklaşan suçlama fırtınası sırasında, sen de benden sonra aynısını tekrarlasan iyi edersen."</p>

  <p class="calibre10">"Yaparım." dedim. ' "Elimizden geleni yaptık. Üstelik bu doğru da."</p>

  <p class="calibre10">"Şimdi kaybol ve gidip aileni gör. Şoförüm dışarıda seni bekliyor." dedi Will Matthews. "Bu bir emirdir."</p>

  <p class="calibre10">Dışarı adım attığımda soğuk bir rüzgâr 57.Caddeyi süpürüyordu. Daha önce fark etmemiştim, ama bu Noel paslanmaz çelik renkli Aralık günlerinden birisi gibi geçmişti, hani şu, insana kışın asla bitmeyeceği duygusu veren günlerden. Devriye arabasının arkasına bindiğim sırada düşüncelerim kanma doğru kayarken, bunu zaten istemediğime karar verdim.</p>

  <p class="calibre10">Eğer karım bir sonraki bahan göremeyecekse, başka kimse görmese de olurdu.</p>

  <p class="calibre10">New York'ta Noel'in başka olduğunu söylerler ama ben bu şehrin bundan daha kasvetli göründüğünü hatırlamıyorum. Eve gidip üstümü değiştirdikten sonra, civcivleri arabayla hastaneye götürdüm. Gözlerim Noel çiçeklerini ve ışıklarını görmüyordu artık, yalnızca boş pencerelerden oluşan sonsuz gri koridorlar, ruhsuz beton ve kırık sokak taşlan arasından sızan buharlar. Bir İrlandalı yazar, bir keresinde Manhattan'dan "katedral" diye bahsetmişti, ama minibüsümüzü hastanenin önünde durdururken, daha çok kederli bir inşaat alanı gibi göründü gözüme, darmadağınık, soğuk ve acımasızdı.</p>

  <p class="calibre10">Mary Catherine en güzel giysilerini giymiş ve parlak paketlenmiş hediyelerini sıkı sıkı kavramış çocukları arabadan çıkarırken, ben bitkinlikten devrilmemek için kapının çerçevesine yaslanmak zorunda kaldım.</p>

  <p class="calibre10">Noel'de oradan kurtulamayan, en sert hemşirelerin bile, bizim evrensel çapta üzücü gösterimizin lobiden geçip eski dostumuz beşe doğru gidişini izlerken, gözlerinde yaş vardı sanki.</p>

  <p class="calibre10">"Bekleyin bir saniye." dedim ceplerime vurarak, Maeve'in koridoruna yaklaştığımız sırada. "Gösterinin kaydı. Almayı unutmuşum..."</p>

  <p class="calibre10">"İşte burada Mike." dedi Mary Catherine, elime küçük plastik bir kutu tutuştururken.</p>

  <p class="calibre10">Ona böylesine hayat kurtardığı için tekrar teşekkür etmek üzereydim. Au pair diye düşündüm. Acaba bu Keltçe'de peri vaftiz annesi mi demekti? Afganistan'da bile olsa, burada benim tayfalarımın yanında olduğundan daha neşeli bir Noel geçirebilirdi, ama o hiç tereddütsüz bu işe gönüllü olmuştu.</p>

  <p class="calibre10">"Maeve'e sevgilerimi ilet." dedi muhteşem genç kadın, sessizce. "Bana ihtiyaç duyarsanız, bekleme salonunda olacağım. Hadi git."</p>

  <p class="calibre10">Biz koridora saptığımızda Seamus'un Maeve'in tekerlekli sandalyesinin yanında diz çökmüş durduğunu gördüm.</p>

  <p class="calibre10">Elindeki açık İncil'i gördüğümde boğazıma bir şey düğümlendi. Eliyle, Maeve'in alnında haç çıkarmasını izlerken durup bekledim. Son kutsama mı diye düşündüm.</p>

  <p class="calibre10">Bunun üstesinden nasıl gelecektim? Üstelik de o kadar gün içerisinde bu gün?</p>

  <p class="calibre10">Kapının çerçevesine vurduğumda, nasıl olduysa Maeve gülümsüyordu. Her zamanki gibi giyinip hazırlanmıştı, yalnız bu sefer Yankees şapkasının yerinde kırmızı bir Noel Baba şapkası vardı.</p>

  <p class="calibre10">Seamus İncil'i kapattı ve bana sıkıca sarıldı. "Tanrı yardımcın olsun Michael." dedi kulağıma. "Senin bu kız bir melek. Sen de öylesin." Seamus durdu. "Geri geleceğim; biraz hava almam lazım."</p>

  <p class="calibre10">Sanırım kalbim o ana kadar yeterince kırılmamıştı çünkü Maeve'in Chrissy ve Shawna'yi artık kurumuş olan kucağına aldığında göğüs kafesimin içinde gitar teli gibi bir şeyin koptuğunu hissettim.</p>

  <p class="calibre10">Gözlerimi tavana çevirdim. Ailemin öyküsü Noel klasikleri arasında yerini alabilir, diye düşündüm esefle. Ölümcül Hastalıklar Koğuşunda Noel.</p>

  <p class="calibre10">Bu hiç adil değildi. Maeve her zaman düzenli egzersiz yapar, doğru beslenirdi ve sigara da içmezdi. Göğüs kafesimi yakıp kavuran bir baskı hissettiğimde, dudaklarımı ısırdım. Avazım çıktığı kadar bağırmak istiyordum, buna ihtiyacım vardı.</p>

  <p class="calibre10">Ama oğlum Brian onun yatağına dönmesine yardım edip, gösteri kasetini koyduğunda tuhaf bir şey oldu. Maeve gülmeye başladı. Üstelik öyle kibar kibar da kıkırdamıyordu, göbekten gelen, insanı nefessiz bırakan kahkahâlârdan atıyordu. Onun yanına geçtim ve eli, çocuklarımızın oluşturduğu duvarın arasından elimi buldu.</p>

  <p class="calibre10">Sonraki on dakika boyunca, hastane odası kayboldu; evimizdeki eski püskü kanepede Yanks' ya da sevdiğimiz eski filmlerden birisini de izliyor olabilirdik rahatlıkla.</p>

  <p class="calibre10">Benim kuru öfkem Çoban Eddle spor salonunun sahnesine çıkarken yolda asasına takılıp tökezleyince gürültülü bir kahkahaya dönüşüp patladı.</p>

  <p class="calibre10">"Ne harika bir iş çıkarmışsınız!" dedi Maeve, kaset bittikten sonra herkese beşlik çakarken. "Bennett'ler etrafın altını üstüne getiriyorlar. Sizinle gurur duyuyorum çocuklar."</p>

  <p class="calibre10">"Bu şamata da nereden geliyor bakalım?" dedi Seamus geri geldiğinde, kıkırdayarak.</p>

  <p class="calibre10">Seamus elini nazikçe alıp öptüğünde Maeve gülücükleriyle etrafı aydınlattı. "Mutlu Noeller." dedi Seamus göz kırpar ve bir kutu Godiva çikolatasını yastığının altına gizlice iterken.</p>

  <p class="calibre10">El işi hediyeler ve Noel kartları verilmeye başladığında, birisi hastane yatağını iterek bir alışveriş merkezine taşımıştı sanki. Julia ve Brian ellerinde siyah kadife bir kutuyla bir adım öne çıktılar. Maeve'in kutuyu açtığındaki gülümsemesi hastalığı vücudundan sonsuza dek silmeye yetecek kadar güçlü gibiydi. Bu altından, ince bir kolyeydi. Ucundaki süste BİRİCİK ANNEMİZ yazıyordu.</p>

  <p class="calibre10">"Hepimiz biraz bir şeyler kattık." dedi Brian. "Her birimiz, ufaklıklar bile."</p>

  <p class="calibre10">Ona kolyeyi takarken, Brian'ı yanağından öptü.</p>

  <p class="calibre10">"Çocuklar sizden katmaya devam etmenizi istiyorum." dedi Maeve, arkasına yaslanırken, gözlerini açık tutmakta zorlanıyordu. "Unutmayın bir elin nesi var ve bizde de çok olan bir şey varsa o da eller. Ufak eller ve kocaman yürekler. Sizinle daha fazla gurur duyamazdım. Size aldıklarımı babanız daha sonra gösterecek. Mutlu Noeller. Şunu hiç unutmayın, hepinizi çok seviyorum."</p>

  <p class="calibre10">Seamus çocukları eve götürürken ben geride kaldım. Bir nedenle, kendimi aniden güçlü, sakin ve tamamen ayılmış hissediyordum, yorgunluğum bile geçmişti. Odanın kapısını kapadım ve Maeve'in arkasına, soğuk yatağa oturarak ona sarıldım. Bir süre sonra elini tuttum, nikâh yüzüklerimizin dokunduğu noktaya uzun uzun baktım.</p>

  <p class="calibre10">Gözlerimi kapattığımda, Maeve'i ona ilk kur yapmaya başladığım günlerinde, hastanedeki acil serviste hayal ettim. O zamanlar sürekli birilerinin elinden tuttuğunu hatırlıyordum. Siyah, beyaz, san, kahverengi, genç, yaşlı, deli, sakat, kırık, kan içerisinde. Onun hayatı boyunca neşesini yerine getirdiği tüm o insanları düşündüm. En çok da benimkisi. Ve on çocuğumuz.</p>

  <p class="calibre10">Gece yarısına doğru bacaklarımı açmak için ayağa kalkarken, Maeve gözlerini ardına kadar açtı ve elimi avucuna alıp sıktı.</p>

  <p class="calibre10">"Seni seviyorum Mike." dedi aceleyle.</p>

  <p class="calibre10">Ah, Tanrım diye düşündüm. Şimdi olmasın. Lütfen, şimdi değil!</p>

  <p class="calibre10">Elim hemşire çağırma düğmesine gitti, ama Maeve elimi itti. Kasılmış durumdaki yüzünde bir gözyaşı damlası kaydı ve hayır anlamında başını salladı.</p>

  <p class="calibre10">Sonra gülümsedi. Dur!</p>

  <p class="calibre10">Gözlerimin içine baktı. Sanki içlerinde uzak bir yerleri görebiliyormuş gibi. Yolculuk etmek üzere olduğu yeni bir yer.</p>

  <p class="calibre10">"Mutlu ol." dedi.</p>

  <p class="calibre10">Ardından elimi bıraktı.</p>

  <p class="calibre10">Parmak uçları avucundan ayrılırken, sanki içimde bir şeyler paramparça oluyormuş ve bir delik açılıyormuş gibi hissettim.</p>

  <p class="calibre10">Geriye doğru düşerken onu tuttum. O kadar hafifti ki. Göğüs kafesi çoktan hareketsizleşmişti. Kafasını elimle yastığa koyarken, halayımızın gecesinde olduğum kadar yumuşak davrandım.</p>

  <p class="calibre10">Buraya kadarmış, diye düşünüyordum. Gerçekten buraya kadarmış.</p>

  <p class="calibre10">Orada nefes almaya çalışırken oda etrafımda dönmeye başladı. Sanki içimden rüzgâr geçmiş gibi hissediyordum, tüm nefesimi, tüm ruhumu kaybetmiştim.</p>

  <p class="calibre10">Hayatım boyunca mutluluk duyduğum her şey, her kahkaham, her günbatımı, her umut, var olan her güzel şey kalbimden silkelenecek, sallanacak ve tepetaklak düşecekti.</p>

  <p class="calibre10">Şarkıyı duyunca birdenbire başımı kaldırıp baktım.</p>

  <p class="calibre10">Gösteri kaseti bir şekilde tekrar açılmıştı ve üstündeki ekranda, tüm okul "Silent</p>

  <p class="calibre10">Night" ilahisini söylerken gümüş melek kıyafeti içerisindeki Chrissy gramer okulunun sahnesinde yürüyordu.</p>

  <p class="calibre10">Kaseti kapattım, ışıkları söndürdüm ve orada, karımın yanında uzandım. Pencerenin dışında, karanlıkta usul usul kar yağıyordu.</p>

  <p class="calibre10">Ben neden hâlâ hayattayım diye düşündüm, göğüs kafesimin içinde kalbimin atmayı sürdürmesini hissederek.</p>

  <p class="calibre10">Maeve'in elini bulduğumda, nikâh yüzüğünün soğukluğunu hissettim. Evlendiğimiz o küçük kilisede, yüzüğü parmağına geçirirken mutluluktan nasıl ağladığını hatırladım. El ele dışarı çıkmamızı, eski ahşap basamaklardan inerken karla karışan pirinç tanelerini.</p>

  <p class="calibre10">Gözlerimi kapatırken, artık başka bir şey duymuyordum. Hastanenin ışıklan karanlıkta uzaklaştı, dış dünyanın diğer tüm sesleriyle birlikte. Evrende geriye kalan tek şey avucumun içindeki karımın elinin soğukluğu ve içimde yüksek bir gerilim gibi akan bir hiçlik duygusuydu.</p>

  <p class="calibre10">Başhemşire Sally Hitchens, gece 4.30'da geldi. Ayağa kalkmama yardım ederken gülümsedi. Ayağa kalktığımda dengemi bulmakta zorlanır ve karıma çıldırmış gibi bakarken bana söz verdi, Maeve'le artık o ilgilenecekti. Onu koruyacak ve gerektiği kadar orada tutacaktı.</p>

  <p class="calibre10">Hastaneyle ev arasında otuz blok yürüdüm, şafaktan hemen önceki karanlığın soğuğu cildimi yakıyordu. Amsterdam Caddesinde bir barın çelik kepenklerini hızla indirerek kapatan bir barmen, ben yanından geçerken haç çıkardı.</p>

  <p class="calibre10">Yalpalayarak içeri girdiğimde bütün çocuklar salonda oturuyorlardı.</p>

  <p class="calibre10">Oturur oturmaz etrafımı sardılar. Saatler öncesinden acının bir kısmından kurtulduğumu sanıyordum, ama kendimi kandırıyormuşum. Gözlerim çocukların yüzlerinde usulca dolaşırken, kalbim ağırlaştıkça ağırlaştı. Küçük Chrissy'min gözlerindeki yaşlara baktığımda üzüntüm bir kara delik yoğunluğuna ulaşmıştı.</p>

  <p class="calibre10">Bir ölümü haber vermek cinayet masası dedektifi olmanın en zor gerçeklerinden birisidir. Şimdi, burada kendi salonumda, kendi çocuklarıma bir ölüm haberi vermek zorundaydım.</p>

  <p class="calibre10">"Annemiz cennete gitti." dedim nihayet, onları kollarımın arasına alarak.</p>

  <p class="calibre10">"Annemiz cennette artık, çocuklar. Dua edelim."</p>

  <p class="calibre10">Hıçkırarak ağlayan çocukların arasından sıyrıldıktan sonra, sendeleyerek mutfağa gittim ve haberi Seamus'la Mary Catherine'e verdim.</p>

  <p class="calibre10">Sonra odama girdim, kapıyı yavaşça kapattım ve yatağın ucuna oturdum.</p>

  <p class="calibre10">Seamus belki bir on saat sonra içeri girdiğinde, hâlâ orada oturuyordum, üstümde aynı kıyafet vardı ve uyumamıştım.</p>

  <p class="calibre10">İşte Seamus o zaman yanıma oturdu.</p>

  <p class="calibre10">"Büyükanneni kaybettiğimde," dedi çok sessizce, "katil olabilirdim. Onun öldüğünü</p>

  <p class="calibre10">söyleyen doktorlar. Cenazesine gelen herkes. Hatta cenazedeki rahip bile beni inanılmaz derecede sinirlendiriyordu. Bu kadar şanslı oldukları için. Akşamları boş bir eve dönmek zorunda değillerdi. Eşlerinin arkada bıraktığı eşyaları kaldırdıklarında sessizliğin yükselen uğultusunu dinlemeleri gerekmiyordu. Eileen'in beni kurtardığı alkole tekrar başlamayı bile ciddi olarak düşündüm. Ama bunu yapmadım. Neden biliyor musun?"</p>

  <p class="calibre10">Başımı hayır anlamında salladım. Hiçbir fikrim yoktu.</p>

  <p class="calibre10">"Çünkü bu çok aşağılayıcı olurdu. Onun anısına karşı değil, bunu anlamıştım, Eileen'in kendisine karşı bir hakaret olurdu. İşte o zaman onun aramızdan gerçekten ayrılmadığını fark ettim. Sadece biraz öne geçmişti. Eileen'in bana davranışları ile öğrettiği şey şu oldu; insan sabah kalkar üstüne kıyafetlerin geçirir ve ne yapacaksa onu yapar, ta ki, artık bunu yapamadığı güne kadar. Sanırım, söylemeye çalıştığım, Maeve'in gerçekte bir yere gitmediği. Sadece biraz öne geçti, seni bekliyor, Mike. O yüzden kendini kapatamazsın. Biz İrlandalılar her zaman çok başarılı olmayabiliriz, ama mücadeleyi bırakmamak konusunda iyiyizdir."</p>

  <p class="calibre10">"Ölene kadar mücadeleyi bırakma." dedim bir müddet sonra, ifadesizce. "Seamus Bermett'ten ilham alabileceğiniz deyişler. Sana yeni Deepak Chopra diyebiliriz."</p>

  <p class="calibre10">"Ah, şeker gibi, su katılmamış alaycılık." dedi Seamus, kalkarken dizime hafifçe vururken. "İşte benim oğlum. Maeve seninle gurur duyardı. Onun İrlandalı kulaklarına müzik gibi gelirdi bunlar."</p>

  <p class="calibre10">Böylece, duşumu aldıktan sonra gerekli düzenlemeleri yaptım. Yoksa, Seamus ve Mary Catherine gerekli düzenlemeleri yaptı mı demeliydim? Kiliseyi aradılar, sonra cenaze evimi ve bense, sarkıp duran başımı evet ya da hayır anlamında salladım yalnızca.</p>

  <p class="calibre10">Ölene kadar mücadeleyi bırakma.</p>

  <p class="calibre10">İki gün sonraki Maeve'in cenazesi için arkadaşlardan ve akrabalardan oluşan bir kalabalık Holy Name Kilisesini tıka basa doldurmuştu. Dün geceki anma töreninde ve bugün kilisede karım, First Lady için St. Patrick'te toplanan kalabalığa rakip olacak kadar insanı bir araya getirmişti, etrafta haber minibüsleri ve şöhretler görülmese de.</p>

  <p class="calibre10">Üzgün yüzlerden oluşan bu denizde, eski çalışma arkadaşlarını, eski hastalarını ve hatta kibirli komşularımızın çoğunu seçebiliyordum. Yalnızca Cinayet Masasındakilerin büyük çoğunluğu değil, sanki NYPD'nin çoğu da, aynı üniformayı paylaştıkları bir kardeşlerine destek vermek için gelmiş gibiydi.</p>

  <p class="calibre10">Anma töreninde, bir sürü insan Maeve hakkında daha önce hiç duymadığım öyküler anlattılar. Çocukları, kanları ya da ebeveynleri ameliyathaneye sedyeyle giderken, doğum yaparken ya da ölürken destek verdiği insanların hikâyeleri birbiri ardına anlatıldı. En zor anlarda gösterdiği şefkat. İnsanların kendilerini en yalnız hissettikleri anlarda onlara verdiği güç.</p>

  <p class="calibre10">Öyle anlar vardır ki, New York dünya üzerindeki en yanlız yer haline gelir; ama Seamus'un rahip kıyafeti içerisinde sunaktan aşağı inmesini ve Maeve'in tabutunu tütsülerle çevrelemesini izlerken, arkamda insanların içtenlikle göz yaşı dökmelerini dinlerken, en küçük kasabada bile bulamayacağınız bir birlik duygusu hissettim.</p>

  <p class="calibre10">İncil okunduktan sonra, Seamus methiye konuşmasını yaptı.</p>

  <p class="calibre10">"Maeve'le ilgili en sevdiğim anılarımdan bir tanesi, o kadar yer içinde, Sıfır Noktasındadır." dedi kürsüden.</p>

  <p class="calibre10">"İkimiz de Spirit of New ForA: projesinde gönüllü olmuştuk, Battery Park City'de tekneyle dolaşıyor ve kurtarma ekibindeki insanlara sıcak yemek dağıtıyorduk. 2001 Dünya Serisinin de dördüncü maçı oynanıyordu ve ben teknenin yukarı güvertesindeydim, adamlarından birisini kaybetmiş, kederli bir birlik şefini teselli etmeye çalışıyordum. O sırada aşağıdaki güverteden gelen kulak paralayıcı çığlıkları duyduk. Birisinin vurulduğunu ya da güverteden düştüğünü sandık, ama aşağıdaki yemek salonuna vardığımızda tek görebildiğimiz Maeve'di, kulaklıklarını takmış, öyle bir atlayıp sıçrıyordu ki, neredeyse tekneyi alabora edecekti."</p>

  <p class="calibre10">"Tino Martinez beraberliği yakaladı." diye bağırıyordu. "Beraberliği yakaladı!"</p>

  <p class="calibre10">"Birisinde televizyon vardı ve büfe masasının üzerine kurmuştu. Şimdi, Derek Jeter'in onuncu atışta maçı bitiren sayı vuruşu üzerine Yankee Stadyumunda kopan büyük tezahürattan bahsedildiğini duyuyorum, ama o harap ortamda toplanan bizler kadar gürültü çıkarmış olmaları mümkün değil. Maeve'i düşündüğüm zaman, onu daima o yorgun adamların ortasında yumruğunu havaya kaldırmış haliyle gözümde canlandıracağım. Onun enerjisinin, umudunun ve yaşamının o kara zamanı ve mekânı benzersiz bir şeye, kutsallığa çok yakın bir şeye dönüştürmesini hatırlayacağım."</p>

  <p class="calibre10">O sırada Seamus'un yanakları titremeye başladı. O ve onunla birlikte kilisedeki herkes de kendini tutamayıp ağlamak üzereydi.</p>

  <p class="calibre10">"Size yalan söyleyemem. Tanrı'nın onu neden şimdi yanına aldığını bilmiyorum. Ama onun bizim aramıza gönderilmiş olması sevgi dolu bir Tanrı'nın varlığına işaret etmiyorsa, o zaman ben size yardımcı olamam. Eğer bu günden bir tek şey yanımızda götüreceksek, o da Maeve'in hayatının her tam, yaşanmış bir günüyle bize verdiği ders olmalıdır. Hiçbir şeyden sakınmayın. Hiçbir şey içinizde kalmasın."</p>

  <p class="calibre10">Kilisedeki herkes, ben de dâhil olmak üzere, utanıp sıkılmadan ağlıyorduk. Yanımda oturan Chrissy, mantomu kenara itti ve gözyaşlarını dizime sildi.</p>

  <p class="calibre10">Güneş, Westchester'deki Gates of Heaven Mezarlığında yapılan cenaze için açtı. Çocuklar Maeve'in tabutunu güllerle doldurdular. Shawna elindeki gülü, diğerleriyle birlikte tabuta koymadan önce öpünce, güneş gözlüklerimin ardından kendimi bir kez daha kaybediyordum. Bir de, NYPD gaydasının yüksek, acı tatlı haykırışlarla çaldığı "Danny Boy" şarkısı mezar taşlarında ve donmuş zeminde yankılandı.</p>

  <p class="calibre10">İşten izin alarak Noel tatilindeki çocuklarla birlikte evde oturmayı teklif ettim, ama Seamus ve Mary Catherine beni dinlemediler bile.</p>

  <p class="calibre10">"Kusura bakma arkadaş." dedi Seamus bana. "Bu çocukların, kimsenin daha önce şımartılmadığı kadar şımartılmaya ihtiyaçları var ve içinde bulunduğun ruh hali düşünülürse, bu işi bana ve Mary Catherine'e bıraksan iyi olur. Kaldı ki, senin de biraz kendinden uzak durmaya ihtiyacın var, Mick. Kendini olumlu bir şeylere ver. Yayılmayı bırak, git ve şu katedrali kaçıran beceriksiz haydutların yakasına yapış."</p>

  <p class="calibre10">"Yakasına yapışayım, öyle mi?" dedim belli belirsiz bir gülümsemeyle. "Katedrali kaçıran?"</p>

  <p class="calibre10">"Ne var yani, ben de arada sırada NYPD Blue'yu izliyorum." dedi Seamus gözlerini şahane bir şekilde devirerek. "Suç mu?"</p>

  <p class="calibre10">Böylece cenazeden sonraki Pazartesi günü, Doğu Harlem'deki Manhattan Kuzey Cinayet bölümündeki masama geri döndüm. Harry Gressom, patronum ve diğer ekip arkadaşlarım rahatsızlık derecesinde destek oldular ve kibar davrandılar. Eşek şakalarının kurbanı olmayı özleyeceğim kimin aklına gelirdi. Bilgisayarımın tozunu attırmanın zamanı geldi, diye düşündüm.</p>

  <p class="calibre10">Paul Martelli ve Ned Mason'la telefonda görüştüm. Yeni ve ümit verici bir gelişmenin olmadığını öğrendim. Kilisenin taşlarının, mermerlerinin ve renkli camlarının her santiminde gizli parmak izleri araştırılmış, ama hiçbir şey bulunamamıştı. Bu suçlular çok düzenli çalışmışlardı.</p>

  <p class="calibre10">Sunağın altındaki başpiskopos mezarında, rehinecilerden birinin cesedi bulunduğunda bir heyecan yaşanmıştı, ama adamın ellerinin ve kafasının, onu teşhis etme ihtimalimizle birlikte ruhsuz arkadaşları tarafından ortadan kaldırıldığı öğrenilince, bundan da bir sonuç çıkmamıştı.</p>

  <p class="calibre10">Kilisede patlayıcı izine rastlanmamıştı, o yüzden Jack'in herkesi havaya uçurarak paramparça etme tehdidinin yalnızca blöf olduğu anlaşılmıştı. Kazandığı bir diğer el daha.</p>

  <p class="calibre10">Bilgisayarımın üstünde Lonnie Jacob'ı, sedanın kaza yaptığı araba mağazasında çalışan NYPD CSU dedektifini aramam için bir not buldum. Öğlen civarında, telefonu elime aldım ve One Police Plaza'daki parmak izi laboratuarını aradım.</p>

  <p class="calibre10">"Mike?" dedi Lonnie telefona cevap verdikten sonra. "Ben de seni aramak üzereydim. Oldu."</p>

  <p class="calibre10">"Ne oldu?"</p>

  <p class="calibre10">"Kolay olmadı, ama bizim sarı çizmelinin ellerinde sodyum hidroksit kullandım, kömürleşmiş üst deriyi kurutmayı ve soymayı başardım. İkinci deri tabakasını teşhis etmek zordur çünkü kabartılar iki misline çıkar, ama en azından elimizde bir şeyler var. FBI'ın Gizli Parmak İzlerindeki bağlantımla çoktan konuştum. Çapraz karşılaştırma için DC'ye de göndereyim mi?"</p>

  <p class="calibre10">Göndermesini söyledim. O da sonuçları bildirmek için beni arayacağım söyledi. Bu suçlular izlerini kapatmak için çılgınlar gibi uğraşmışlardı -bu da kesinlikle saklamaya çalıştıkları bir şey olduğu anlamına geliyordu.</p>

  <p class="calibre10">Ertesi gün haber geldi, polis şefi St. Patrick'teki araştırmamızın yetersiz sonuçlarını duyduğunda çok basit bir tepki vermişti: Yeniden yapın. Daha iyisini yapın.</p>

  <p class="calibre10">Katedrale ilk önce, Acil Servis Birimindeki çocuklar geri döndü ve suç mahallini güvenli hale getirmek için yaptıkları şeyleri aynen tekrarladılar. Bubi tuzakları ve tehlikeli maddeleri bile yeniden araştırdılar.</p>

  <p class="calibre10">NYPD dedektifleri. Suç Mahalli Birimi -Suç Mahalli İnceleme değil- gizli parmak izleri ve her türlü lifle ilgili adam akıllı bir araştırma yaptı. DNA bulmak için her şey süpürüldü. Kutsal nesnelerin kirletilip kirletilmediği incelendi - psikolojik ya da davranışsal ipucu olabilecek her şey.</p>

  <p class="calibre10">Kontrol edilebilecek her şey, bir kez daha incelendi.</p>

  <p class="calibre10">Kan lekeleri.</p>

  <p class="calibre10">Saç, lif ve iplik.</p>

  <p class="calibre10">Kırık camlar -pencerelerden, şişelerden, gözlüklerden. Silahlar.</p>

  <p class="calibre10">Gereç izleri, yanıcı sıvılara ilişkin kanıtlar.</p>

  <p class="calibre10">Her yerde kontrol edilecek maddeler bulundu, ama özellikle başpiskopos mezarlığında, rehinecilerin saldırıdan önce saklandıkları yerde.</p>

  <p class="calibre10">St. Patrick'te iki devriye, yalnızca bulunan olası kanıtları laboratuarlara olabildiğince çabuk ulaştırmakla görevlendirilmişti.</p>

  <p class="calibre10">Ve geçen üç yorucu günün sonunda, sonuç -Jack ve ekibiyle ilgili hiçbir şey bulunamamıştı.</p>

  <p class="calibre10">Bir sabah ekip odasında kendimi kafese kapatılmış hissettim ve arabayla çıkıp biraz dolaşmaya karar verdim. Beşinci Caddeye St. Patrick'in önüne çektim, katedralin etrafında kaynayan gürültülü taşıtların telaşına ve koşuşturmasına baktım ve gülümsedim. Bu şehir birçok ayaklanma, karartma atlatmış, 9/11 'i ve Belediye Başkanı Dinkins'i görmüştü, şimdi de bu olay, diye geçirdim aklımdan katedralin merdivenlerinden yukarı tırmanırken.</p>

  <p class="calibre10">Kilise tadilat için halka kapalıydı. Kapıda karargah kurmuş bekleyen Midtown Kuzey polisleri rozetimi gösterince kenara çekildiler.</p>

  <p class="calibre10">Orta koridorda yürüdüm ve ön sıraya oturmadan önce diz çöküp dua ettim.</p>

  <p class="calibre10">Orada oturup heybetli, sade ve boş kiliseye baktım. Bu aşamada kiliselerden bıkmış olduğumu düşünebilirsiniz, fakat bir nedenden dolayı, orada mum kokulu karanlıkta oturmak beni çok rahatlatmıştı. Kendimi tuhaf bir şekilde teselli bulmuş hissediyordum.</p>

  <p class="calibre10">Regis Lisesinden mezuniyetim burada olmuştu. Yunanca ve Latince'de ne kadar kötü olduğumu hatırlayınca aptal aptal gülümsedim. Öğretmenliğimizi yapan Cizvit papazlarından öğrendiğim şeylerden birisi, belki de tek öğrendiğim, neden üzerinde dikkatle durmalarıydı. Arada sırada tanrı vergisi mantığımızı kullanarak olayların temeline inmemizin ne kadar gerekli olduğu üzerine vaaz verirlerdi. Sanırım Manhattan Kolejine devam ettiğimde, Bronx yakınlarında küçük, çok iyi bir okuldur, ana dal olarak felsefeyi seçmiş olmamın nedeni budur. Dedektif olmamın altında yatan ana neden de öyle. Gerçeğe ulaşmam lazım.</p>

  <p class="calibre10">Gözlerimi ana sunağa diktim, elimizdeki vakayı düşündüm.</p>

  <p class="calibre10">Ne zaman, nerede, ne, neden ve nasılı biliyordum. Geriye kalan tek şey kimdi.</p>

  <p class="calibre10">Bunu kim yapmış olabilirdi? Bu derece bir mükemmelliğe ve zalimliğe kim muktedirdi? Öncelikle, iradesi çok güçlü birisi olmalı, diye karar verdim; bencil bir amaç için aşırı bir şiddete başvurmaktan çekinmeyen birisi.</p>

  <p class="calibre10">Kuşatma sırasında beş kişiyi öldürmüşlerdi. Bir ESU memuru ve bir FBI ajanı tüneldeki karşılıklı ateşte vurulmuştu. Bir rahip kafasından "kazayla" vurulmuştu, ya da Jack öyle iddia ediyordu. John Rooney doğrudan yapılan bir atışla idam edilmişti. Bu olaya tanık olan rehinelerin ifadeleri de bunu doğruluyordu.</p>

  <p class="calibre10">Son olarak, belediye başkanını düşündüm. Andrew Thurman 'ı neden bıçaklayarak öldürmüşlerdi? Kollarındaki sigara yanıkları, adamın aynı zamanda işkence gördüğünü gösteriyordu. Bu adamlar kesinlikle çok becerikliydiler.. Neden belediye başkanı için öldürme yöntemlerini değiştirmişlerdi? Bir adamı vurmak, ne kadar nahoş olursa olsun, bıçaklamaktan daha iyi görünüyordu, değil mi? Belediye başkanına karşı kişisel bir nefret duymalarının nedeni neydi?</p>

  <p class="calibre10">Ellerimi önümdeki cilalı ahşaba yerleştirdim ve tırabzanları sertçe sıktım.</p>

  <p class="calibre10">Bunun bir nedeni vardı. Ve ne olduğunu bilmiyordum. Henüz.</p>

  <p class="calibre10">Çıkmadan önce Lady Şapelindeki adak mumu dizisinin önünde bir süre durdum. Burada can verenler için birer mum yaktım, bir tane de karım için. Bağış kutusuna düşen banknotlar sessizlikte bir sürtünme sesi çıkardılar.</p>

  <p class="calibre10">Melek kanatları, diye düşündüm, bir gözyaşını bastırırken. Kadife sıraya dizimi koyarak kamburlaştım, sıkıca kapalı ellerime başımı dayadım ve gözlerimi kapattım.</p>

  <p class="calibre10">Sevgili Maeve, diye dua ettim. Seni seviyorum. Seni çok özlüyorum.</p>

  <p class="calibre10">Hâla Lonnie'den parmak izleriyle ilgili haber bekliyordum ve masama döndüğümde daha aramamıştı. Kendime bir fincan kahve koydum ve beklerken bakışlarımı pencereden dışarı, Doğu Harlem'e çevirdim.</p>

  <p class="calibre10">Mıntıkanın hemen sağ karşısındaki boş bir arsada çocuklar atılmış Noel ağaçlarını yakmışlardı, kömür olmuş gövdeleri siyah kemik yığınını andırıyordu.</p>

  <p class="calibre10">Hâlâ araştırılması gereken bir sürü şey vardı. Rehinecilerin arkalarında bıraktıkları silahların markalarını biliyorduk, bundan pekâlâ bir şeyler çıkabilirdi. Kurşun delikleri ve kovanlar bulmuştuk. Ayrıca plastik kurşun atan yarım düzine silah. Bunlar bana göre ilginç ayrıntılardı. Kalabalık kontrol silahlan getirmeyi akıl edebilmişlerdi. Hava tanklarını nehre tam olarak nasıl sakladıklarını daha hâlâ bilmiyorduk. Aslında çok da önemli değildi.</p>

  <p class="calibre10">İki saat sonra masamdaki telefon çaldığında iyice rehine sorgulama tutanaklarına gömülmüştüm.</p>

  <p class="calibre10">"Üzgünüm Mike." dedi Lonnie hayal kırıklığı içerisinde. "Hiçbir şey işe yaramıyor. Parmak izlerinde bir şey bulamadım. Ölü adamın sabıka kaydı yok."</p>

  <p class="calibre10">Ahizeyi yerine koyarken, kulaklıktaki ufak siyah deliklere gözüm takıldı, Jack'in ukala kahkahasını duymuştum sanki.</p>

  <p class="calibre10">sooa</p>

  <p class="calibre10">Ertesi sabah işe geldiğimde masamdaki telefon çalıyordu.</p>

  <p class="calibre10">Açtığımda tanıdık bir ses duydum, ama bu kesinlikle beklediğim kişi değildi.</p>

  <p class="calibre10">"Merhaba, ben Times'dan Cathy Calvin. Dedektif Bennett'le konuşabilir miyim?"</p>

  <p class="calibre10">Ona bir bahaneyle savuşturmamak için kendimle savaştım. No hable ingles<a id="filepos519539"></a><sup class="calibre11"><small class="calibre12"><a href="../Text/Yanlis_Bir_Adim_split_008.html#filepos571777"><span class="calibre13">{15}</span></a></small></sup>, ya da telefonu suratına kapatabilirdim.</p>

  <p class="calibre10">"Adam kaçırma olayıyla ilgili." dedi.</p>

  <p class="calibre10">"Ben Bennett. Oyun oynamaktan sıkıldım, Calvin." diye cevap verdim, ters ters. "Özellikle de seninle."</p>

  <p class="calibre10">"Mike." dedi gazeteci canlı bir sesle. "Yaptığım haber için özür dilememe izin ver. Durum nasıldı biliyorsun. Editörüm ensemde boza pişiriyordu... neler söylüyorum ben? Mazeretim yok. Gerçekten çuvalladım, ve üzgünüm, ve sana bir iyilik borçluyum. Gerçekten. Şunu on yapalım, olur mu? Karını kaybettiğini duydum. Sana ve çocuklarına içtenlikle başsağlığı diliyorum."</p>

  <p class="calibre10">"Neyse, en azından kendini biliyorsun." dedim.</p>

  <p class="calibre10">Bekledim, acaba Times muhabiri benimle oyun mu oynuyordu? Sesi içten geliyordu, ama tereddüt ediyordum, etmem de gerekirdi. Beni ve bölümümü aptal durumuna düşürmüştü. Ama yine de Times'dan bir muhabirin bana bir iyilik borçlu olması kesinlikle işe yarayabilirdi.</p>

  <p class="calibre10">"Özrümü kabul et Mike." diye tekrar şansını denedi Calvin. "Kendimi tam bir aptal gibi hissediyorum."</p>

  <p class="calibre10">"Eninde sonunda arkadaş olacağımızı biliyorum." dedi Calvin çabucak. "Aramamın nedeni şu, şöhret kurbanlarla röportaj yapıyordum. Şey, söylemem lazım, berbat gidiyor, çünkü adamların avukatlarını ve ajanslarını aşamıyorum. Ama sivil haklar savunucusu Peder Solstice'le konuştum ve bana ne söyledi biliyor musun?"</p>

  <p class="calibre10">Irkçılığı kullanan bu politikacı yarısı temelde bir tek özelliğiyle meşhurdu, biliyordum. Polislerden nefret etmesiyle.</p>

  <p class="calibre10">"Sabırsızlanıyorum." dedim.</p>

  <p class="calibre10">"Adam kaçıranların polis olduklarını düşünüyor." diye sürdürdü Calvin. "Seni aramak ve haber vermek istedim. Bu saçmalığı basmayı reddettiğimi de belirteyim. Tamam mı? Gördün mü, o kadar da kötü birisi değilim."</p>

  <p class="calibre10">"Pekâlâ," dedim, "aradığın için teşekkür ederim."</p>

  <p class="calibre10">Telefonu kapadıktan sonra, sandalyemde arkama yaslandım ve Solstice'in suçlamalarını düşündüm. Tartışma ortamı yaratmakla tanınmakla birlikte, adam iddialarını desteklemek ve dikkatleri üzerine çekmek için -ne kadar abartılı olursa olsun- bir şeye ihtiyaç duyacağım bilecek kadar aklı başında birisiydi. Öyleyse, Solstice ne biliyordu? Bildiği önemli miydi? Bir şekilde bu olaya karışmış mıydı?</p>

  <p class="calibre10">Calvin'i geri aradım ve ondan rahibin numarasını aldım.</p>

  <p class="calibre10">Solstice ilk çalışta açtı.</p>

  <p class="calibre10">"Merhaba Peder. Ben NYPD'den Dedektif Michael Bennett. Katedraldeki adam kaçırma olayını araştırıyorum. Duyduğuma göre olaya ilişkin bir fikriniz varmış. Duymak isterim."</p>

  <p class="calibre10">"Ha!" dedi Solstice hiddetle. "Fikrim umurunuzdaydı sanki. Ne yaptığınızı biliyorum. Neyin peşinde olduğunuzu. Başladı işte."</p>

  <p class="calibre10">"Neyi başlattığımı düşünüyorsunuz Peder?"</p>

  <p class="calibre10">"Siz serseriler nede iyiyseniz onu. Örtbas etme. Gerçeği hasıraltı ediyorsunuz. Dinle, biliyorum, ben oradaydım. Polisleri de tanırım. Sadece sizin gibi profesyoneller bizimle böyle baş edebilirdi. Ah, tabi, sonra da bütün suçlular güzelce kaçıverirler. Bahse girerim, neredeyse yakalayacaktınız. Bu işi siz polisler yaptınız ve şimdi de örtbas ediyorsunuz. Her zamanki gibi."</p>

  <p class="calibre10">Bu doğru olabilir miydi? İnanması güçtü.</p>

  <p class="calibre10">Ama Solstice iki ciddi soruyu gündeme getirmişti: Rehineciler kuşatma taktikleri konusunda bu kadar şeyi nasıl biliyorlardı? Ve bir sonraki adımda ne yapacağımızı hep nasıl bilmişlerdi?</p>

  <p class="calibre10">Bronx'daki Rikers Adasında on hapishane vardır ve bunlar on yedi bin kadar mahkûma ev sahipliği yapmaktadır. Rikers, okulları, klinikleri, atletizm sahaları, küçük kiliseleri ve camileri, manavları, berber dükkânları, bir otobüs garı ve hatta bir araba yıkama yeriyle küçük bir kasaba gibidir.</p>

  <p class="calibre10">Ertesi sabah erkenden oraya vardığımda, umutluydum. Gece aklıma bir fikir gelmişti ve şimdi de onu uygulama fırsatı bulmuştum.</p>

  <p class="calibre10">Sekizi biraz geçe, hapishaneyi ziyarete gelenlerin yanlarındaki ilaçlan ve silahları endişe etmeden bırakabilecekleri emanet kutusunun yanından geçtim. Yanımda ikisi de yoktu, o yüzden içeri girdim ve Rikers Merkez Tecrit Cezaevi, diğer adıyla "Delik"deki, bir görevli küçük bir görüşme odasına kadar bana eşlik etti.</p>

  <p class="calibre10">Rikers'da hapis yatanların dörtte birine yakını beş yüz dolar ya da daha az kefaletleri yatırmaya gücü yetmeyen fakir insanlardı, ama ben daha çok zorlu vakalarla ilgileniyordum. Sonraki dört saatte, o odada oturdum ve onlarca mahkûmla görüştüm.</p>

  <p class="calibre10">Onlara, Jack'in pazarlık sırasında kaydedilen sesinden seçilmiş parçalan dinlettim. Belki birisi "Jack'i" Rikers'da önceki kalışlarından ya da New York civarındaki diğer hapishanelerden tanıyabilirdi.</p>

  <p class="calibre10">Ama Angelo tanımıyordu, her zaman kavga etmeye hazır bir boksöre benzeyen, omuzları abartılı geniş bir soyguncu.</p>

  <p class="calibre10">Hector da öyle, sağ gözünün kenarında iki gözyaşı damlası dövmesi olan bir çete üyesi, yirmi bir yıllık yaşamında şu ana kadar iki kişiyi öldürdüğünü temsil ediyorlardı.</p>

  <p class="calibre10">J.T de -ciddi uyuşturucu sorunu olan Westchester'dan beyaz bir cani, adam haplar ve ilaçlar konusunda ayaklı tıp ders kitabı gibiydi.</p>

  <p class="calibre10">Ya da Harlem'deki 131. Caddeden, tek gözü donuk, sakin yüzlü, dudağının altında ufak bir sakal olan ve Rikers'da cürümden yatan Jesse.</p>

  <p class="calibre10">Aslında, o havasız görüşme odasında beni görmeye gelen yetmiş dokuz mahkûmdan hiç birisinde işime yarayacak bir şey yoktu. Ne kadar iç karartıcı değil mi?</p>

  <p class="calibre10">Ta ki sekseninci ziyaretçime kadar, Tremaine, sıska "yaşlıca" bir adam, kırk yaşlarında olabilirdi, ama en azından elli gösteriyordu. Bu sesi -Jack'in sesini- daha önce duymuş olabileceğini söyledi. "Emin değilim, ama belki.'''</p>

  <p class="calibre10">Rikers'dan dönerken, One Police Plazalyı aradım ve Lonnie'ye ölü haydutun parmak izini şehir, eyalet ve ulusal polis güçlerinde görevli memurların kayıtlarıyla karşılaştırmasını istedim.</p>

  <p class="calibre10">Bir saat sonra ofısimdeki faksın telefonu çaldı. Ön sayfadan arayanın, sonuçlarla birlikte Lonnie olduğu anlaşılıyordu.</p>

  <p class="calibre10">İkinci sayfa makineden mırıldanarak çıkana kadar bir ay geçti sanki.</p>

  <p class="calibre10">Sayfayı yavaşça kaldırdım, mürekkebi bulaştırmamaya çalışarak.</p>

  <p class="calibre10">Gözlerimi ölen rehinecinin gülümseyen kimlik resminden ziyade, alt yazıdaki bilgiden aAıramıyordum.</p>

  <p class="calibre10">Mide bulandırıcı bir suçluluk duygusuyla birlikte, şaşkınlık mideme pil asidi gibi doldu.</p>

  <p class="calibre10">İnanılmaz, diye düşündüm.</p>

  <p class="calibre10">Cep telefonumu çıkardım ve çabuk arama tuşuna basıp Komutan Will Matthews'u aradım. "Ben Bennett." dedim, hattın ucunda sesini duyduğumda. "Sanırım adamları bulduk."</p>

  <p class="calibre10">Şehirden çıkarken kar yağmaya başladı, Saw Mill River Parkway üzerinde hızla kuzeye doğru yol alıyorduk. Ben ve FBI sedanları, NYPD ESU devriye arabalarından oluşan bir konvoy Harlem Nehrini geçmiştik ve şu anda, Westchester ormanındaydık, ama büyükannenin evini ziyarete gitmiyorduk.</p>

  <p class="calibre10">Pleasantville çıkışından saptık ve Hudson'a doğru batıya devam ettik. En aşağıda, rüzgârın süpürdüğü nehrin kıyısında, dikenli tellerle döşenmiş yüksek, haşin gri duvarların önünde durduk. Kayaların üstüne, güneşin soldurduğu, zar zor okunan bir yazı çivilenmişti.</p>

  <p class="calibre10">SİNG SİNG DEVLET HAPİSHANESİ, yazıyordu.</p>

  <p class="calibre10">Yok, kesinlikle büyükannenin evi değil, diye düşündüm. Devlet babanın misafirhanesi.</p>

  <p class="calibre10">Kötü şöhretiyle tanınan Sing Sing.</p>

  <p class="calibre10">Nehrin yukarısında.</p>

  <p class="calibre10">Arabadan inip hapishane duvarlarının önünde durduğumda havada belirgin bir soğuk vardı. Soğuk bu yerin kendisinden kaynaklanıyordu sanki. Silahlı bir muhafız, dikenli tellerin yukarısındaki minik bir hava kontrol kulesine benzeyen bir bölümden benim olduğum tarafa doğru güneş gözlüklerini salladığında, hava biraz daha soğumuş gibiydi. Omzuna çapraz astığı MI6'nın namlusu kilometrelerce uzaklıktaki tek parlayan cisim gibi görünüyordu.</p>

  <p class="calibre10">Bütün bu zaman boyunca, bizler rehinecileri parmaklıkların arkasına göndermeye çalışırken, diye düşündüm, maksimum güvenlik ünitesinin çakıl döşeli park yerinden uzaklara bakarken. Adamların zaten içeride oldukları kimin aklına gelirdi.</p>

  <p class="calibre10">Arabada ölen rehinecinin parmak izi Jose Alvarez'e aitti; altı ay öncesine kadar Sing Sing Hapishanesi'nde çalışan bir gardiyana.</p>

  <p class="calibre10">Hapishane müdürünün ofisine açılan bir telefon, üç-on bir nöbetindeki on iki adamın, adam kaçırma haftasında hastalığı bahane ederek işe gelmediğini ortaya çıkarmıştı.</p>

  <p class="calibre10">Birdenbire birçok şey anlam ifade etmeye başlamıştı. Gözyaşı gazı, plastik kurşunlar ve kelepçeler, yarı askeri terminolojiyle karışık sokak argosu. Cevap orada gözümüzün önündeydi, ama ancak Peder Solstice'in şüpheleri ve Rikers'daki Tremaine Jefferson adındaki bir mahkûmun hafızası bir araya gelince ortaya çıkmıştı.</p>

  <p class="calibre10">Hapishane gardiyanlar da profesyonel anlamda, polisler kadar kalabalıklarla baş etmeyi, insanları zaptetmeyi bilirler; ve etkili bir şekilde şiddet uygulayabilirler.</p>

  <p class="calibre10">"Hazır mısın Mike?" diye sordu Steve Reno, bir düzine ESU SWAT polisinin önüne geçerken.</p>

  <p class="calibre10">"Bu sabah St.Pat'e girdiğim andan beri hazırım."</p>

  <p class="calibre10">Şüphelilerimiz hapishanenin içinde, görev başındaydılar. Onları tutuklamak için içeri girmemiz, canavarın kamına inmemiz gerekiyordu. Hapishaneler polislerin bulunmaktan en az hoşlandığı yerlerdendir, buna rağmen içeri girmeye can atıyordum. Özellikle Jack'in ukala diliyle suratını eşleştirmek için sabırsızlanıyordum. İyice havaya girmiştim, heyecandan yerimde duramıyordum.</p>

  <p class="calibre10">Çalkantılı sulara vuran rüzgâr jilet gibi kesiyordu, ama ben gülümsüyordum. "Gidip şu Jack'le tanışalım bakalım." dedim.</p>

  <p class="calibre10">Yalnızca Sing Sing'in ana girişine ulaşmak için bile, üstü dikenli telle çevrilmiş bir yaya köprüsünden geçmemiz gerekti. Hiç birimiz bundan hoşlanmasak da, maksimum güvenlik ünitelerine hiçbir şekilde silahla girilmediğinden, bir düzine polis ve büro ajanı, içeri girmeden önce silah deposunun penceresinden silahlarımızı teslim etmek zorunda kaldık.</p>

  <p class="calibre10">"Hastalık numarasını çeken adamlar yoklama odasında toplandılar bile." dedi hapishane müdürü Clark, bizler ofisinin açıldığı kasvetli koridora vardığımızda.</p>

  <p class="calibre10">Biz toplanma salonuna giden bir kat merdivenden inerken hapishane müdürü Clark'ın telsizinden acilmiş izlenimi veren bağrışmalar geldi. Müdür kulak verdi.</p>

  <p class="calibre10">"Nedir?" dedim.</p>

  <p class="calibre10">"A-Blok." dedi müdür. "Bir şeyler oluyor. Bir sürü bağrış çağrış var en azından. Muhtemelen önemli bir şey değildir. Misafirlerimiz servisten durmadan yakınırlar."</p>

  <p class="calibre10">"O vardiyadaki tüm adamların salonda olduğuna emin misiniz?" diye sordum, toplanma odasının ızgara pencereli kapısına yaklaşırken.</p>

  <p class="calibre10">Hapishane müdürü telli camdan içeri, gergin gözüken gardiyanlara dikkatle baktı.</p>

  <p class="calibre10">"Öyle sanıyorum. Bir saniye. Hayır." dedi müdür. "Çavuş Rhoes ve Çavuş Williams. İki vardiya şefi. Onlar daha gelmemişler. Hangi cehennemde bu adamlar? "</p>

  <p class="calibre10">Vardiya şefleri, diye düşündüm. Bence elebaşları onlar olabilirlerdi. Müdürün biraz önce telsizden aldığı mesaj geldi aklıma.</p>

  <p class="calibre10">"Tahmin edeyim," dedim, "vardiya şefleri A-Blok'ta mı görev yapıyorlar?"</p>

  <p class="calibre10">Clark başıyla onayladı. "En büyük maksimum güvenlik binamız." dedi.</p>

  <p class="calibre10">"Oraya girmek zorundayız." dedim. "Hemen."</p>

  <p class="calibre10">Soruşturmanın kendisi gibi, Sing Sing'de de her şey zorlukla ilerliyordu sanki. Hapishane müdürü Clark ve en güvendiği yarım düzine gardiyanın peşinde, sayısız beton basamaktan çıktıktan ve birkaç tecrit edilmiş, boyası dökülmüş koridordan geçtikten sonra ancak, demir parmaklıklı bir kapıya açılan çelik bir kapıya varabildik.</p>

  <p class="calibre10">Kapının düğmesine sert bir şekilde basıldı ve boş odanın içerisinde, silah horozunun çekilmesine benzer bir ses yankılandı. Ardından kapılar ardına kadar açıldı.</p>

  <p class="calibre10">Devasa, çok katlı hücre bloğundan geçerken hapishane seslerinin göğüs kafesime vurmasını hissedebiliyordum. Telsizler, bağıran mahkûmlar, demirin demir üzerinde durmadan sertçe ve gürleyerek yankılanması. Dipsiz metal bir kuyudan gelen işkence seslerine benziyordu.</p>

  <p class="calibre10">En yakın hücrelerdeki mahkûmlar hemen ayağa kalktılar, biz yanlarından geçerken iki kat kalın parmaklıkların ardından açık saçık küfürler savurmaya başladılar. İki futbol sahası büyüklüğündeki bina boyunca, hücre parmaklıklarından oluşan çelik ormanın aralarında tutulan aynaların parlamasını görebiliyordum. Mahkûmlardan birinin kafamızdan aşağı bir şarap ve dışkı çorbası boca etmemesini diledim.</p>

  <p class="calibre10">"Yukarıda farklı koridorlara girmeden önce spor salonuna bakalım." dedi müdür, etrafımızı saran korkunç gürültüde sesini duyurmaya çalışarak.</p>

  <p class="calibre10">Bloğun karşı tarafındaki düğmeye basılarak açılan başka bir kapıdan geçtik. Ağırlık banklarında ve barfiks çekilen yerlerde kimseler yoktu. Basket sahasında da öyle. Tribünlerin arkasında da kimse saklanmamıştı. Peki hangi cehennemdeydi bu adamlar? Jack ve Küçük John gene mi elimizden kurtulmuşlardı? Nasıl oluyor da hep bir adım önümüze geçiyorlardı?</p>

  <p class="calibre10">Bizim grubun önünde A-B loğun alt katına geri dönerken, birisi arkadan beni itti. Yere düştüm! Ben avuçlarım ve dizlerim üzerinde beton zemine savrulurken, ağırlık salonunun çelik kapısı çarparak kapandı.</p>

  <p class="calibre10">Arkamı dönünce müdürün en güvendiği adamlarından ikisinin tepemde sırıttıklarını gördüm, bu sırada Steve Reno ve diğer polisler arkamızda, kapalı kaldıkları spor salonunun, kapılarına vurmaya başlamışlardı.</p>

  <p class="calibre10">Gardiyanlardan birisinin bir orangutan olduğunu fark ettim, diğeriyse kısa boylu ve tıknazdı. Aferin, Profesör Bennett. Jack ve Küçük John'un tariflerine uyuyorlardı, çünkü bu adamlar Jack ve Küçük John'du.</p>

  <p class="calibre10">Tek ve biricik Jack elinde bir cop tutuyordu. Kısacık kesilmiş kıvırcık, kahverengi saçları ve yüzünde silinmeyen küçümseme dolu bir gülümsemesi vardı. Zor bir iş için, zorlu bir adam.</p>

  <p class="calibre10">"Hey Mikey." dedi. "Uzun zamandır konuşmamış tık."</p>

  <p class="calibre10">Bu sesi nasıl tanımazdım? Tremaine Jefferson'un tanımış olmasına şaşırmamak lazımdı.</p>

  <p class="calibre10">"Neden artık beni aramıyorsun?" dedi Jack. "Hani arkadaştık?"</p>

  <p class="calibre10">"Hey Jack." dedim, pek de hissetmediğim halde yalandan cesur davranarak. "Ne komik, telefonda cüce olduğun anlaşılmıyor."</p>

  <p class="calibre10">Jack buna kıkır kıkır güldü. Adam sükûneti elden bırakmıyordu. Yardımın yolda olup olmadığından endişesi varsa bile, bunu hiç belli etmiyordu.</p>

  <p class="calibre10">"Bir hata daha yaptın Mike." dedi. "Yalnız bu seferki biraz ölümcül. İnsanın evine böyle davetsiz gelinir mi? Bizi bulabileceğinizi tahmin etmedim mi sanıyorsun? Bozuk saat bile günde iki kez doğru gösterir. Burayı o şişko Clark'ın idare ettiğini mi düşünüyorsun? Burası benim hapishanem. Benim bölgem, benim adamlarım."</p>

  <p class="calibre10">"Bitti artık Jack,." dedim.</p>

  <p class="calibre10">"Hiç katılmıyorum Mike." dedi Jack. "Bir düşünsene. Bir kaleden kaçtık. Birinden daha kaçabiliriz. Özellikle bu sefer yanımızda rehinelerimiz de var. Kahretsin, Mike, belki salıverilmen için pazarlık etmene bile izin verebilirim. Nasıl ama?"</p>

  <p class="calibre10">"Harika." dedim, geriye doğru yarım bir adım atarken. Ayağım kapının düz, sert çeliğine takıldı. Kaçacak bir yer yoktu.</p>

  <p class="calibre10">Silaha en yakın şey, hapishane müdürünün verdiği ağır telsizdi. Küçük John copunu insanı hasta eden bir gülümsemeyle çekerken, ben de telsizi kaldırdım. Adamda ancak bir kımıl zararlısı kadar sevimli bir yüz vardı.</p>

  <p class="calibre10">"Neden bunu biraz konuşmuyoruz?" dedim gerilerken, ardından da telsizi savurdum. Roger Clemens görse gurur duyardı. Telsiz ve Küçük John'un suratı aynı anda patladı. Bir çığlık attı; ardından Jack'le birlikte üzerime geldiler ve anında ayaklarım yerden kesildi.</p>

  <p class="calibre10">"Hay Allah, Mike!" diye bağırdı Jack suratıma. Derken ikisi birden beni yüzüstü yere fırlattılar.</p>

  <p class="calibre10">Daha önce mahkûmların gürültü çıkardıklarını düşünmüştüm, meğerse sadece ısınıyorlarmış. Beton zemin üzerinde Jack ve Küçük John'la güreşmeye kalkıştığımda, hücre bloğunun beton iskeletinden gelen haykırışlar, hangarın içinden havalanan bir jumbo jeti andırıyordu.</p>

  <p class="calibre10">Sonra üst sıralardan her türlü nesne yapmaya başladı: çeşitli sıvılar, ıslak kâğıtlar, dergiler ve bir ordu yanan tuvalet kâğıdı. Korktuğum başıma gelmiş olabilir miydi?</p>

  <p class="calibre10">Jack copu kafamın arkasına indirince, dizlerimin üstüne çöktüm. Bilincim radyonun bir iyi bir kötü çekmesi gibi gidip geliyordu. Küçük John göğsümün üstüne oturduğunda artık kıpırdayamadım ve gözüm kararmaya başladı.</p>

  <p class="calibre10">Bir çığlık attım ve tüm gücümle yeri itip kalkmaya çalıştım.</p>

  <p class="calibre10">Çocuklarımı düşündüm, onları şu anda bırakamazdım. Kimsesiz kalmalarına izin veremezdim. Bunun olmasına müsaade etmeyecektim. Küçük John üstümden yuvarlanıp kaburgalarımı tekmelemeye başladığında, neredeyse dizlerimin üstüne kalkmıştım.</p>

  <p class="calibre10">Tekrar yere düştüm, nefesim kesildi; ardından Küçük John'un çelik ayak parmaklan karın boşluğumu öptü. Acaba, diye düşündüm boş boş, tepemde copu hazırlayan Jack dünyadan ayrılırken gördüğüm son manzara mı olacaktı?</p>

  <p class="calibre10">Sonra tamamen beklenmedik bir şey oldu -Jack'in arkasındaki parmaklıklardan yılan gibi bir kol uzandı.</p>

  <p class="calibre10">Kol o kadar kocamandı ki, parmaklıkların arasından zar zor sığıyordu ve üzerinde o kadar çok dövme vardı ki, adam şal desenli bir gömlek giymiş gibi görünüyordu. Devasa bir el, Jack'in üniformasının yakasına dolandı. Jack'in kafası, tekrar tekrar parmaklıklara çarparken gonga benzer bir ses çıkıyordu.</p>

  <p class="calibre10">"Hoşuna gitti mi gardiyan?" diye sordu mahkûm, Jack'in kafatasını art arda hücresinin parmaklıklarına vururken. "Hoşuna gitti mi, seni acımasız pislik? Bu nasıl peki?"</p>

  <p class="calibre10">Küçük John, Jack'e yardım etmek için üstümden kalkınca, ben de hırıltılar çıkararak, ayağa kalkmayı başardım. Jack'in düşürdüğü cop beton zeminde duruyordu. Eğildim, copu elime aldım ve omzumun üstüne kaldırdım.</p>

  <p class="calibre10">Güney Bronx'un Hunt's Point semtinde ilk devriye görevimi yaptığım zamanlardan bu yana, elime cop almamıştım. O soğuk, uzun gecelerde copumla alıştırma yaparak uyanık kalırdım, onu tekrar tekrar savururdum ta ki soğuk havanın içinde ıslık çalana kadar.</p>

  <p class="calibre10">Cop gene ıslık çaldı ve sanırım bu da bisiklete binmek gibi bir şey, çünkü iki elle ilk savurmamda Küçük John'un sol dizi balsa ağacı gibi çatırdadı.</p>

  <p class="calibre10">Hemen geri adım atmam gerekti çünkü koca adam inledi, tek ayağı üstünde beklenmedik şekilde hızlı hopladı ve üzerime doğru geldi. Geniş açık, patlak gözlerinde öfke vardı, çarpılmış, haykıran ağzından tükürükler saçıyordu.</p>

  <p class="calibre10">Tüm gücümle copu çenesine doğru savurdum. Eğildi, ama az ve geç eğilmişti. Cop şakaklarında kırıldı. Parçalanmış tahtadan yarım saniye önce yere çarptı.</p>

  <p class="calibre10">Ben, koca gardiyanın kanayan, bilinçsiz bedeninin etrafından sendelerken, mahkûmlar da nefret dolu bir neşeyle bağrışıyorlardı. Jack'i azman elleriyle boğmakta olan mahkûma doğru bir adım attığımda öfke dolu sesler, şiddetli bir mantrtiya ulaştı. Jack'in suratı morarmaya başlamıştı.</p>

  <p class="calibre10">Yerdeki öbür copu aldım. Kendimi olacaklara hazırladım.</p>

  <p class="calibre10">"Öldür, öldür, öldür!" diye bağırdı mahkûmlar hep bir ağızdan.</p>

  <p class="calibre10">Kabul etmem lazım, çok cazip bir öneriydi. Copu tüm gücümle savurdum.</p>

  <p class="calibre10">Ama Jack'e vurmadım.</p>

  <p class="calibre10">Boğazından yaşamı sıkıp çıkarmaya çok yaklaşmış olan dövmeli ele vurdum. Mahkûm acı acı uluyarak ellerini açtı ve bilinçsizce yere yığılan Jack'i bıraktı.</p>

  <p class="calibre10">"Hey, bir şey değil ahbap." dedi parmaklıkların arkasındaki kaslı mahkûm, sesi kırgın çıkıyordu. Yaralı eliyle ilgilenmeye koyuldu.</p>

  <p class="calibre10">"Kusura bakma Charlie." dedim, mahkumların fırlattığı nesnelerin yaylım ateşi altında. Jack'i sürükleyerek spor salonunun kilitli kapısına doğru götürürken. "Ölürse adamı tutuklayamam."</p>

  <p class="calibre10">Ama ağzına okkalı bir tekme savurabilirim. Eski günlerin hatırına, Jacko. Bilirsin, çok yakın dostuz.</p>

  <p class="calibre10">Ve öyle de yaptım -tek tekme- mahkûmlar çılgına döndü.</p>

  <p class="calibre10">Elbette her şey bu kadar kolay olmayabilirdi.</p>

  <p class="calibre10">İki gerçek vardiya şefini, Rhodes ve Williams'ı, A- Bloktaki hücrelerden birinde elleri kelepçeli bir halde buldular.</p>

  <p class="calibre10">Sonradan anlaşıldığına göre, "Jack" ve "Küçük John" gerçek isimleri Rocco Milton ve Kenny Robard'dı, vardiya denetçisi oldukları için hapishane müdürüyle yakındılar ve bizim geldiğimizi haber almışlardı. Onlar da hastalık izni almış olmalarına rağmen, müdürü St. Patrick kuşatması ile hiçbir ilgileri olmadığına ikna etmişlerdi. Sonra da iki masum şefi pusuya düşürüp - adamlar hastalık izni kullanmışlardı, ama adam kaçırmayla bir ilgileri yoktu- şüpheleri başka yöne çekmek ve bizi mahkûmların arasına sokmak için hücrelerden birisinde sakladılar, böylece bir oyun çevirebileceklerdi - müdürün bize söylediğine göre, Mihon ve Robard'ın mahkûmlar arasında birçok bağlantısı vardı, o yüzden bir sonraki hamlelerinin ne olduğunu tahmin etmek çok güçtü. Bir isyan, başka rehineler, kitlesel bir firar.</p>

  <p class="calibre10">Sing Sing'in otoparkında Rocco "Jack" Milton'a haklarım okudum. Hem zevk hem iş için ve bunu, özellikle Steve Reno ve adamlarının tam önünde yaptım, sonra da Jack'i benim devriye arabasının arka koltuğuna tıktım.</p>

  <p class="calibre10">Reno kalan şüphelilerle dolu bir emniyet arabasıyla yola çıktı. Kenny "Küçük John" Robard çatlak bir kafatasıyla hastaneye doğru yola koyulmuştu. Acil Servis Elemanları inşallah uzun yolu tercih etmişlerdir diye düşündüm, elimde olmadan.</p>

  <p class="calibre10">Dışarıda bir süre durdum, elimi nasıl oynayacağımı kestirmeye çalıştım. Direksiyona geçip Jack'i New York Şehrine geri götürmeden önce, arabamın bagajından bir şey aldım.</p>

  <p class="calibre10">Komik gelecek ama birçok suçlu size yaptıklarını anlatmak için can atar. Ve kendileriyle ne kadar gurur duyuyorlarsa, pis ayrıntıları vermeyi de o kadar çok severler. Jack'in kendisinden pek hoşnut olduğuna dair bir his vardı içimde.</p>

  <p class="calibre10">Manhattan'a dönüş yolculuğumuzun ilk başlarında sessiz kaldım ve Jack'in rahatsızlığının artmasına izin verdim. "Rahat mısın arkada?" diye sordum yalnızca. "Sıcaklık iyi mi?"</p>

  <p class="calibre10">"Biliyor musun?" dedi Jack sonunda. "Doksan beş yazında Rickers'da dört gardiyan rehin alınmıştı? Biliyor muydun, Bennett?"</p>

  <p class="calibre10">Arkamdaki ızgaranın arasından ona bir göz attım.</p>

  <p class="calibre10">"Öyle mi?" dedim.</p>

  <p class="calibre10">"Yalnızca ikimiz kurtulduk."</p>

  <p class="calibre10">"Sen ve Küçük John?"</p>

  <p class="calibre10">"Doğru tahmin, her zamanki gibi Mike." dedi Jack. ''Var Mısın, Yok Musun'a katılmayı düşündün mü hiç? Söylemeye gerek yok, birkaç gardiyan kimsenin umurunda olmadı, özellikle de belediye başkanının."</p>

  <p class="calibre10">"Demek o yüzden belediye başkanım öldürdünüz? Bıçakladınız? Sigarayla yaktınız?"</p>

  <p class="calibre10">Jack ağır ağır çenesini kaşıdı. "Aramızda kalsın, tamam mı?" "Söylemeye bile gerek yok." dedim, ona gülümseyerek.</p>

  <p class="calibre10">"İnanmazsın." dedi. "Ellerine düştüğümüz hayvanlar, arkadaşlarımdan bir tanesini tereyağı bıçağıyla kör ettiler ve kollarımızda sigara söndürdüler. İşe bakın, çok sayın belediye başkam mahkûmlarla pazarlık etmeyeceklerine karar verdi. Sanırım bazıları diğerlerine göre daha eşit yaratılıyor. Bilirsin, garip işte. Belediye başkanını ölü arkadaşımın cenazesinde, dul eşinin yanında da göremedim. Bu özel muamele için ya itfaiyeci ya da senin gibi bir aynasız olmak gerekiyor, herhalde."</p>

  <p class="calibre10">Bir tepki vermeden başımı salladım. Jack'in konuşmaya devam etmesini istiyordum, zaten o da konuşmaktan memnundu.</p>

  <p class="calibre10">"Belediye travma sonrası maluliyet talebimi üçüncü kez reddedince, canı cehenneme dedim, benden buraya kadar. Ya büyük bir numara çekecektim, ya da o yolda ölecektim. St. Patrick fikri, bir önceki kardinal için yapılan devlet cenazesinde ek işte çalışırken, güvenlikçilik yaparken geldi aklıma. İşin içinde efsanevi Gizli Servis</p>

  <p class="calibre10">filan olduğuna göre, güvenliğin aşılmaz olduğunu düşünmüştüm, ama adamların ne kadar eften püften olduğunu anladım. Diğer beş para etmez güvenlikçiler gibi onlar da koftular, çoğu gösterişti."</p>

  <p class="calibre10">"Peki ya diğer rehineciler? Çalışma arkadaşların?" dedim. "Onları sana katılmaya nasıl ikna ettin?"</p>

  <p class="calibre10">"İkna etmek mi?" dedi Jack. "Siz New York Seçmelerini bilemem, ama gardiyanlık insanı yer bitirir. Bizler canavarın karnına düştük, üstelik oraya girmeyi hak etmek hiçbir şey yapmadık. Bunlara bir de boktan ödemeleri, tavana vuran boşanma ve intihar oranlarını, patronların çıkardığı güçlükleri ekle, felaketin yazılı tarifi elinde demektir."</p>

  <p class="calibre10">"Çok üzücü." dedim. "Ama başkanın eşini, belediye başkanını, bir rahibi ve John Rooney'i biraz gergin olduğun için öldürmek? Yargıcı buna ikna etmek çok kolay olmayabilir."</p>

  <p class="calibre10">Jack beni duymuşa benzemiyordu. Gözlerini dışarı yolun kenarına dikmişti. Batan güneş kıvrılan asfaltın üzerinde gölge ve ışıktan bir barkod oluşturuyordu.</p>

  <p class="calibre10">"Bunu birbirimiz için yaptık." dedi sessizce. "Durma, hapse geri tık bizi. Bir önemi yok. Son on beş senedir oradayım zaten. Gardiyanlar da tıpkı mahkûmlar gibi ömür boyu hapis yatarlar, tek fark sekiz saatlik vardiyalar halinde olması."</p>

  <p class="calibre10">"Ömür boyu hapis yatarım diye endişe ediyorsan, sana iyi haberlerim var." dedim</p>

  <p class="calibre10">polis katiline, rüzgârlığımın cebinde kaydetmekte olan kaseti kapatırken.</p>

  <p class="calibre10">"Ölüm cezası aldığını görmek için elimden gelen her şeyi yapacağım Jack."</p>

  <p class="calibre10">Bronx'un zengin Riverdale mahallesindeki Delafıeld Caddesinde küçük bir evden bir blok aşağıda kaldırıma park ettiğimde saat sekiz olmuştu ve hava da kararmıştı. Burası mantık yürütmeyi, çözümleme yapmayı ve daha iyi bir insan olmayı öğrendiğim Manhattan Kolejinden yalnızca birkaç blok ötedeydi.</p>

  <p class="calibre10">Planımızı beş dakika önce, iki blok ilerideki Food Emporium'in park yerinde kurulu bir oyun sahasında netleştirmiştik. Steve Reno ve adamları çoktan mahalleye konuşlanmışlardı. Evin etrafı sarılmış, görüntü ve ses kaydı için tesisat döşenmişti.</p>

  <p class="calibre10">Çöpün son ve en pis kokan kısmını kaldırma zamanıydı.</p>

  <p class="calibre10">İçerideki adamları. Jack'in deyişiyle "Titiz. "</p>

  <p class="calibre10">Arka bahçenin duvarı üzerine tüneyen nişancılarımızdan birisine göre, şüpheli şu anda giriş katta ailesiyle yediği yemeği bitiriyordu. Güzel bir dana kaburga, yanında bütün ıvır zıvırıyla -sosu, püresi, beyaz kuşkonmaz, diye rapor verdi nişancı.</p>

  <p class="calibre10">"Güneyden bir araba yaklaşıyor," dedim telsize, mavi bir Lincoln yanımdan geçerken. Hedefin evi önünde yavaşlamadan önce yan penceresinde havalimanı taksi levhasını gördüm.</p>

  <p class="calibre10">"Adamımız gezmeye çıkmaya hazırlanıyor anlaşılan." dedim. "Evin içinde nerede şu anda?"</p>

  <p class="calibre10">"Biraz önce yukarı çıktı." dedi nişancı.</p>

  <p class="calibre10">"Ne yapıyor orada?" dedim.</p>

  <p class="calibre10">"Ellerini yıkıyor." dedi nişancı, biraz bekledikten sonra. "Tamam. Bitirdi. Aşağı iniyor."</p>

  <p class="calibre10">"Hazır olun Steve." dedim Motorola telsizime. "Ben giriyorum." Arabamdan indim. Güzel olacaktı. Öyle umut ediyordum.</p>

  <p class="calibre10">Evin temiz, dar tuğla merdivenlerinin önünde dururken, taksi şoförüne rozetimi çabucak gösterdim ve "Kendine başka bir müşteri bul." dedim. "Bunun uçuşu biraz önce iptal oldu."</p>

  <p class="calibre10">Zili çaldım ve özenle budanmış çalıların arkasında çömeldim. Kapının yanında küçük, buzlu bir cara vardı ve holün aşağısında bir kadın ve üç çocuğun yemek masasını çok alıştırma yaptıkları belli bir beceriklilikle topladıklarını görebiliyordum.</p>

  <p class="calibre10">Galiba, sevgili babalarıyla Kosta Rika'ya davet edilmemişlerdi.</p>

  <p class="calibre10">Pencerenin önünden bir gölge geçti ve Glock'umu çektim. Ardından ön kapı usulca açıldı.</p>

  <p class="calibre10">Hantal bir yolculuk çantası ve siyah Tumi bir bavulla boğuşan Paul Martelli'nin yüzünde, havalimanı limuzininin o olmadan bloğun aşağısından yola çıktığını görünce şaşkın bir ifade belirdi. İşte o zaman ben de çalıların arkasındaki yerimden dışarı çıktım.</p>

  <p class="calibre10">"Paul, nasılsın bakalım?" dedim. "Seni burada böyle görmek ne tuhaf. Biraz önce bir arkadaşınla konuştum. Jack. Sana selam söyledi."</p>

  <p class="calibre10">FBI arabulucusunun gözlerinde korkunç bir parıltının titreşmesini izledim. Bavulu tutan sağ elini ani bir ürperti etkisine almış gibiydi, hâlâ kılıfında duran dokuz milimetreliğine en yakın olan elini.</p>

  <p class="calibre10">Hâlihazırda bacağıma dayalı tuttuğum Glok'u gösterdim - o sırada üç nişanemin lazer ışıkları da, Martelli'nin göğüs kafesinde bir tabur kızgın kırmızı arı gibi dansetmeye başlamıştı.</p>

  <p class="calibre10">"Bu çok kötü bir karar olurdu Paul." dedim. "O dokuzluga elini uzatırsan, demek istiyorum. Ama denediğini görmek isterdim doğrusu. Bir denesene, Titiz."</p>

  <p class="calibre10">"Av-av-avu-kat istiyorum." dedi Paul Martelli, yaklaşık yarım saat sonra Manhattan'da, ekip odasındaki masamın ayağına kelepçeli vaziyette otururken.</p>

  <p class="calibre10">St. Pat'in dışından hatırladığım havalı, sakin tavrı uzun bir mola vermişe benziyordu. Adamın elleri titriyordu ve mavi gömleğinin kol altlarında terden halkalar oluşmuştu. Dışarıda holde bir ordu Federal ifadesini almak için bekliyorlardı, ama benim onla işim daha bitmemişti.</p>

  <p class="calibre10">Benim için açıklığa kavuşturmasını istediğim bir şey vardı.</p>

  <p class="calibre10">Büyük bir kısmım Jack anlatmıştı zaten. Onun ve Martelli'nin Rikers Adası rehine olayından sonra nasıl çabuk arkadaş olduklarını. Sisteme karşı ortak bir nefret duygusunu paylaştıklarını nasıl keşfettiklerini; ikisinin de açması maaşlarının hak ettiklerinin çok altında olduğunu düşündüklerini.</p>

  <p class="calibre10">Martelli kuşatma sırasında içerideki adamları olmuştu. Olayın arka planında çalışan akıl hocası oydu, bizi yönlendirmişti. Konunun resmen kitabını yazmış birisi olarak, bizim vereceğimiz tepkileri önceden biliyordu. Üstelik, yaptıklarımızı etkilemesi de mümkündü.</p>

  <p class="calibre10">"Sana bu işlerin nasıl yürüdüğünü anlatmama gerek yok, değil mi Paul? Siz zavallıları kurtaracak tek şey işbirliği yapmanız." dedim. "Şu anda, şarkı hâlâ çalıyor, ama sana küçük bir tüyo vereyim. Sandalyelerin hemen hepsi doldu."</p>

  <p class="calibre10">Martelli orada gözlerini kırpıştırarak ve terleyerek oturdu. Aklından geçenlerin nasıl değiştiğini neredeyse görebiliyordum. Sağ dizi aniden atmaya başladı.</p>

  <p class="calibre10">"Size her istediğinizi söylerim, bir tek şartla." dedi. "Nedir o?"</p>

  <p class="calibre10">"Burası leş gibi." dedi FBI ajanı. "Islak mendile ihtiyacım var. Sinirlerim bozuluyor, Mike."</p>

  <p class="calibre10">"Başkanın eşini nasıl öldürdünüz?" dedim, masamın çekmecesindeki paket servisi ilanlarının altından bir limon kolonyalı mendil çıkarıp uzattıktan sonra. Martelli özenle yüzünü ve ellerini ovalamayı bitirene kadar bir daha ağzını açmadı.</p>

  <p class="calibre10">"Onu Alvarez halletti." dedi.</p>

  <p class="calibre10">"Jose Alvarez?" dedim. "Kaçış sırasında mağazada ölen rehineci mi?"</p>

  <p class="calibre10">"Aslında, onun kuzeni Julio." dedi Martelli. "İşimiz hiç kolay değildi." diye devam etti, gözlerini bilgisayarımın ekranının arkasına dikerek. "Devlet cenazesi düzenlenmesini sağlamak için, önemli birisini öldürmemiz ve kaza süsü vermemiz gerekiyordu. Aylarca, potansiyel hedefler üzerinde çalıştım. Başkan eşinin alerjisini ve eşiyle her sene Noel'de L'Arene'de yedikleri yemeği okuduğumda, bu işi kotardığı- mızı düşündüm. Hepimiz kafa kafaya verdik ve çeteyi kurduk. Julio güvenlik işini bıraktı ve L'Arene'de hazırlık şefi olarak işe girdi. Başkan ve eşi geldiklerinde, kadının foie gras tabağına mutfakta fıstık yağı döktü."</p>

  <p class="calibre10">"Demek her şey para içindi?" diye sordum, FBI ajanına.</p>

  <p class="calibre10">"Herkes senin gibi izci olamaz Bay Anne." dedi arabulucu, ilk kez gözlerimin içine bakarken. "Elbette para içindi. Rehin aldığımız o zengin ve meşhur pislikleri ara ve sor bakalım. Sana hemen söyleyeceklerdir. O da senin telefonuna çıkarlarsa tabi. Bu berbat dünyayı döndüren şey paradır, Mike."</p>

  <p class="calibre10">İğrenerek bakışlarımı Martelli'den uzaklaştırdım. Bu kuşatma sırasında evli ve iki çocuklu genç bir FBI ajanı öldürülmüştü, ama anlaşılan bu Martelli'nin umurunda bile değildi.</p>

  <p class="calibre10">Ama ben kapıya yönelip de Federaller içeri onun için girmeye başlayınca, Martelli'nin gözlerinde panik dolu bir ifade belirdi.</p>

  <p class="calibre10">"Yolluk için bir ıslak mendil daha yoktur sende, değil mi Mike?" dedi çabucak.</p>

  <p class="calibre10">Bir saniyeliğine çekmeceyi açtım, ardından hemen kapattım. "Şu işe bak," dedim, "az önce bitti."</p>

  <p class="calibre8" style="margin:0pt; border:0pt; height:1em"> </p>

  <div class="mbppagebreak" id="calibre_pb_6"></div>
</body>
</html>
