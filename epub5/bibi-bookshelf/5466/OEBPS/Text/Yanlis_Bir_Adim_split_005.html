<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Yanlış Bir Adım</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <p class="calibre1"></p>

  <p class="calibre10">"Bay Rooney lütfen yerinize dönün. Herkesle konuşmak istiyorum."</p>

  <p class="calibre10">Jack podyuma çıkıp konuşmak için boğazını temizlerken, Rooney de yerine oturdu. Jack gülümsüyordu ve bu aniden takındığı neşeli tavrıyla, uçak yolcularına gecikmeleri bildiren bir anons görevlisi de olabilirdi.</p>

  <p class="calibre10">"Selam millet." dedi. "Bir pazarlık sürecine başladık ve işler oldukça yolunda gidiyor. Böyle iyi devam ederse, Noel sabahı ailelerinizin yanma dönme ihtimaliniz var."</p>

  <p class="calibre10">Bir alkış kopmadı, ama Rooney iç çekme sesleri duyduğuna yemin edebilirdi.</p>

  <p class="calibre10">"Şimdi, kötü haberse," diye devam etti Jack, "işler ters giderse, aranızdan birkaç kişiyi öldürmek zorunda kalabiliriz."</p>

  <p class="calibre10">Şapelin arkasından alçak sesli inlemeler yükseldi.</p>

  <p class="calibre10">"Tanrı'nın evinde olduğumuza göre," diye devam etti Jack, "dinle ilgili olanların dualarını şimdi etmelerini tavsiye ederim."</p>

  <p class="calibre10">Linda London, gerçeklik televizyonu sosyetiği, ikiye katlanıp hıçkırarak ağlamaya başladı.</p>

  <p class="calibre10">"Ahali!" diye onları tatlı tatlı azarladı Jack. "Rica ederim, lütfen. Sanki size işkence edecekmişiz gibi davranıyorsunuz. Size söz veriyorum. Tüm infazlar başın arkasına yapılacak çabuk ve insancıl bir atışla gerçekleştirilecektir."</p>

  <p class="calibre10">Jack kürsüden indi ve Rooney'in oturduğa yerin yanına geldi.</p>

  <p class="calibre10">"Ah, bir şey daha var!" dedi, Rooney'i boynuna elektrikli tabanca ile vururken. Rooney'in bedenindeki her kas sıkışırken, gözleri kendi kendilerine kapandılar. Ama siyahlık yerine, televizyon ekranındaki gibi karlı bir görüntü vardı. Baygın bir şekilde yere düşüp sıranın altına doğru yuvarlandığı sırada, boğazında kuru bir çığlık düğümlendi.</p>

  <p class="calibre10">Jack'in, "Biz sizin yaşam koçunuz ya da Pilates hocanız değiliz ve burası da Letterman'ın yeşil oda şovu değil." dediğini duydu Rooney, yan baygın. Acının darmadağın ettiği düşüncelerini toplayabildiğinde, aklına bir tutarlı fikir bile geldi: Beni vurmasına izin vermeliydim.</p>

  <p class="calibre10">"Bu ülkede başarılı olmak için insanın azıcık zeki olması gerektiğini sanıyordum." diye söylendi Jack. "Size 'sözümüzden çıkarsanız sizi öldürürüz' diyoruz, siz geri zekalılar bunun neresini anlayamıyorsunuz?"</p>

  <p class="calibre10">On bir yaşındaki Brian Bennett kız kardeşinin kapısını vurduğunda, saat yediye on vardı.</p>

  <p class="calibre10">"Julia?" diye fısıldadı. "Kalktın mı?"</p>

  <p class="calibre10">Julia, ıslak saçını tarayarak dışarı çıktı. Çoktan duş almış bile, diye düşündü Brian, hayal kırıklığı içerisinde. En önce kendisi kalkmak istemişti, ailenin lideri olarak. Oğlanların içinde en büyük oydu, sonuçta. Muhteşem Julia ne zaman kalkmıştı peki? Altıda mı?</p>

  <p class="calibre10">"Ben de seni uyandıracaktım." dedi Julia. "Babam hâlâ uyuyor mu?"</p>

  <p class="calibre10">"Ölü gibi...yani baygın gibi demek istedim." dedi Brian çabucak. "Kim bilir, dün gece kaçta geldi? Sen canavarları uyandır, ben de kahvaltılık gevrekleri hazırlarım, istersen?"</p>

  <p class="calibre10">"Olur, yalnız ben kızları kaldırana kadar sen işini bitirirsen, Trent, Eddie ve Ricky'yi uyandır." dedi Julia. "Kızları adam gibi giydirmek ve saçlarım yapmak biraz zaman alacak."</p>

  <p class="calibre10">"Tamam." dedi Brian. Loş koridora saptı, ama sonra durdu.</p>

  <p class="calibre10">"Hey Julia." dedi.</p>

  <p class="calibre10">"Ne?"</p>

  <p class="calibre10">"Dün gece babam gelip bizi yakaladığı için kendimi çok kötü hissediyorum. Bence bunu telafi etmeliyiz. O yüzden erken kalkıp herkesi hazırlamak çok iyi bir fikirdi."</p>

  <p class="calibre10">"Hey, teşekkürler Bri." dedi Julia. "Bunu söylemen çok hoş."</p>

  <p class="calibre10">Hakikaten, diye düşündü Brian, gözlerini kırpıştırarak. Julia haklıydı. Hangi akla hizmet orada durmuş yumuşamış, kardeşine şirinlik yapıyordu?</p>

  <p class="calibre10">"En son hazırlanan takımın lideri zavallı gerzek olsun." dedi oradan ayrılırken, omzunun üzerinden.</p>

  <p class="calibre10">Mutfak masasını çabucak hazırladıktan sonra, kapıyı ardına kadar açarak oğlanların odasına daldı. Trent yukarıdaki yataktan fırlayıp bir yarasa gibi, tepetaklak aşağı sarktığında, o aşağıdaki Ricky'nin ayağından tutmuş çekiştiriyordu.</p>

  <p class="calibre10">"Geldi mi? Geldi mi?" diye sordu Trent aceleyle.</p>

  <p class="calibre10">"'Kim geldi mi?" dedi Brian, beş yaşındaki kardeşini yatağından çıkarıp yalın ayak, ayağa dikerken.</p>

  <p class="calibre10">"Noel Baba!" diye bağırdı Trent.</p>

  <p class="calibre10">"Ssss!" dedi Brian. "Hayır."</p>

  <p class="calibre10">"Ne?" dedi Trent üzgün bir şekilde. "Noel Baba gelmedi mi? Neden? Bri, yalan mı söylüyorsun? Biliyorum biraz yaramazlık yaptım, ama uslu da durdum."</p>

  <p class="calibre10">"Daha Noel gelmedi, seni küçük çatlak." dedi Brian. "Ricky'yi uyandır ve dişlerinizi fırçalayın. Derhal."</p>

  <p class="calibre10">Brian beş dakika sonra yatak odasının kapısını açtığında gülümsedi. Kızlar odalarından daha yeni çıkıyorlardı. Bayan Her Açıdan Mükemmelin kızlara sabah egzersizlerini bile yaptırmış olacağını düşünmüştü. Ama hayır. Küçük cadı. Berabere kalmışlardı.</p>

  <p class="calibre10">Brian mutfağın ışığını yakarken bir kahkaha attı. Biraz duygusal bir manzaraydı ama kabul etmek zorundaydı, herkesi kostümlü halde görmek aynı zamanda çok da komikti.</p>

  <p class="calibre10">Bu gece Holy Name'de Noel gösterisi için kostümlü prova yapılacaktı ve oyunda herkesin bir rolü vardı. Chrissy, Shawna, Bridget ve Fiona çelenk-haleli meleklerdi. Trent ve Eddie çoban rolündeydiler. Ricky, Yusuf rolünü kapmayı başarmıştı ve takma olduğu çok belli olan, siyah, komik bir sa- kah vardı. Korodaki Jane ve Julia bile gümüş renkli, uzun elbiseler giymişlerdi. Elbette, kendisinin kostümü en havalı, en az aptalca olanıydı, o üç bilge adamdan birisiydi.</p>

  <p class="calibre10">"Şunlara baksana," dedi Brian, masanın başında Julia'nın yanında durarak, "Neredeyse şirin gözüküyorlar diyeceğim."</p>

  <p class="calibre10">Julia elbisesinin cebinden fotoğraf makinesini çıkardı ve ufaklıkların resimlerini çekti. 'Kızların sorunu nedir' diye düşündü Brian. Her zaman yapılacak en doğru şeyi nasıl biliyorlardı?</p>

  <p class="calibre10">Julia, Brian'a makinenin ekranında resmi gösterdi.</p>

  <p class="calibre10">"Sence annem bunu beğenir mi?" dedi.</p>

  <p class="calibre10">"Beğenir herhalde." dedi Brian. "Kahretsin, ben nereden bileyim?"</p>

  <p class="calibre10">Sabahleyin, hazırlanan ailemin sessiz takırtıları, kıkırdamaları, sağa sola vurmaları ve çığlıklarıyla uyandığımda, karımın yanımdaki yerinin boşluğunu fark ettim ve içim minnettarlıkla doldu. Hafta içi sabahları Maeve ile benim aramdaki anlaşma şöyleydi; o çocukları giydiriyordu, ben de onları okula götürüyordum. Daha zor olan, iki haneli rakamlara ulaşan ailemizi hazırlama işini o yaparken benim uyumama izin vermesi, yalnızca uzun zamandır evli olan çiftlerin anlayabileceği bir incelikti.</p>

  <p class="calibre10">Yerimde döndüm ve onun bedeninden kalan sıcaklığı bulmak için aranıyordum ki, soğuk, katı çarşafları hissettim ve hatırladım.</p>

  <p class="calibre10">Orada uzanmış yatarken ve sabah sabah, yaşadığım kişisel dehşeti tadarken, aklıma tüyler ürpertici bir soru geldi.</p>

  <p class="calibre10">Ayaklarımı yataktan, soğuk tahta zemine sallandırdım ve eski püskü, yırtık sabahlığımı karyolanın direğinden çekip aldım.</p>

  <p class="calibre10">Eğer çocukları Maeve hazırlamıyorsa, bu işi kim yapıyordu?</p>

  <p class="calibre10">Mutfağa girdiğimde ve çocukların hepsinin Noel gösterisi için kostümlerini giydiklerini gördüğümde neler hissettiğimi tanımlamam çok zor. Çocukları kahvaltı masasının etrafında ilahi bir grubu resmeden, gerçek üstü bir Rönesans tablosuna dönüşmüş halde görünce, rüya gördüğüme, belki de ölüp cennete gittiğime emin oldum. Sonra Trent Sünger Bob lu gevrek kasesini masadan düşürdü -ve herkes başını çevirip baktı.</p>

  <p class="calibre10">"Baba!" dediler hepsi bir ağızdan.</p>

  <p class="calibre10">Bunlar nasıl kendi kendilerine hazırlandı? diye düşündüm. Ne kötü bir babaydım. Gösteriyi tamamen unutmuştum. Yere dökülen</p>

  <p class="calibre10">Froot Loops 'lan toplarken, neden ağlamaya başladığımı da bilmiyordum. Sonra anladım.</p>

  <p class="calibre10">Çocukların kendi başlarının çaresine bakması, Maeve'in üstüne düşeni yaptığı anlamına geliyordu. Sanki karışıklığı düzene sokmuştu ve artık aramızdan ayrılmaya hazırdı.</p>

  <p class="calibre10">Ben gözyaşlarımı koluma silerken, Chrissy'de bana sıkıca sarıldı ve boynumun yanında gözlerini kırpıştırarak bana bir kelebek öpücüğü verdi.</p>

  <p class="calibre10">Derin bir nefes alıp kendimi toplamayı başardım. Onların önünde ağladığımı görse, Maeve canıma okurdu.</p>

  <p class="calibre10">Ve böylece, tekrar onlara baktığımda yüzüme keyifli bir gülümseme yerleştirmiştim. Çocuklarım gerçekten birer melekti. Hepsi gerçek üstü birer varlıktı. Julia ve Brian'a başımla bir işaret yaptım. Kimsenin, hele hele bir avuç çocuğun, böylesine korkunç bir durumla kendini hiç düşünmeden baş etmesi mümkün müydü? Bir başka üzüntü dalgasına engel olmak için dişlerimi sıktım; sonra öksürerek boğazımı temizledim.</p>

  <p class="calibre10">"Günlerden pazar değil, biliyorum," diye bağırdım, heyecanla. "ama kim benim gibi, bir pazar kahvaltısı ister?"</p>

  <p class="calibre10">Ben iki kızartma tavasını ocağın üstüne yerleştirirken, "Ben!", "Biz istiyoruz!" çığlıkları duvarlarda yankılandı.</p>

  <p class="calibre10">Ben pastırma, yumurta, patates ve yeşil soğandan oluşan özel karışımımı tabaklara dağıtırken, Seamus mutfaktan içeri girdi.</p>

  <p class="calibre10">"Oh, Aman Allah!" dedi, gözleri fal taşı gibi açık halde kostümlü çocuklara bakarken. "Cadılar Bayramı mı geldi?"</p>

  <p class="calibre10">"HAYIR!" diye bağırdı çocuklar, büyükbabalarına kıkırdarken.</p>

  <p class="calibre10">Bir dakika sonra, suratında şaşkın bir bakışla Mary Catherine içeri girdi. Eline bir tabak tutuşturdum.</p>

  <p class="calibre10">"Sana çatlak olduğumuzu söylemiştim." dedim, gülümseyerek.</p>

  <p class="calibre10">Birkaç görkemli saniye için, orada ocağın yanında durdum, aileme baktım, yemek yemelerini ve gülmelerini dinledim. Huzurum ancak kahve makinesinin yanında tezgahın üstünde duran cep telefonumu ve anahtarları görünceye kadar sürdü.</p>

  <p class="calibre10">Allahın cezası dünya, diye düşündüm. Keşke tatil havasına erkenden girebilseydim.</p>

  <p class="calibre10">Rehineleri ve saatin nasıl onlara karşı işlediği geldi aklıma. Zorla harekete geçmeme ve duşa yönelmeme sebep olan da rehinecilerin kendisi oldu. İçimdeki ağır ve kara öfkenin, bir topun ağzının yön değiştirmesi gibi kendimden uzaklaşıp onlara doğru yönelmesini hissederken acı acı gülümsedim. Sevdiklerimden ayrılmamın sorumlusu Jack'ti, onu fark ettim.</p>

  <p class="calibre10">Kiminle uğraştığının farkında değilsin, ahbap, diye ona zihnimden bir e-posta gönderdim. Bildiğini sanıyor olabilirsin. Ama aslında hiçbir şey bilmiyorsun.</p>

  <p class="calibre10">Yarım saat sonra, Holy Name'e doğru olağan sabah koşumuzu yaparken, Bennett ailesi gene</p>

  <p class="calibre10">New York trafiğini durdurdu. Geceden kaldığı şüphesiz, pullu siyah elbisesiyle bir taksiden inen esmer bir manken, kaldırımın kenarında durdu, elini dekoltesine koydu ve ailemin yaptığı geçit töreninin şirinliği karşısında, gerçekten de, "Aaaaaal" dedi. GQ tarzı deve tüyü kabanıyla geçen bir metroseksüel bile, iPod kulaklığını çalan cep telefonunun kulaklığıyla değiştirirken, benim tayfaları görünce ağzı açık bakakalmıştı.</p>

  <p class="calibre10">Ve bütün bu tepkilerden daha güzeli Rahibe Sheilah'dan aldığım tepkiydi.</p>

  <p class="calibre10">"Tanrı sizi korusun. Bay Bennett." dedi kapının çengelini açarken, yüzünde bir gülümsemeyle, evet, gerçek bir gülümseme.</p>

  <p class="calibre10">Soğuğa rağmen, minibüse döndüğümde kendimi oldukça sıcak hissediyordum. Bir dakika kadar oturmaya karar verdim. Kapımın eşiğinden aldığım Times'a. ilk defa o sırada göz atma fırsatı buldum.</p>

  <p class="calibre10">FIRST LADY CAROLİNE HOPKİNS'İN CENAZESİNDE ADAM KAÇIRMA başlığının altında kendi resmimi görünce, Noel neşesinin anında sönüp gittiğini hissettim. Resmimin altında "Hiçbir Şey Bilmiyoruz" yazıyordu büyük bir keyifle. Bu saldırının arkasında kimin imzası olduğuna baktım.</p>

  <p class="calibre10">Cathy Calvin.</p>

  <p class="calibre10">Başka kim olabilirdi?</p>

  <p class="calibre10">Başımı salladım, midemin asitle dolduğunu hissedebiliyordum.</p>

  <p class="calibre10">Beni güzel köşeye sıkıştırmıştı. Resim bile berbattı. Yüzümdeki endişeli, etrafa bakman ifade kolayca şaşkınlık olarak yorumlanabilirdi. Resim, katedral bekçisini ararken çekilmiş olmalıydı.</p>

  <p class="calibre10">On beş dakikalık şöhret için teşekkürler, Calvin, diye geçirdim aklımdan. Buna hiç gerek yoktu. Komutan Will Matthews'u görmek için sabırsızlanıyordum. Times'a yaptığım müthiş basınla ilişkiler çalışması hakkındaki yorumlarını almak çok eğlenceli olacaktı.</p>

  <p class="calibre10">Ve konusu açılmışken -bu iş gittikçe güzelleşiyor muydu, neydi? Gazeteyi sert bir şekilde koltuğun üzerine savurdum ve vites değiştirdim.</p>

  <p class="calibre10">Ah, ah, bu karışıklığın tam ortasında kalmaktan öylesine memnundum ki.</p>

  <p class="calibre10">Titiz, kahvesini 51'ie Madison'ın kesiştiği köşedeki telefon kulübesinin buzlu rafına yerleştirdiğinde saat tam olarak sekiz yirmi dokuzdu.</p>

  <p class="calibre10">Kahveyi şu seyyar tuvalete benzeyen arabalardan birinden almıştı ama dilini damağını haşlayan bir yudum aldığında kahvenin sıcaklığının kendisini canlandırdığını hissetti.</p>

  <p class="calibre10">51.Caddenin aşağısındaki kül rengi binaların arasından gri gökyüzü kocaman, kirli bir cam parçası gibi görünüyordu. Bu kasvetli ışık, barikat kurulan sokağın karşı köşesindeki St. Pat'in karanlık kemerli pencerelerini aydınlatmakta yetersiz kalıyordu.</p>

  <p class="calibre10">Titiz bir an için gülümsedi, sefaleti doya doya içine çekti, fazlasıyla sıcak, fazlasıyla kötü bir kahve, suratını ısıran bir soğuk, polis jeneratörlerinin kulakları sağır eden gürültüsü. Sokakta yaşayan bir adam, sanki işaret beklermiş gibi o sırada, bloğun ortasında bir kaldırım tentesinin altından, paçavra ve torba yığınının arasından canlanarak hareketlendi, kuvvetli bir şekilde üfleyerek burnunu temizlemeden önce, her delik sırayla, doğrudan oluğun içine, güzelce gerinerek esnedi.</p>

  <p class="calibre10">Ah! New York tarzı bir sabah, diye düşündü Neat Man, ahizeyi eline alırken.</p>

  <p class="calibre10">Bütün bu çiğ ve kaba nahoşluğa alışmak sarsıcı olacak, diye düşündü. Fakat kısa süre sonra yedi rakamlı olacak banka hesabına yoğunlaşmayı başarırsa, bir yolunu bulabilirdi belki.</p>

  <p class="calibre10">"Ne var ne yok?" dedi telefondaki ses.</p>

  <p class="calibre10">"Aynı hikâye Jack, adamım." dedi Titiz neşeli neşeli. "Dışarıdaki yeni minibüsü gördün mü? Rehine Kurtarma oyuna katıldı."</p>

  <p class="calibre10">"Ben de bunu diyorum işte." dedi Jack, coşkulu bir şekilde. "Herkes rolünü şaşmadan oynuyor."</p>

  <p class="calibre10">"Konuklar nasıllar? Herkes iyi bir gece geçirdi mi?"</p>

  <p class="calibre10">"Zenginler senin benim gibi değil." dedi Jack. "Milyon kere daha yumuşaklar. Gerçekte, bir anaokulu sınıfı bile daha fazla zorluk çıkarırdı."</p>

  <p class="calibre10">"Sana demedim mi?" dedi Titiz.</p>

  <p class="calibre10">"Aynen söyledin." dedi Jack. "Aynen. Gözünü açık tut. Plandan şaşma."</p>

  <p class="calibre10">Hat kesildi. Titiz telefonu kapadı ve yanından geçen birkaç üniformalı polise gülümsedi. Torba torba olmuş gözleriyle, yüzlerinde şafak kadar gri bir umutsuzluk vardı.</p>

  <p class="calibre10">Kendi gözlerini kapadığında, devasa, güneşli bir banyonun görüntüsü belirdi önünde, parıltılı mermerden, köpüren Jacuzzi'den çıkan buharlar, mavi-yeşil gökyüzünün doldurduğu pencerenin altında duran, özenle katlanmış gözleri kör edecek kadar beyaz havlu piramidi.</p>

  <p class="calibre10">Kiliseye doğru dönerken lava sıcaklığındaki fincanını kaldırdı gene. Kurşuni gecenin içinde güvercinler, sivri kulelerin etrafında kanat çırparak uçuyorlardı. Eskiden babasının Brooklyn'deki apartmanlarının çatısından uçurduğu güvercinleri hatırlayınca midesi ezildi.</p>

  <p class="calibre10">Hayatımın sonuna kadar uçan bir sıçan görmesem, diye düşündü Titiz, ya da aynı şekilde baba denen o sefili, çok mutlu bir adam olarak ölebilirim.</p>

  <p class="calibre10">Titiz gözlerini kırpıştırarak, pek sık yapmadığı anılara dalma işini geçiştirdi ve haç çıkaran bir rahip gibi, kahve fincanını kilisenin üzerinde yukarı, aşağı ve sağa sola gezdirdi.</p>

  <p class="calibre10">"Elime geçmekte olan nimetler için," dedi Titiz. "Tanrı beni minnettar kılsın."</p>

  <p class="calibre10">Komedyen John Rooney uyuyormuş numarası yapmayı bıraktığında saatin kaç olduğundan emin değildi, ama üstlerindeki renkli camın ardından parlayan solgun ışığa bakılırsa dokuz civarında olmalıydı.</p>

  <p class="calibre10">İnce sıralar üzerinde rahat etmenin imkânsız olduğu kesinlik kazanmıştı, o yüzden rehineciler onların sıralardaki ve diz çökmekte kullanılan minderleri alıp şapelin sunağının önünde yerde uyumalarına izin vermişlerdi. Ancak minderler ufaktı ve beden ısısını emen mermerlerin yanında şehir kaldırımları Tempur-Pedik yatak gibi kalıyordu.</p>

  <p class="calibre10">İçinde bulunduğum dehşetin yanında bir de bitkinlik alabilir miyim, lütfen diye düşündü Rooney, gözlerini ovuşturur ve sunağın etrafındaki tırabzana dayanarak otururken. Evet, en büyük boy olsun, teşekkürler, haydut herifler.</p>

  <p class="calibre10">Şapelin arkasında üç maskeli rehineci, katlanan sandalyelerde oturuyor, kâğıt bardaktan kahve içiyorlardı. Küçük John'u ya da haydutların liderini. Jack'i hiçbir yerde göremedi. Bu maskeler ve cüppeler yüzünden gerçekte kaç haydut olduğunu söylemek zordu. Sekiz, belki de on iki. Belki daha fazla. Dönüşümlü çalışıyor gibiydiler, her şey son dere- cc organizeydi.</p>

  <p class="calibre10">İçlerinden bir tanesi yanına eğilip adak mumlarından bir tanesi ile sigarasını yaktığında, Rooney öfkesinin yükselişini izledi.</p>

  <p class="calibre10">Omzunda bir el hisseti, Charlie Conlan kalkıp yanına otururken.</p>

  <p class="calibre10">"Günaydın delikanlı." dedi Conlan yavaşça, ona bakmadan. "Dün gece onlara çok cesurca karşı çıktın."</p>

  <p class="calibre10">"Aptalca demek istiyorsun herhalde." dedi, Rooney, yüzündeki yaranın üzerinde parmağını gezdirerek.</p>

  <p class="calibre10">"Yok," dedi Conlan. "yürek ister. İş bunu bir daha yapabilmekte, yalnız bu sefer doğru zamanda."</p>

  <p class="calibre10">"Onlarla hâlâ savaşmak istiyor musun?" dedi Rooney.</p>

  <p class="calibre10">Conlan hislerini belli etmeden başıyla onayladı ve Rooney yıldızın kendine mal ettiği kısık çelik gözlerine bir daha baktı. Gerçek yaşamda Charlie Conlan, kendisini dünya çapında meşhur eden rock kişiliğinden çok daha sıkı bir herif gibi duruyordu.</p>

  <p class="calibre10">"Hey!" diye fısıldadı, arkalarından bir ses. Source dergisinin "Pop Yosması" lakabını taktığı Mercedes Freer, dün gece hücreden çıkarılmıştı, uyumakta olduğu yerde kalkıp oturdu.</p>

  <p class="calibre10">"Siz yaramazlar neyin peşindesiniz?" dedi.</p>

  <p class="calibre10">Rooney onu dâhil edip etmemek konusunda kararsız kaldı, ama sonunda başıyla onayladı. "Yalnızca hazırlıklı oluyoruz."</p>

  <p class="calibre10">"Öyle olsun bakalım." dedi şarkıcı. "Bakın. Şu haydutlardan bir tanesi bana kesik. Dün gece, günah hücresinin kapısından benimle konuşuyordu. Zayıf olan, elinde çiftesi var, şurada ortada oturuyor. Hey, bunu kullanabiliriz. Onla işi pişirmek istiyormuşum gibi filan yapabilirim."</p>

  <p class="calibre10">Tam o sırada, Küçük John şapelin arkasında elinde bir soğutucu kabı ve karton kahve tepsisi ile belirdi.</p>

  <p class="calibre10">"Hadi kalkın bakalım kampçılar!" diye bağırdı koridordan yukarı çıkarken. "Kıçınızı sıralara yerleştirin bakalım. Geviş getirme zamanı."</p>

  <p class="calibre10">Rooney'in üç sıra arkasındaki Peder Solstice'den ani ve sürekli bir ses yükseldi. Başlangıçta siyah rahibin kalp krizi geçirdiğini düşündü. Ama ses bir notaya dönüştü ve yükselerek arttı, Rooney adamın şarkı söylediğini anladı.</p>

  <p class="calibre10">' 'Aaaaaaaaaaaaaaamazinggrace, how sweet the sound."</p>

  <p class="calibre10">Soltice'in yanında oturan Peder Sparks, ona şarkıyla bir çeşit destek vermeye koyuldu.</p>

  <p class="calibre10">Rooney gözlerini devirdi. Bu ne saçmalıktı?</p>

  <p class="calibre10">Ama bir süre sonra o bile, iki adamın coşku dolu seslerinin soğuk kiliseye yatıştırıcı bir rahatlık yaymaya başladığının farkına vardı. Diğerleri de birer birer şarkıya katıldılar ve Küçük John'un başını onaylamıyormuş gibi salladığını görünce o da söylemeye başladı.</p>

  <p class="calibre10">Mercedes Freer ayağa kalkıp Silent NighVı söylemeye başlayınca olaylar daha şaşırtıcı bir hal aldı. Rooney kızın sesinin saf, klasik güzelliğini ağzı açık dinledi. Ağzı bozuk yosma istese, bir operada bile solistlik yapabilirdi.</p>

  <p class="calibre10">"Cennetteymiş gibi huzurlu uyu." diye devam etti. "Cennetteymiş gibi huzurlu... "</p>

  <p class="calibre10">Mercedes'in son notasının yerini, bir silahın soğuk patlama sesi aldı. Herkes sıralarına dönüp kilisenin geniş bölümüne - sesin geldiği tarafa bakarken, mırıldanma sesleri yükseldi.</p>

  <p class="calibre10">Kurşun seslerinin tüyler ürpertici yankısı sanki Rooney'in zihninde, çok içerlerde bir yeniden başlat düğmesine basmıştı. Aniden sönen bir mum gibi düşüncelerinin dağıldığını hissetti.</p>

  <p class="calibre10">Tanrı bize yardım etsin, diye düşündü, hayatında ilk defa dört kelimelik bu yakarışın gerçek ağırlığını hissederek. Öldürmeye başladılar.</p>

  <p class="calibre10">Kahretsin, neler oluyor? Bu nasıl olur?</p>

  <p class="calibre10">Arkasını katedralin sekoya kaim mermer kolonlarından birisine yapıştırmış halde, Jack dokuz milimetreliğini kavradı ve dikkatlice dinledi.</p>

  <p class="calibre10">Siyahlı birisi hediyelik eşya dükkânından fırladığında o da kilisenin iç çevresinde yürüyordu. Adamın, bir şekilde kiliseye girmiş, FBI Rehine Kurtarma Ekibinden birisi olduğunu düşünerek tabancasını çekmiş ve ateş etmişti.</p>

  <p class="calibre10">İçeri girmeyi bir şekilde başardılar, diye düşündü Jack. Kendisinin ve Titiz'in unuttuğu bir açı olmalıydı. Botların mermerin üstüne düşerken çıkaracağı ses için bekledi. Fısıltıyla verilen emirleri. Üzerinde lazer ışığının kırmızı noktası olup olmadığına baktı ki aslında, bu ölü olduğu anlamına geliyordu.</p>

  <p class="calibre10">"Ne oldu?" dedi Küçük John, orta koridordan iki adamla birlikte koşarak gelirken. Bir elinde bir el bombası vardı, diğerinde dokuz milimetrelik.</p>

  <p class="calibre10">"Hediye dükkânından siyahlı adamlardan birisi fırladı. Will Smith olduğunu hiç sanmam. Gerçi adamı vurdum, galiba."</p>

  <p class="calibre10">"Federaller mi?" diye fısıldadı Küçük John, yukarı renkli camlara bakarak. "Nasıl olur?"</p>

  <p class="calibre10">"Bilmiyorum." dedi Jack, kolonun arkasından etrafa göz atarken. "Vaftiz alanının orada yerde bir ceset var. Ben ona bakarım. Siz hediye dükkânını kontrol edin. Önce ateş edin, sonra soru sorun."</p>

  <p class="calibre10">Adamlar ayrıldılar ve kilisenin önüne doğru koşturdular. Jack kendini koridora attı, mermer zeminde yüzükoyun yatan bedeni önce silahıyla yokladı. Hareket etmiyordu.</p>

  <p class="calibre10">Kimi öldürdüğünü görünce tabancasının sıcak namlusunu alnına vurdu. Ne yaptım ben?</p>

  <p class="calibre10">Jack yerde yatan yaşlı rahibe baktı. Mumların ışıkları kafasının altındaki koyu kan gölünün üzerinde titreşiyordu. Kahretsin.</p>

  <p class="calibre10">Küçük John koşarken neredeyse ona çarpıyordu.</p>

  <p class="calibre10">"Hediye dükkânında kimse yok." dedi. Vahşice katledilen rahibi ve onun donuk, kocaman açılmış gözlerini gördü.</p>

  <p class="calibre10">"Allah kahretsin!" dedi.</p>

  <p class="calibre10">Jack bedenin yanma çömeldi ve rahibin ölü yüzüne dik dik baktı. "Bak ne yaptırdın bana." dedi, kızgın bir şekilde.</p>

  <p class="calibre10">Küçük John silahını kınına yerleştirdi.</p>

  <p class="calibre10">"Şimdi ne yapacağız?" diye sordu.</p>

  <p class="calibre10">En azından çocuklar ona sadıktı, biraz önce öldürdüğü masum rahibe bakarak bunu düşündü Jack. Birilerini öldürmek gerekebileceğini söylemişti ve onlar gene de kabul etmişlerdi.</p>

  <p class="calibre10">En azından cehennemde yalnız olmayacaktı.</p>

  <p class="calibre10">"Bunu kullanacağız." dedi. "Bu işi sertleştirmek istemiyordum, ama anlaşılan başka çaremiz kalmadı."</p>

  <p class="calibre10">"Kullanmak mı?" dedi Küçük John, yerde yatan ölü rahibe bakarak. "Nasıl?"</p>

  <p class="calibre10">"Baha'yı kollarıyla bacaklarından kaldır." dedi Jack. "Beklemekten bıkmıştım zaten. Biraz baskı uygulayarak işleri hızlandırma zamanı geldi. Oyunu sertleştirelim azcık."</p>

  <p class="calibre10">Komuta merkezinin İÇERİ GİRMEYİN POLİS yazılı barikatına vardığımda dokuzu biraz geçmişti. İlk önce bu mesajı eve, ailemin yanma dönmek için bir emir olarak yorumlama eğilimi duydum, ama Chevy'min motorunu susturdum ve kapıyı açtım.</p>

  <p class="calibre10">Gittikçe büyüyen medya karargâhının içinden geçerken, devam eden ölüm-kalım kuşatmasına bakıp başımı salladım ve ardından üç kontrol noktasından geçtim.</p>

  <p class="calibre10">Kuzey, komşu mahalledeki, modern ofis binalarının siyah camlarındaki grafiğe benzeyen yansımasıyla, katedralin sivri tepesi yükselen ve düşüşe geçen bir hisse senedi gibi duruyordu. Birkaç haberci ayakta dikilmiş kanallarını haberle besliyorlardı. Yeni bir haber çıktığında gazeteciler dizüstü bilgisayarlarında yazıyorlar, TV'cular ayakta haberi veriyor ve radyocular da telefonda -çok yüksek sesle- bu haberi aktarıyorlardı.</p>

  <p class="calibre10">Beşinci Caddedeki katedral girişinde bir hareket yakaladığımda, habercilerden ve onların saçmalıklarından daha yeni uzaklaşmıştım. Kapılar tekrar aralanıyordu!</p>

  <p class="calibre10">Kemerli gölgeden uçan şekil ilk önce salıverilen bir başka insan gibi göründü. Siyah takımlı adamın ne kadar hızlı hareket ettiğini fark ettiğimde, nabzım hızlandı. Birisi kaçıyor olabilirdi.</p>

  <p class="calibre10">Sonra bedenin taş merdivenlerden yüz üstü indiğini ve düşüşünü yavaşlatmak için hiçbir şey yapmadığın görünce, bir şeylerin adamakıllı yanlış gittiğini anladım.</p>

  <p class="calibre10">Çöp kamyonu barikatının tamponundan sıyrılıp geçerken ve meydanı koşarak aşarken, fazla bir şey düşünmedim.</p>

  <p class="calibre10">Ancak katedralin merdivenlerinden çıkıp düşen bedenin yanında diz çöktüğümde, ürpererek, kurşungeçirmez yeleğimin üzerimde olmadığını fark ettim.</p>

  <p class="calibre10">Düşen beden önceki gün Caroline Hopkins'in anısına bırakılan bir sunak köşesinden geçmişti. Etrafa saçılan mumlar artık, kutsal adaklardan çok atılmış bira şişelerim andırıyorlardı. Solmuş bir gül demeti atılan adamın açık elinin hemen yanında, sanki düşerken elinden fırlamış gibi yatıyordu.</p>

  <p class="calibre10">Nabzını bulamadım. Kalp masajı yapmak için ters çevirdiğimde, kalbime buz gibi bir iğne saplandı.</p>

  <p class="calibre10">Gözlerim rahibin beyaz yakası ile alnındaki deliğe oradan açık, cansız gözlerine gitti.</p>

  <p class="calibre10">Gözlerimi kapadım ve yüzümü bir saniye için elimle örttüm. Sonra döndüm ve kızgın bakışlarımı, çoktan kapanmış olan bronz kapılara çevirdim.</p>

  <p class="calibre10">Bir rahip öldürdüler.</p>

  <p class="calibre10">Acil Durum Biriminden teğmen Reno yanımdaydı. "Aman Tanrım!" dedi sessizce, uyuşmuş yüzü titriyordu. "Artık katil oldular."</p>

  <p class="calibre10">"Adamı buradan taşıyalım Steve." dedim.</p>

  <p class="calibre10">Reno adamı bacaklarından tuttu, ben de ellerinden. Rahibin elleri yumuşak ve küçüktü, bir çocuğunkiler gibi. Kuş gibi hafifti. Biz cesedi taşıyarak polis hattına doğru koşarken, kürek kemikleri, gevşek başından aşağıda asfalta sürünüyordu.</p>

  <p class="calibre10">"Nasıl oldu da işimiz ceset taşıma işine döndü, Mike?" dedi Reno, üzgün bir sesle, hızla barikatlardan içeri koşarken.</p>

  <p class="calibre10">Öldürülen rahibin cesedini bir sedyeye yatırırken, komuta otobüsünün açık kapısından telefonun çaldığını duydum. Kim olduğunu anlamak için arayan numaraya bakmama gerek yoktu. Telefonu kapmak için yerimden fırlamak yerine, bıraktım çalsın.</p>

  <p class="calibre10">Bu arada ben de başparmağımla rahibin gözlerini dikkatlice kapatıyordum.</p>

  <p class="calibre10">Komutan Will Matthes'ın, "Bennett!" diye kükrediğini duydum.</p>

  <p class="calibre10">Yanından zombi yalpalamasıyla geçtim ve selam bile vermeden otobüsün arkalarına yöneldim. İlk kez olarak, telefonu açarken heyecandan mideme kramplar girmiyordu, bir şeyleri berbat edeceğime dair gizli bir korku hissetmiyordum. Tam tersine.</p>

  <p class="calibre10">O orospuçocuğuyla konuşmak için can atıyordum.</p>

  <p class="calibre10">FBI arabulucusu Martelli hiddetimi hissetmiş olmalıydı. El bileğimden kavradı.</p>

  <p class="calibre10">"Mike, biraz rahatlaman gerekiyor." dedi. "Ne olursa olsun, sükunetini koru. Duygusallaşma. Eğer zıvanadan çıkar- san, kurduğun bağı kaybederiz. Otuz üç kişinin hayatı hâlâ tehlikede."</p>

  <p class="calibre10">'Duygusallaşma' diye düşündüm. En kötüsü de Martelli yüzde yüz haklıydı. Benim işim Bay Süper Sakin olmaktı. Bu birinin burnunuzu kırmasına ve o kafa uçan saldırgana kan bulaştırdığınız için özür dilemenize benziyordu. Şu andaki rolümden gerçekten nefret etmeye başlıyordum.</p>

  <p class="calibre10">Masada oturan iletişim çavuşuna başımla bir onay işareti yaptım. "Bennett." dedim.</p>

  <p class="calibre10">"Mike." dedi Jack, neşeyle kulağıma. "İşte buradasın. Beni dinle, hepinizin canı sıkkın biliyorum, ama açıklayabilirim. Peder Kaçak dün sabah müessese şarabını fazla kaçırmış herhalde, çünkü biz herkese çıkmasını söylemiştik. Yanlış zamanda fırladı ve kaçmaya çalıştı. Giydiği siyah takım yüzünden, siz SWAT'lardan birinin partiye davetsiz katılmaya çalıştığını sandık."</p>

  <p class="calibre10">"Yani, ne diyorsun? Sadece bir kaza mıydı? Senin hatan sayılmaz, öyle mi?" dedim, bir yandan da elimde tuttuğum plastik cep telefonunu toz haline getirmeye uğraşıyordum.</p>

  <p class="calibre10">"Kesinlikle." dedi Jack. "Yanlış zamanda yanlış yerde denir ya, öyle bir şey işte, Mike. Düşünecek olursan, o kadar da büyük bir kayıp değil, aslında. Oğlancının biri nalları dikti. Bana kalırsa, bu gece koro çocuklarından birçoğu daha rahat uyuyacaktır."</p>

  <p class="calibre10">Bu kadar yeter, diye düşündüm. Rolüm ne olursa olsun, bu canavarı daha fazla dinlemeyecektim.</p>

  <p class="calibre10">"Seni orospuçocuğu." dedim. "Pisliğin tekisin sen. Bir rahip öldürdün."</p>

  <p class="calibre10">"Kulaklarım beni yanıltıyor olmasın?" diye neşeli bir çığlık attı Jack. "Yoksa biraz önce gerçek hislerini mi gördük? Bilgisayardan sesli mesaj filan dinlediğimi düşünmeye başlamıştım, Mikey. Bütün bu psikoterapiler, döktürdüğün boktan yatıştırıcı arabuluculuk taktikleri yüzünden silahımı yemek üzereydim artık. Sonunda! Her şeyi masaya yatıralım, delikanlı. Biz parayı almak ve kaçmak istiyoruz, sizler de güçlü bir tüfekle elinize geçen ilk fırsatta beynimizi dağıtmak."</p>

  <p class="calibre10">Jack geniş geniş güldü.</p>

  <p class="calibre10">"Biz arkadaş değiliz. Bu dünya üzerinde iki kişi düşman olsaydı, onlar senle ben olurduk. Haklısın, Mike. Biz orospuçocuklarıyız. Aslında, biz karşılarına çıkma talihsizliğini yaşadığın en kötü orospuçocuklarıyız. Bir hiç yüzünden rahip öldürebiliyorsak, bu işe yaramaz şöhretlerden birisini yedi rakamlı bir sayı uğruna torbaya tıkmaya da hazırız demektir. Bizi ya öldürün ya da paramızı verin. Vaktimi boşa harcamayı bırakın artık!"</p>

  <p class="calibre10">"Diğer seçeneği istemediğine emin misin?"</p>

  <p class="calibre10">"Ne seçeneğiymiş o Mikey?"</p>

  <p class="calibre10">"Silahını kemirmek." dedim.</p>

  <p class="calibre10">"Hiç şansın yok." dedi Jack kahkaha atarak. "O kadar acıkmadım. Ama benimle uğraşmaya devam edersen, kendine dikkat etsen iyi edersin. Bu iş bitmeden, silahımı sana yedirmeye karar verebilirim."</p>

  <p class="calibre10">Mike Nardy, katedral bekçisi, içeri girdiği sırada, bağlantının kesildiğini gösteren ses hâlâ kulağımda uğulduyordu.</p>

  <p class="calibre10">"Korkarım bir şey itiraf etmem gerekiyor." dedi aniden, polislerden ve ajanlardan oluşan topluluğa bakarak. "Katedrale girmek için bir yol daha var."</p>

  <p class="calibre10">FBI HRT komutanı Oakley, bununla kendisi ilgilenmek için öne doğru bir adım attı.</p>

  <p class="calibre10">"Anlatın bize Bay Nardy." dedi.</p>

  <p class="calibre10">Yaşlı adam döner sandalyelerden birisine oturtuldu ve eline bir fincan kahve verildi.</p>

  <p class="calibre10">"Bunu daha önce söylemememin nedeni, şey, bunun bir nevi sır olması. Biraz da kilise</p>

  <p class="calibre10">adına utanıyorum galiba. Burada olmamın nedeni Peder Miller'in, vurdukları rahibin, benim arkadaşım olması ve şey, bunun aramızda kalacağına söz verirsiniz, değil mi? Geçidin?"</p>

  <p class="calibre10">"Elbette." dedi Oakley hemen. "Giriş nerede Bay Nardy?"</p>

  <p class="calibre10">"Rockefeller Alışveriş Merkezinin avlusunda," dedi bekçi. "Beşinci Cadde'nin altından geçip, şey, bir bomba sığınağına giden bir geçit var. Altmışlı yıllarda Kardinal Speliman, ruhu şad olsun, Domuzlar Körfezi Çıkarmasından sonra, biraz, nasıl söylesem, paranoyaklaştı. New York'un saldırıya uğrayacağından emindi. O yüzden gizli bir inşaat projesi için parasal destek buldu. Bomba sığınağı başpiskoposların mezarına inşa edildi. Rockefeller'in de izniyle, şu anda dükkânların filan olduğu alt kattaki büyük meydana, alternatif bir kaçış yolu kazıldı. Orayı hiç kullanmadım; yapıldığından beri kimse kullanmadı."</p>

  <p class="calibre10">"Bunu bize neden daha önce söylemedin?" diye öfkeyle araya girdim. "İçeri girmenin bir yolunu aradığımızı biliyordun, Nardy."</p>

  <p class="calibre10">"İşlerin barış içinde yoluna gireceğini düşündüm." dedi bekçi sessizce. "Artık bunun olmayacağını biliyorum. Zavallı Peder Miller. İyi bir insandı."</p>

  <p class="calibre10">Vatandaşların polisleri kendi amaçları için yönlendirmeye çalışmalarına bayılıyorum. Adaleti yanılttığı için yaşlı adama girişmeye hazırlanıyordum ki, Oakley başını sallayarak beni geri püskürttü.</p>

  <p class="calibre10">"Bize yolu göstermeniz mümkün mü Bay Nardy?" dedi sakin bir sesle.</p>

  <p class="calibre10">"Elbette." dedi bekçi.</p>

  <p class="calibre10">Oakley telsizine seslendi ve komando ekibinin yarısını komuta merkezine çağırdı.</p>

  <p class="calibre10">Sonunda biraz hareket göreceğiz, diye düşündüm. Sonunda şans iyilerin tarafına geçmişti.</p>

  <p class="calibre10">Ben de konuşmaktan bıkmıştım. Tıpkı Jack gibi.</p>

  <p class="calibre10">"Bir yere mi gidiyorsun?" dedi Oakley, bana şaşkın şaşkın bakarken.</p>

  <p class="calibre10">"Sizinle geliyorum." dedi gergin bir gülümsemeyle. "Bir arabulucuya ne zaman ihtiyaç duyacağını asla bilemezsin."</p>

  <p class="calibre10">Yirmi dakika süren bir silahlanma ve yoğun strateji belirleme görüşmelerinden sonra, FBI ve NYPD komandolarından oluşan bir birleşik ekibe katıldım. Bekçinin, Nardy'nin peşinden Beşinci Cadde 630 numaraya girdik.</p>

  <p class="calibre10">Ödünç aldığım gece görüş dürbününün, ağır yeleğin ve kısa tüfeğin altında ter içinde kalmıştım. Kırmızı mermerden Art Deco lobisini ve merdivenleri geçerken yalnızca, arada sırada asker botlarından çıkan gıcırtılar duyuluyordu.</p>

  <p class="calibre10">Komutan Will Matthews kuşatmanın başlangıcında aşağıdaki meydanı boşaltmıştı ve sessiz, terkedilmiş alışveriş merkezine benzeyen bu koridorda birlik halinde ilerlemek insanın tüylerini ürpertiyordu.</p>

  <p class="calibre10">Pahalı giyim mağazalarının, oyuncakçıların vitrinlerinde ve yiyecek alanında Noel süsleri ve ışıklar parlıyordu ama koridorlar ve masalar bomboştu.</p>

  <p class="calibre10">Geçen Cadılar Bayramında oğlum Brian'm beni izlemeye zorladığı eski bir zombi filmi geldi aklıma, filmde insanlar bir alışveriş merkezinde zombilerden kaçıyorlardı. Filmin ismini hatırlayınca, bu deja vu hissinden hemen kurtulmaya çalıştım.</p>

  <p class="calibre10">Ölülerin Şafağı.</p>

  <p class="calibre10">Nardy, Dean&amp;DaLuca gurme yemek dükkanının yanındaki, hiçbir işaret taşımayan çelik bir kapının önünde durdu. Buruşuk pantolonunun cebinden devasa bir anahtarlık çıkardı. Anahtarları karıştırırken dudakları oynuyordu; dua da ediyor olabilirdi, sayıyor da, emin değilim. Sonunda büyük, tuhaf görünüşlü bir anahtarı seçti ve Oakley'e uzattı.</p>

  <p class="calibre10">"İşte bu." dedi, haç çıkararak. "Tanrı sizi korusun."</p>

  <p class="calibre10">"Pekâlâ millet," diye fısıldadı Oakley, "telsizleri kapatın ve benim ekip öne geçsin. Parazit gidericilerin iyice yerleştiğine emin olun. Karanlık kısımlara girmek için gece görüşlerinizi hazır bulundurun. Tek sıra, aralık bırakın. Benim işaretimi bekleyin." Sonra bana döndü. "Mike, geri dönmek için son şansın."</p>

  <p class="calibre10">"Ben varım." dedim.</p>

  <p class="calibre10">Silahların emniyetinin açıldığını gösteren metal vuruş sesleri geldi, ardından Oakley</p>

  <p class="calibre10">kilidi çevirdiğinde de biraz daha yüksek bir ses.</p>

  <p class="calibre10">Kapı büyük bir gıcırtıyla inleyerek açıldı. Silahlarımızın namlusundan beton kaplı, aydınlanmamış bir tünele dikkatle baktık.</p>

  <p class="calibre10">"Annem bana her zaman, kartlarımı doğru oynarsam Beşinci Cadde'ye kapağı atacağımı söylerdi." diye fısıldadı Oakley, gece dürbününü indirir ve MPS'nin ardından karanlığa adım atarkan.</p>

  <p class="calibre10">Dürbünümü çalıştırdığımda, karanlık tünel ürkütücü bir limon yeşiline dönüştü. Beş altı metre sonra, paslanmış demirden kalın kablo boruları yüzünden eğilerek yürümek zorunda kaldık. On metre sonra, çay suyu kaynamışlığında ve gaz kamyonu büyüklüğündeki, bir sıcak su borusunun yanından geçtik.</p>

  <p class="calibre10">Tünel aşağı doğru keskin bir eğim kazandı ve yine aşağı doğru inen, demirden, uzun bir döner merdivene geldik.</p>

  <p class="calibre10">"Topladıkları paralarla ne yaptıklarını hep merak etmişimdir. " dedi Oakley, aşağı inerken. "Boynuzlu ve tırmıklı bir adam görürseniz, çıtırtı sesi gelene kadar boynunu sıkın, bu bir emirdir."</p>

  <p class="calibre10">İki katlı merdivenin dibinde, perçinlenmiş metal bir kapı ve kapının tam ortasında dümene benzeyen benzeyen bir tekerlek vardı. İşin aslını bilmesem, bir şekilde bir geminin makine dairesine çıktığımızı söylerdim. Oakley elini koyduğunda kapı, menteşeleri yağlıymışçasına içeri doğru açıldı. Kendimizi birdenbire küçük, tuhaf</p>

  <p class="calibre10">beton bir odada bulduk. Acıklı sıralan ve alçıdan sunağıyla bu bir kiliseydi. Beton olmayan tek şey bir</p>

  <p class="calibre10">zamanlar kurşun olduğu anlaşılan donuk, gri metalden bir haçtı. Haçın sağında tavandaki bir çeşit bacaya çıkan demir bir merdiven vardı.</p>

  <p class="calibre10">Merdivene doğru yaklaşırken Oakley başıyla sessiz olmamızı işaret etti.</p>

  <p class="calibre10">Dikey tünel yaklaşık iki kat yüksekliğindeydi ve yeraltına inşa edilen tuhaf bir füze rampasına benziyordu. FBI'da merdiven yarışı eğitimi alıp almadıklarını bilmiyorum, ama böyle bir olimpiyat dalı olsa, ahin madalyayı kesinlikle Rehine Kurtarma ekibi alırdı.</p>

  <p class="calibre10">Merdivenin dibinden, komandoların başının üstünde bir dümen tekerleğinin daha olduğunu görebiliyordum.</p>

  <p class="calibre10">Derken, tekerleğin tiz bir ses çıkararak hızla döndüğünü gördüm.</p>

  <p class="calibre10">Birkaç saniye sonra, artık hiçbir şey göremiyordum çünkü yukardan bir ateş çemberi yanarak düşmeye başlamış ve ben de kör olmuştum -önce körleştim, sonra da dünyam açılan ateşin çıkardığı gürültüyle paramparça olurken sağırlaştım.</p>

  <p class="calibre10">Bacadan geri çekildim. Gece görüş dürbünlerimi sıyırıp çıkardım. Tıka basa dolu yarığa kurşunlar yağarken, beton zemin üzerinde delikler açılıyordu.</p>

  <p class="calibre10">Atlayan, düşen ve kayan ekibin geri çekilen üyelerini, merdivenin altındaki ölüm-</p>

  <p class="calibre10">hattından çekerken vurulmamış olmam bir mucizeydi doğrusu.</p>

  <p class="calibre10">Ekip elemanları vurulan arkadaşlarına ilk yardım uygularken, devam eden atışların mavi beyaz ışıkları elektronik flaşlar gibi yanıp sönüyordu.</p>

  <p class="calibre10">Oakley'in küfürler savurduğunu ve adamlarını saydığını duyuyordum. Elimdeki MP5'i otomatiğe getirdim ve bacaya doğru koşturdum.</p>

  <p class="calibre10">Ardından da makineliyi merdivenin yanındaki deliğe tek elle taktım ve tetiği çektim. Bir tık sesi gelene kadar MP5'in elimde havalı matkap gibi titredi. Birinin vurup vurmadığımı bilmiyorum, ama saldırı o an için durmuşa benziyordu.</p>

  <p class="calibre10">Bir saniye sonra, yüksek bir ıslık sesi geldi ve dumanlar çıkan bir teneke kutu merdivenin dibine düştü. Sonra bir tane daha. Keskin duman gözlerimi ve ciğerlerimi yakmaya başlarken, gaz maskemi yüzüme geçirdim.</p>

  <p class="calibre10">"Gözyaşı bombası!" diye bağırdım. "Geri çekilin!"</p>

  <p class="calibre10">Arkamda vurulmuş yatan bir polise takılıp neredeyse düşüyordum. "Vuruldum." dedi fısıltıyla. Onu itfaiyeci yöntemiyle omzuma attım ve geldiğimiz kapıya doğru yöneldim. Döner merdivenin basamaklarında baldırlarımdan birisini çarptım, kanın süzülerek botuma aktığım hissedebiliyordum.</p>

  <p class="calibre10">Tünelin girişindeki demir oluklardan birisi karşıma çıktığında neredeyse hem kendimin hem de taşıdığım polisin beynini dağıtıyordum.</p>

  <p class="calibre10">Alışveriş merkezinin koridoruna dönüşümüzse gerçek ötesi bir görüntüydü. Yanıp sönen kırmızı-yeşil Noel ışıklan ve çalan hareketli şarkıların altında, bizim çocukların üzerindeki kan ve pislik, makyaj hilesi gibi duruyordu.</p>

  <p class="calibre10">Dışarı taşıdığım adamı meydanın cilalı mermer zeminine yatırdım. Ardından, onun cansız mavi gözlerini gördüğümde bir an için soluğum kesildi. İriyarı, siyah saçlı, NYPD Acil Servis Biriminden bir polisti, yirmi beşinden fazla olamazdı.</p>

  <p class="calibre10">Ve şimdi de ölmüştü, ben onu güvenli bir yere ulaştırmaya çalışırken yolda gitmişti.</p>

  <p class="calibre10">Oakley solumda, vurulup ölen bir FBI komandosunun yüzünü kaskıyla örtüyordu.</p>

  <p class="calibre10">'Neolmuştu? iki iyi adam, iki polis. Vurulmuşlardı.</p>

  <p class="calibre10">Etrafıma baktım, hayretler içerisinde. Polislerin cesedinin üstünde, bir vitrin camının arkasında bir giyim mağazasının reklamı vardı. Noel Baba şapkası ve kırmızı kedi kostümüyle gülen, yeniyetme bir sarışın, son model bir arabanın kaputunun üzerinde tişörtsüz iki erkek modelin arasında sandviç olmuş oturuyordu.</p>

  <p class="calibre10">Bu saçma sapan tablo, içinde bulunduğum şokla birleşince, içimde bir şeylerin kırıldığını hissettim. Dükkânın vitrinini elimdeki MP5'in dibiyle kırıp milyonlarca parçaya ayırırken, bir hırsız alarmı bağırmaya başlamıştı.</p>

  <p class="calibre10">Dayandığım duvardan kayıp kırılmış yeşil camlardan oluşan bir göletin içine oturdum. Biraz önce tırmanıp dışarı çıktığım cehennem deliğine bakarken dudağımı ısırdım.</p>

  <p class="calibre10">Tanrı bize yardım etsin, diye düşündüm. Sonra -St. Patrick hakkında bu kadar çok şeyi nereden biliyorlardı? Bizim hakkımızda bu kadar çok şeyi nasıl biliyorlardı?</p>

  <p class="calibre10">Hemen önünde bir ambulans, Beşinci Cadde 630'un kaldırımında ani bir frenle dururken, Titiz cep telefonunu kapatıyordu. Öndeki kabinden çıkan Acil Yardım Ekibinden bayan görevliye yol vermek için bir adım geri gitmesi ve bu kriz karavanının soğuk, leş gibi yan tarafına dayanması gerekti. İkinci bir bakış attı ve sonra başı öne eğik vaziyette uzaklaştı.</p>

  <p class="calibre10">Sarılmaya-ihtiyacım-var Yolanda değil miydi bu, diye düşündü, İspanyol kökenli sağlık görevlisinin yüzüne yandan gizlice bir daha bakarken.</p>

  <p class="calibre10">Başını iki yana salladı, Caroline Hopkins'in son nefesini verdiği hastanenin önünde onunla karşılaşmasını hatırlayarak.</p>

  <p class="calibre10">Koca dünyada bunca katedral kuşatması varken, et kamyonunu benimkine sürmesi gerekiyordu.</p>

  <p class="calibre10">Titiz kahve bardağına sağlık görevlisine doğru eğerken, gülümsedi. Burada durup sana bakmamın şerefine, kaltak. Dünya dedikleri kadar küçükmüş.</p>

  <p class="calibre10">Onun, tekerlekli bir sedyeyi iterek alışveriş merkezine doğru koşmasını izledi.</p>

  <p class="calibre10">Tam girişe geldiğinde saldırı ekibi döner kapılardan dışarı çıkıyordu.</p>

  <p class="calibre10">Titiz çabucak bir kafa sayımı yaptı. Aşağı on üç kişi inmişti. Şu anda dokuz kişi kalmışlardı. İçerideki çocuklar işi halletmişlerdi! Rehine Kurtarmaya karşı bile! Üstelik Rehine Kurtarma bu işte en iyisi olarak biliniyordu.</p>

  <p class="calibre10">Neyse ki, Jack'e haber uçurmayı başarmıştı.</p>

  <p class="calibre10">Şu pisliğin, hızlı dedektif Mike Bennett'in hâlâ yaşayanlar arasında olduğunu görünce gözlerini hafifçe kırpıştırdı. Yolanda pantolonun paçasını sıyırmış ve baldırındaki bir sıyrığı temizliyordu.</p>

  <p class="calibre10">Ne oldu, Mikey? Uf mu oldu?</p>

  <p class="calibre10">Bennett'in sağlık görevlisini başından savmasını ve karavana doğru, saldırıdan yorgun düşmüş bir halde tökezleyerek gitmesini izledi. Yanlarından geçerken polisler ve FBI ajanları omzuna vurarak onu teselli ettiler.</p>

  <p class="calibre10">"Senin suçun değil." dedi Titiz Bermett geçerken, kalabalığın arasından. "İçerideki şu orospuçocukları var ya, hepsi onların suçu."</p>

  <p class="calibre10">Bu bir trajediydi. İyilerin hanesine ilk sayı, diye düşündü Jack, aşağıya, vurulan arkadaşına bakarken.</p>

  <p class="calibre10">Yüzükoyun yatan, kanayan rehineci başını taş görünümlü tabuta dayamıştı ve Jack'in, bomba sığınağını kapatmak için beton kapağı hırsla çarpması üzerine acıyla inledi.</p>

  <p class="calibre10">Katedralin mahzenindeki gizli kaçış tünelinin varlığını öğrenmeleri sonuçta onun ve Titizin, bu rehin alma olayını uygulamaya geçirmeye yönelmelerindeki en büyük etkenlerden birisi olmuştu.</p>

  <p class="calibre10">Bir panik duygusu göğüs kafesine yerleşirken, Jack burnunun köprüsünü ovuşturdu ve gözlerini kapadı.</p>

  <p class="calibre10">Sakinleşmek zorundaydı. Panikleyemezdi. Bunu hesaba katmıştı, hatırlıyor muydu? Resmen bekliyordu. Bu iş hâlâ yürüyebilirdi.</p>

  <p class="calibre10">Bir soluk aldı ve soluğu verdi.</p>

  <p class="calibre10">Tanrıya şükür bir B planı yapmıştı.</p>

  <p class="calibre10">Ölen silah arkadaşı yine inleyince gözlerini açtı. Fontaine, diye düşündü. Seni talihsiz orospu çocuğu.</p>

  <p class="calibre10">"Sakinleş biraz." dedi Jack, bir yandan kahverengi cüppesini bir avcı bıçağı ile yırtarken. Sonrasında kurşun geçirmez yeleğini yapışkanlı bantlarını yüksek sesle kopararak serbest bıraktı.</p>

  <p class="calibre10">"Atlatacaksın." diye yalan söyledi tereddüt etmeden ve kimse fikrini sormadan.</p>

  <p class="calibre10">Karşı tarafın bomba sığınağından attığı kurşunlardan bir tanesi, bölmenin kurşun kapağından sekmişti. Fontaine bu kurşunu kurşungeçirmez yeleğinin yakasının hemen üstün- den, omurgasının soluna doğru yakalamıştı. Üstelik bu, sorunların en kötüsü de değil, diye düşündü Jack. Çünkü Fontaine ya pantolonunun önüne birkaç galon kırmızı Benjamin Moore dökmüştü, ya da kurşunun vücudundan çıktığı yerden aralıksız ölümüne kanıyordu.</p>

  <p class="calibre10">Ağır yeleği Fontaine'nin üstünden çıkardıktan sonra, arkadaşının sağ göğsünün ucunda kanın fışkırdığı yarayı buldu. Jack ölmekte olan adama hayret dolu bir saygıyla baktı. Fontaine'nin hâlâ soluk alıp veriyor olması bile, mantığa meydan okuyordu.</p>

  <p class="calibre10">"Bana yalan söyleme." dedi Fontaine. "İçim param parça oldu. Hissedebiliyorum. Kanın dolduğunu hissedebiliyorum."</p>

  <p class="calibre10">"Seni dışarı koyarız." diye önerdi Jack. "Yakalanırsın, ama nefes almaya devam edersin."</p>

  <p class="calibre10">"Evet, tabi." dedi Fontaine. "Beni yamasınlar, böylece iğneyle idam ettiklerinde hayatta ve sağlıklı olurum. Kaldı ki, kimliğimi bulurlarsa, hepimiz mahvoluruz. Bana bir iyilik yap olur mu, dışarı çıktığında?"</p>

  <p class="calibre10">"Ne istersen." dedi Jack.</p>

  <p class="calibre10">"Benim payımı kızıma ver, Emily. Kahretsin, tam pay vermesen de olur. Biraz bir şey ver."</p>

  <p class="calibre10">Rehineci aniden hıçkırdı.</p>

  <p class="calibre10">"Adama ölmek koymuyor da, bir hiç uğruna ölmek koyuyor."</p>

  <p class="calibre10">Jack adamın yerdeki kanının üzerine oturdu, başını dizlerine yatırdı.</p>

  <p class="calibre10">"Sana söz veriyorum adamım." dedi Jack adamın kulağına. "Tam pay alacak. Üniversiteye gidecek. Fontaine. Tıpkı senin her zaman istediğin gibi. Harvard ya da Yale, değil mi?"</p>

  <p class="calibre10">"Kesin." dedi Fontaine hafifçe başıyla onaylayarak. "Karnesinde yüz elli almış. Sana söylemiş miydim?"</p>

  <p class="calibre10">"Yalnızca bin kere." dedi Jack, kankasının kulağına kıkırdayarak.</p>

  <p class="calibre10">"Beş para etmez annesini becermek, hayatım boyunca yaptığım tek doğru şey oldu." dedi Fontaine, gülümseyerek. Artık huzurlu görünüyordu, sanki yoğun bir günün ardından uykuya dalıyor gibiydi. Jack ölmekte olan adamın bedeninde son bir kasılma hisseti ve sonrasında belirgin bir şekilde kendini bıraktı. Fontaine gitmişti. İyi bir adam kaybetmişlerdi.</p>

  <p class="calibre10">Jack ayağa kalktığında gözlerinde yaş yoktu ve elindeki avcı bıçağını, olayı başından sonuna izlemiş olan rehinecilerden birisine verdi.</p>

  <p class="calibre10">"Ellerini ve kafasını kes, torbaya koy." dedi. "Yanımıza alacağız. Onu teşhis etmelerine izin veremeyiz.</p>

  <p class="calibre10">"Ama ben araba olmak istiyorum. Araba olmak zorundayıml" diye sızlandı beş yaşındaki Trent Bennett, Monopoly tahtasının üzerinden. Dokuz yaşındaki Ricky, sorun çıkacağını anlayıp, hemen o parçayı BAŞLA karesinden kapıp tişörtünün içine sakladı. Trent ağlamaya başladı.</p>

  <p class="calibre10">Brian Bennett gözlerini devirdi. İşte buradaydı, işini yapıyordu, ördek sürüsünü oyalıyordu. Paraya kıymış gerçek bir masa başı oyunu almıştı, ama ona yardım ediyorlar mıydı? Hayır, olur mu hiç öyle şey?</p>

  <p class="calibre10">Mary Catherine, yeni dadıları, ya da her ne haltsa, ona dışarı çıkmak ve bir şeyler almak zorunda olduğunu söylemişti. Dedeleri kilisedeydi. Bu durumda işler Brian'dan soruluyor sayılırdı.</p>

  <p class="calibre10">Ön kapının açıldığını duyduğunda, yemek masasından kalktı. Koridora çıktığında devasa bir Noel ağacının kapıdan içeri girmekte olduğunu gördü. Mary Catherine şapkasını çıkardı ve eliyle, kırmızı, terli, gene de bir şekilde güzel yüzünü sildi.</p>

  <p class="calibre10">Brian ağzı açık ona bakakaldı. Mary Catherine dışarı çıkmış ve onlara Noel için bir ağaç almıştı.</p>

  <p class="calibre10">Bu, galiba, güzel bir şeydi.</p>

  <p class="calibre10">"Brian, demek buradasın." dedi, garip İrlandalı aksanıyla. "Annenle babanın süsleri nereye koyduklarını biliyor musun? Yapacak çok işimiz var."</p>

  <p class="calibre10">Yirmi dakika sonra, bütün çocuklar salondaydı, sallanan bir boya merdivenin üzerindeki Mary Catherine'e elden ele süsleri uzatıyorlardı. Annemizin yaptığıyla aynı değil, diye düşündü Brian. Anneleri Noel ağaçlarını Macy'nin vitrinindekilerden bile daha güzel süslerdi. Ama kabul etmek zorundaydı, Mary Catherine'nin ağacı, hiç ağaç olmamasından daha iyiydi.</p>

  <p class="calibre10">Chrissy, hâlâ üzerinden çıkarmadığı melek kıyafetiyle, mutfak kapısından geçti, elindeki su sürahisini dökmemeye çalışıyordu.</p>

  <p class="calibre10">"Ne yapıyorsun?" diye sordu Brian.</p>

  <p class="calibre10">"Uyuyor musun yoksa? Görevim." dedi sanki herkesin bilmesi gerekiyormuş gibi. "Socky'nin suya ihtiyacı var."</p>

  <p class="calibre10">Brian güldü. Chrissy bazen ablalarının etkisiyle, üç yaşında değil de daha çok on üç yaşındaymış gibi davranıyordu. Bu küçücük meleğin salona geri dönmesini ve TV'nu açmasını izledi. "Ahhh! Şuna bakın' Şuna bakin!"</p>

  <p class="calibre10">"Ne var?" dedi Brian, kardeşine koşarken.</p>

  <p class="calibre10">Ekranda babalan bir mikrofon kümesinin arasında, bir açık hava kürsüsüne adım atmıştı. Tıpkı beysbol maçlarından sonra Derek Jeter'in yaptığı gibi, diye düşündü Brian heyecan içerisinde.</p>

  <p class="calibre10">Daha dikkatli bakınca, gurur duygusunun yerini endişe aldı. Babası gülümsüyordu, ama bu iyi bir gülümseme değildi. Üzgün ya da kızgın değilmiş gibi yaptığında kullandığı gülümsemesiydi.</p>

  <p class="calibre10">Babam gerçekten de Jeter'e benziyor, diye düşündü Brian.</p>

  <p class="calibre10">Büyük bir maç kaybettikten sonraki haline.</p>

  <p class="calibre10">Kontrol noktasındaki medya kürsüsüne çıkarken donuklaşmamın nedeni yalnızca günün insanın tenini ısıran soğuğu değildi. Genelde, yerel habercilerin önünde alışılageldik bir açıklama yapmak bile beni heyecanlandırırdı. Ama Will Matthews komisyon üyesinin acil bir basın konferansı düzenlenmesini istediğini söylediğinde, kendim gönüllü olmuştum.</p>

  <p class="calibre10">İçerideki katil pezevenklerin bunu izlediklerini biliyordum -beni görmelerini, söyleyeceklerimi duymalarını istemiştim.</p>

  <p class="calibre10">Meydanı dolduran ulusal ve dünya çapındaki haber kameralarının yarattığı karışıklığı es geçtim ve gözlerimi doğrudan önümde duran kameranın siyah lensine diktim.</p>

  <p class="calibre10">"Geçtiğimiz saat içerisinde," dedim, "rehineleri kurtarmak için bir kurtarma operasyonuna teşebbüs edildi. Karşılıklı silahlar ateşlendi ve iki adamımız, bir FBI ajanı ve NYPD Acil Servis Ekibinden bir polis memuru katledildi. İki polis memuru daha yaralandı. Ailelerine haber verilene kadar isimler açıklanmayacaktır."</p>

  <p class="calibre10">Bir hareket ve ses dalgası habercilerin arasından geçti, önlerine güzel bir kaburga parçası atılan aç kurtlar gibi.</p>

  <p class="calibre10">"Böyle acele bir operasyon için yetki verilmiş miydi?" diye seslendi, ön sıralardan üst düzey yönetici kesimi saçıyla erkek bir televizyon habercisi.</p>

  <p class="calibre10">"Devam eden durum nedeniyle hazırdaki komuta kararları hakkında yorum yapamıyoruz." dedim ona.</p>

  <p class="calibre10">"Kurtarma teşebbüsü katedralin hangi bölümünde gerçekleşti?" diye sordu, onun arkasında duran orta yaşlı, güzelce bir bayan haberci. Kadının bir elinde mikrofon ve diğer elinde açık bir cep telefonu vardı.</p>

  <p class="calibre10">"Tekrar söylüyorum, bu noktada taktiklerimizi açıklamam mümkün değil." dedi. Bu kadar sakin olmam, bana bile, ürkütücü gelmişti. Birkaç dakika önce, bir çatışmadaydım. Şu andaysa birlikleri denetleyen Colin Powell kadar kendimi toplamış vaziyetteydim. Sebebi ne olursa olsun, kendimle gurur duyuyordum. İçerideki pisliklere, bizi ufacık bile olsa sarstıklarını belli etmek, vurulup ölen adamlara bir hakaret olurdu.</p>

  <p class="calibre10">"Bu zor bir durum, baylar ve bayanlar." diye devam ettim. "Herkesin neler olup bittiğini bilmek istediğinin farkındayım, fakat tam bir açıklama yapmak için uygun bir zaman değil. Bu, amacımıza ters düşer. Otuz üç rehineyi güvenli bir şekilde dışarı çıkarmak istiyoruz."</p>

  <p class="calibre10">"Rehinecileri de mi?" diye arka taraflardan birisi seslendi. "Onlara ne olacak?"</p>

  <p class="calibre10">Gözlerimi tekrar kameraya diktim. Neredeyse içerideki Jack'le bakıştığımızı hissediyordum.</p>

  <p class="calibre10">"Elbette," dedim, "elbette onları da dışarı çıkarmak istiyoruz. Bu için barışçıl bir şekilde çözülmesinden yanayız."</p>

  <p class="calibre10">Tekerlekli kürsünün arkasından aşağı inerken bağırarak sorulan sorulardan oluşan barajı duymazdan geldim. Kaldırım boyunca uzanan, yere yapıştırılmış bir kablonun üzerinden atlarken, uzun saçlı, esmer bir haberciyi neredeyse yere seriyordum.</p>

  <p class="calibre10">"Hadi ama Mike!" dedi Cathy Calvin. "Kim bu adamlar? Ne istediklerini bize neden söylemiyorsun? Amaçları ne?"</p>

  <p class="calibre10">"Neden bana soruyorsunuz?" dedim, yüzüme neredeyse şaşı, şaşkın bir ifade yerleştirerek. "Kendi gazeteni okumuyor musunuz. Bayan Calvin? Ben hiçbir şey bilmiyorum, hatırlarsanız?"</p>

  <p class="calibre10">Telefon çaldığında çoktan komuta merkezi otobüsüne dönmüş ve elimde telefon sakin sakin oturuyordum ve aniden çalınca, onu neredeyse elimden düşünüyordum. Hâlâ öfkeliydim ama bu duygunun bana bir faydası olmayacağının far- kındaydım. Öfkeli olmak iyi geliyordu, ama bir işe yaramıyordu. Şu anda yapmam gereken, biliyordum ki, işleri tekrar yoluna koymak, bu tanrının cezası karışıklığı bir şekilde toparlamaktı.</p>

  <p class="calibre10">Ve en önemlisi de. Jack'i lafa tutmaktı, böylece o da etrafa kurşun yağdırma fırsatı bulamaycaktı.</p>

  <p class="calibre10">"Ben Mike." dedim.</p>

  <p class="calibre10">"SENİ YALANCI PEZEVENK!" diye bağırdı Jack.</p>

  <p class="calibre10">"Bak Jack." dedim. "Bir yanlış anlaşılma var ortada. Bir iletişim bozukluğu. Saldın başlayana kadar benim de haberim yoktu."</p>

  <p class="calibre10">Orta bir nokta bulabilmek için, elimden geldiğince dürüst olmaya çalışıyordum. Ama bu şartlarda bu neredeyse imkânsızdı. Gerçekte, ben de Jack ve arkadaşlarını öldürmek istemiştim ve bunun olmaması canımı sıkmıştı.</p>

  <p class="calibre10">Ama kendimi bundan ayrı tutmalıydım. Kontrol edemediği büyük bir çarkın içindeki küçük bir dişli gibi davranmalıydım.</p>

  <p class="calibre10">"Ve lütfen Jack," dedim, "bir müddet önce dürüst konuşmaktan bahseden sendin. Ne bekliyordun? Bir rahibin beynini dağıtıp, basamaklardan aşağı bir çöp torbası fırlatmasının bir sonucu olmayacak mıydı?"</p>

  <p class="calibre10">"Kazaydı! Sana söyledim!" dedi Jack. "Sizin hergelelerden birisi arkadaşımı öldürdü. Kollarımda can verdi."</p>

  <p class="calibre10">"Ve siz de iki polis öldürdünüz." dedim. "Oynadığımız çıkışı olmayan bir oyun. Jack. İstediğiniz para sanıyordum. İnsanları öldürerek bir yere varamazsınız. Bu ancak benim tetiği mutlu eder, artık iyice tepelerinin tası atan polislerin oraya gelip ateş açmasını sağlar. Biraz gerçekçi olalım. Bizi kiliseye saldırmaya zorlarsanız, sağ çıkamazsınız. Rahip konusunda bir hata yaptınız. Bunu şimdi anlıyorum. Biz de bir hata yaptık. Olanları arkamızda bırakalım ve bu işi tekrar yoluna koyalım."</p>

  <p class="calibre10">Bekledim. Konuştukça uydurmuş olmama rağmen, fena bir tartışma olmamıştı. Neyse, zaten yeniden toplanmak ve yeni bir strateji belirlemek için zamana ihtiyacımız vardı. Gizli tünel sanki elimizdeki tek şansmış gibi duruyordu, ama belki başka bir yol daha olabilirdi. Şu anda ihtiyacımız olan saatin tekrar yavaşlamasıydı.</p>

  <p class="calibre10">"Bu işi ancak üçüncü yola koyarım artık, seni yalancı pislik." dedi Jack, kulağıma tükürür gibi. "İşi berbat ettin Mike, ve ben de senin cezanı vereceğim. Ön kapıya gel ve pisliği topla."</p>

  <p class="calibre10">Otobüsün önünü açmış, hızla caddenin karşısına geçiyordum ki, katedralin devasa kapıları tekrar santim santim açılmaya başladı. Bir başka kurbanın katedralden dışarı atılmak üzere olduğunu biliyordum. Bir taraftan yeterince hızlı hareket edersem birinin hayatını kurtarabileceğime inanmak istiyordum, ama tabi bu mümkün değildi.</p>

  <p class="calibre10">Geniş kaldırımdan geçerken, kapının siyahlığından aniden bir insan şeklinin fırladığını gördüm. Ama kadın mı, erkek mi anlayamadım.</p>

  <p class="calibre10">Beden parke taşlı zeminin üzerinden savrularak geçti ve solmuş çiçeklerden bir öbeğin tepesine yüzükoyun indi. Erkek, diye teşhis ettim. Koyu renkli bir takım. Hangi rehine öldürülmüştü acaba?</p>

  <p class="calibre10">Nefesim ciğerlerimi kavururken, kurbanın önünde dik çöktüm. Üst bedeni gördüğümde nabza bakma gereği bile duymadım. Sırtın alt kısmı parçalanmıştı, korkunç bir şekilde yırtılmıştı ve kanlıydı.</p>

  <p class="calibre10">Çok geç kalmıştım.</p>

  <p class="calibre10">Kurban orta yaşlı bir adamdı. Gömleği çıkartılmıştı ve sırtında onlarca geniş, pürüzlü bıçak yarası vardı. Sigara yanıklarına benzeyen izler kollarını boydan boya kaplıyordu. Kendi payıma birçok ceset görmüştüm ve elinde keskin bir bıçak, ya da hatta falçata olan birisi bundan öfkesini çıkarmışa benziyordu.</p>

  <p class="calibre10">ESU teğmeni Steve Reno kurbanı çevirmeme yardım ettiğinde, ilk gördüğüm şey zavallı adamın gırtlağının kesildiği oldu.</p>

  <p class="calibre10">Kurbanın dövülmüş ve kanlı yüzüne bakınca, kalbim göğüs kafesimde sıkıştı. "Bu çok kötü." dedi koca adam, cesede gözlerini dikerek. Reno'nun sesi cılız ve acılıydı, sanki kendi kendine konuşuyormuş gibiydi. "Ancak bu kadar kötü olabilirdi."</p>

  <p class="calibre10">Aşağı bakmaya devam ederek başımla onayladım, gözlerimi cesetten alamıyordum.</p>

  <p class="calibre10">Andrew Thurman, New York Şehri belediye başkanı, cansız gözlerini kasvetli gökyüzüne çevirmişti. Başımı kaldırıp bunun nasıl olabildiğinin cevabını arıyormuş gibi durduğu karanlık, yüksek kemerlere baktığımda soğuk bir ürperti hissettim.</p>

  <p class="calibre10">Steve Reno rüzgârlığını çıkardı ve Belediye Başkanı Thurman'ın üzerine bir battaniye gibi örttü. Başparmağı ile belediye başkanının gözlerini kapatırken, haç çıkardı.</p>

  <p class="calibre10">"Bacaklarından tut Mike." dedi Reno. "Adamı buradan götürelim. Basın resim çekmesin."</p>

  <p class="calibre10">New York belediye başkanını ön merdivenlerden aşağı taşırken, katedralin çanları öğlen için Angelus melodisini vurmaya başlamıştı. Şu ana kadar yaşanan her şey, vahşice işlenen bu korkunç ve anlamsız cinayetin yanında sönük kalıyordu.</p>

  <p class="calibre10">Polislerden oluşan topluluğa anında bir sessizlik çöktü. Biz yanlarından geçerken kordona alınmış caddedeki polis ve acil yardım personelinden bir kısmı ağzı açık, pörtlek gözlerle bakıyordu, bir kısmı ise saygı duruşuna geçmişti, bu sırada çanlar da uğursuzluk getirirmişçesine çalmaya devam ediyorlardı.</p>

  <p class="calibre10">Dünya Ticaret Merkezinin yığınları arasından çıkarılan her görevli için polis ve itfaiyecilerin aynı saygı dolu ifade ile durup yol verdiklerini hatırlayınca, soğuk bir el midemi hırsla sıkıştırdı. Katledilen belediye başkanım bir acil servis sedyesine yerleştirdikten hemen sonra başımı kaldırıp Rock Merkezinin yirmi bir metrelik, gösterişli Noel ağacına baktım.</p>

  <p class="calibre10">Darbeler üst üste geliyordu.</p>

  <p class="calibre10">Artık yeter, diye düşündüm. Rehinecilerin bu yaptığı zalimlik adına emsal teşkil edecek bir şeydi, ama bu şoku atlatmak zorundaydım. Hislerime bir duvar çekme ve odaklanma zamanıydı. Bir adım öne geçmeliydim. Ne yapıp edip Jack'i çözmem gerekiyordu.</p>

  <p class="calibre10">Neden belediye başkanı diye düşündüm, feci şekilde işkence görmüş bedenine tekrar bakarak.</p>

  <p class="calibre10">Jack'in sinirleri rehineci arkadaşlarından birisinin ölümü yüzünden gerçekten bu kadar bozulmuş muydu? O yüzden mi bizi en çok öfkelendirecek kurban olarak belediye başkanını seçmişti? Yoksa her şey bizi sinirlendirmeye, belirli bir şekilde tepki vermemizi sağlamaya yönelik bir başka hile miydi? Cinayet aslında bizim için bir ipucu muydu? İlk ipucumuz? Neden öldürmek için Andrew Thurman'ı seçmişlerdi?</p>

  <p class="calibre10">Ben bunlara bir anlam vermeye çalışırken, Midtown North'dan bir dedektif, hasır melekler ve poinsetta çiçeklerinin arasından çıkıp geldi ve koluma yapıştı. Bölge Komutanı Will Matthews, komuta merkezini batıda katedralin hemen karşısındaki, Beşinci Caddedeki Rockefeller Merkezi binasına taşımıştı. Benim de derhal oraya gidip rapor vermemi istiyordu.</p>

  <p class="calibre10">Bütün yol boyunca koştum ve ikinci kattaki ofisin toplantı odasına girdiğimde ne ummuştum bilmiyorum -ama beklediğim kesinlikle, Komutan Will Matthews'ın odadaki en düşük rütbeli polis olması değildi.</p>

  <p class="calibre10">Normal bir günde, New York Emniyet Müdürü Daly'nin, Bili Gant'ın, FBI'ın New York Bürosunu yöneten özel ajanın, hemen ardından merhaba niyetine başıyla ters bir hareket yapması beni çok sarsardı. Ama bu öğleden sonra şok stoklarım tam takır kurumuştu. İkisine de sadece başımla selam vermekle yetindim.</p>

  <p class="calibre10">"İyi günler Dedektif" dedi emniyet müdürü.</p>

  <p class="calibre10">Uzun boylu, soylu havasında yakışıklı bir adamdı ve geniş çizgili kumaştan lacivert takım elbisesinin içinde polisten çok bir bankere benziyordu. Bazıları onun terzi yapımı kıyafetleri ve Colombia Üniversitesi diplomasıyla yalnızca bir şöhret avcısı olduğunu, alt kadroyla hiçbir bağının olmadığını söylüyorlardı. Bense bir yorum yapacak kadar yakınına ilk kez geliyordum.</p>

  <p class="calibre10">"Biraz önce... Tanrım, bunu söylediğime inanamıyorum... Andy'nin... yani belediye başkanının öldürüldüğünü duyduk." diye kekeledi Daly. Gerçekten üzgün duruyordu ve bu da beni duygulandırdı. "Sorumlu kişilerle bire bir konuşmuşsun. Sence bütün bunların anlamı nedir?"</p>

  <p class="calibre10">"Dürüst olmak gerekirse efendim," dedim, "ben de tam çözemedim. Başlangıçta, gerçekten de para işi gibi duruyordu. Adam kaçırarak yüklüce bir miktar götürmeye çalışan bir grup profesyonel suçlu."</p>

  <p class="calibre10">"Ama sonra anlaşılamayan nedenlerle, bir rahibi vurdular. Sanırım saldırı ekibindekiler in vurulmasını nefsi müdafaayla açıklayabilirsiniz, ama belediye başkanına yaptıkları çok büyük bir öfkenin göstergesi. Belki başlangıçta para içindi, ama artık, etraflarının nasıl sarıldığını görünce, kendilerini kaybetmeye başladılar."</p>

  <p class="calibre10">" Sizce bunun tümüyle ya da kısmen belediye başkanına duyulan kişisel bir garezle ilgisi olabilir mi?" diye sordu Gant. Av köpeklerini anımsatan torbalı gözleriyle, kısa boylu FBI şefinin görüntüsü Daly'nin tam tersiydi. Koyu renkli tek sıra düğmeli Sears takımıyla, tıknaz ve solgun Grant rahatlıkla, bir cenazede barmenlik yapabilirdi.</p>

  <p class="calibre10">"Bilmiyorum." dedim. "Olabilir." "Sen de pek fazla bir şey bilmiyorsun, değil mi?" diye Gant beni suçlamaya kalkıştı.</p>

  <p class="calibre10">"Bu işe ben mi gönüllü oldum zannediyorsunuz?" dedim, bu krize ayrılan telefonu kemerimden çıkarıp toplantı masasının üzerinden kaydırarak ona doğru gönderirken. "Benim size ikramım olsun, dostum. Hemen devralabilirsiniz. Zaten Waco'da<a id="filepos350481"></a><sup class="calibre11"><small class="calibre12"><a href="../Text/Yanlis_Bir_Adim_split_008.html#filepos570946"><span class="calibre13">{12}</span></a></small></sup> bu işin nasıl yapılacağını gösterdiniz onlara'."</p>

  <p class="calibre10">Bir dakika önce öfkenin ulaşamayacağı bir yere geçtiğimi düşünmüştüm, sanırım yanılmışım.</p>

  <p class="calibre10">"Kusura bakma." dedi Gant, sanki onu ısıracakmış gibi telefondan uzaklaşırken. "Söylediğim yakışık almadı."</p>

  <p class="calibre10">"Evet, öyle oldu." dedi emniyet müdürü ve FBI şefinde cop indirebileceği savunmasız bir nokta ararmış gibi onu gözleriyle süzdü. "Dedektif Bennett bu olayda elinden geleni fazlasıyla yapıyor ve bu görevde kalmaya da devam edecek. Anlaşıldı mı?"</p>

  <p class="calibre10">Emniyet müdürünün hava basmasıyla ilgili söylenenleri boş ver, diye düşündüm. Bunu söyleyenler yanılıyorlardı.</p>

  <p class="calibre10">Gant biraz bozulmuş görünüyordu ama başıyla onayladı. Bir saniye sonra Gant'ın telefonu çaldı. Arayan numaraya baktıktan sonra sandalyesinden fırlayıp hızla koridora çıktı.</p>

  <p class="calibre10">Bir dakika sonra yüzünde daha da solgun bir ifade ile geri döndü. "Arayan müdürdü. Biraz önce başkanla telefonda konuşmuş. Askeri müdahaleye yetki verilmiş. Delta Gücü harekete geçmiş ve buraya doğru geliyorlarmış."</p>

  <p class="calibre10">Rockefeller Merkezi'ndeki toplantı odasından hafifçe yalpalayarak çıkarken, hâlâ biraz önce duyduğum şeye bir anlam vermeye çalışıyordum. Daha önce de büyük olaylara karıştığım olmuştu ama savaş ilan edildiğini ilk kez duyuyordum.</p>

  <p class="calibre10">Tam işler daha kötüye gidemez diye düşünürken, komuta merkezi operasyonun daha çok yer açmak için koridora taşındığını gördüm. Çalışma arkadaşım NYPD arabulucusu, Ned Mason, bir bilgisayar çıktısını üzeri benzer kağıtlarla dolu bir mantar panoya yerleştiriyordu. FBI arabulucusu, Paul Martelli onun yanındaki masada telefonla konuşuyordu.</p>

  <p class="calibre10">"Doğru mu öyleyse? Thurman öldü mü? diye sordu Mason. Onun sürekli neler olup bittiğini bilmek istediğini, ipleri hep elinde tutmaya çalıştığını fark etmiştim.</p>

  <p class="calibre10">Ciddi bir ifadeyle başımı salladım. "Caddeye fırlattıklarında zaten ölmüştü."</p>

  <p class="calibre10">Mason başıyla onaylarken sanki suratına bir tuğla çarpmış gibi bakıyordu.</p>

  <p class="calibre10">"Böyle bir şey burada nasıl olur?" dedi Martelli. O da şok geçiriyormuş gibiydi. "Rusya, Bağdat, belki. Ama Manhattan şehir merkezinde? Aman Tanrım. Bu şehir yeterince acı çekmedi mi?"</p>

  <p class="calibre10">"Anlaşılan çekmemiş." dedim. "Para toplama işi nasıl gidiyor?"</p>

  <p class="calibre10">"Bitmek üzere." dedi Mason, panonun üzerindeki kâğıtları işaret ederek. Her biri ayrı bir rehineyi, temsilcisini ve fidye miktarını gösteriyordu.</p>

  <p class="calibre10">"Biraz önce telefonda Eugenâ Humphrey'in Los Angeles'taki adamlarıyla konuştum." dedi. "Eugena için istenen fidyenin dışında, içerideki iki Baptist rahibi için de para verecekler."</p>

  <p class="calibre10">"Çok cömert bir davranış." dedim.</p>

  <p class="calibre10">"Keşke diğerleri de böyle işbirliğine yanaşsalardı," diye sürdürdü Mason. "Rooney'in ticari menajeri rehinecilerden birisiyle şahsen konuşmadığı sürece para vermeyi reddediyor. Ona bunun mümkün olmadığını söylediğimde, telefonu kapattı ve şimdi de telefonlarıma çıkmıyor. Buna inanabiliyor musun? Sanki müvekkilinin hayatını kurtarmıyor da, bir sözleşme için pazarlık yapıyor. Ah ve de Charlie Conlan'ın çocuklarından bir tanesi para fonlarından her türlü para transferini önlemek için yasal yoldan harekete geçti. Pisliğin iddiasına göre, babası çoktan ölmüş olabilirmiş ve bu yüzden de miras payını tehlikeye atmayı reddediyormuş."</p>

  <p class="calibre10">"Aile değerleri konuşuyor" dedim.</p>

  <p class="calibre10">"Lafı ağzımdan aldın." diye onayladı Martelli.</p>

  <p class="calibre10">"Şu ana kadar ne kadar topladınız?" diye sordum.</p>

  <p class="calibre10">"Altmış altı milyon emanete alındı." dedi Mason, masasındaki hesap makinesinde bir takım tuşlara bastıktan sonra. "Bir on daha alırsak, yetmiş altı ediyor ve hesaba aktarmaya hazırız demektir."</p>

  <p class="calibre10">"Belediye başkanı için istenen fidyeyi çıkardınız mı?" dedim.</p>

  <p class="calibre10">Bana bakarken Mason'ın gözleri fal taşı gibi açıldı. "Haklısın. Pekâlâ. Onun üç milyonunu çıkar, toplam yetmiş altıdan yetmiş üçe düşer. Yalnızca yedi milyon kaldı."</p>

  <p class="calibre10">"Yalnızca," dedim, "bilirsin, yedi milyon dolardan önce yalnızca kelimesini kullanabiliyorsan, zengin ve meşhurlarla fazla takıldın demektir."</p>

  <p class="calibre10">"Söyledikleri gibi." diye ekledi Martelli, telefonun ahizesini boynuyla omzu arasına kıstırırken. "Bir milyon oraya, bir milyon buraya. Kısa süre sonra harbi paradan konuşmaya başlarsın."</p>

  <p class="calibre10">Jack yüksek sunağın merdivenlerine oturmuştu, cep telefonunun anteni dişleri arasındaydı. Sigarayı sekiz sene önce bırakmıştı, ama yeniden başlamayı ciddi şekilde düşünüyordu. Bu operasyonun gerilimli geçeceğini biliyordu. İçeri girmeye kalkışacaklarını bile tahmin etmişti.</p>

  <p class="calibre10">Fakat bunlar kâğıt üstündeydi. Gerçek hayatta bununla uğraşmak, diye düşündü, taş işli renkli pencerelerde nişancıları arıyor ve kafasının içinde nabzın attığını hissediyordu, tümüyle bambaşka bir işti.</p>

  <p class="calibre10">Belki de şansımı biraz fazla zorladım, diye düşündü, önünde duran First Ladynin bayrağa sarılmış tabutuna bakarak. Şu anda, içerideki şöhretlere aldırmaksızın, bir baskın düzenleyebilirlerdi. Belediye başkanım öldürerek bir şey anlatmak istemişti, ama bunda da biraz abartıya kaçıp kaçmadığını merak ediyordu.</p>

  <p class="calibre10">Jack avcı bıçağıyla sırtını yardığında, Andrew Thurman'ın çıkardığı acıklı inilti hâlâ kulaklarında yankılanıyordu. Kutsal pencerelerdeki azizler ona dik dik bakıyorlardı sanki; tuhaf, cansız gözleri yaptığını onaylamıyorlarmış gibi haince parlıyordu.</p>

  <p class="calibre10">Yok, hayır, diye düşündü Jack, sertçe dudağını bükerek. Şu anda yumuşaması söz konusu bile değildi. Yapması gerekeni biliyordu ve yapıyordu da. Belediye başkanını öldürmek bir şey değildi. Zengin olması ile sonuçlanacak formülün bir parçasıydı yalnızca. Kaldı ki, pislik bunu hak etmişti, diye hatırlattı kendi kendine.</p>

  <p class="calibre10">Jack, belediye başkanının yardımına çok ihtiyaç duyduğunda, kendisini açıkta bırakmıştı. Haşmetmahap bunu kendi istedi, diye düşündü Jack, başıyla onaylayarak.</p>

  <p class="calibre10">Üstelik bu iş bitmeden başka ölümler de olacaktı. Buna şüphe yoktu. "Jack? Konuş!" sesi geldi telsizinden. "Yine ne var?" diye cevapladı.</p>

  <p class="calibre10">"Hemen şapele gel!" dendi telsizden. "Balıklardan birisi yere düştü ve kalkamadığını söylüyor."</p>

  <p class="calibre10">Jack küçümsemeyle homurdanarak başını salladı. Bu çocuklar iş sert olmaya gelince muhteşemdiler. Cesurdular, fazlasıyla sadık ve itaatkardılar. Ama onlardan en üfürük şey için bile karar vermeleri beklemek, bir mucize beklemek olurdu.</p>

  <p class="calibre10">Motorola'nın düğmesine bastı.</p>

  <p class="calibre10">"Geliyorum." dedi, ayaklanarak.</p>

  <p class="calibre10">Yine mi, diye geçirdi aklından, arka taraftaki şapelin tırabzanlarına geldiğinde.</p>

  <p class="calibre10">Büyük başlardan birisi mermer zemin üzerinde kendinden geçmişti gene.</p>

  <p class="calibre10">Emlak zengini Xavier Brown, gözleri devrilmiş yerde yatıyordu, açık ipek gömleğinin önünde çiğ beyaz göbeği genişçe yayılmıştı. Sunucu kadın, Eugena, neredeyse üstüne çıkıp oturmuştu, adamın göğsüne elleriyle bastırmış, "'Dayan, Xavier, dayan." diyordu.</p>

  <p class="calibre10">"Kahretsin, ne yaptınız adama?" dedi Küçük John'a.</p>

  <p class="calibre10">"Hiçbir şey." diye cevap verdi Küçük John, savunmaya geçerek. "Bir şey olmadı. Şişko ayağa kalktı, kolum acıyor diye sızlanıyordu ve derken, güm, devriliverdi. Balina karaya oturdu."</p>

  <p class="calibre10">Jack sunucu bayanın yanında diz çöktü. Kabul etmek zorundaydı, bu beş para etmez, şımarık ödleklerden ne kadar iğrenirse iğrensin, biraz garipti ama içlerinden bazılarına saygı duymaya başlamıştı -Eugena mesela.</p>

  <p class="calibre10">"Durumu nasıl?" diye sordu.</p>

  <p class="calibre10">"Çok kötü." dedi Eugena, kalp masajına devam ederek. "Nabzı çok zayıf. Eğer hastaneye gitmezse, ölür. Hayır, bundan emin değilim, ama bence böyle."</p>

  <p class="calibre10">"Lanet olsun." dedi Jack, Brown'un hemen yanında dikilerek. Bir pürüz daha. Üstelik pahalıya mal olabilecek bir pürüz. Yatırımlarını korumak için ne yapması gerekiyordu?</p>

  <p class="calibre10">Jack telefonu kaptı ve tekrar arama düğmesine bastı.</p>

  <p class="calibre10">"Ben Mike." diye geldi dedektifin sesi. Jack kabul etmek zorundaydı, adam iyiydi. Biraz önce belediye başkanını cadılar bayramı kabağı gibi oyup</p>

  <p class="calibre10">göndermişlerdi ve polisin sesi dört yıldızlı otelin müşteri temsilcisi gibi çıkıyordu. İşi biliyorsun, dostum. Rehineciler her zaman haklıdır.</p>

  <p class="calibre10">"Bir sorununuz var." dedi Jack. "Büyük patron Xavier Brown'un hisseleri ani bir düşüşe geçti. Sanırım tik-takları bütün bu eğlence ve heyecana ayak uydurmakta zorlanıyor. Sana ne diyeceğim, Mike. Adamın aort daman çatlamadan onu dışarı çıkarırım ama önce fidyesini ödemeniz gerekiyor."</p>

  <p class="calibre10">"Daha hepsini toparlayamadık Jack." dedi dedektif. "Bize biraz daha zaman vermen lazım."</p>

  <p class="calibre10">'Biraz daha zaman demek' diye düşündü Jack. Acaba niye? İçeri girmenin başka bir yolunu bulup bizi dışarı çıkarmak için mi acaba? Bu geri zekâlılar tozlu el kitaplarından çıkamıyorlardı. Bu işten yakayı sıyıracak olmasına şaşmamak gerekiyordu.</p>

  <p class="calibre10">"Önce bu adamın parasını gönder." dedi Jack. "Ya da boş ver, gönderme. Ama adamlarına söyle çabuk karar versinler. X.Brown'un haline bakılırsa, bir dahaki sefere Wall Street Journal'a çıktığında ölüm ilanları sayfasında yer alır. Hesabıma bakıyorum. Paramın yattığını görür görmez, ön kapıyı açarım."</p>

  <p class="calibre10">"Onlara söylerim." dedi arabulucu. "İhmal etme."</p>

  <p class="calibre10">Ağır çeken yatırımcıyı, koridor boyunca katedralin ana girişine kadar taşımak için beş kişinin işe koyulması gerekti. Adamları bir deniz ayısını kurtarmaya çalışan, kökten çevreci bir tarikat üyesi keşişlere benziyorlardı. Eugena Humphrey yol boyunca yanlarında gitti ve hatta girişte kodamana kalp masajı yapmak için tekrar diz üstü bile çöktü. Bu Eugena, hoş bir hatun çıkmıştı.</p>

  <p class="calibre10">Adamlarından birisi, ana sunağa açılan küçük güvenlik odalarından bir tanesinden kendisine seslenince geri döndü. Adamın önündeki külüstür masanın üzerinde bir dizüstü bilgisayar duruyordu.</p>

  <p class="calibre10">"Yatırdılar!" dedi haydut, heyecanla. "Aktardılar. Para hesapta."</p>

  <p class="calibre10">Jack yakına gelip ekrana bakarken gülümsüyordu. Kosta Rika banka hesaplarının yanındaki hanede altı sıfırın izlediği bir üç rakamı vardı. Yarım düzine kadar Cayman Adaları, Man Adası ve İsviçre Bankaları aracılığıyla, sahte banka hesaplarının ve elektronik transferlerin ağını çözmek imkânsız olacaktı.</p>

  <p class="calibre10">Üç milyon. Artık milyonerdi.</p>

  <p class="calibre10">Üstelik daha kırkına varmamıştı.</p>

  <p class="calibre10">Telsizini eline aldığında neredeyse başı dönüyordu.</p>

  <p class="calibre10">"Şişkoyu bırakın." dedi.</p>

  <p class="calibre10">Gelişmeler Jack'i o kadar keyiflendirmişti ki, rehinelere öğle yemeği dağıtılması işine</p>

  <p class="calibre10">kendi elleriyle yardım etti. Aslında soğuk McDonalds'ları dağıtmaktan büyük zevk alıyordu - zor beğenen, seçici meşhur gurme'ler için tek seçenek. "Da, da, da, do, da -McDonalds gibisi yooook."</p>

  <p class="calibre10">Şapelin önünde bir an için durdu, en gözde tutsaklarına baktı. İlginçtir, artık kırmızı halıya hazırmış gibi durmuyorlardı. Yanlarında hizmetçileri, kişisel antrenörleri ve yaşam koçları yokken bir güne başlamak, onlar için çekilecek dert olmasa gerekti. Solgun, örselenmiş ve torbalı gözleriyle, hazır sandviçlerini atıştırmaları ona bir şey hatırlatıyordu.</p>

  <p class="calibre10">Ah, evet, hatırlamıştı.</p>

  <p class="calibre10">İnsan evlatlarını.</p>

  <p class="calibre10">Mikrofonu eline aldı.</p>

  <p class="calibre10">"Merhaba millet." dedi. "Nihayet, işler açılmaya başladı. Fidyeler birer birer geliyor. Artık fazla kalmadı. Umarım hepiniz çoraplarınızı şöminenin üstüne özenle asmışsınızdır."</p>

  <p class="calibre10">Durdu. Mikrofondan yankılanan iç çekmesi neredeyse hüzünlüydü.</p>

  <p class="calibre10">"Hepinizin hakkını vermem lazım," dedi. "sizin gibi bir avuç hanım evladının bu koşullar altında kafayı yiyeceğini düşünmüştüm. Ama genelde, beni haksız çıkardınız. Bana tahmin ettiğimden daha çok yardımcı oldunuz ve bunun için de, kendinizle gurur duymalısınız. Ve yetkililerin iş birliğine devam edeceklerini umuyorum. Bu deneyimi yaşadığınızla kalırsınız ve hayatınıza geri dönebilirsiniz. İçinizden bir kaçının daha</p>

  <p class="calibre10">elenmesi gerekse bile, zirvedeyken öldüğünüz için ne kadar şanslı olduğunuzu hatırlayarak gidebilirsiniz. James Dean, Mariyn Monroe ve siz. Bir yıldız olmuş olabilirsiniz, ama bir düşünün. Kafanızın arkasına bir çift kurşunla St. Paddy'nin merdivenlerinde yatıyorsunuz. Bir efsane olursunuz."</p>

  <p class="calibre10">Jack kürsüden inerken, Eugena Humphrey ayağa kalktı.</p>

  <p class="calibre10">"Beyefendi," diye cesurca seslendi, "sizinle bir konuda görüşebilir miyiz? Konuşmamız mümkün mü?"</p>

  <p class="calibre10">Elektrikli şok aletine elini uzattı, sonra durdu. Sunucunun yüzünde öyle büyüleyici bir içtenlik vardı ki, kendisinin bile ilgisinin uyandığını inkâr edemezdi.</p>

  <p class="calibre10">"Şip şak olsun." dedi Jack sonunda.</p>

  <p class="calibre10">"Teşekkür ederim." dedi Eugena. Öksürerek boğazını temizledi ve doğrudan Jack'in gözlerine baktı.</p>

  <p class="calibre10">Bu bayanın bu kadar başarılı olmasına şaşırmamak lazım, diye düşündü Jack, onun kendine güvenini ve yoğun gücünü hissederek. Sanki birbirlerine silahların ve rehinelerin üzerinden bağırıp çağırmıyorlar da, ikisi küçük, rahat bir odada konuşuyormuş gibiydiler.</p>

  <p class="calibre10">"Söylemek istediğim," dedi Eugena. "hepimiz, kişiliğimiz ve yaşam tarzlarımız sizi bir şekilde incittiyse çok üzgünüz. En başta ben, çoğu zaman insanların duyguları yerine metalarla ilgilendim, doğrudur. Fakat dürüstçe söylüyorum, bu çetin sınavdan sonra kendimi değişmiş hissediyorum. Yaşamdaki basit şeylerden daha çok zevk alacağım. Bu deneyimden bir şeyler öğrendim, eminim herkes de öğrenmiştir ve biraz tuhaf ama, size teşekkür etmek istiyorum. Fakat lütfen, başka kimseyi öldürmeyin. Çünkü içten içe siz haklısınız. Bizler özel değiliz. Yalnızca insanız. Tıpkı sizin gibi."</p>

  <p class="calibre10">Jack orada öylece dikildi ve kadına baktı. Bunun olabileceğini hiç sanmıyordu, ama kendini bir saniye için suçlu hissetmişti neredeyse. Bu kaltağın etkili ricası nasıl olduysa onu sarsmıştı. Aptal programı izlemiyordu bile.</p>

  <p class="calibre10">Jack, he olursa olsun onun ayrı tutulacağını söylemek üzereydi ki, Eugena'nın yanında dikilen Küçük John dokuz milimetreliğini çekti. Çelik namluyu sunucunun yanağına bastırdı.</p>

  <p class="calibre10">"Gerçekten çok duygulandık." dedi Küçük John, baş parmağı ile silahın horozunu kaldırırken. "O kadar ağladım ki, altıma yaptım. Ama kimsenin umurunda olmadığını anlatan e-postayı kaçırdın herhalde. Şimdi, ya çeneni kapatırsın ya da ben bir kurşun sıkıp kapatırım. Bu senin şovun değil, bayan. Bizim şovumuz."</p>

  <p class="calibre10">Jack silah arkadaşına seslendi, "Lafı ağzımdan aldın. Küçük John."</p>

  <p class="calibre10">'Bu nasıl bir Noel arifesi' diye düşündüm. 50.Caddenin köşesinde durdum ve karın düşmeye başlamasını seyrettim, ama yağan o yumuşak, tüy gibi kar taneleri değildi. Donmuş yağmurun kumlu taneleri, bir rüzgâr tüneline savrulan kumlar gibi suratıma çarparken yakamı yukarı kaldırdım.</p>

  <p class="calibre10">Komuta merkezine varınca, baş etmemiz gereken yeni bir sorun olduğunu haber aldım. Barikat hattı boyunca turist toplulukları birikmişti ve dağılmamak için direniyorlardı. Kordona alınan Rock Merkezindeki ağaçtan gizlice göz atmalarına izin verilmediğinden, etrafta dikilmekle ve gelişen olayları şaşkınlık içinde izlemekle yetiniyorlardı.</p>

  <p class="calibre10">Bir grup genç kızın, Wichita ve Kansas'tan amigo kızlar, 51.Caddenin kuzeybatı köşesine gelmelerini izledim; ellerindeki MERCEDES'! SERBEST BIRAKIN yazılı pankartları sallarken kahkahâlârla gülüyorlardı. Birkaç kişi kazaklarının üstüne ST.PAT KUŞATMASI yazılı tişörtler giymişlerdi.</p>

  <p class="calibre10">Başımı iki yana salladım. Birileri tişört satmaya başladıysa, başınızın belada demektir. Bölümüme geri döndüğümde, Manhattan Kuzey Cinayet masasındaki her çalışanın onlardan bir tane edindiğini hayal edebiliyordum. O da dönebilirsem, tabi.</p>

  <p class="calibre10">Teğmen Reno ve HRT şefi Oakley'in yanma doğru yöneldim, siyah FBI operasyon otobüsünün önünde dertleşip birbirlerini teselli ediyorlardı.</p>

  <p class="calibre10">"Mike," dedi Oakley, "senin şu kuzey kule hakkındaki ilk fikrinin üzerinden geçiyoruz. Katedrale oradan girmenin bir yolunu bulabiliriz belki."</p>

  <p class="calibre10">Komando şefine baktım. Yüzü süzülmüş ve yıpranmıştı, ama soğuk karanlıkta bile gözlerindeki kararlılığı yanlış anlamak mümkün değildi. Oakley adamlarından birisini kaybetmişti ve bu konuda bir şey yapana kadar da bu yüzden yavaşlayacak gibi durmuyordu.</p>

  <p class="calibre10">"Bu muhtemelen en iyi ikinci saldırı seçeneği." dedim. "Ama olanlardan sonra, tekrar pusuya düşürülme ihtimali beni endişelendiriyor. Üstelik yüz metre aşağı düşmek daha da zor olabilir."</p>

  <p class="calibre10">"Will Matthews'la yetkili FBI özel ajanıyla konuştuk," dedi Reno, "bir sonraki saldırı kararı her yönden tüm gücümüzle içeri girmeye çalışmak şeklinde olacak. Bir dahaki sefere bizi içeri gönderdiklerinde bütün rehineciler yakalanana kadar durmayacağız, Mike."</p>

  <p class="calibre10">Orada durmuş Reno'nun biraz önce söylediklerinin etkisinden kurtulmaya çalışıyordum, o sırada kuzey tarafinda, bozuk hoparlörlerden çevreye yayılan yaygarayı duydum. Gözlerimi ovuşturdum, ne gördüğümü çıkarmaya çalıştım. İşte yine başlıyorduk.</p>

  <p class="calibre10">Barikatların ve haber minibüslerinin arkasında, bir grup siyah, genç adam sarı bir okul otobüsünün önünde dikiliyorlardı. Grubun önünde duran kısa boylu bir genç, yavaşça mikrofona vurdu.</p>

  <p class="calibre10">'"Bir'ki." diye geldi mikrofondan sesi. Sonra bir sessizlik oldu ve ardından şarkı söylemeye başladı.</p>

  <p class="calibre10">"I believe I can fly!" diye söyledi. "I belive I can touch the sky!"<a id="filepos374428"></a><sup class="calibre11"><small class="calibre12"><a href="../Text/Yanlis_Bir_Adim_split_008.html#filepos571267"><span class="calibre13">{13}</span></a></small></sup></p>

  <p class="calibre10">Koronun geri kalanı da ona katıldığında göğsüme bir yumruk yemiş gibi oldum. "Think about it every night and day. Spread my wings and fly away."</p>

  <p class="calibre10">Otobüsün yanındaki şeritte yazanları okuyabiliyordum. HARLEM GENÇLER KOROSU. Çoğu büyük olasılıkla kaçırılan rahiplerden bir tanesinin cemaatindendi.</p>

  <p class="calibre10">Tek ihtiyacımız bir döner dolap ve pamuk şekerdi. Ondan sonra Beşinci Caddedeki bu ucube şovuna giriş için para almaya başlayabilirdik.</p>

  <p class="calibre10">Gerçi kabul etmem lazım, delikanlıların yükselen sesleri nasıl olduysa kasvetli havayı biraz dağıtmışlardı.</p>

  <p class="calibre10">Reno da aynı şeyi düşünmüş olmalıydı çünkü başını sallarken bir yandan da sırıtıyordu.</p>

  <p class="calibre10">"Böyle şeyler ancak New York'da olur." dedi.</p>

  <p class="calibre10">Polis güçlerinden oluşan ordu için, Beşinci Caddedeki Saks Mağazasının hemen ana girişinde derme çatma bir yemekhane oluşturulmuştu.</p>

  <p class="calibre10">Oyalanmadan yiyebileceğim bir şeyler almak için neon kar tanelerinin altında döner kapılardan içeri girdim. Dört Mevsim Restoranının rehinelere yemek verme önerisi</p>

  <p class="calibre10">Jack tarafından reddedilmişti, o yüzden yiyecekleri onlar yerine bize veriyorlardı. Ben ördek jambonumu ve hindi ezmemi kaşıklarken, tavandaki, çelenklerle süslü hoparlörlerden Noel şarkıları geliyordu. Beni tedirgin eden, süregelen kuşatma durumunun gerçek dışılığından çok, buna alışmaya başlıyor olmamdı.</p>

  <p class="calibre10">Caddeye tekrar çıktığımda gençler korosundakilerin hâlâ uçabileceklerine inandıklarını duydum. Elimde yiyeceklerle Saks'ın süslü vitrinindeki animasyon Noel babanın önünden geçtim. Kemerimdeki kriz telefonu çaldığında, tartar soslu ton balığımdan ikinci lokmamı alıyordum.</p>

  <p class="calibre10">Yine ne oldu diye düşündüm. Ne buyurmuştun, Jack? Hizmetinizdeyim, elbette.</p>

  <p class="calibre10">"Ben Mike." dedim.</p>

  <p class="calibre10">"Nasıl gidiyor Mickey?" dedi Jack. "Hava yeterince soğuk mu? Burası sıcacık oldu da."</p>

  <p class="calibre10">Bir an için aklımdan kullanabileceğim çeşitli stratejileri geçirdim. Pasif ya da saldırgan davranabilirdim. İçinde bulunduğu ruh halini anlayabilmek için bazı sorular sorabilirdim. Ama stratejilerden bıkmıştım. Bizimle fare gibi oynayan Jack'ti, durum farklıymış numarası yapmaktan sıkılmıştım. Şu aşamada, Jack'le konuşmaktan gına gelmişti artık, nokta. Üstelik ne söylersem söyleyeyim fark etmeyecekti, değil mi?</p>

  <p class="calibre10">"Belediye başkanını öldürmekle hata yaptınız." dedim, elimdeki plastik çatalı indirirken. "Bizim senin şakası olmayan bir psikopat olduğuna inanmamızı istedinse, çok iyi bir iş çıkardın. Ama içeri yapılacak bir baskını kaçınılmaz hale getirdi, o başka. Ki, bu da sana göre, katedrali havaya uçurmak demek. Bu da, senin öleceğin anlamına geliyor. Bu da, onca parayı harcamanı biraz güçleştirebilir. Yani, sen gerçekten deli misin? Bana biraz yardımcı ol. Anlamakta güçlük çekiyorum."</p>

  <p class="calibre10">"Ne kadar karamsarsın Mike," dedi Jack, "sanki vazgeçmiş gibisin, üstelik yolun dörtte üçü bile değil. Şunu dinle. Nihayet parayı ödemeye başladınız. Bu çok iyi oldu. Gerçekten. Şimdi tek yapmanız gereken paranın geri kalanını çıkmak. Sonrası gerçekten ilginçleşecek, söz veriyorum. Kötü adamlar bu işten nasıl yakayı sıyırdılar? O yüzden, beni takip et. Derinlere gel. Ah, bu arada az kalsın unutuyordum. Gece yarısı bir şöhret daha ölecek."</p>

  <p class="calibre10">"Jack, dinle beni. Yapma," dedim, "bir şeyler ayarlayabiliriz..." "Kapa çeneni!" diye bağırdı Jack. Hemen sustum.</p>

  <p class="calibre10">"Senin palavralarından bıktım dostum." dedi Jack. "Gecikmeler. Oyunlar. Sizler en iyi atışınızı yaptınız ve ıskaladınız ve şimdi, bizimle aşık atmaya kalkmanızın bedelini ödeyeceksiniz. Benim tepemin tasını biraz daha attırırsanız bir şöhret öldürmek yerine, öyle bir fena yaparım ki, Prada dergisi bu sayısında yanında ceset torbasıyla çıkar."</p>

  <p class="calibre10">"Ne demek istediğimi açıkça anlıyorsun, değil mi Mike? Tekrar ediyorum, gece yarısı bir şöhret daha ölecek. Beş para etmez belediye başkanı gibi kolay bir lokma da olmayacak. Bu seferkini seveceksin. Ah, bir de şu şarkı söyleyenleri sustur yoksa bütün kadın rehineleri öldürürüm."</p>

  <p class="calibre10">Önümüzde azap verici bir geri sayım daha vardı ve ben bunu kriz telefonunu Ned Mason'nun eline tutuşturmak için bir fırsat olarak gördüm. Sonra da şehir merkezine Maeve'i görmeye gittim.</p>

  <p class="calibre10">Odaya girdiğimde bir değişiklik fark ettim. Nevresimler farklıydı; pazenden, yeni ve ütülüydüler. Bir vazo dolusu taze çiçek vardı ve yeni bir sabahlık giyiyordu. Bunlar hoş eklentilerdi, öyleyse neden beni tedirgin etmişlerdi?</p>

  <p class="calibre10">Maeve uyanıktı, devam eden kuşatmayı gösteren CNN'i izliyordu. Yule Log<a id="filepos380618"></a><sup class="calibre11"><small class="calibre12"><a href="../Text/Yanlis_Bir_Adim_split_008.html#filepos571508"><span class="calibre13">{14}</span></a></small></sup> ne olmuştu? Uzaktan kumandayı buldum ve elini tutmadan önce televizyonu kapattım.</p>

  <p class="calibre10">"Hey, merhaba!" dedim.</p>

  <p class="calibre10">"Seni televizyonda gördüm." dedi Maeve, gülümseyerek. "O takımın içinde hep çok yakışıklı görünüyorsun. Kimin vaftiz törenine giymiştin onu? Shawna'nın mı?"</p>

  <p class="calibre10">"Chrissy'nin." dedim.</p>

  <p class="calibre10">"Chrissy." dedi karım içini çekerek. "Benim minik kuşum nasıl bakalım?"</p>

  <p class="calibre10">"Önceki gece yatağa yanıma geldi," dedim, "sana söylemeyi unuttum. Sana söylemeyi unuttuğum bir sürü şey var, Maeve. Ben... "</p>

  <p class="calibre10">Karım elini kaldırdı ve parmağını dudaklarıma koydu. "Biliyorum." dedi.</p>

  <p class="calibre10">"İşim için bu kadar endişelenmemeliydim. Keşke..." İncinmiş bir ifadeyle beni susturdu.</p>

  <p class="calibre10">"Lütfen keşke deme." dedi sessizce. "Bu kanserden daha çok canımı yakıyor. Senle ilk tanıştığımızda işine ne kadar bağlı olduğunu biliyordum. Seninle evlenmemin nedenlerinden birisi buydu. Seninle öyle gurur duyuyordum ki, basına yaptığın o açıklamalar. Tanrım. Bana ilham veriyordun."</p>

  <p class="calibre10">"Bana kim ilham veriyor sanıyorsun?" dedim, gözlerim dolarken.</p>

  <p class="calibre10">"Hayır, temiz çarşafların üstünde olmaz, lütfen. Bekle. Sana hediye aldım."</p>

  <p class="calibre10">Her Noel arifesinde birbirimize aldığımız hediyeleri verirdik, genelde saat üç civarında, birlikte bir bisiklet, tren ya da başka bir korkunç 03mncak setinin parçalarını birleştirdikten sonra.</p>

  <p class="calibre10">"Önce ben!" dedim, arabamın arkasına sakladığım bir torbadan, kâğıda sarılı bir kutuyu çıkarırken. "İzin ver, lütfen."</p>

  <p class="calibre10">Kâğıdı yırttım ve Maeve've, ona aldığım DVD oynatıcısını ve DVD'leri gösterdim. Bunlar eski, siyah beyaz filmlerdi, Maeve'in en sevdikleri.</p>

  <p class="calibre10">"Artık sürekli o aptal kutusunu izlemek zorunda değilsin," dedim. "Bak, Double Indemnity. Bizim için içeri birkaç Atomik</p>

  <p class="calibre10">Kanat da kaçırırım. Tıpkı eski günlerdeki gibi."</p>

  <p class="calibre10">"Hayranım bu fesatlığına." dedi Maeve. "Şimdi benimkisi."</p>

  <p class="calibre10">Yastığının altından siyah kadife bir mücevher kutusu çıkardı ve onu bana verdi. Kutuyu açtım. Bu bir küpeydi. Tek altın bir halka. İlk tanıştığımızda, seksenli "Guns N'Roses" yıllarında takardım.</p>

  <p class="calibre10">Gülmeye başladım. Sonra ikimiz de kahkahâlârla gülmeye başladık ve her şey harikulade gözüküyordu.</p>

  <p class="calibre10">"Taksana. Taksana." diye bağırdı Maeve, kahkahâlârının arasından.</p>

  <p class="calibre10">Küpeyi sol kulağımdaki belli belirsiz delikten soktum. Mucize kabilinden, neredeyse yirmi yıl sonra, zorlanmadan içeri girdi.</p>

  <p class="calibre10">"Nasıl oldu? Çok havalıdır kesin?"</p>

  <p class="calibre10">"Şık bir korsan gibi oldun." dedi karım, gözünden kaçan bir damla yaşı silerken.</p>

  <p class="calibre10">' Arrrrrr ahbap." dedim, yüzümü boynuna gömerek.</p>

  <p class="calibre10">Kasıldığını hissettiğimde geri çekildim. Sonra gözlerindeki uzak ifadeyi görerek ürperdim. Nefesi düzensizleşmişti, sanki durmadan hızla nefes alıyor gibiydi. Hemşirenin düğmesine defalarca bastım.</p>

  <p class="calibre10">"Suyu çeşmeden doldurdum anne." dediğini duydum, karımın silmek için o kadar uğraştığı İrlanda aksanıyla. "Koyunlar ağılda, hepsi girdi."</p>

  <p class="calibre10">Neler oluyordu? Aman Tanrım, hayır, Maeve! Bugün olmaz, şu anda olmaz - hiçbir zaman!</p>

  <p class="calibre10">Sally H ite hens, başhemşire, koşarak içeri girdi. Maeve'in gözlerine ışık tutarak baktı ve ağrı kesici torbasını bulmak için sabahlığının altına elini soktu.</p>

  <p class="calibre10">"Doktor ilaçlarını bu sabah arttırdı." dedi Sally. Hemşirenin elini alnına koymasıyla Maeve gözlerini kapadı. "Alışana kadar onu dikkatle kontrol altında tutmamız gerekiyor. Biraz konuşabilir miyiz, Mike?"</p>

  <p class="calibre10">Karımı alnından öptüm ve Sally'nin arkasından dışarı çıktım. Hemşire doğrudan gözlerimin içine bakıyordu. Bu her zaman kötüye işarettir. Aklıma karımın odasındaki rahatsız edici değişiklikler geldi. Yeni nevresimler. Taze çiçekler. Bir çeşit hazırlık vardı. Hayır. Bunu kabul edemezdim.</p>

  <p class="calibre10">"Sona yaklaşıyoruz Mike." dedi. "Çok üzgünüm. Çok ama çok üzgünüm."</p>

  <p class="calibre10">"Ne kadar kaldı?" diye sordum, önce koridordaki halıya, sonra tekrar Sally'ye bakarak.</p>

  <p class="calibre10">"Bir hafta." dedi hemşire yavaşça. "Belki daha az."</p>

  <p class="calibre10">"Bir hafta mı?" dedim. Şımarık bir çocuk gibi konuştuğumun farkındaydım. Bu hemşirenin kabahati değildi. Bu kadın şefkatli bir melekti.</p>

  <p class="calibre10">"İmkânsız olduğunu biliyorum, ama kendini buna hazırlamak zorundasın." dedi Sally. "Sana verdiğim kitabı okudun mu?"</p>

  <p class="calibre10">Sally bana Elisabeth Kübler Ross'un meşhur kitabı Ölüm ve Ölmek Üzere'i vermişti. Kitap ölüm sürecindeki safhâlârı tanımlıyordu: İnkâr, öfke, pazarlık, bunalım ve kabul etme.</p>

  <p class="calibre10">"Sanırım ben öfke kısmında takılıp kaldım." dedim.</p>

  <p class="calibre10">"Kendinizi oradan kurtarmak zorundasın Mike." dedi hemşire, rahatsız olmuş bir tavırla. "Sana bir şey söyleyeyim. Burada çok vaka gördüm ve</p>

  <p class="calibre10">bunu söylerken utanıyorum, hepsinden bu kadar fazla etkilenmedim. Karın istisnai biri.</p>

  <p class="calibre10">Maeve'ın şu anda senin güçlü olmana ihtiyacı var. Bununla başa çıkmak zorundasın. Ah, Mike, küpelerin çok güzelmiş."</p>

  <p class="calibre10">Gözlerimi kapadım, hemşirenin uzaklaşmasını dinlerken yüzümün öfkeden ve utançtan kıpkırmızı kesilmesine izin verdim. O sırada hissettiğim acı hiç bitmeyecek gibiydi. İnanılmaz derecede güçlü gözüküyordu, sanki göğüs kafesimde bir bomba gibi patlayacak ve dünyayı, her yerdeki yaşamı bitirecekti.</p>

  <p class="calibre10">Diğer odalardan birinde birisinin TV'nu açtığını duyunca bu his geçti.</p>

  <p class="calibre10">Anlaşılan öyle değilmiş, diye düşündüm, gözlerimi açar ve asansörlere yönelirken.</p>

  <p class="calibre10">Hastaneden çıkarken cep telefonumdan evi aradım ve arabaya doğru hızlı adımlarla yürüdüm. Julia açtı.</p>

  <p class="calibre10">"Annem nasıl?" dedi.</p>

  <p class="calibre10">Cinayet sorgulamalarında, bazen suçlunun itiraf etmesini sağlamak için inandırıcı bir şekilde yalan söylemek gerekebilir. O anda, böyle bir eğitim almış olduğum için mutlu oldum.</p>

  <p class="calibre10">"Harika görünüyor Julia." dedim. "Sevgilerini gönderdi. Özellikle de sana. Kız kardeşlerinle böyle güzel ilgilendiğin için seninle gurur duyuyor. Ben de öyle, tabi."</p>

  <p class="calibre10">"Baba sen nasılsın?" diye sordu Julia. Hatta mı bir sorun vardı, yoksa benim bebeğimin sesi olgunlaşmış ilgiliyle mi çıkıyordu? Gelecek sene liseye başlayacağını hatırladım. Ben fark etmeden benim küçük kızım nasıl böyle büyüyebilmişti?</p>

  <p class="calibre10">"Beni bilirsin Julia." dedim cep telefonuma. "Kafayı tamamen yemediğim sürece, iyi durumdayım demektir, sanırım."</p>

  <p class="calibre10">Julia güldü. Benim klasik komedimi hep en ön sıradan izlemişti, Babam Kendini Nasıl Kaybetti?</p>

  <p class="calibre10">"Hani bir keresinde Poconos'a giderken, arabadaki herkes kavga ediyordu ve sen bana gözlerimi kapamamı ve pencereden dışarı bakmamı söylemiştin, hatırlıyor musun?" dedi Julia.</p>

  <p class="calibre10">"Keşke unutabilseydim." dedim gülerek. "Kışlada durum nasıl?"</p>

  <p class="calibre10">"Arkamda oldukça uzun bir kuyruk var, sana bunu anlatmak için bekliyorlar." dedi.</p>

  <p class="calibre10">Şehrin soğuk sokaklarında arabayla giderken, çocuklarımın hepsiyle kısa kısa konuştum, benim ve annelerinin onları ne kadar çok sevdiğini söyledim. Gösterilerinde ya da Noel arifesinde yanlarında olamadığım için onlardan özür diledim. Daha önce de çalıştığım için Noel'i kaçırdığım olmuştu, ama bu sefer Maeve de yanlarında değildi. Her zamanki gibi, çocuklar bunu cesurca karşılamışlardı. Chrissy telefona geldiğinde burnunu çekiyordu.</p>

  <p class="calibre10">A-ah. Bu da ne şimdi diye düşündüm.</p>

  <p class="calibre10">"Ne oldu balım benim?" dedim.</p>

  <p class="calibre10">"Baba!" dedi Chrissy hıçkırarak. "Hillary Martin dedi ki, Noel Baba bizim dairemize gelemezmiş çünkü bizim şöminemiz yokmuş. Ben Noel Babanın gelmesini istiyorum."</p>

  <p class="calibre10">Rahatlayarak gülümsedim. Maeve ve ben neyse ki, bu sorunla daha en önce en az iki kez karşılaşmıştık ve bir çözüm geliştirmiştik.</p>

  <p class="calibre10">"Ah Chrissy!" dedim telefonda, sahte bir telaşla. "Bana hatırlattığın için çok teşekkür ederim. Noel Baba New York'a geldiğinde kızağını apartmanların tepesine indirir, çünkü birçok evin şöminesi yok ve yangın merdivenlerinden aşağı iner. Şimdi, Chrissy, bana bir iyilik yap olur mu? Mary Catherine'e söyle, mutfaktaki pencerenin kilidini açık bırakmayı unutmasın. Bunu hatırlayabilir misin?"</p>

  <p class="calibre10">"Ona söylerim." dedi Chrissy nefes nefese.</p>

  <p class="calibre10">"Bekle bir saniye. Dur, Chrissy!" dedim, polis telsizinin sesini açarken. "Vay canına! Şimdi polis helikopterinden özel bir rapor aldım. Noel Baba şu anda New York şehrine yaklaşıyormuş. Çabuk! Yatağınıza gidin, çünkü Noel Baba gelir ve çocukları uyanık görürse ne olur biliyorsun, değil mi?"</p>

  <p class="calibre10">"Yoluna devam eder." dedi Chrissy. "Hoşça kal, baba 'cim."</p>

  <p class="calibre10">"Bay Bennett?" birkaç saniye sonra telefondan Mary Catherine'in sesi geldi.</p>

  <p class="calibre10">"Selam Mary." dedim. "Seamus nerede? Gelip seni çoktan kurtarması gerekirdi."</p>

  <p class="calibre10">"Yaptı. Elinde Twas the Night Before Chrismas'la salona yerleşmiş durumda"</p>

  <p class="calibre10">Bu hikâyeyi okumak her zaman benim işim olmuştur, ama minnettarlık yerine üzüntü hissettim. Olumsuz yanlarına rağmen, büyükbabam Seamus öykü anlatmakta ustaydı ve bu korkunç şartlar altında çocukların en iyi Noel'lerini geçirmek için elinden geleni yapacağına emindim. En azından çocuklarım güvende, diye düşündüm. Etraflarında melekler ve azizler vardı. Aynısının benim için de geçerli olmasını diledim, ama seçtiğim iş genelde günahkârları içeriyordu. Hem de en kötülerini.</p>

  <p class="calibre10">"Mary, lütfen. İstediğin zaman oradan çıkmaya çekinme." dedim. "Ve bütün yükü omuzlandığın için çok teşekkür ederim. Bu katedral çılgınlığı sona erdiği zaman oturup makul bir çizelge hazırlarız."</p>

  <p class="calibre10">"Yardımcı olabildiğime seviniyorum. Harikulade bir aileniz var." dedi Mary Catherine. "Mutlu Noeller, Mike."</p>

  <p class="calibre10">Mary Catherine bunu söylediğinde çelenklerle ve noel ağaçlarıyla süslü Plaza Hotel'in yanından güneye doğru hızlanıyordum ve bir saniye için bunun olabileceğine inanmak istedim. Uzakta Beşinci Caddenin aşağılarında bir yerlerde, kuşatmanın kapkara gökyüzünü aydınlatan insafsız ışıkları seçiliyordu.</p>

  <p class="calibre10">"Görüşmek üzere." dedim ve telefonu çarparak kapattım.</p>

  <p class="calibre10">Karanlık günah çıkarma hücresinde Laura Winston, engebeli zeminin üzerinde kıvrılmış yatıyor, terliyor ve titriyordu. Dünya üzerindeki modaya en yakın kadın, diye düşündü, yenilenmeye çaresizce ihtiyacı var.</p>

  <p class="calibre10">Buraya kapatıldığı son yirmi saat içerisinde, bilincini ara sıra kaybedip kendine gelmişti. Ama tepesindeki vitray camlı pencereden loş ışık görülmez olduğundan beri, belki altı ya da yedi saattir, dehşet verici bir şekilde tamamen uyanıktı, ateşi vardı ve yoksunluk sancıları çekiyordu.</p>

  <p class="calibre10">Öğlene doğru kapının cilalı pirinç kakma plakasında kendi yansımasının farkına vardı. Makyajı, gözyaşı ve terden akmıştı, bal sarısı ustura kesimi saçları kabuk kabuk kusmukla kaplanmıştı. İlk önce dini bir kabartmaya baktığını sandı; dengesiz, iskelete dönmüş bir şeytan, bir melek tarafından zafer dolu bir şekilde katlediliyordu. Gözlerini bu korkunç görüntüden alamadan, orada öylece yatarken Sylvia Plath'ın "Ayna" isimli şiirini hatırladı. İçimde genç bir kadını boğdu, ve benim içimde yaşlı bir kadın/Tekrar tekrar günlerine doğuyor, korkunç bir balık gibi.</p>

  <p class="calibre10">Bunun olması için bir adam kaçırılma olayının yaşanması, tarihsel olasılıkların düzeninin değişmesi gerekmişti, ama şu anda, nihayet, gerçeğin farkına varmıştı.</p>

  <p class="calibre10">Yaşlanmıştı.</p>

  <p class="calibre10">Bu işten kurtulduğunda, o da eğer kurtulursa, hapları bırakacaktı. İyi bir rehabilitasyon merkezine gidecekti.</p>

  <p class="calibre10">Tanrım bana son bir şans var. Moda ikonu küçüklüğünden beri ilk defa dua ediyordu.</p>

  <p class="calibre10">Günah çıkarma hücresinin dışında silah patladığında kulağının içinde bir şey yırtıldı sanki.</p>

  <p class="calibre10">Kulağının çınlaması yatışınca, insanların çığlık attıklarını duydu. Barutun berbat, sülfürümsü kokusu kapının altından içeri sızdı ve Laura'nın kusmuğunun ekşi kokusu ile karıştı.</p>

  <p class="calibre10">Boğuk sesli savrulan küfürü ve birisinin kapının önünden sürüklenerek götürüldüğünü duyunca nefesi boğazında düğümlendi.</p>

  <p class="calibre10">Tanrı bizi korusun. Birisini daha vurdular!</p>

  <p class="calibre10">Laura kalbinin göğüs kafesine hızla çarptığını duyuyordu.</p>

  <p class="calibre10">Kim olabilirdi? Kim? Neden? Ölenin Eugena olmamasını diledi, kendisine o kadar iyi davranmıştı ki.</p>

  <p class="calibre10">Bu adam kaçırma olayı tam olarak parayla ilgili olmayabilir, diye bir sonuca vardı Laura, hissiz bir dehşet içinde. Teker teker katlediliyorlardı. İşledikleri aptalca, kokuşmuş günahlarının bedeli ödetiliyordu.</p>

  <p class="calibre10">Artık fazla zamanı kalmamıştı. Sırada ben varım, diye düşündü Laura, boş mideyle kusmaya çalışırken.</p>

  <p class="calibre10">Eugena Humphrey, ne yazık ki, daha önce de ceset görmüştü.</p>

  <p class="calibre10">İlki büyükannesinin cesediydi ve sevgili ninesinin kederli bir ifadeyle sorgulayan solgun yüzünün kendisini nasıl öfkelendirdiğini hatırlıyordu. Daha yakın tarihlerde, yaptığı hayır işleri nedeniyle de, dünya çapında, birilerinin dikkatini çekmeyi bekleyen zalimliklerin fotoğraflarını göstermiş ve elinden geldiğince yardım etmeye çalışmıştı.</p>

  <p class="calibre10">Ama ekvator Afrika'sındaki doğranmış köylülerin abartılı görüntüleri bile, biraz önce kendi gözleriyle tanık olduğu olayla karşılaştırılamazdı.</p>

  <p class="calibre10">Onu vurdu, diye düşündü Eugena. Sıranın üstüne çıktı ve adamı kafasından vurdu.</p>

  <p class="calibre10">Neden? Bir insan başka bir insana bunu neden yapardı?</p>

  <p class="calibre10">Şimdi de haydutların, mermer zemin üzerinde cesedi sürükleyişlerini izliyordu. Çıkardığı ses korkunçtu, camın üzerinden kanın süngerle silinmesine benziyordu. Cesedin bez bebeği andıran kollarını, sanki okul bahçesinde oynanan abuk sabuk bir oyunmuşçasına, iki yanından birer rehineci çekiyordu.</p>

  <p class="calibre10">Parlak siyah ayakkabılarından bir tanesi yolda ayağından çıktı. Korkunç bir ayrıntı. Ceset sunağın yanındaki loş koridora çekilirken, sarkık başın açık gözleri sanki Eugena'yla göz teması kurmuştu.</p>

  <p class="calibre10">Beden sürüklenerek gözden uzaklaşırken, cansız gözleri. Neden ben diye Eugena'yı suçluyorlardı sanki.</p>

  <p class="calibre10">Biraz önce çok sevgili bir dostumu öldürdüler, diye düşündü Eugena ve elinde olmadan hıçkırmaya başladı. Bu olayın kendisini sonsuza dek değiştireceğini biliyordu.</p>

  <p class="calibre10">Kontrol noktasına yaklaşırken, tam kalbime sıkı bir yumruk inmiş gibi oldu. Oakley'in ve bir iki ESU polisinin daha, çılgınlar gibi koşarak Beşinci Caddeden geçip katedralin merdivenlerine doğru yöneldiklerini görebiliyordum. Bunun tek bir anlamı olabilir, diye düşündüm, onlara yetişmek için öfkeyle hızımı arttırırken.</p>

  <p class="calibre10">Saatime baktım. Bu da neydi böyle? Jack gece yansı demişti. Saat daha on buçuktu.</p>

  <p class="calibre10">Oakley ve birkaç polis takım elbiseli birisini taşıyarak geldiklerinde ben Rockefeller Merkezindeki ambulansların yanına çoktan varmıştım. Sağlık görevlileri umutsuzca kurbanı sedyeye yatırmaya uğraştıkları için adamın yüzünü göremiyordum. Kimdi bu? Bu sefer kimi öldürmüşlerdi? Neden süre dolmadan yapmışlardı?</p>

  <p class="calibre10">Birkaç saniye sonra, sağlık görevlileri durdular. İçlerinden bir tanesi gözlerinde yaşlarla arkasını döndü. Elinde tuttuğu oksijen maskesi farkında olmadan parmaklarının arasından kaydı. Kaldırımın kenarındaki su kanalına oturdu; polis kordonunun dışındaki ve katedrale bakan binaların camlarındaki bütün haber fotoğrafçılarının flaşları kaba bir şekilde kadının kederine hücum ettiler.</p>

  <p class="calibre10">Adamın kim olduğunu nihayet gördüğümde kalbim aniden dondu -en son öldürülen kurban. Aynı korkunç şoku yaşadığım diğer zamanlan hatırladım... Belushi, Lennon, River Phoenix.</p>

  <p class="calibre10">John Rooncy, film yıldızı komedyen, sedyenin üzerinde yayılmış yatıyordu, gözleri ve ağzı ardına kadar açıktı.</p>

  <p class="calibre10">Omurgam boyunca akan, yavaş elektrik akımına benzer bir şey hissettim.</p>

  <p class="calibre10">Birisi daha ortada hiçbir neden yokken, yalnızca gösteriş için katledilmişti.</p>

  <p class="calibre10">Arkamı dönüp, barikatların ötesini görmek için zorlayan kalabalığa ve basına baktım. Neredeyse, kaldırımın kenarında oturan sağlık görevlisinin yanma çöküyordum.</p>

  <p class="calibre10">Kahretsin, böyle devam etmemizi nasıl beklerlerdi?</p>

  <p class="calibre10">Çocuklarımın Rooney'e nasıl taptıklarını hatırladım. Belki de şu anda, daha geçen sene çektiği animasyon filminin - Rudolph- DVD'sini izliyorlardı.</p>

  <p class="calibre10">'Sırada kim var' diye düşündüm. Eugena? Charlie Conlan? Todd Snow?</p>

  <p class="calibre10">Rooney'in, çoğunluğu çocuk olan, milyonlarca hayranı vardı. Böylesine bir yıldız olarak, ülkeyle bütünleşmiş ve dünyada herkesin zihninde bir yer edinmişti; bu pisliklerse onu ve mucizevî bir şekilde yaratmayı başardığı tüm o sıcak duygulan ortadan kaldırmışlardı.</p>

  <p class="calibre10">Gözlerimi tekrar katedrale, ileride biriken kalabalığa ve haber minibüslerinin mikrodalga aktarım kulelerine çevirdim.</p>

  <p class="calibre10">Ve ilk defa olarak, bırakmak istedim. Yalnızca telefonu kemerimden çıkarmak ve yürüyüp gitmeyi arzuladım. Bir metroya binmek. Karımın odasına gidip uzanmak, elini tutmak. Maeve beni yatıştırmanın bir yolunu her zaman bulurdu.</p>

  <p class="calibre10">"Tanrım!" diye öfkeyle haykırdı Oakley. "Bu haberi nasıl vereceğiz? Önce belediye başkanında çuvalladık. Şimdi de zavallı John Rooney'i öldürmelerine izin verdik, öyle mi?"</p>

  <p class="calibre10">İşte o zaman anladım.</p>

  <p class="calibre10">Buydu.</p>

  <p class="calibre10">Bütün mesele buydu.</p>

  <p class="calibre10">Rehinecilerin neden şöhretleri öldürdüklerini, her seferinde zorlu bir cinayet işlediklerini birdenbire anladım.</p>

  <p class="calibre10">İşlerin yavaş ilerlemesini istiyorlardı, bilerek yavaşlatıyorlardı. Bu şekilde, kalabalık toplanıyordu. Bu şekilde, medya, evlerinde bizi izleyen tüm dünyayla birlikte, bu olayın çözümlenmesi için baskıyı arttıracaktı. Ama baskı rehinecilerin üzerinde değildi, bunu anlamıştım.</p>

  <p class="calibre10">Bizim üzerimizdeydi.</p>

  <p class="calibre10">Birisi sonunda bunu yapmıştı. Birisi polis güçlerinin en korkunç kabusunu bulup çıkarmıştı. Zaman geçtikçe ve cesetler arttıkça, bizim durumumuz gittikçe daha kötü gözüküyordu. Bir kurtarma operasyonu için katedrale baskın yapma ihtimalini neredeyse imkânsız hale getiriyordu. Eğer bu işi elimize yüzümüze bulaştırırsak, ve bum! katedral havaya uçarsa, insanlar rehinecileri suçlamayacaktı, bizi suçlayacaklardı.</p>

  <p class="calibre10">Cevap vermeden önce telefonun dört kere çalmasına izin verdim.</p>

  <p class="calibre10">"Selam, ben Jack." dedi ve sesi sahiden de neşeli çıkıyordu. "Selam Jack. Zaman doldu Mike. Artık bana bahane uydurma. Gecikme istemiyorum. Paranın tamamı yarın sabah dokuza kadar hesabıma yatmazsa, Noel ağacının altında o kadar çok zengin ve meşhur ceset olacak ki, Noel Baba hediyeleri şömineye bırakmak zorunda kalacak."</p>

  <p class="calibre10">Başımı yastık olarak kullandığım dizüstü bilgisayarından yavaşça ve canım yanarak kaldırdığımda, saat sabaha karşı ikiydi. Maeve'in bana verdiği küpeyi hissedebiliyordum. Ve saatlerdir ilk defa, Rockefeller geçici komuta merkezindeki faaliyetler fısıltı seviyesine inmişti.</p>

  <p class="calibre10">Buradaki işimiz neredeyse bitmişti. Her çeşit kandırmacayı, pazarlığı yapmamız, yalvarmamız gerekmişti, ama bir şekilde dört milyon dışında, yetmiş üç milyon doların tamamını toparlamıştık.</p>

  <p class="calibre10">Delta Gücü gece yarısına doğru varmıştı, FBI ve NYPD saldırı ekibiyle birlikte çalışıyordu, zayıf noktaları, şu ana kadar atlanan faydalı olabilecek ayrıntıları arıyorlardı. Komandoların saldırı planına yardımcı olmak için, Westchester'deki bir ordu üssünde katedralin bir maketinin yapıldığını duymuştum.</p>

  <p class="calibre10">Çocukken, askerlerin New York sokaklarında dolaştıklarını gördüğümde bunu hep tuhaf bulmuşumdur, düşük bütçeli bir bilim kurgu filminden fırlamış bir sahne gibi. 9/11 'den sonra. Sıfır Noktasının çevresindeki askerleri gördüğümde ve hava sahasını koruyan FM'lerin şehir merkezindeki gökdelenlerin üzerinden geçişini izlediğimde, bunlar da bana gerçekdışı gelmişti, ama gerçektiler.</p>

  <p class="calibre10">Bir ordu generali yanımdan geçerken masamda dikleşip oturdum. Yaşantım süresince, New York şehrinde asker botlarıyla iki kez karşılaşmak bana hiç adil gelmiyor, diye düşündüm, general ve yanındakilerin komuta salonuna girmelerini izlerken.</p>

  <p class="calibre10">"Neden biraz ara vermiyorsun?" diye sordu Paul Martelli, esneyerek. Biraz önce azıcık kestirmişti. "Bir süre için burada bir şey olacağı yok."</p>

  <p class="calibre10">"Bu işin sonuna geliyoruz," dedim, "bana ihtiyaç olursa diye ortadan kaybolmak istemiyorum."</p>

  <p class="calibre10">Martelli yavaşça omzuma vurdu.</p>

  <p class="calibre10">"Dinle beni Mike," dedi. "hepimiz karım ve ailenin durumunu biliyoruz. Şu anda hissettiğin gerilimi hayal bile edemiyorum. Herhangi bir gelişme olursa seni hemen ararız. Şimdi git buradan. Git, ailenle birlikte ol. Mason ve ben senin yerine bakarız."</p>

  <p class="calibre10">Martelli'nin bunu tekrarlamasına gerek yoktu. Zaten, pazarlıkların bittiğini düşünüyordum -onlar kazanmıştı. Rehinelerin serbest bırakılmaları ve rehinecilerin kendilerini güvenliğe çıkarmak için talep edecekleri nakil araçları için hâlâ pazarlık edilmesi gerekecekti. Ama bunlar biraz bekleyebilirdi.</p>

  <p class="calibre10">İçeri girdiğimde Maeve uyuyordu. Böyle huzurlu uyurken onu uyandıramazdım. Yatağının yanındaki masada, DVD oynatıcısının ekranında Jimmy Stewart, Potter'in ikram ettiği puroyu istemeye istemeye alıyordu. Düğmesine basıp kapattım.</p>

  <p class="calibre10">Orada durdum ve sevgili, tatlı kancığıma, hayatımın en değerli hazinesine baktım.</p>

  <p class="calibre10">İlk çıktığımız günü hatırlayınca gülümsedim. Dairesinin kapısını ardına kadar açıp beni öptüğünde elimi zilden daha yeni çekmiştim. Bal rengi gözleri, parfümünün baharatlı tadı hızla belirdi ve bir tanıtım konuşması olmaksızın, yumuşak dudakları bana isabet etti ve kalbim, göğüs kafesimin gerisine sanki bir hentbol topu gibi çarpmaya başladı.</p>

  <p class="calibre10">"İleride bizi bekleyen güç durumdan kurtarayım, diye düşündüm." dedi, ben kapısının eşiğinde sersemlemiş, hafiften yalpalarken o pırıl pırıl gülümsüyordu.</p>

  <p class="calibre10">"Tatlı Maeve." diye fısıldadım yatağının ayakucundan. "Dünyaya benim kadar şanslı bir adam daha gelmeyecek. Kraliçem benim, seni o kadar çok seviyorum ki." dedim. Parmağımı önce kendi dudaklarıma ve ardından onunkilere değdirdim.</p>

  <p class="calibre10">Birkaç dakika sonra, şehri bir uçtan öbürüne tekrar geçiyordum. Rüzgârın süpürdüğü sokaklarda in cin top oynuyordu. Evsiz barksız insanlar bile Noel'de evlerine gitmişler, diye tahmin yürüttüm.</p>

  <p class="calibre10">Çocukların odasına girdim ve onları kontrol ettim. Akıllarından büyük olasılıkla şekerleme yerine PlayStation ve XBox görüntüleri geçiyordu, ama en azından onlardan istenildiği gibi yataklarına girmişlerdi. Seamus yatak odamdaki uzanma koltuğunun üzerinde yeri göğü inleterek horluyordu, yanaklarında kurabiye kırıntıları vardı. On birinci çocuğum. Üzerine bir battaniye attım ve ışığı söndürdüm.</p>

  <p class="calibre10">En büyük şoku salona girdiğim zaman yaşadım. Salonda kocaman bir ağaç vardı ve üstelik göz alıcı bir şekilde süslenmişti. Çocukların hediyeleri dolabımın arkasındaki yerlerinden çıkartılmış, bir uzman eliyle paketlenmiş ve ağacın altında on ayrı yığın halinde yerleştirilmişti.</p>

  <p class="calibre10">Kanepenin üzerinde duran DVD'nin uzaktan kumandasının üzerinde bir not vardı. OYNATA BAS, diyordu. MUTLU NOELLERİ MARY CATHERİNE.</p>

  <p class="calibre10">Talimata uydum. Bir melek kılığına girmiş Chrissy'yi, Holy Name'in spor salonunun koridorunda yürürken gösteren bir video çekimi ekranı doldurdu.</p>

  <p class="calibre10">Gözlerim yaşla doldu, ama bu sefer öfkeli değildim. Mary Catherine ve büyükbabam ne muhteşem bir iş çıkarmışlardı. Bundan daha güzel bir şey olamazdı.</p>

  <p class="calibre10">'Hah, ya Maeve, sağlıklı olsaydı, yanında olsaydı?' dedi içimden bir ses.</p>

  <p class="calibre10">Şu anda bu sese kulak verecek gücüm yoktu. Her şey yakında bitecekti. Çocuklarım, o an için çobandılar, uzaklardan sahneye doğru salınarak gelirlerken izleyebilmek için göz- yaşlarımı sildim. Tanrı BennetVleri korusun.</p>

  <p class="calibre10">O Noel sabahı erkenden uyandığımda en çok neye sevinmiştim emin değilim. Açık kapımdan içeri giren kahvenin ve pastırmanın benzersiz, müthiş kokusuna mı, yoksa yatağın diğer tarafından gelen zorla bastırılan kıkırdamalara mı?</p>

  <p class="calibre10">"Oh, hayır!" dedim özellikle yüksek sesle kıs kıs güldükten sonra, yatakta oturarak. "Bütün çocuklarım mışıl mışıl uyuyorlar. . .ve odamı İrlandalı hayaletler bastı."</p>

  <p class="calibre10">Shawna, Chrissy ve Trent beni yastığıma geri devirirken kahkahalar patladı.</p>

  <p class="calibre10">"Hayalet değil." dedi Trent, kafamın yanında kanguru gibi aşağı yukarı hoplayıp zıplarken. "Noel zamanı!"</p>

  <p class="calibre10">Her biri bir elimden çekerek, Chrissy ve Shawna beni ayağa kaldırdılar ve mis gibi çam kokan salona götürdüler.</p>

  <p class="calibre10">İki ufaklığa baktığımda Noel hediyemi hemen ve oracıkta almış oldum. Norman Rockwell bunu daha iyi resmedemez- di. Kocaman açılmış gözleriyle iki küçük kızın bu özel gündeki, nefes nefese mutluluğu üzerine hafifçe düşen Noel ağacının ışıklan.</p>

  <p class="calibre10">"Haklıydın babacığım!" dedi Chrissy, ellerini başının üzerinde çırpmak için beni bırakırken. "Mutfak penceresini açık bıraktım ve Noel Baba içeri girmeyi başarmış!"</p>

  <p class="calibre10">Trent'in bir kutuyu salladığını gördüm.</p>

  <p class="calibre10">"Siz ufaklıklar ilk önce, ağabeylerinizi ablalarınızı uyandırsanız nasıl olur?" dedim. "Sonra da birlikte hediyeleri açarız, tamam mı?"</p>

  <p class="calibre10">Üç küçük kuyruklu yıldız aynı anda odadan fırladı. Ben de o harikulade kokulan takip ederek, mutfağa doğru yöneldim. Mary Catherine krep karışımını tavaya dökerken bana gülümsedi.</p>

  <p class="calibre10">"Mutlu Noeller Mike." dedi. "Kızarmış yumurtayı krepin üstüne mi yoksa yanma mı alırsın?"</p>

  <p class="calibre10">"En kolayı hangisiyse." dedim, hem krep hem de kızarmış yumurta yemenin olasılıklar âleminde aynı anda varolabileceğim öğrenmiş olmaktan dolayı şaşkındım. "Ailem için tüm bu yaptıklarından dolayı sana nasıl teşekkür edeceğimi bilemiyorum. Ağaç, gösteriyi kaydetmen, hediyeleri sarman. Tanrım, neredeyse Noel Babanın gerçek olduğunu düşünmeye başlayacağım. Tipperary'den buraya Kuzey Kutbu üzerinden gelmiş olmayasın?"</p>

  <p class="calibre10">"Lütfen." dedi Mary Catherine göz kırparak. "Çoğunu Peder Seamus yaptı zaten. Çocukların sesleri geliyor. Şu tepsiyi getirir misin? Sıcak çikolataları bardaklara koydum, senin kahven de şuradaki sehpanın üzerinde."</p>

  <p class="calibre10">Bana söylenileni yaptım ve salona geri döndüm. Bu aşamada herkesin hediyelere aç kurtlar gibi saldıracaklarını düşünmüştüm, ama hepsi birden orada dikiliyorlardı sadece. Neler oluyordu?</p>

  <p class="calibre10">"Benim için beklemenize gerek yoktu çocuklar." dedim. "Mutlu Noeller. Hadi bakalım savurun paket kâğıtlarını havaya!"</p>

  <p class="calibre10">"Şey, baba?" diye başladı Brian. "Biz çocuklar aramızda bir toplantı yaptık ve... "</p>

  <p class="calibre10">"Brian'ın söylemeye çalıştığı şey," dedi Julia, "annemizi görene kadar hediyelerimizi açmak istemiyoruz. İşe dönmen gerektiğini biliyoruz ama sen eve dönene kadar beklemeye hazırız, böylece hep birlikte gidip annemi görebiliriz."</p>

  <p class="calibre10">İleri doğru bir adım attım ve aynı anda sarılabildiğim kadar çok evladıma sarılmaya çalıştım.</p>

  <p class="calibre10">"Oyun bitti." dedim, itiş kakışın ortasında gözlerimi sıkıca kapatarak. "Sizler dünyaya gelmiş en iyi çocuklarsınız."</p>

  <p class="calibre10">Kreplerimi ve yumurtamı yedikten sonra, istemeden duşa girdim ve üstümü değiştirdim. Herkesle kucaklaşarak evin önüne çıkarken en son gördüğüm, Mary Catherine'in kameranın pilini doldurmaya çalışması oldu. Bu kıza iyiliklerini nasıl ödeyecektim, hayal bile edemiyordum.</p>

  <p class="calibre10">Duş almak ve üstünü değişmek için erkenden eve giden Seamus asansörden çıkarken neredeyse yere deviriyordum. Tam takım siyah giyinmişti ve rahip yakasını takmıştı. Son derece kutsal, dini bütün ve hoş görünmüyorduysa, ben de ne olayım.</p>

  <p class="calibre10">"Mutlu Noeller," dedi. "işe gidiyoruz, herhalde? Çok güzel bir işin var doğrusu. Aile yaşamına gerçekten uyum sağlıyor."</p>

  <p class="calibre10">"Oh, dır, dır, dır!" dedim büyükbabamın aksanını taklit ederek.</p>

  <p class="calibre10">Tabi. Sanki ben işe gitmek istiyordum. Derin bir nefes aldıktan sonra neredeyse gülecektim. Büyükbabam beni ittirip kaktırmasa bu tam bir Noel sayılmazdı ki.</p>

  <p class="calibre10">"Hey, çocuklar için yaptıklarına çok teşekkür ederim, seni ihtiyar tilki." dedim gülümseyerek. Asansörün kapıları kapanmaya başlarken elimi koyup durdurdum, "Ah, sana da şöyle böyle Noeller, Varyemez Amca."</p>

  <p class="calibre10">Yarı karanlık katedralin içinde Eugena Humphrey ahşaptan, sert bir sıranın üzerinde uyandı. Dikleşip oturdu, elleriyle kollarını ovuşturarak ısınmaya çalıştı. Gözlerini istemeyerek açtı ve katedralin fazlasıyla tanıdık çıplak taşlarını görünce hayal kırıklığıyla içini çekti. Nihayet başını, son kırk sekiz saattir ona bir huzur ve umut duygusu veren adak mumlarına doğru çevirdi.</p>

  <p class="calibre10">Altın ışıklı dizi yerinde yoktu, bunu hemen gördü. Her bir alev tümüyle sönüp tükenmişti.</p>

  <p class="calibre10">Daha önce de bir iki berbat Noel geçirmiştim, diye düşündü, gözlerini tekrar yumarken. Ama bu, verdiği hediyeyi sonraki sene geri almaktan da kötüydü.</p>

  <p class="calibre10">Acı vereceğini bilmesine rağmen, tam şu anda evde olsaydım neler yapardım diye düşünmeden edemedi.</p>

  <p class="calibre10">Kocasının, Mitchell'in, Wilshire Caddesine bakan küçük ve sevimli çatı katı dairelerinin yatak odasına, elinde sadece ikisi için hazırlanmış tepeleme dolu bir kahvaltı tepsisi ile girdiğini neredeyse görebiliyordu. Bu özel gün nedeniyle, şef ve beslenme uzmanına izin vermişlerdir ve Mitch'in rejimi gümbürtüye gitmektedir. Yaban mersinli kekler, füme sosis, cevizli pastırma ve abartılı büyüklükte Kona kahvesi fincanları. İştahla yedikten sonra, karşılıklı hediyelerini verirlerdi. Sınırsız kaynakları olduğu için, geçen yıllarda elmaslar ve yeni arabalar gibi, en pahalı hediyeler -inanması zor gelse de- şey, sıkıcılaşmıştı. O ve Mitchell, her ikisine de anlamlı gelen ve eğlenceli olduğu zamanla anlaşılan yeni bir strateji geliştirmişlerdi.</p>

  <p class="calibre10">İkisinin de yalnızca yüz dolar harcama hakkı vardı ve amaç, bulabildikleri en güzel ya da en anlamlı nesneyi almaktı.</p>

  <p class="calibre10">Burada önemli olan sadelikti. İşin temellerine geri dönmüşlerdi. Ayrıca, bu eğlenceliydi de.</p>

  <p class="calibre10">Bir sene, kocası ona bir düzine, mükemmel gül almıştı. Amacı, onun güllere gerçekten bakmasını sağlamaktı. Güllerdeki zarifliği, zenginliği ve geçici güzelliği, ilk demet çiçeğini aldığından bu yana fark etmediği bir şekilde görmesini sağlamaktı.</p>

  <p class="calibre10">Bu sene ona kaçamak alışveriş ettiği bir marketten aldığı yirmi bir dolarlık saati verecekti. Eski modaya göre yapılan bir tasarımdı. Oldukça sadeydi. Beyaz dairesel bir zemin üzerinde normal siyah rakamlar. Bunun ebedi anlamda bir sadelik olduğunu düşünmüştü. Eğer bir saate ihtiyacı olsaydı, Tanrı'nın takacağı gibi bir saati ve ona, en azından önemli ölçüde hafif bir biçimde, zamanın, yaşamın, Mitchell gibi birisini sevmenin değerini gösteriyormuş gibi gelmişti.</p>

  <p class="calibre10">Eugena ensesinden sert bir şeyle ittirilince gözlerini açtı.</p>

  <p class="calibre10">"Hey, ne şanslısın, Eugena! Noel Baba bu sene sana peynirli bir hamburger getirmiş." dedi Küçük John, kucağına buruşuk, yağlı bir paket atarken.</p>

  <p class="calibre10">Belki diğer rehineciler bu işi para için yapıyorlardı, ama bu orospuçocuğu, diye düşündü Eugena, haydudun kapüşonunun arkasına bakarken, insanlara acı çektirmekten hoşlanıyordu. Öne çıkıp, kılı bile kıpırdamadan John Rooney'i öldüren oydu.</p>

  <p class="calibre10">Yoğun bir umutsuzluk duygusu onu etkisi altına almak üzereydi.</p>

  <p class="calibre10">Kimi kandırıyordu? Buna bir saat daha nasıl katlanacaktı? Bir dakika daha?</p>

  <p class="calibre10">"Noel kahvaltısını" yanındaki sıraya koydu ve kendini yatıştırmak, ruhunu güçlendirmek için nefes egzersizine başlamak istedi. İlk nefesle birlikte dudaklarından bir inilti yükseldi.</p>

  <p class="calibre10">'Hayır!' diye düşündü, nefret dolu gözlerle etrafta haydudu ararken. Yeterince hoş görülü davranmıştı. Artık tepesinin tasının atmasına izin verme zamanıydı.</p>

  <p class="calibre10">'Ama diğer insanlar sürekli böyle hissetmiyorlar mı?' diye serseri bir düşünce geçti aklından. Soğuk, öfkeli, bunalımlı, kirli, hemen her şeye gereksinim duyan bir halleri yok muydu? Dünyanın dört bir yanında birçok insan her gün bundan daha fazla acı çekmiyor muydu? O kim oluyordu da şikâyet ediyordu?</p>

  <p class="calibre10">Şöhret olmasına rağmen, o da yalnızca lanet olasıca bir insandı işte. Üstelik buna daha fazla katlanmayacak olan bir insandı.</p>

  <p class="calibre10">Bu pislik heriflerle konuşmaya çalışmanın bir anlamı yoktu, bunu artık görebiliyordu. Bu işi barışçı bir yolla çözmek mümkün değildi. Sonunda karar vermişti, eğer eline fırsat geçerse, hayatı için savaşacaktı.</p>

  <p class="calibre10">Eugena'nın karşısındaki koridorda Charlie Conlan saatine baktı, sonra bir daha baktı. Mercedes Freer'dan hoşlanan sıska rehineci yanından geçerken başını kaldırdı, devriye turuna çıkmıştı.</p>

  <p class="calibre10">Conlan döndü ve rehinecilerden birinin tek başına arka sırada oturduğunu gördü. Pisliğin tabancasını kucağına koymasını ve cüppesinin cebinden bir şey çıkarmasını izledi. Şöhretlerden birisinden yürüttüğü mücevher işli cep telefonlarından bir tanesiydi. Birisini mi arıyordu? Şu anda kimi arıyor olabilirdi?</p>

  <p class="calibre10">Hayır, rehineci ekrana gözlerini dikip baş parmakları ile tuşlara basmaya başladığında farkına vardı. Adam video oyunu oynuyordu.</p>

  <p class="calibre10">Conlan iki kere öksürdü. İşaret veriyordu. Ön sıradaki Todd Snow ayağa kalktı ve ona bir bakış fırlattı. Orta sıralardan bir tanesinin ucunda oturan Mercedes, geçen rehinecinin cüppesini çekerken Conlan başıyla onay işareti verdi.</p>

  <p class="calibre10">Gidelim.</p>

  <p class="calibre10">Rehineci döndüğünde, Snow ön sıranın üzerinden aştı, tırabzanın üzerinden yavaşça atladı ve sunağın örtüsünün altında gözden kayboldu.</p>

  <p class="calibre10">Conlan başını çevirip arka taraftaki rehinecinin bir şey fark edip etmediğine baktı. Yok, hâlâ oyuna dalmış vaziyetteydi.</p>

  <p class="calibre10">Conlan, Mercedes'in diğer serseriyle sohbet ettiğini duyabiliyordu.</p>

  <p class="calibre10">"Kafayı yiyorum." diye fısıldadı Mercedes. "Hadi ama, sen ve ben. Ciddiyim. En azından bir öpücük."</p>

  <p class="calibre10">Rehinecinin adem kemiği dışarı fırladı. Dönüp ortağına bir baktı, sonra eğilip maskesinin üzerinden pop şarkıcısı ile dilini de kullanarak öpüşmeye başladı. Elleriyle kızın göğsünü avuçluyordu.</p>

  <p class="calibre10">"Burada herkesin gözü önünde olmaz. Sunağın arkasında." dedi Mercedes, nefes nefese.</p>

  <p class="calibre10">Rehineci gözlerini kısarak arkadaki ortağına baktı.</p>

  <p class="calibre10">"Ne yani?" dedi Mercedes, "Buna değmez miyim?" Parmaklarını haydudun cüppesinden aşağı doğru indirdi. Kasığının hemen üzerinde durdu. "İnan bana," dedi. "değerim."</p>

  <p class="calibre10">"Sunağın arkasında?" dedi adam. "Filmlerinden bile daha fesatsın. Tamam, hadi gidelim."</p>

  <p class="calibre10">Mercedes sırasından kalkarken Conlan derin bir nefes verdi. İşte buydu.</p>

  <p class="calibre10">Şimdi iki şey olacaktı. Snow sunağın arkasındaki rehineci- ye saldıracaktı ve Conlan da arka sıradaki adama. Böylece iki silahları olacaktı, böylece bu işten sağ çıkma şansları olabilirdi.</p>

  <p class="calibre10">Charlie Conlan avuç içlerindeki teri sildi. Bunun ne kadar riskli olduğunun farkındaydı. Bu bir, ya savaş ya da Rooney gibi vurulmayı bekle, meselesiydi.</p>

  <p class="calibre10">Sunağa tekrar göz attı. Mercedes ve rehineci basamaklardan çıkarken birbirlerine yapışmışlardı.</p>

  <p class="calibre10">Şimdi.</p>

  <div class="mbppagebreak" id="calibre_pb_5"></div>
</body>
</html>
