<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Yanlış Bir Adım</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <p class="calibre1" id="filepos102012"></p>

  <h1 class="calibre2" id="filepos102045"><span class="calibre3"><span class="bold"><span class="calibre4">İkinci Bölüm: Günahkârlar</span></span></span></h1>

  <p class="calibre10">Bölüm tarafından verilen mavi Impala'mı Beşinci Cadde ile 52. arasına kurulan barikatlara yanaştırırken, ağzımdan ufak bir ıslık kaçtı. Şehrin simgesi olan bu katedralde, St. Patrick Günü yürüyüşünden bu yana, bu kadar çok polisi bir arada görmemiştim.</p>

  <p class="calibre10">Bu sefer, o aptal İskoç berelerinin, yoncaların ve gülümsemelerin yerinde, siyah kurşun geçirmez başlıklar, otomatik silahlar ve ölümüne ciddi çatık kaşlar vardı.</p>

  <p class="calibre10">Rozetimi, mavi beyaz barikatlardan birisinin yanında duran bayan çavuşlardan birisine gösterdim. Beni seyyar kumanda merkezine, katedralin karşısında caddeye park edilmiş uzun, beyaz otobüse götürdü. Arabamı, Beşinci Cadde'yi 51. Cadde'deki barikatlara yakın bir yerde kapatan çöp kamyonlarının önünde park etmemi söyledi.</p>

  <p class="calibre10">İki barikat, diye geçirdim aklımdan. Seyyar kumanda merkezleri. Bunlar tek bir cinayetin göstergeleri değildi, orası kesindi. Havada felaket kokusu vardı.</p>

  <p class="calibre10">Arabamdan çıkarken, hava basıncıyla çalışan bir matkap vuruşu hissedildi ve başımı kaldırıp yukarı baktığımda, bir polis helikopterinin aniden Rockefeller Merkezi'nin arkasından çıktığını ve katedralin üzerinden alçaktan süzülerek geçtiğini gördüm. Helikopterin pervanesi, yerden tozlan, karton kahve kaplarını ve gazete sayfalarını döndürerek kaldırırken, helikopterin açık kapısından da bir nişancı, tüfeğinin namlu-suyla renkli camlan ve taş kuleleri tarıyordu.</p>

  <p class="calibre10">İçerideki barikatın önünde, sokakta ilgiyi üzerine çeken, meşhur ve sansasyonel bir radyo sunucusuna rastladığımda, gözlerimi helikopterden ayırdım. Yanından geçerken, "Bu Allah'ın cezası rahipler bu sefer ne yaptılar?" dediğini duydum.</p>

  <p class="calibre10">Park etmiş çöp kamyonlarının ızgaralarının arasındaki harekât toplanma alanına girerken durdum ve gözlerime inanamayarak etrafıma baktım. Acil Hizmet Birimi'nden yarım düzine polis başlarını yere yakın tutarak caddeyi aşıyorlardı. Durdular ve kurşungeçirmez çelik yelekli sırtlarını kaldırımın kenarına park etmiş siyah, uzun cenaze arabasına dayadılar.</p>

  <p class="calibre10">Bunlar Caroline Hopkins 'in cenazesinde nasıl olabilirdi?</p>

  <p class="calibre10">Yalnızca bir yetmiş olmasına rağmen, kırık burnu ve -büyük olasılıkla, annesi dışında- herkese yönelttiği öfke dolu pis bakışıyla, Bölge Komutanı Will Matthews polis kuvvetlerinde hâlâ rastlanabilen en hırçın görünüşlü İrlandalı polisti.</p>

  <p class="calibre10">Onu komuta merkezi otobüsünün tam önündeki kaldırımda dikilirken bulduğumda, az önce on dört buçuk raunt eldiven- siz dövüşmüş gibi duruyordu.</p>

  <p class="calibre10">"Bennett." dedi. "Aramıza katıldığına sevindim. Durum şu. Belediye başkanı, eski başkan, kardinal, birkaç sinema, müzik ve spor yıldızı... başka kimler vardı? Eugena Humphrey ve üç bin kadar daha VIP, içeride ağır silahlı ve maskeli, bir düzine ya da daha fazla adam tarafından rehin tutuluyor. Buraya kadar dediklerimi anladın mı?"</p>

  <p class="calibre10">Will Mathews'in biraz önce söylediklerini sindirmek çok zordu. Yalnızca belediye başkanı ve eski başkan bile insanın aklını başından almaya yeterken, bir de diğerleri vardı.</p>

  <p class="calibre10">Bölge komutanı bana kavga etmeye hazır bir şekilde baktı, bağırıp çağırmaya devam etmek için benim biraz toparlanmamı bekliyordu.</p>

  <p class="calibre10">"Ateş edenlerin terörist olup olmadıklarını bilmiyoruz. Kiliseden biraz önce salıverilen polislerden gelen ön raporlar, rehin alanların, en azından liderlerinin Arap olmadığını gösteriyor. Liderleri rehinelere bir konuşma yapmış, görgü tanıklarından alıntı yapıyorum, 'beyaz birisi gibi' konuşmuş. Bu kimliği belirsiz maskeli adamlar, otuz bir polis ve yaklaşık iki düzine kadar federal ajanı, ki bunlar arasında eski başkanın gizli servis birimi de var, ölümcül olmayan silahlarla etkisiz hale getirdiler. Gözyaşı bombası, plastik mermi ve elektrikli şok aletleri ile. Bununla da kalmıyor. Yirmi dakika önce. Beşinci Cadde'deki giriş kapılarını açtılar ve polislerle güvenlik elemanlarının hepsini kapı dışarı ettiler. Çoğu, ağzı bumu kırılmış ve gözü morarmış bir haldeydiler, ama anlaşılan onları serbest bıraktıkları gibi kolayca öldürebilirlerdi de. O yüzden, ufak tefek nimetler için minnettar olmalıyız sanırım."</p>

  <p class="calibre10">Hayret ve şaşkınlık ifadesini yüzümden silmeye uğraştım, ki bu da hiç kolay bir iş değildi. Güvenlik inanılmaz derecede sağlam olmalıydı ve etkisiz hale getirmişlerdi, öyle mi? Üstelik ölümcül olmayan silahlar kullanarak?</p>

  <p class="calibre10">"Ben nasıl yardımcı olabilirim?"</p>

  <p class="calibre10">"Başlamak için harikulade bir soru. Ned Mason, en iyi arabulucumuz, yola çıktı geliyor, ama yukarı eyalette Orange County'de ya da ona benzer, saçma sapan bir yerde yaşıyor. Newburgh, galiba. Rehine pazarlık ekibinden çıktığını biliyorum, ama Ned buraya gelmeden adamlar ararsa diye, en iyi ikinci adama ihtiyacım vardı. Ayrıca, yanlış hatırlamıyorsam, medya tecrüben de iyi. Bu olayın başımıza çekirge sürüsü gibi toplayacağı basını oyalamanı isteyebilirim senden. Saldırı ekibinden Steve Reno sorumlu. Şu kuştan iner inmez onunla konuşabilirsin, tamam mı? Buradan ayrılma. Basına ne söyleyeceğini düşün."</p>

  <p class="calibre10">Emirleri yerine getiriyor, "olduğum yerden kıpırdamadan" devasa, azametli kiliseye bakıyor ve nasıl birisinin ya da birilerinin böyle bir şey yapabileceğini tahmin etmeye çalışıyordum ki - SO.Caddedeki barikattan korkunç bir gürültü patırtı geldi. Bir şeyler ters gidiyordu. Üstelik de şu anda!</p>

  <p class="calibre10">Üstsüz sarışın bir adam ve ağır makyajlı kızıl saçlı bir kadın barikatın arkasına geçip taban kuvvet koşmaya başladılar. Allah kahretsin! Kapatılmış durumdaki Beşinci Cadde'yi aşmayı başardılar ve Acil Durum</p>

  <p class="calibre10">Birimi memurları cenaze arabasının arkasından fırlayıp onları zaptettiklerinde katedralin merdivenlerini tırmanıyorlardı.</p>

  <p class="calibre10">Kızıl saçlının peruğu uçtu ve asker tıraşı ortaya çıktı. Sarışın çocuk hâlâ gülümsüyordu ve uyuşturucunun etkisiyle sersemlemiş gözbebekleri tabak kadar büyümüştü.</p>

  <p class="calibre10">"Tek sevgi var! Travesti aşk!" diye bağırdı sarışın ve polisler onu ve tekmeler savuran travestiyi 51. Cadde'deki basının hemen önünden taşıyarak götürdüler.</p>

  <p class="calibre10">Rahat bir nefes aldım. Dert edecek bir şey yoktu. İntihar bombası değildi. Sokak tiyatrosunda bir başka saçma sapan gösteri daha, New York şehri çok yaşasın.</p>

  <p class="calibre10">Ben silahımı kınına yerleştirirken, Komutan Will Matthew'un ağzı açık bakakaldığını gördüm. Şapkasını çıkardı ve kısa kesilmiş saçlarım sıvazladı.</p>

  <p class="calibre10">"Şansıma yanında sigara yoktur, değil mi?" dedi.</p>

  <p class="calibre10">Başımı salladım. "Sigara kullanmıyorum." dedim.</p>

  <p class="calibre10">"Ben de." dedi Will Matthes, uzaklaşırken. "Başlarım diye düşünmüştüm."</p>

  <p class="calibre10">Yirmi dakika sonra FBI çok havalı bir biçimde olay yerine vardı; Dört tane simsiyah Chevy Suburban arabanın 49. Cadde'deki barikatı aşmasına izin verildi ve tepeden tırnağa silahlı bir komando ekibi arabalardan çıkarak caddeye doluştular. Uzun boyları ve zarif çabuklukları ile siyah üniformalı komandolar, profesyonel bir atlet takımını andırıyordu. Bunların FBl'ın meşhur Rehine Kurtarma Takımı olup olmadıklarını merak ettim. Bu tam onlara göre bir durumdu.</p>

  <p class="calibre10">Kömür karası üniforması ve aynı renkte saçlarıyla orta yaşta bir adam yanıma geldi ve elimi sıktı.</p>

  <p class="calibre10">"Mike Bennett?" dedi, dostane bir tavırla. "Paul Martelli. Kriz Arabuluculuk Birimi. Sorumlu özel ajan bizi Yirmi- Altıncı Federal Büro'dan gönderdi, siz arkadaşlara elimizden geldiğince yardımcı olacağız."</p>

  <p class="calibre10">FBI'ın Kriz Arabuluculuk Birimi rehine pazarlıklarında rakip tanımıyordu. Martelli'nin kendisi de, arabuluculuk camiasında meşhurdu. Yazdığı kitap bu konunun kutsal kitabı kabul ediliyordu.</p>

  <p class="calibre10">Genelde Federaller tüylerimi diken diken eder, ama kabul etmem lazım, Martelli'nin burada olmasına sevinmiştim. Rehine Arabuluculuk biriminde ben de bir iki iyi iş çıkarmıştım, ama aralarında böylesi yoktu. Özellikle de şu anda, Maeve ve çocuklara ne kadar üzüldüğüm düşünülürse. Bu durum, önem ve özgeçmiş açısından beni açıkça aşıyordu. Canı cehenneme, alabildiğim her yardıma ihtiyacım vardı.</p>

  <p class="calibre10">"Gördüğüm kadarıyla iletişim ve basın işleriyle ilgilenilmiş." dedi Martelli, komuta merkezine ve barikatlara rahat tavırla bakarken. "Mike, ilk arabulucu kim?"</p>

  <p class="calibre10">Önemsiz şeylerden bahsederken bile, etrafına sakinleştirici bir kendine güven yayıyordu. Bu oyunda neden bir numara olduğunu anlayabiliyordum.</p>

  <p class="calibre10">"Şimdilik benim." dedim. "İyi adamımız buraya gelene kadar kaleyi bana emanet ettiler. O geldiğinde ben ikinci duruma geçeceğim. Acil Durum Hizmet Birimi'nden çavuş Steve Reno saldın ekibinden sorumlu. Son kararları Komutan Will Matthews, takım komutanımız veriyor."</p>

  <p class="calibre10">Tüm kriz olayları katı bir emir komuta zinciri gerektirir. Arabulucu kendi başına karar alamaz. Rehine alanların taleplerine uygun hareket etmeden önce daha yüksek otoritelere sormak zorundadır. Bu, zaman kazandırmanın yanı sıra rehine alanlarla arabulucu arasında bir bağ kurulmasını da sağlar. Arabuluculuk yapılırken ve harekâta geçildiğinde işlerin ustaca planlanabilmesi için. Ayrıca, son sözü söyleyecek birisinin bulunması zorunludur da -Arabulucular konuşmaya devam etme eğiliminde olurlar, saldırı ekibindekiler ise ateş etme.</p>

  <p class="calibre10">"Şu anda en önemli şey," dedi Martelli, yüzünde yarım bir gülümsemeyle, "sabırlı olabilmek. Hazırlık yapabilmek için biraz zaman kazanmamız gerekiyor. Böylece SWAT da saldırı istihbaratı toplayabilsin. Ve içeride her kim varsa onların biraz sakinleşmesi için de zaman lazım. Zaman baskıyı azaltır."</p>

  <p class="calibre10">Sanırım bunu bir kitapta okumuştum - Paul Martelli'nin kitabında.</p>

  <p class="calibre10">İkimiz birden dönüp, bir polisin tozlu siyah bir Suziki 750'nin üzerinde New York Emniyeti rüzgârlığı dalgalana dalgalana 49. Cadde kordonundan gürleyerek geçmesini izledik.</p>

  <p class="calibre10">Motorundan inerken beni, "Temasa geçtiler mi?" diye bağırarak, selamladı Ned Mason.</p>

  <p class="calibre10">Arabuluculuk ekibinden ayrılmadan önce, bir süre Mason'la çalışmıştım. Gür, açık kumral saçlı bu polis bir triatloncuydu ve aynı zamanda bir sağlıklı yaşam manyağıydı. Birçok kişi onu kendini beğenmiş ve sevimsiz birisi olarak görürdü, ama ben onun şu, yalnızlığı seven, kılı kırk yararak çalışan ve yalnızca kendi güçlü iradesinin kuvvetiyle takım işinden daha başarılı işler çıkaran tuhaf polislerden birisi olduğunu biliyordum.</p>

  <p class="calibre10">"Henüz değil." dedim.</p>

  <p class="calibre10">Mason'a kısaca bilgi vermeye başlamıştım ki. New York Emniyeti İletişim Bölümü çavuşlarından biri kafasının üstünde bir cep telefonu tutarak otobüsün kapısından başını çıkardı.</p>

  <p class="calibre10">"Onlar arıyor!" dedi.</p>

  <p class="calibre10">Hepimiz aceleyle otobüsün içerisine dolarken komutan Will Matthew de bize katıldı.</p>

  <p class="calibre10">"Sana söylediğim her şeyi yaz!" dedi Mason kabaca. "Tek kelimesini bile kaçırma."</p>

  <p class="calibre10">Anlaşılan Mason'ın ukala tavırları biraz olsun azalmamıştı. "911'i aramışlar. Oradan buraya yönlendirdik." dedi iletişim uzmanlarından biri, telefonu uzatırken. "Kim cevap verecek? Hanginiz, arkadaşlar?"</p>

  <p class="calibre10">Will Matthews, Martelli ve ben, dinleyebilmek için kulaklıkları takarken Mason da telefonu polisin elinden çekerek aldı.</p>

  <p class="calibre10">"Her kimsen." dedi. Mason karşı taraftakine. "Beni dikkatle dinle. Beni dinle."</p>

  <p class="calibre10">Mason'ın sesi güçlü çıkıyordu, sert ve çok ciddi bir ses tonu vardı.</p>

  <p class="calibre10">"Birleşik Devletler Ordusu konuşuyor. Yaptığınız şey hükümet arabuluculuk sınırlarını aştı. Birleşik Devletler Başkanı özel bir emir imzaladı ve tüm normal kanallar artık kapandı. Şu andan başlamak üzere, ya beş dakika içerisinde rehineleri bırakırsınız ya da öldürülürsünüz. Size verebileceğim tek garanti şu: Eğer silahlarınızı hemen bırakır ve herkesin çıkmasına izin verirseniz, hayatlarınız bağışlanacaktır. Bu sizin ilk ve tek şansınız. Şimdi cevap verin. Bu sizin son beş dakikanız mı?"</p>

  <p class="calibre10">Mason çok gözü pek bir hamle yapıyordu, farkındaydım. Ordu Haber Alma tarafından bulunan, tartışmalı bir strateji kullanıyordu; amaç rehin alanların ödünü bokuna karıştırıp kuşatmayı bitirmekti. Pokerde ilk elden her şeyini masaya koymuştu. Baskı mazotsa, Mason biraz önce iki bin beş yüz kiloluk bir "daisy-cuffer"<a id="filepos118013"></a><sup class="calibre11"><small class="calibre12"><a href="../Text/Yanlis_Bir_Adim_split_008.html#filepos569765"><span class="calibre13">{7}</span></a></small></sup> bombası yollamıştı.</p>

  <p class="calibre10">"Eğer bu orospu çocuğu," diye yanıtladı telefondaki ses, kısa bir süre bekledikten sonra da aynı sert ses tonunu kullanarak. "telefonu beş saniye içinde elinden bırakmazsa, eski başkan karısıyla öbür dünyada bir araya gelecek. Beş..."</p>

  <p class="calibre10">Mason'in alnında derin bir kırışıklık oluştuğunu gördüğümde, onun için neredeyse üzülüyordum. Riskli bir blöf yapmıştı ve anlaşılan o ki, elinde patlamıştı. Üstelik yedek bir planı varmış gibi de durmuyordu.</p>

  <p class="calibre10">"Dört." dedi telefondaki ses.</p>

  <p class="calibre10">Komutan Will Matthew öne doğru bir adım attı.</p>

  <p class="calibre10">"Mason!" dedi.</p>

  <p class="calibre10">"Üç."</p>

  <p class="calibre10">Mason telefona yapışmıştı, nefes almıyordu sanki.</p>

  <p class="calibre10">Ve kimsenin bir şey yaptığı da yoktu.</p>

  <p class="calibre10">"İki."</p>

  <p class="calibre10">Ben fena bir arabulucu sayılmam, ama bu işi üç senedir yapmamıştım. Ve paçaları tekrar sıvamak için de pek güvenilir bir zaman değildi.</p>

  <p class="calibre10">Ancak Ned Mason biraz önce yere çakılmış ve yanıp kül olmuştu. Hoşuma gitse de gitmese de, biraz paslansam da ikinci arabulucu olarak, devreye girmek benim görevimdi.</p>

  <p class="calibre10">"Bir."</p>

  <p class="calibre10">Otobüsün öbür tarafına geçtim ve telefonu Mason'ın elinden çekip aldım.</p>

  <p class="calibre10">"Merhaba." dedim, sakin bir şekilde. "Adım Mike. Bu saçmalık için özür dilerim. Sizinle konuşan kişi yetkili değildi. Söylediklerinin hiçbirisini dikkate almayın. Arabulucu benim. Katedrale saldırmayacağız.</p>

  <p class="calibre10">Aslında, kimsenin zarar görmesini istemiyoruz. Tekrar, biraz önce olanlar için özür dilerim. Kiminle konuşuyorum, acaba?"</p>

  <p class="calibre10">"Az önce katedrali içindekilerle birlikte elime geçirdiğim düşünülürse," dedi sesin sahibi, "neden bana Jack demiyor- sun?"</p>

  <p class="calibre10">"Pekâlâ Jack." dedim. "Benimle konuştuğun için teşekkürler."</p>

  <p class="calibre10">"Önemli değil." dedi Jack. "Bana bir iyilik yapar mısın, Mike? Az önce telefona çıkan asker bozuntusu kaz kafalıya söyle, tepemize Entebbe Baskını gibi inmeden önce ona verecek haberlerim var. Bu mekândaki her pencere, kapı ve duvara harekete duyarlı lazer detektörler yerleştirdik ve bunları yüklü miktarda patlayıcıyı ateşleyecek şekilde kurduk. İçeri girmeyi denemese iyi eder.</p>

  <p class="calibre10">"Aslında, St. Patty'nin üç mil çevresine sinek bile uçurmasa iyi eder, yoksa bu sokaktaki herkes havaya uçacak ve yeryüzünde benim krallığım hüküm sürecek. Aslında sizin yerinizde olsam, şu NYPD helikopterini çatıdan kaldırmayı da ciddi ciddi düşünürdüm. Ve bunu çabuk tarafından yapardım."</p>

  <p class="calibre10">Komutan Will Matthews'i gözlerimle buldum ve otobüsün tepesine doğru bir elimle kesme hareketi yaptım. Will Matthews maiyetindeki polislerden biriyle konuştu, bir telsiz çatırtısı geldi ve birkaç saniye sonra, helikopterin pervane gürültüsü uzaklaşmaya başladı.</p>

  <p class="calibre10">"Pekâlâ, Jack. Patronuma helikopteri çektirdim. Şimdi, içerideki herkes iyi mi? Tıbbi yardıma ihtiyaç duyabilecek yaşlılar olduğunu biliyoruz. Ateş edildiğine dair haberler geldi. Vurulan oldu mu?"</p>

  <p class="calibre10">"Daha değil." dedi Jack.</p>

  <p class="calibre10">Bu kışkırtıcı cevabı duymazdan geldim. Şimdilik... Aramızdaki bağı biraz daha sağlamlaştırdıktan sonra, adamın bu kusurlarını törpülemeyi deneyebilir, daha makul, daha sakin konuşmasını sağlayabilirdim.</p>

  <p class="calibre10">"Yiyeceğe ya da suya ihtiyacınız var mı arkadaşlar?" diye sordum.</p>

  <p class="calibre10">"Şimdilik iyiyiz." dedi Jack. "Bu aşamada, sana iki şey söyleyeceğim, bunları iyice kafana sokmam istiyorum. Bize ne istiyorsak vereceksiniz ve bu işten yakamızı kurtaracağız. Tekrar et. Mike."</p>

  <p class="calibre10">"Size istediklerinizi vereceğiz ve bu işten yakanızı kurtaracaksınız." dedim hiç tereddüt etmeden. Biraz daha avantaj kazanana kadar, onun beni olabildiğince çabuk benimsemesini istiyordum. Beni istediklerini vermeye zaten istekli olan birisi olarak görmeliydi.</p>

  <p class="calibre10">"Aferin oğluma." dedi Jack. "Biliyorum Mike, senin oturduğun yerden bunu görmesi biraz zor. İnanması biraz zor. O yüzden sana yardım etmek ve aklına bu düşüncenin tohumlarını ekmek istedim. Çünkü bu olacak. Ne kadar uğraşırsanız uğraşın. Siz sıkı çocuklar ne kadar oflayıp puflasanız da olacak. Bu işten yakamızı sıyıracağız. "</p>

  <p class="calibre10">"Benim işim, hepimizin bu işten tek parça halinde çıkmasını sağlamak. Buna sen de dâhilsin, Jack. Bana inanmanı istiyorum."</p>

  <p class="calibre10">"Ay, Mike, ne şeker bir laf ettin. Ah, ve bir de şunu aklından çıkarma. Bu iş zaten bitti, tamam mı? Biz kazandık. Hadi sonra görüşürüz" dedi rehineci -ve telefon suratıma kapandı.</p>

  <p class="calibre10">"Bu adamlar hakkında fikrin nedir, Mike?" Mason kaybettiği sesini aniden bulmuş gibiydi.</p>

  <p class="calibre10">Cevap vermek üzereydim ki, komuta merkezinin camına en yakın ben olduğum için, dışarıda katedralin önündeki hareketliliği ilk gören de ben oldum.</p>

  <p class="calibre10">"Dur biraz." dedim. "Kapılar açılıyor. Ön kapı! Bir şeyler oluyor."</p>

  <p class="calibre10">Çıldırmış haldeki telsiz çağrıları, polis dolu karavanın içinde benim çocukların ucuzcu dükkândan alınmış topları gibi sekti.</p>

  <p class="calibre10">Başlangıçta yalnızca kilisenin loş girişini görebiliyordum. Ardından yırtık mavi gömleğiyle bir adam kapı ağzında belirdi. Parke taşlı meydana adım atarken, soluk güneş ışığında gözlerini kırpıştırıyordu.</p>

  <p class="calibre10">Kimdi bu adam? Neler oluyordu?</p>

  <p class="calibre10">"Hedefi görüyorum." diye nişancılardan birinin polis telsizinde bağırdığını duydum.</p>

  <p class="calibre10">"Ateş etmeyin!" diye cevap verdi. Will Matthews.</p>

  <p class="calibre10">Mavi gömlekli adamın arkasından topuğu kırık ayakkabısıyla bir kadın aksayarak çıktı.</p>

  <p class="calibre10">"Hass..."dedi Will Matthews kısık bir sesle ve ardından ani bir insan seli katedralin ön basamaklarını doldurmaya başladı.</p>

  <p class="calibre10">Yüzlerce, belki de binlerce insan. Beşinci Cadde'ye doluşuyordu.</p>

  <p class="calibre10">Rehineciler herkesi serbest mi bırakıyorlardı? Etrafimdaki diğer polisler de en az benim kadar şaşırmış görünüyorlardı.</p>

  <p class="calibre10">Bakakaldık, sessizce kilise cemaatinin ön merdivenlerden aşağı alelacele koşarak inmelerini izledik. Akıl almaz bir güruhtu. Üniformalı komandolar hemen müdahale etti ve insanları 49.Caddedeki barikattan güneye doğru yönlendirdiler.</p>

  <p class="calibre10">"Bütün dedektifleri buraya getirin çabuk. Soygun, Özel Kurbanlar Birimi, herkesi!" Bırakılan rehinelerin kimliklerinin belirlenmesini ve sorgulanmasını istiyorum," diye gürledi Komutan Will Matthews yardımcı şeflerden birisine.</p>

  <p class="calibre10">Ardından katedralin kapıları tekrar kapanmaya başladı. Bu sefer neler oluyordu?</p>

  <p class="calibre10">Martelli omzuma vurdu.</p>

  <p class="calibre10">"İyi iş çıkardın Mike." dedi. "Ders kitabı arabuluculuk tekniği. Az önce binlerce kişinin hayatını kurtardın."</p>

  <p class="calibre10">İltifat hoşuma gitmişti, ama biraz önce olanların benimle bir ilgisi olduğunu sanmıyordum.</p>

  <p class="calibre10">Belki de sonuçta, Mason'ın kol bükme taktiği işe yaramıştı, ya da adamların sinirleri boşalmıştı.</p>

  <p class="calibre10">Bütün bu olanlar o kadar abuk sabuktu ki.</p>

  <p class="calibre10">"Bitti mi?" diye sordu Will Matthews. "Böyle bir şey olabilir mi?"</p>

  <p class="calibre10">Elimde tuttuğum cep telefonu birdenbire çaldığında odadaki herkes yerinden hopladı.</p>

  <p class="calibre10">"Benim tahminim," dedim, "bitmemiştir."</p>

  <p class="calibre10">"Mike," dedi Jack, "orada işler nasıl ahbap? Herkes sağ salim vardı mı? Kimse kargaşada ezilip ölmemiştir umarım."</p>

  <p class="calibre10">"Hayır Jack." dedim. "Herkes iyi görünüyor. Makul davrandığın için teşekkür ederim."</p>

  <p class="calibre10">"Deniyorum, Mike. Elimden geleni yapıyorum. Yanlış anlama olsun istemedim... şimdi ufak balıklardan kurtulduğumuza göre, elimizde kalan balinalar hakkında konuşmak istiyorum."</p>

  <p class="calibre10">Pencereden dışarı baktım ve serbest bırakılan insanları gözden geçirdim. Tanrım! Haklıydı. Eski başkan Hopkins neredeydi? New York Belediye Başkanı? Eugena Humphrey? Bütün liste başı kişiler içerideydi. Kaçı acaba?</p>

  <p class="calibre10">"Herkesin işini kolaylaştırmak için otuz dört rehine tutuyoruz." dedi Jack, sanki zihnimi okuyormuş gibi.</p>

  <p class="calibre10">"Meşhurlar, elbette, birkaç kodaman, bazı politikacılar. Bana bir faks numarası ver, sana listeyi fakslayayım. Taleplerimizle birlikte. Bu noktada işler gerçekten kolaylaşabilir ya da karışabilir, Mike. Tamamen size kalmış."</p>

  <p class="calibre10">Ortam gerginleşiyordu, bu anlaşılıyordu. Enfes bir rehin alma olayıydı! Şimdiye kadar kalkışılan en şaşırtıcı eylemdi; kimse bunun yanına bile yaklaşamamıştı.</p>

  <p class="calibre10">"Bütün kozlar bizim elimizde, Mike. Şu ana kadar, kimsenin canını yakmadık. Ama siz bunu şahsi bir mesele haline getirir ve içeri dalıp bizi yakalamak isterseniz, bu ülkenin hiç görmediği kadar çok kan akar. Yani, bütün o küçük aile işletmeleri geriye yalnızca şöhretleri bıraktı. İhraç ettiğimiz bir tek bu kaldı. Film yıldızlan ve pop şarkıcıları, değil mi? Bize istediklerimizi ver Mike ve bu çirkinlik de bitsin. Kabul et. Biz baskın çıktık."</p>

  <p class="calibre10">İnanılmaz ama, kendimi bir anlamda rahatlamış hissettim. Suçlular korkunç olabilir, özellikle de adam kaçıranlar. Ama en azından karşımızdakiler terörist değildi; ellerinden geldiğince çok insanı öldürmeye çalışan aklı başından gitmiş güçlerle uğraşmıyorduk. Olaydan sağ çıkmak isteyen birini yakalamak her zaman daha kolaydır.</p>

  <p class="calibre10">"Bu işi biz de en senin kadar bitirmek istiyoruz Jack." dedim.</p>

  <p class="calibre10">"Bunu duymak güzel Mike." dedi Jack. "Kulaklarıma müzik gibi geliyor. Çünkü sana ve diğer semiz kedilere, eski usul, Amerikan tarzı bir kurtuluş şansı vereceğim. Çıkış yolunuzu satın alacaksınız."</p>

  <p class="calibre10">İletişim uzmanının elime tutuşturduğu faks numarasını verdikten bir saniye sonra, Jack telefonu kapattı. Paul Martelli kulaklıklarını çıkardı ve benim olduğum tarafa geldi. Yanıma oturdu. "İyi gidiyorsun, Mike. Sakinliğini koruyan taraf kazanır."</p>

  <p class="calibre10">"Ne düşünüyorsun bu adamlar hakkında Paul?" diye sordum. "İlk izlenimin nedir?"</p>

  <p class="calibre10">"Şey, deli olmadığı açıkça ortada." dedi Martelli. "Ve kendine güveni tam. Kendini onun yerine koy, onun bakış açısından bak. Tristate'deki bütün polisler etrafını çevirdi, ama o ukalalık yapıyor, espriler patlatıyor. Bana bizim bilmediğimiz bir şeyler biliyormuş gibi geliyor. Yalnızca bumun ne olduğunu çözemedim. Jack'in bilip de, bizim bilmediğimiz nedir?"</p>

  <p class="calibre10">Başımla onayladım. Ben de benzer duygular içindeydim; yalnızca henüz kelimelere dökemiyordum. Jack'in bildiğinin ne olduğu konusunda hiçbir fikrim yoktu.</p>

  <p class="calibre10">"Muhtemelen son derece profesyonel, sıkı bir suçluyla karşı karşıyayız." diye devam etti Martelli. "Ayrıca, yaptığı bazı göndermeler askeri taktikleri bildiğini gösteriyor."</p>

  <p class="calibre10">" Pencere ve kapılardaki patlayıcılar meselesi. Sence doğru mudur?"</p>

  <p class="calibre10">"Şu ana kadar neler yaptığına bakacak olursak, bence evet, bunun gerçek bir tehdit olduğunu söyleyebiliriz. İçeri izinsiz girmeye kalkışırsak, binayı havaya uçuracak."</p>

  <p class="calibre10">Ned Mason'i görmek için etrafa bakındım. Odanın en uzak köşesinde kendine bir sandalye bulmuştu. Havada hâlâ asılı duran başarısızlığından sonra, görünmez olmaya çalışıyor gibiydi.</p>

  <p class="calibre10">"Ned söylesene," dedim, "bütün bu insanları neden serbest bıraktılar, onları ellerinde tutabilirlerdi. Sen bir anlam verebiliyor musun?"</p>

  <p class="calibre10">Mason başını kaldırdı. Birilerinin onu hâlâ muhatap almasına şaşırmış gibiydi.</p>

  <p class="calibre10">"Şey, bir düşünelim." dedi, ayağa kalkıp tekrar bizim aramıza katılırken. "İlkin, lojistik var. Bu fazladan rehinelere ihtiyaç duymuyorsa, onları neden tutsunlar. Hastalanabilirler, yaralanabilirler ve bu onun üstüne kalır. Veya daha kötüsü, direnmeye kalkışabilirler. Kalabalığı dağıtmak var. Bu kadar insanı uzun bir süre kontrol etmek sorun olabilir. Artı, benim gördüğüm baştan beri bir plan dahilinde hareket ediyorlar. Emniyet mensuplarını hemen dışarı attılar, çünkü karşı koymaya çalışacaklarını biliyorlardı."</p>

  <p class="calibre10">Martelli başıyla onayladı ve; "Ayrıca, insanların çoğunu salıvermenin kameralar karşısında iyi duracağını düşünmüş de olabilirler. Bilirsin, halkı bırakmak. Zenginleri tutmak. Robin Hood tarzı bir şey. Seyirciye oynuyorlar." dedi.</p>

  <p class="calibre10">"Orospu çocukları her şeyi düşünmüş, değil mi?" dedi Mason. "Olay mahali, Manhattan şehir merkezi. Güvenliğe adamlarını yerleştirme şekilleri. Bunu aylardır planlıyor olmalılar. Belki de yıllardır. Muazzam bir saldırı."</p>

  <p class="calibre10">Yumruğum masaya indiğinde, kahve fincanlarımız yerinden oynadı. İşte buydu.</p>

  <p class="calibre10">Beni rahatsız eden şey buydu. İnanamıyordum. Vardığım sonuç tüylerimi diken diken etti.</p>

  <p class="calibre10">"Saldırı bütün ayrıntılarıyla planlanmıştı, öyle değil mi? Hiçbir detay atlanmamış. Ama ellerinde bir ceset olmadan, devlet cenazesine saldırmayı da planlayamazlardı. Bu adamlar bir punduna getirip, Caroline Hopkins'i öldürdüler."</p>

  <p class="calibre10">Titiz, Beşinci Cadde'deki Saks mağazasının dördüncü katındaki resimli pencerede, buzlu camdaki devasa kar tanesinin arkasından, sokağa bakarak kıkırdadı.</p>

  <p class="calibre10">'Şu salakların telaşla koşuşturmalarına bak' diye düşündü. Hoparlörlerden yayınlanan fa la la la la Noel saçmalıklarını, eski zamandan kalma bir piyano müziğiyle değiştirin ve karşınızda, Keystone Kops'un<a id="filepos136236"></a><sup class="calibre11"><small class="calibre12"><a href="../Text/Yanlis_Bir_Adim_split_008.html#filepos570023"><span class="calibre13">{8}</span></a></small></sup> Beşinci Cadde canlı performansı.</p>

  <p class="calibre10">'Tanrım, ne güzel bir his' diye düşündü. Hafifçe titreyen elini gülümseyen yüzüne yaklaştırdı. İnkâr etmeyecekti, bunun için yaşıyordu.</p>

  <p class="calibre10">Hazırdaki vahşi fantezi stoklarını bir karıştırdı. Bütün zamanların en sevilen fantezisinde kalabalık bir saatte, Grand Central İstasyonu'nun ortasında dikiliyordu. Birdenbire paltosunun cebinden bir şey çıkarıyordu. Bu, bazen bir samuray kılıcıydı. Bazen bir elektrikli testere. En sevdiği, alev makinesiydi. Asıl şok ve dehşet anı buydu işte.</p>

  <p class="calibre10">"Fakat gerçek, fanteziye göre çok daha iyi." diye karar verdi, aşağıda aceleyle koşturmaya çalışan "yetkililere" ve "kriz uzmanlarına" bakarak.</p>

  <p class="calibre10">Şu anda gerçek insanlar üzerinde kullanabileceği, gerçek bir güce sahipti.</p>

  <p class="calibre10">Mağazanın parfüm kokulu havası içerisinde yayılan müzik aniden durdu. Yine ne olmuştu?</p>

  <p class="calibre10">"Polis acil durum nedeniyle Beşinci Cadde Saks Mağazası'nı kapatmıştır. Lütfen en yakın çıkışa doğru ilerleyin ve sükûnetinizi koruyun. Tehlikede değilsiniz."</p>

  <p class="calibre10">Titiz gülümsemesini gizlemekte zorlandı. Artık onun parçasını çalıyorlardı.</p>

  <p class="calibre10">Karanlık arzularını gerçekleştirmişti. Onları dönüştürmüş, kendi lehine kullanmıştı.</p>

  <p class="calibre10">O bir ustaydı.</p>

  <p class="calibre10">Cebinden ıslak mendilini çıkardı. Paketi yırtarak açarken elleri bir parça titriyordu, fakat yüzünü silmeyi bitirdiğinde, bir taş kadar sakindi.</p>

  <p class="calibre10">Ardından evini aradı - karısı ve çocuklarıyla konuştu. "Ben iyiyim, Helen. Tehlikede değilim."</p>

  <p class="calibre10">Stephen Hopkins ana sunağın arkasındaki küçük şapelde, bir sıraya tek başına oturmuştu. Başı ellerinin arasına gömülmüş haldeydi. Caroline, öldüğü için, bu olanları görmedi diye memnun olacaktı neredeyse. O kadar iyi yürekliydi ki, bu yaşananlar onu derinden kırardı ve rol de yapmazdı.</p>

  <p class="calibre10">Etrafındaki uzun sıralara dağılmış oturan, bir otuz kadar rehine vardı. Birçoğunun yüzleri tanıdıktı, çoğunlukla ünlü insanlar, Caroline'm hayır işi ve başka güzel eylemler yapmaya razı ettiği cömert tiplerdi.</p>

  <p class="calibre10">Başını kaldırıp şapelin önünde dikilen üç maskeli ve silahlı adama baktı. Orospu çocukları hep tetikteydiler. Askerlerin yanında olmaya alışkındı ve bunlar da ona askerleri hatırlatıyordu. Asker mi? Bunlar asker miydi? Eski ordu mensupları belki?</p>

  <p class="calibre10">Bu, gerekçelerinin politik olduğu anlamına mı geliyordu? Saldırı başladığında ilk aklına gelen, bunların Ortadoğulu teröristler olduklarıydı -ama bu adamların Amerikalı oldukları açıkça belliydi. Bu herifler ne istiyordu? Nasıl bu kadar küstah olabiliyorlardı? Ve de insan ölüm karşısında nasıl bu kadar korkusuz olabilirdi?</p>

  <p class="calibre10">Kısa boylu, kaslı bir rehineci ortadaki koridora geldi ve biraz da abartılı bir şekilde öksürerek boğazını temizledi.</p>

  <p class="calibre10">"Herkese merhaba. Benim adım Jack. Şuradaki, kocaman ve kötü dostuma Küçük John diyebilirsiniz. Sizi böylesine alıkoyduğumuz için içtenlikle özür diliyoruz. Tuvaleti kullanmak isteyen olursa, lütfen elini kaldırsın, birisi size eşlik edecektir. Yiyecek ve suyumuz var. Gene, elinizi kaldırarak isteyebilirsiniz. Arkadaki banklarda ya da yerde uzanmakta serbestsiniz. Bizimle işbirliği yaparsanız, her şey yolunda gider. Yapmazsanız, sonuçlar sizin için hiç hoş olmaz. Seçim size kalmış."</p>

  <p class="calibre10">Onlarla, sanki cezaya kalmış okul çocuklarıyla konuşurmuş gibi konuşan bu angut da kimdi? Stephen Hopkins, New York belediye başkanıyla aynı anda ayağa kalktı. Belediye başkanı yeniden yerine oturdu.</p>

  <p class="calibre10">"Bütün bunlar ne demek oluyor?" dedi, kızgın bir biçimde. "Bizden ne istiyorsunuz? Karımın anısına neden saygı göstermiyorsunuz?"</p>

  <p class="calibre10">"Sayın Başkan," dedi rehineci, koridordan aşağı gülümseyerek yürürken, "sesinizin tonu hiç hoş değil. Kibar olmak için ben kendimi zorluyorum. Size de aynısını yapmanızı tavsiye ederim."</p>

  <p class="calibre10">Stephen Hopkins önündeki bankın arkasına öyle sıkı yapışmıştı ki, parmak eklemleri bembeyaz oldu. Kendisiyle kimsenin böyle konuşmasına alışık değildi. Çok uzun süredir.</p>

  <p class="calibre10">"Ah affedersiniz," dedi. "terbiyeli olmamı istiyorsunuz, öyle mi? O zaman, kayak maskeli beyefendi, bu topluluğa neden kendilerini rehin aldıklarını bildirmeye tenezzül eder miydi acaba?"</p>

  <p class="calibre10">Arka sıralardan birkaç rehine sinirli bir şekilde güldü ve oturdukları yerde biraz daha dikleştiler.</p>

  <p class="calibre10">Rehinecilerin lideri kalabalığa baktı. O da bir kahkaha attı. Ve ardından eğilip eski başkanı beyaz saçlarından yakaladı.</p>

  <p class="calibre10">"Niye? Niye? Niye?" dedi kulağına. "Senin zayıf tarafın hep bu oldu, Stevie kardeş.</p>

  <p class="calibre10">Her şeyi bir mantığa oturtmak zorundasın." "Seni orospu çocuğu." diye haykırdı Hopkins, biraz da acı yüzünden. Saçları sanki kafatasından koparılıyormuş gibiydi. Bu ufak tefek adam, Jack, bayağı güçlüydü.</p>

  <p class="calibre10">"Şimdi de anneme orospu mu dedin?" dedi Jack. "Kıçını o kadar çok öpen olmuş ki, orana tekme de yiyebileceğini unutmuşsun. Bana bir kez daha saygısızlık et, pislik herif, bağırsaklarını deşer ve sana yediririm."</p>

  <p class="calibre10">Jack eski başkanı hızla koridora çekti. Sonunda, saçını bıraktı ve Hopkins kendini yere attı.</p>

  <p class="calibre10">Rehineci uzun bir nefes saldı ve diğer rehinelere gülümsedi.</p>

  <p class="calibre10">"Gördünüz mü? İşte sinirim geçti." dedi Jack. "Böylece tek zayıf tarafımı da görmüş oldunuz."</p>

  <p class="calibre10">Uzun, düşünceli bir andan sonra, eski başkana doğru başparmağıyla bir işaret yaptı.</p>

  <p class="calibre10">"Sayın Başkan, ne var biliyor musunuz? Bugün yeterince yoruldunuz." dedi. "Neden eve gitmiyorsunuz? Sizi azat ediyorum! Çıkarın şu adamı benim kilisemden."</p>

  <p class="calibre10">Rehinecilerden ikisi eski başkam sert bir şekilde bileklerinden yakaladılar ve kilisenin ortasından, ön kapıya doğru sürüklemeye başladılar.</p>

  <p class="calibre10">"Doğruyu söylemek gerekirse, Hopkins," diye eski başkanın arkasından bağırdı Jack. "Seninle tanıştıktan sonra, Nader'e oy verdiğime seviniyorum. İki seçimde de."</p>

  <p class="calibre10">John Rooney, LA.Times'ın iddiasına göre "son on senenin en iyi film komedyeni," dua etmekteydi. Sonradan ciddi şekilde yoldan sapmış olsa da, bir Hıristiyan olarak vaftiz edilmişti; şimdi de sırasında elinden geldiğince sessiz oturuyor ve Göklerdeki Babamız duasını içinden avazı çıktığı kadar yüksek sesle söylüyordu.</p>

  <p class="calibre10">Ufak ve sert bir şey ensesine çarpınca duayı yanda bıraktı. Aşağı baktığında, yanındaki sıranın üstünde buruşturulmuş küçük bir kâğıt olduğunu gördü. Bu da neydi böyle?</p>

  <p class="calibre10">Kâğıt top, bir dua kitabından yırtılan sayfadan yapılmıştı. Birisi siyah mürekkeple nota cetvelinin hemen üstüne BENİ AÇ yazmıştı.</p>

  <p class="calibre10">Notu avucunun için alırken başını kaldırıp kendilerine göz kulak olan rehineciye baktı. En büyük olanın -Küçük John muydu, neydi?- sunağın üstüne araba tamponuna otururmuş gibi oturduğunu gördü. Adam esnerken ağzını o kadar açıyordu ki, Rooney onun azıdişlerini seçebilirdi.</p>

  <p class="calibre10">Rooney notu kucağında açtı.</p>

  <p class="calibre10">ROONEY-ARKANDAKİSIRADAYIM. YAVAŞÇA SENİN SIRANIN ORTASINA KAY Kİ, KONUŞABİLELİM. NE YAPARSAN YAP ÖNDEKİ PİSLİĞİN SENİ GÖRMESİNE İZİN VERME.</p>

  <p class="calibre10">Rooney notu cebine sokuşturdu, en azından ondan kurtulana kadar. Birkaç dakika içerisinde de, sıranın cilalı kerestesinin üzerinde kayarak yer değiştirdi.</p>

  <p class="calibre10">Yarı yola geldiğinde, arkasından ciddi bir sesin fısıldadığını duydu, "Tanrı aşkına, Rooney. Yavaşça dedim, buz pateni yap demedim."</p>

  <p class="calibre10">"Pardon." diye fısıldadı Rooney.</p>

  <p class="calibre10">"Hopkins'e ne yaptıklarını gördün mü?" dedi Conlan.</p>

  <p class="calibre10">Rooney suratı asık, başıyla onayladı. "Biz kalanları niye tutuyorlar dersin?" dedi.</p>

  <p class="calibre10">"İyi bir nedeni olamaz." dedi Conlan. "Sana garanti veririm. Beni ürküten bu kilisenin polislerle çevrilmiş olması. Bu adamları vurulmaktan ya da hapse girmekten koruyan tek şey biziz."</p>

  <p class="calibre10">"Ne yapabiliriz ki?" dedi Rooney.</p>

  <p class="calibre10">"Karşı koyabiliriz." dedi Conlan. "Todd Snow arkamdaki sırada. O da arkasındaki kodamanla, Xavier Brown'la konuşuyor. Seninle beraber -dört ediyor."</p>

  <p class="calibre10">"Ne yapmak için?" diye sordu Rooney. "Ağzını açtı diye Hopkins'e ne yaptıklarını gördün."</p>

  <p class="calibre10">"Şimdilik bekleyeceğiz. Sabırlı olup fırsat kollayacağız. Dördümüz bu adamlardan bir iki tanesiyle baş edebiliriz. Ondan sonrasına da bakarız. John, başka şansımız olmayabilir."</p>

  <p class="calibre10">New York Times muhabiri Cathy Calvin'in katedralden azat edildiğinde duyduğu sevinç, diğer herkesle birlikte, polis tarafından sorgulanmak için sırada beklemesi gerekliliği karşısında duyduğu rahatsızlık yüzünden buhar olup gitmişti. NYPD bütün tutukluları Beşinci Cadde'deki Saks'ın dışında toplamıştı ve kaldırıma kurulan portatif sandalyelerde sıra halinde oturan dört dedektiften birisi tarafından sorgulanmadan da kimseyi bırakmıyorlardı.</p>

  <p class="calibre10">Calvin ilk kez olarak mavi-beyaz barikatların arkasındaki haber minibüsünü ve mikrodalga kulelerini fark etti. Kuleler kalabalığın arasından, işgalci bir donanmaya ait gemi direklerini andırırcasına yükseliyorlardı.</p>

  <p class="calibre10">Bir saniye. Aklından geçenlere de bakın. Üstelik bundan yakmıyor muydu? O herkesin olmak istediği yerdeydi. Ringin tam ortasındaydı!</p>

  <p class="calibre10">Calvin konumunun stratejik önemini çabucak hesapladı. Katedrale daha önce gelmişti, saldırıdan önce, sırasında ve sonrasında. Rehin alma olayının görgü tanıklarından birisiydi, bu da onu ayrıcalıklı birisi yapıyordu.</p>

  <p class="calibre10">Ardından Carmella'yı gördü, iç çamaşırı mankeni, sırada üç kişi arkasındaydı. Pek liste başı sayılmazdı, ama yine de iyi bir başlangıçtı.</p>

  <p class="calibre10">"Carmella? Selam. The Times'tan Cathy Calvin. İyi misin? Olay olduğunda neredeydin? İçeride ne gördün?"</p>

  <p class="calibre10">"Sol öne yakındım." dedi, bir seksen beşlik sarışın güzel bir Avusturyalı-Amerikalı aksanıyla. "Zavallı Caroline'ın tabutu bizim sıranın yanından yeni geçmişti. Zen Eberhard, korumam, tam kasığından gözyaşı bombası kovanıyla vuruldu. Şimdi de onu hiçbir yerde bulamıyorum. Cebine mesaj yollayıp duruyorum, ama cevap vermiyor. Onu gördün mü?"</p>

  <p class="calibre10">Cathy Calvin selvi boylu mankene merakla baktı. Belki de şok geçiriyordu. 'Umarım öyledir' diye düşündü.</p>

  <p class="calibre10">"Hım, gördüğümü sanmıyorum." dedi Cathy. "Dedikodulara bakılırsa rehinelerin hepsi serbest bırakılmamış. Bu konuda bir şey biliyor musun? Sen neler duydun?"</p>

  <p class="calibre10">"Uyuyor musun?" dedi sarışın. "John Rooney'yi görüyor musun? Ya da Laura Winston'u ya da şu küçük Mercedes şırfıntısını? Onlar hâlâ içerideler. Belediye Başkanı da içeride. Bu rehinecilerde de hiç zevk yokmuş. Yoksa ne diye bu zavallı tipleri tutup beni serbest bıraksınlar?"</p>

  <p class="calibre10">Ne diye, gerçekten de, diye düşündü Cathy Calvin, başıyla onaylayarak ve ihtiyatlı bir şekilde mankenden geri geri uzaklaşırken. Bu manyak kadın hâlâ içeride olmadığı için yakınıyordu. VIP odası kuşatma altında bile olsa, orada olmak istiyordu. Tabii, şöhretler gerçekten de normaldi. Tıpkı sizin benim gibiydiler.</p>

  <p class="calibre10">Calvin kalabalığa bir sessizlik yayılırken dönüp uzaklaştı. Başını diğerleriyle birlikte katedrale doğru çevirdi.</p>

  <p class="calibre10">Çöp kamyonunun kapağının üstünden katedralin ana giriş kapılarından bir tanesinin tepesini görebiliyordu. Gene neler oluyordu! Öne doğru koştu, sıcak son habere olabildiği kadar yakın olabilmek için telaşla seğirtti.</p>

  <p class="calibre10">Ve ardından, bu sabah ikinci veya belki de, üçüncü kez The Times muhabiri gözlerine inanamadı.</p>

  <p class="calibre10">"Aman Tanrım!" dedi dudaklarının arasından, yüksek sesle.</p>

  <p class="calibre10">Katedralin kapılan ikinci kez ardına kadar açıldığında komuta merkezi otobüsündeydim, Martelli ve Mason ile arabuluculuk stratejisi üzerinde tartışıyorduk.</p>

  <p class="calibre10">Dışarı çıkanın kim olduğunu gördüğümde sanki birisi gömleğimin arkasından bir kova buz boşaltmış gibi hissettim.</p>

  <p class="calibre10">Tanrım. Şimdi neyin peşindeydi bu adamlar?</p>

  <p class="calibre10">Stephen Hopkins suratında bir hayret ifadesiyle, parke taşlı meydana tökezleyerek indi ve arkasından kapılar hızla kapandı. Hopkins'i bırakmışlardı. Ama neden?</p>

  <p class="calibre10">"Rehinecilerden hiç beklenmedik bir hareket daha," diye düşündüm midemde tuhaf bir bulanma hissiyle. Eski başkam serbest bırakmış olmaları harikaydı da, karman çorman bir yol izliyorlardı, öngörmek imkânsızdı. Amaç bu muydu? Hiç sanmıyordum.</p>

  <p class="calibre10">Hem polislerden hem de barikatların arkasındaki halktan kendiliğinden ve gürültülü bir sevinç yükseldi.</p>

  <p class="calibre10">"İçeri girin." dediğini duydum Komutan Will Matthews'in. "Başkanı alın. Tekrar ediyorum. İçeri girin ve onu oradan çıkarın. Hemen!"</p>

  <p class="calibre10">Bölge komutanının ağzından kelimeler daha tam çıkmadan ESU'dan yarım düzine polis, eski başkanı neredeyse yere devirip yakaladılar ve 50. Cadde'nin arkasındaki çöp</p>

  <p class="calibre10">kamyonu barikatının arkasına aceleyle taşıdılar.</p>

  <p class="calibre10">Karavanın penceresinden katedrali izleyerek orada öylece dikildim. Tüyler ürpertici gotik kemerler, soluk granitten duvarlar, ve koyu renkli boyalı camlar ve şimdi de Stephen Hopkins zarar görmeden serbest bırakılmıştı.</p>

  <p class="calibre10">Bu işi çözecek bir yol bulmak zorundaydım. Maeve ve çocuklar geldi aklıma. Genelde mazeret uyduran bir insan değilimdir, ama başımda zaten yeterince sorun yok muydu? Başka bir buhrana ihtiyacım varmış gibi miydi, gerçekten?</p>

  <p class="calibre10">Paul Martelli'nin eli omzumu buldu. "Bu dehşet verici durumda olabilecek en iyi işi çıkarıyorsun Mike." dedi, sanki zihnimden geçenleri okuyormuş gibi. "Bu pis durumdan içerideki sefiller sorumlu. Unutma. Bunu unutma."</p>

  <p class="calibre10">"Hey, ormandaki tavşanı avlamaya girişen uluslararası casusluk örgüleriyle ilgili fıkrayı duydun mu?" dedi Mason, karavanın köşesinden.</p>

  <p class="calibre10">Başımı kaldırıp ona baktım. Fıkra anlatma zamanıydı galiba.</p>

  <p class="calibre10">"Hayır." dedim kibarca.</p>

  <p class="calibre10">"Önden CIA'i gönderirler, tamam mı?" dedi. Mason. "CIA geri gelir, operasyon ekibi ortada bir tavşan ve bir orman olmadığını rapor eder. Ardından FBI (Fazlasıyla Budala İnceleme ekibini) gönderirler ve orman birden alevler içerisinde kalır. Tavşanın patlamaya eğilimli olduğunu ve onu elinde bir Zippo ile gördüklerine dair rapor verirler. Ormana NYPD'yi gönderdiklerinde ne oluyor, biliyor musun?"</p>

  <p class="calibre10">"Hayır, ama bana söyleyeceğine eminim." dedim yüzümde yorgun bir gülümseme teşebbüsüyle.</p>

  <p class="calibre10">"İki dedektif içeri girer ve beş dakika sonra, kelepçeli bir ayıyı taşıyarak dışarı çıkarlar. Ayının bir gözü mosmordur, ve 'Tamam, tamam, ben bir tavşanım, ben bir tavşanım.' deyip durmaktadır."</p>

  <p class="calibre10">Ben gözlerimi devirirken Martelli Mason'a baktı.</p>

  <p class="calibre10">"Bu şaka fena değildi." dedi Martelli. "Çünkü berbattı."</p>

  <p class="calibre10">Eugena Humphrey kıpırdamadan ve uyuşmuş bir halde oturmaktaydı, sunağın önündeki mumların yanıp sönen alevlerine bakıyordu. Son bir saatte yaşananlara bir çeşit anlam vermeye çalışıyordu.</p>

  <p class="calibre10">Los Angeles'lı sohbet programı sunucusu dehşet verici çetin sınavlardan geçmek için ilk önce insanın kendi duygularını yatıştırması gerektiğini biliyordu. Şapelin güney duvarı boyunca uzanan adaklık mumlar dikkatini hemen çekti. Altın sarısı ve kırmızı camın arkasında yanan ufacık beyaz alevlerde insanı rahatlatan, teskin eden bir şeyler vardı.</p>

  <p class="calibre10">Bunu atlatabilirim, diye düşündü kendi kendine. Şu anda kilisenin dışında çok sayıda kurtarıcı toplanıyor olmalıydı. Ve tabii bir de basın. Bu büyüklükte bir şey mutlaka çözülürdü; sadece bu kadar büyük olması bile çözülmesi için yeterliydi.</p>

  <p class="calibre10">Eugena zorlukla yutkundu ve nefesini bıraktı.</p>

  <p class="calibre10">Her şey çözümlenecekti.</p>

  <p class="calibre10">Katedrale cenaze için ilk geldiğinde, yüksek taş ve mermer duvarların çok soğuk, çok çıplak olduklarını düşünmüştü. Ancak adaklık mumlara birkaç dakika baktıktan ve mekânın yoğun sessizliğini hissettikten sonra burasının, annesinin eskiden onu her pazar götürdüğü West Virginia'daki Protestan kiliseyle aynı manevi sıcaklığı dışa vurduğunu fark etmişti.</p>

  <p class="calibre10">"Tanrım!" diye fısıldadı, yanında oturan kadın. "Tanrım. Bu dehşet nasıl bitecek?"</p>

  <p class="calibre10">Bu Laura Winston'di, The New York moda magazin geleneğinden. Zavallı Laura hâlâ titriyordu. Gri-mavi gözleri, ameliyatla sıkılaştırılmış yüzünden fırlayacaklarmış gibi dışarı çıkmışlardı. Eugena onu, modayı belirleyenlerden birisi olarak programına çıkarmaya teşebbüs ettiği zamanı hatırladı. Laura'nın özel numarasını ele geçirmiş ve bu fikrini konuşmak için onu aramıştı - dünyanın modayı en iyi takip eden kadınından gerçek bütçeler için tavsiyeler.</p>

  <p class="calibre10">Ve ahizeden patlayan yüksek, çatlak kahkahayı hâlâ hatırlıyordu. "Ah, bu fikri sana kim verdi?" demişti Winston. "Calvin, değil mi? Calvin'e söyle, o Gap için çalışmaya başlarsa ben de Eugena'in programına çıkarım."</p>

  <p class="calibre10">Daha da kötüsü Winston, üç ay sonra, bir gündüz programında nHaute Couture Kaldırım Mağazalarıyla Buluşuyor" adlı bir bölümde konuk oldu. Ama Oprah'nın programına, Eugena'in en büyük rakibinin.</p>

  <p class="calibre10">Zavallı kadın şimdi eriyip bitmiş, gerçi, değil mi? diye düşündü Eugena şefkatle.</p>

  <p class="calibre10">Gaddar davranmıştı, ama o o zamandı. Eugena ikisinin arasmdaki sıradan uzandı. Şimdi bu zamandı.</p>

  <p class="calibre10">Siyah yumuşak eli moda ikonunun kemikli beyaz elini buldu ve kadın gözlerine bakana kadar yavaşça sıktı. Eugena kolunu perişan haldeki kadına doladı, artık güçlükle soluk alıp vermeye başlamıştı.</p>

  <p class="calibre10">"Şimdi, bir kilisedeyiz ve Tanrı'nın ellerindeyiz," dedi Eugena yatıştırıcı bir sesle. Kendi sesindeki gücü ve inancı duyabiliyordu, bununla gurur duydu.</p>

  <p class="calibre10">Bunu atlatabilirdi. Hepsi atlatabilirdi. Bir şekilde, bir yolla.</p>

  <p class="calibre10">"Her şey yoluna girecek." dedi. "Bir şey yok Laura. Bunlar da geçecek." "Evet. Ama bizler hâlâ hayatta olacak mıyız?"</p>

  <p class="calibre10">Laura Winston gözyaşlarının çoğunu cebinden çıkardığı son derece şık, kırmızı bir ipek eşarba silip Eugena'e iyi yürekliliği için çabucak teşekkür ettiği sırada sunak tarafında kopan bir kargaşanın gürültüsü geldi.</p>

  <p class="calibre10">Birisi ayağa kalkıyordu!</p>

  <p class="calibre10">Sarışın saçın karışıklığından ve siyah mini etekten bunun özel tasarım-süprüntü Mercedes Freer olduğu anlaşılıyordu.</p>

  <p class="calibre10">Mercedes şapelin arka tarafında doğru yürürken on iki santimlik iğne topukları mermerin üzerinde yankılandı.</p>

  <p class="calibre10">"Otur Allah 'ın Cezası!" diye bağırdı rehinecilerden biri gecikmeden ve çok yüksek sesle.</p>

  <p class="calibre10">"Allah Kahretsin, birisiyle konuşabilir miyim, lütfen? Patronla konuşmak istiyorum, sıçtığımın sakıncası yoksa?" dedi diva, bozuk dili kilisenin duvarlarında yankılanıyordu. "Yetkili birisiyle konuşmama izin verin yeter!"</p>

  <p class="calibre10">Laura ve Eugena, diğer rehinelerle birlikte sahneyi izlemek için başlarını uzattılar. Bu çatlak kadın ne peşindeydi?</p>

  <p class="calibre10">Rehinecilerin başı bir saniye sonra olay yerindeydi.</p>

  <p class="calibre10">"Ne var?" dedi Jack. "Benimle konuş. Hayranınızım nasıl olsa. Nasıl yardımcı olabilirim?"</p>

  <p class="calibre10">Mercedes elmas küpelerinden önce bir tanesini sonra öbürünü çekerek çıkardı ve Jack'e uzattı.</p>

  <p class="calibre10">"Bunlar Cartier" dedi, yavaşça fısıldayarak. "Onlar için çeyrek milyon dolar ödedim, ya da ödettim, her neyse. Şimdi, bu akşam Leno'nım programında olmam lazım. O da altıda kayda başlar, LA. saatiyle. Zaten geç kaldım. Ne demek istediğimi anlıyor musun? Politik ya da dindar biri değilim, hiç biri. Ajansım Ave Maria'I söylemem için anlaştı ve ardından da volta... Lütfen al bunları. Sahte değiller ve hepsi senin. Yetmezse, menajerimle telefonda konuşabilirsin. Yeter ki iste. Anlaşabiliriz, tatlım."</p>

  <p class="calibre10">Eugena, bu beyaz kızın kenar mahalle dilberi ağzıyla konuşmasını gözlerini kırpıştırarak dinledi. Eugena bir sene önce programı için ondan randevu aldıktan sonra, biyografisinde onun Conneticut, New Canaanlı beyaz, orta sınıf bir aileden geldiğini okumuştu. Eugena sesindeki gidermek için kütüphanelerden aldığı onca kitabı düşündü. Bu tepe taklak dünya ne kadar acınacak bir duruma gelmişti.</p>

  <p class="calibre10">Rehineci küpeleri sanki paha biçermiş gibi kaldırdı. Ardından teker teker kızın suratının ortasına savurdu.</p>

  <p class="calibre10">"Peki, ya onun yerine," dedi yavaşça, "sen kahpe o kıçının üstüne otursan nasıl olur?"</p>

  <p class="calibre10">Mercedes'in suratı karardı. Ardından da parmaklarını rehinecinin suratına şaklattı. "Kahpe mi?" dedi kızgın bir şekilde. "Sen kimle konuştuğunu sanıyorsun, bastı bacak?"</p>

  <p class="calibre10">Rehineci cebinden derhal teneke bir sprey çıkardı. Şarkıcıyı saçından kavradı ve spreyi suratına boşalttı. Sprey boyunca çığlıklar atan Mercedes'in yüzünde su kabarcıkları oluşuyordu sanki.</p>

  <p class="calibre10">Mercedes dizlerinin üstüne çökerken. Jack sakin bir şekilde onu saçından çekerek mermer koridorda sürükledi, kuzey duvarındaki günah çıkarma hücresinin kapısına kadar. Kapıyı açtı, kızı tüm gücüyle içeri fırlattı ve kapıyı çarparak kapadı.</p>

  <p class="calibre10">"Kahpeye kahpe muamelesi." dedi, gözleri fal taşı gibi açılmış rehinelere. "Seyahat planlarını tartışmak isteyen başka kimse var mı?"</p>

  <p class="calibre10">Sonra, Jack sessizlikte ayağını yere vurdu.</p>

  <p class="calibre10">"Ben de yoktur diye tahmin etmiştim." dedi, sonunda. "Dinleyin çocuklar. Teke tek bir sorgulamaya başlamamız gerekiyor, o yüzden herkesten şapelin arkasında sag taraftaki ilk kapının önünde sıraya girmesini istiyorum. Hemen!"</p>

  <p class="calibre10">Eugena ayağa kalktı ve diğer rehinelerle birlikte uysal uysal arka tarafa döndü. Koridordan çıkarken Mercedes'in günah çıkarma kabininden gelen hıçkırıkları duyuluyordu.</p>

  <p class="calibre10">Onun için neredeyse üzülecekti, ama bu adamları öfkelendirmenin âlemi neydi? Ne olacak sanmıştı? Ne düşünmüştü? Muhtemelen gitmesine gerçekten izin vereceklerini düşünmüştür, diye karar verdi Eugena. Şımarık bir müzik yıldızına en son hangi insan evladı hayır demiştir ki?</p>

  <p class="calibre10">Diğerlerinin arkasında sıraya girerken, buradaki herkesin içerisinde kendilerini rehin tutan kişilerle konuşabilecek bir tek o vardı, buna karar verdi. Kimsenin onun kadar başarılı olma şansı yoktu.</p>

  <p class="calibre10">Titreşen mum alevlerinin oluşturduğu altın sarısı, parlak sıraya çevirdi bakışlarını. Belki de burada olmasının nedeni buydu.</p>

  <p class="calibre10">Denemek ve konuşarak bu işten kurtulmalarını sağlamak.</p>

  <p class="calibre10">Charlie Conlan kendi "görüşmesi" için, güney koridorunun ilerisindeki mor perdeli günah çıkarma kabininin önünde sıra bekliyordu.</p>

  <p class="calibre10">Ona kalırsa, bütün bunlar biraz melodramatikti, maskeler ve kıyafetler gibi daha çok ucuz korkutma taktikleriydi. Rehineciler ortamın gotik havasından yararlanmaya çalışıyor gibiydiler, insanları korkutuyor ve sürekli gergin vaziyette tutuyorlardı. Aslında, bunlar oldukça zeki taktiklerdi.</p>

  <p class="calibre10">Conlan kendisi gibi gençliğini geride bırakmış rock yıldızlarının pek sıkı olmadıklarını biliyordu. Fakat çok azının geçmişi kendisininkine benzeyebilirdi. Detroit'in fakir kenar mahalle sokaklarında büyürken öğrenemediklerini, 1969 yılının büyük bir kısmını Hanoi Hüton''da geçirdiği uzatmalı ziyareti sırasında öğrenmişti.</p>

  <p class="calibre10">Koyu ahşap kapı sonunda açılıp içeriden bir kadın, Marilyn Rubenstein, "görüşmesinden" çıktığında, Conlan kendini hazırladı. Genç artist yanına yaklaştıkça onun ne kadar sarsılmış olduğunu gördü. Sarı saçları terden kafasına yapışmıştı ve saydamlaşmış gözleri biraz önce iğrenç bir şeylere tanık olmaya zorlanmış gibi bakıyorlardı.</p>

  <p class="calibre10">Muhafızlar geçmesine izin verdiklerinde Conlan'ı ağzı açık bakarken yakaladı. "Ne derlerse yap!" diye fısıldayarak akıl verdi.</p>

  <p class="calibre10">' "Sıradaki,"' dedi kapıdaki rehineci, sıkılmış bir sesle, "o da sensin, seksi şey."</p>

  <p class="calibre10">Conlan tereddüt etti; ardından da mermer girişten geçip odaya girdi.</p>

  <p class="calibre10">Bu bir günah çıkarma kabini değildi, hemen farkına vardı Conlan. Küçük bir güvenlik odasıydı. Bir iki katlanabilen sandalye, bir masa. Bir kahve makinesi ve duvarın kenarında metal bir masanın üzerinde şarj olan bir sıra telsiz.</p>

  <p class="calibre10">Odanın ortasındaki metal bir masanın üzerinde rehinecilerin lideri Jack oturuyordu. Masanın karşısındaki boş metal sandalyeyi işaret etti.</p>

  <p class="calibre10">"Bay Conlan, oturun lütfen. Bu arada, sizin büyük bir hayranınızım."</p>

  <p class="calibre10">Conlan oturdu. "Teşekkürler."</p>

  <p class="calibre10">İkisinin arasında duran masada iki nesne vardı. Plastik torbanın içerisinde duran bir kelepçe ve bir rulo koli bandı. Conlan nesneler üzerinde göz gezdirdi, korku hissinin yükselmesine engel olmaya çalıştı. Onlara bir şey belli etme, Charlie. Her şeyi içinde tut.</p>

  <p class="calibre10">Jack kucağında duran klipsli not defterini kaldırdı. Kalemini tıkırdattı.</p>

  <p class="calibre10">"Pekâlâ, Bay Charlie Conlan," dedi. "işimizi kolaylaştırmak için sizden mali işlerinize bakanların isimlerini ve numaralarını isteyeceğim. Hesaplarınıza ulaşmak için gereken her türlü pin ya da giriş kodu, şifre, bu çeşit şeyler çok işimize yarar."</p>

  <p class="calibre10">Conlan, Jack'le göz teması kurarken kendisini gülümsemeye zorladı.</p>

  <p class="calibre10">"Demek her şey parayla ilgiliydi?" dedi.</p>

  <p class="calibre10">Rehineci kalemini not defterine vurdu ve kaşlarını çattı.</p>

  <p class="calibre10">"Tembel tembel sohbet edecek vaktim yok, Bay Conlan." dedi Jack. "Bizimle işbirliği yapacak mısınız, yapmayacak mısınız? Son şansınız."</p>

  <p class="calibre10">Conlan sının biraz zorlamak gerektiğine karar verdi. Karşısındakilere kimle uğraştıklarını gösterecekti.</p>

  <p class="calibre10">"Bir saniye düşüneyim." dedi, çenesini parmaklarıyla okşayarak. "Aaaa, hımmm, kahretsin, hayır?"</p>

  <p class="calibre10">Jack yavaşça kelepçeyi plastik torbadan çıkardı ve ayağa kalktı. Conlan'ın arkasına dolaştı ve çabucak, usta bir şekilde bileklerini arkasından kelepçeledi.</p>

  <p class="calibre10">Conlan ilk darbenin gelmesini bekleyerek dişlerini sıktı. Kerpetenle dişleri sökülmüştü. "Bu Napoleon kılıklı piç kurusu yanında öğle yemeğiyle gelmiştir umarım." diye düşündü.</p>

  <p class="calibre10">Ama ilk darbe gelmedi.</p>

  <p class="calibre10">Onun yerine hızlı bir hışırtı sesi geldi - ve plastik torba Conlan'ın kafasına geçti.</p>

  <p class="calibre10">Koli bandından yüksek bir ses geldi ve ardından kement gibi bir baskı Charlie Conlan'ın boynunun çevresini kapladı, torba hava geçirmez bir mühürle kapandı. Gözeneklerinden anında ter boşanmaya başladı. Torba, derisine makine yağı gibi yapıştı ve panikle nefes almaya çalıştıkça, ağzının ve burun deliklerinin etrafında titreşti.</p>

  <p class="calibre10">"Burası biraz sıcak oldu değil mi, sıkı çocuk?" dedi Jack, torbanın Conlan'ın kulağına yakın ince dokusu üzerinden.</p>

  <p class="calibre10">Conlan tıkalı ağzından konuşmaya çalıştı. Boğazı yanmaya başlamıştı. Oh, Tanrım, hayır. Böyle olmasın, lütfen.</p>

  <p class="calibre10">Conlan şiddetle sarsılırken. Jack oturdu, esnedi ve bacak bacak üstüne attı. Sonsuz gibi gelen bir süreden sonra. Jack saatine baktı.</p>

  <p class="calibre10">"Oksijene karşılık nakit programımız başlıyor, katılmak ister misin?" diye sordu. "Sana kalmış."</p>

  <p class="calibre10">Şiddetle başını sallarken, plastik torba Conlan'ın kulaklarında uğuldadı.</p>

  <p class="calibre10">Jack masanın üzerinden uzandı ve torbanın üzerinde ufak bir delik açarken hava, güzel hava, eldivenli parmağının etrafından içeri doldu.</p>

  <p class="calibre10">"Beatles'dan etkilendiğini sanıyordum Charlie." dedi Jack, gülümseyerek parmaklarıyla masanın üzerinde tempo tutarken. "Hadi canım, nasıl hatırlamazsın? 'Hayatta en güzel şeyler bedavadır.'"''</p>

  <p class="calibre10">Conlan kafasını yere eğmiş şekilde nefes almaya çalıştı ve hırıltıyla soludu. Not defteri çenesinin yanına gelmişti. Üstüne de bir kalem yerleştirildi.</p>

  <p class="calibre10">Kalemi eline alırken geri dönen oksijenle birlikte kafasından iki düşünce geçti. İlki bir duaydı, ikincisi ise küfür.</p>

  <p class="calibre10">"Tanrım. Boku yedik."</p>

  <p class="calibre10">Biraz önce Maeve'yle telefonla konuşmuştum ve"düşünüyordum, benim onun sesini duymaya, onun benimkini duymaya olduğundan daha çok ihtiyacım vardı.</p>

  <p class="calibre10">O sırada Steve Reno aylak aylak gezmeye çıkmış gibi, komuta karavanına bir kutu sandviç ve kahve taşıyarak girdi. Bir yandan elimi sıkarak kahvelerden bir tanesini bana verdi.</p>

  <p class="calibre10">Onu birkaç kuşatmadan hatırlıyordum. NYPD'deki birçok önemli polis gibi, bu uzun boylu, uzun saçlı, kaslı operasyon polisi de pek normal değildi. Kimse barikat kurulmuş bir kapının ardından onun kadar sabırlı ve şefkatli olamazdı -ama kapının tekmelenip içeri girilmesi gerektiğinde de onun hızına kimse yetişemezdi. Steve Reno kesinlikle gizemli birisiydi. Şu ana kadar üç kere evlenmişti, beş çocuğu vardı, So- Ho'da yaşıyordu, ama arka camında Sepmpre Fi<a id="filepos175276"></a><sup class="calibre11"><small class="calibre12"><a href="../Text/Yanlis_Bir_Adim_split_008.html#filepos570288"><span class="calibre13">{9}</span></a></small></sup> yapışkanı olan bir pikap kamyonet kullanıyordu.</p>

  <p class="calibre10">Arkasında siyah SWAT kazaklarıyla iki FBI komandosu vardı. İçlerinde kısa boylu olanı bir tesisatçıya ya da meslek lisesi öğretmenine benziyordu, ama karavanı ve beni, bir fotokopi makinesinin ışıklı çubuğunun etkili gezinişi gibi tarayan parlak yeşil gözleri bu görüntüye uymuyordu.</p>

  <p class="calibre10">"Mike, bu HRT'den Dave Oakley." dedi Steve bana. "Yaşayan en muhteşem operasyon ekip şefi."</p>

  <p class="calibre10">"Ve öyle de kalsın, ha, Steve? Bugün işi yüzümüze gözümüze bulaştırmayalım." dedi komando, şaka yapmadan ve sertçe gülerek. Bir yandan da nasırlı elini uzatıp benimle tokalaştı. "İçerideki yeni arkadaşlarımızın derdi nedir?"</p>

  <p class="calibre10">Bildiğim kadarıyla olanları anlattım. Komandonun yüz ifadesindeki tek değişiklik, ben patlayıcılardan bahsettiğimde dudaklarını büzmesi oldu. Anlatmayı bitirdiğimde hızlı bir şekilde başıyla onayladı.</p>

  <p class="calibre10">"Bugün işimiz hiç kolay değil." dedi Reno sonunda. "Gizli Servis'le konuştuk. Başkan Hopkins onlara kalan rehinelerin en arkadaki Lady şapelinde tutulduklarını söylemiş. Rehinecileri son derece sakin olmalarının yanı sıra, ellerinde tuttuklarının tavırlarına da hiçbir şekilde katlanmadıklarını biliyoruz. Eğitilmiş, disiplinli tiplere benziyorlar. Terörist değiller. Ve anlaşılan Amerikalılar. Ben böylesini hiç görmemiştim."</p>

  <p class="calibre10">"Biz de görmemiştik." dedim, Reno'nun arkasında kapı tekrar açılırken. ESU polisi yanında kepli, yaşlı bir adamla içeri girdi. Yaşlı adam elinde karton bir silindir taşıyordu. Bu da ne halt demek oluyordu?</p>

  <p class="calibre10">"Ben Mike Nardy, katedralin bekçisiyim." dedi, silindirin kapağını açarken. "Papaz bunu size getirmemi söyledi."</p>

  <p class="calibre10">Planları açmasına yardım ettim. Kâğıtlar eskiydi, köşeleri sararmıştı, ama katedralin ayrıntıları kapsamlı bir şekilde gösterilmişti. Reno, Oakley ve Komutan Will Matthes planlara bakarken planların üzerine bir iki gevezelik eden telsiz koyarak açık durmalarını sağladım.</p>

  <p class="calibre10">St. Patrick Katedrali'nin tepeden görünüşü haç şeklindeydi. Beşinci Cadde'deki ana giriş, uzun tarafın uçundaydı, 50. ve 51. caddelerdeki girişlerse kısa kenarların ucunda. Lady Şapeli, haçın uzun tarafının tepesinde bir çıkıntı gibiydi; dışarı ya da içeri açılmıyordu.</p>

  <p class="calibre10">"Kırk dokuzdaki Saks mağazasına ve Beşinci Cadde'de arkamızdaki 620 numaraya nişancılar yerleştirdim." dedi Oakley. "Lady Şapeli'ni izlemesi için bir tane de Madison'un arkasına koymam lazım. Kahretsin, bu vitray camlar içeriyi ancak bir tuğla duvar kadar net gösteriyor. Bay Nardy, şemalardan anlaşılmıyor. Bu öndeki gül desenli vitray pencerelerden arkayı, Lady Şapeli'ni net gören bir hat var mı?"</p>

  <p class="calibre10">"Kısmen." dedi, ciddi tavırlı yaşlı adam, suratım düşünceli bir şekilde buruşturarak. "Gerçi sunağın arkasında boydan boya kolonlar ve on yedi metrelik bir sayvan var, sunağın üstüne kurulan kule şeklinde bronzdan bir yapı."</p>

  <p class="calibre10">"Katedral bir blok uzunluğunda. Ne kadar oluyor, yüz elli metre filan mı?" dedi Oakley, komutan yardımcısına. "Biz kendi keşfimizi yaparız. Bu pencerelerden birinden içeri fiber optik bir kamera gönderebiliriz belki. Kötü adamları tespit edebilmek için, silahların ısı görüntülerini alın. Doğru</p>

  <p class="calibre10">zaman geldiğinde, ön kapıyı indirir, gül pencereyi ve şapelin tüm pencerelerini aynı anda havaya uçururuz."</p>

  <p class="calibre10">"Sanırım kulaklarım iyi işitmiyor." dedi bekçi, Nardy, Oakley'e. "Çünkü bir saniye için, St. Patrick Katedrali'nin büyük gül desenli penceresini kıracağız dediniz gibi geldi."</p>

  <p class="calibre10">"Polisin ne yapacağını düşünüp canınızı sıkmayın Bay Nardy, olur mu?" dedi Oakley. "Hayatlar tehlikede. Yapmamız gereken neyse onu yapacağız."</p>

  <p class="calibre10">"Bu pencere yüz elli yaşında efendim." dedi bekçi, sopa gibi ince kollarını katlayarak. "Yeri doldurulamaz, tıpkı Lady Şapeli ve katedralde kalan diğer tüm sanat eserleri ve heykeller gibi. Özgürlük Heykeli'nin yanında bir delik açmakta pek acele etmezdiniz herhalde, değil mi? Şey, bu kilise de şehrin özgürlük heykeli, o yüzden daha iyi bir plan bulsanız iyi edersiniz. Onu yıkmak için cesedimi çiğnemeniz lazım."</p>

  <p class="calibre10">"Birisi Bay Nardy'yi buradan götürsün lütfen." dedi Oakley, rahatsız olmuş bir şekilde.</p>

  <p class="calibre10">"Beni dinleseniz iyi edersiniz!" diye tüm gücüyle bağırdı Nardy, ESU polisi ona eşlik ederek dışarı çıkarırken. "Basına giderim."</p>

  <p class="calibre10">İşte şimdi tam olduk, değil mi? diye düşündüm. Yeni bir zorluk, pis bir engel daha. Ellerimiz arkamızda bağlı hareket etmeye zorlanmadan da, bu şey yeterince güçtü.</p>

  <p class="calibre10">Oakley siyah beyzbol şapkasını döndürerek taktı. Açtığı avuçlarına yüksek sesle nefesini boşaltırken, topu az farkla elinden kaçıran bir top yakalayıcıya benziyordu.</p>

  <p class="calibre10">"Tanrım, hepsi de bizi buluyor!" dedi Oakley. "Granit duvarların kalınlığı ne? Altmış santim filan mı? Kapılar otuz santim bronzdan. Daha önce bu kadar büyük ya da bronz bir kapıdan zorla girmeye çalıştığımızı hiç sanmıyorum. Şu değerli pencereler bile taş oyma. İçeri tünel kazarak girmeye çalışabileceğimiz bitişik bir bina da yok. Burası bir kale. St. Pat muhtemelen, bu şehirde bir orduyu dışarıda tutabilecek en iyi yer. Ve burayı havaya uçurmadan ve kalıcı bir bırakmadan içeri sızmamız gerekiyor. Birisi bana bu işi niye seçtiğimi hatırlatır mı, lütfen?"</p>

  <p class="calibre10">"Yağlı, spor ayakkabı reklamları ve kitap hakları için." dedim.</p>

  <p class="calibre10">Aptalca bir şakaydı, fakat bu şartlar altında dağ gibi yükselen gerilime bir patlama noktası yaratmak için Billy Crystal olmaya gerek yoktu. Herkes, soğukkanlı Oakley bile, doyasıya güldü.</p>

  <p class="calibre10">Ya da ağlıyordu, tam emin değilim.</p>

  <p class="calibre10">On dakika sonra dışarıya, buzlu havaya çıkmıştık ve görkemli kiliseye bakıyorduk. Çöp kamyonlarının birisinin yanına doğru yürürken, Oakley telsiz kulaklığına konuşarak, nişancılarından bir tanesinden Lady Şapeli'nin yeri doldurulamaz pencerelerinden bir tanesini görecek bir açı bulmasını istedi.</p>

  <p class="calibre10">Gri ışıklar kilisenin ikinci katındaki pencerelere ve kemerli girişine gölge düşürüyordu. Katedralin önü büyük bir surata benziyor, diye düşündüm: geniş, karanlık gözler ve sanki kızgınmış ve hayret içerisindeymiş gibi iyice açılmış kocaman bir ağız.</p>

  <p class="calibre10">Hiç kıpırdamadan dikildim ve çan çalmaya başladığında neredeyse emanet silahıma elimi atıyordum. Önce bunun rehinecilerin yeni bir hamlesi olduğunu sandım, sonra saatime göz attım, saat on iki olmuştu.</p>

  <p class="calibre10">Çanlar, şüphesiz bir çeşit zaman ayarlı olarak, Angelus'u çalıyorlar, şehir merkezinin kâfirlerine şu anda hatırlayamadığım belirli bir duayı okumalarını anımsatıyordu. Çanların çalmasıyla birlikte herkes tespih çekmeye ve ortaklaşa dua okumaya başlamadı ama en azından polisler, basın ve izleyenlerden oluşan kalabalığın sessizleşmesini sağladılar.</p>

  <p class="calibre10">Her bir çan uzun uzun ve yüksek sesle çaldı ve etraftaki gökdelenlerin taş, alüminyum ve cam kısımlarında bir felaketi önceden haber veriyormuşçasına yankılandı.</p>

  <p class="calibre10">Kalabalığı gözlerimle tararken, aklıma bir fikir geldi.</p>

  <p class="calibre10">Bekçiyi, Nardy'yi buldum, 50. Cadde barikatının karşısında genç bir kadınla konuşuyordu.</p>

  <p class="calibre10">"Bay Nardy, çanların yerleşimi nasıl?" dedim ona doğru koşarken ve kadınla giriştiği sohbeti bölerken.</p>

  <p class="calibre10">Cevap vermeden önce bana dik dik baktı, "Kuzey kulede." dedi, yüzünü ekşiterek.</p>

  <p class="calibre10">Bu görkemli ve otuz katlı taştan külaha baktım. Otuz metre kadar yukarıda solmuş bakır kepenklere benzeyen yeşil pervazları gördüm.</p>

  <p class="calibre10">"Çanların olduğu yere içeriden giriş var mı?" diye sordum.</p>

  <p class="calibre10">Bekçi başıyla onayladı. "Çanların elle çalındığı zamanlardan kalma eski, dönerek çıkılan bir bakıra merdiveni olacak."</p>

  <p class="calibre10">Riskli görünüyordu, ama oraya bir şekilde varabilirsek - belki de bakır çubukları sessizce kaldırarak çıkartabilir ve içeri girebilirdik.</p>

  <p class="calibre10">"Kuzey kulenin içi kilisenin içinden görülür mü?"</p>

  <p class="calibre10">"Neden?" diye sordu Nardy'nin konuştuğu kadın. "Onu da mı havaya uçurmayı planlıyorsunuz, dedektif?"</p>

  <p class="calibre10">Kumaş paltosunun yakasındaki New York Times basın kartını ilk kez o zaman fark ettim. Dedektiflere özgü keskin gözlem yeteneğim de buraya kadarmış demek ki.</p>

  <p class="calibre10">"Bennett." dedim.</p>

  <p class="calibre10">"Bennet, evet, Manhattan Kuzey bölgesi, değil mi? Sizden bahsedildiğini duydum. Will Matthews nasıl?"</p>

  <p class="calibre10">Birçok polis gibi ben de, basının ortaya atmayı çok sevdiği "halkın gerçekleri bilmeye hakkı var," fikrine pek kanmıyordum. Kanabilirdim, eğer basın asaleti üzerinde bir fiyat etiketi taşımasaydı. Son baktığımda gazeteleri satıyorlardı.</p>

  <p class="calibre10">Genç haberciye, bir kızmış polis suratı yaptım, en iyisinden. En az Komutan Will Matthews'ınki kadar sertti, ama kadın hiç telaşlanmışa benzemiyordu, küçük sefil.</p>

  <p class="calibre10">"Ona neden kendin sormuyorsun?" dedim sonunda.</p>

  <p class="calibre10">"Sorardım. Ama arayan numarayı görüyor. O yüzden, anlatın bakalım. Dedektif? Kimse bir şey bilmiyor mu?" dedi, kültürlü sesi arada sırada New York aksanına kaçarak. "Yoksa kimse bir şey söylemiyor mu?"</p>

  <p class="calibre10">"Neden en hoşuna giden cevabı seçmiyorsun?" dedim, arkamı dönerken.</p>

  <p class="calibre10">"Hımm. Seçimlerden söz açılmışken, editörüm DÜNYA TARİKİNİN EN BÜYÜK GÜVENLİK AÇIĞI başlığını beğenecek mi bakalım?" dedi Times muhabiri. "Oldukça yakalayıcı bir başlık. Ne dersiniz, Dedektif Bennett? Fazla mı New York Pas f van oldu?"</p>

  <p class="calibre10">Gözlerimi kırpıştırdım, Will Matthews'm söyledikleri aklıma gelmişti. Tek başıma NYPD hakkında daha çok kötü haberin çıkmasına yol açarsam, bundan pek hoşlanmayabilirdi.</p>

  <p class="calibre10">"Bakın Bayan Calvin." dedim, ona dönerek. "Sizinle kötü bir başlangıç yapmak istemiyorum. Sizinle konuşurum, elbette, fakat kesinlikle aramızda kalacak. Tamam mı?"</p>

  <p class="calibre10">Muhabir hızlı bir şekilde başıyla onayladı.</p>

  <p class="calibre10">"Bu noktada bizim bildiğimiz kadarını siz de biliyorsunuz. Rehinecilerle temasa geçtik, fakat daha taleplerini bildirme- diler. Haber alır almaz ve gereken izni de alırsam tabi, size bütün verebileceğim bilgiyi vereceğim, tamam mı? Fakat şu anda kriz durumundayız. Eğer içerideki psikopatların bir radyoları ya da TV'lan varsa ve ne yapacağımız hakkında tüyo alırlarsa, insanlar ölür. Üstelik de çok önemli insanlar."</p>

  <p class="calibre10">Arkamı döndüğümde, Ned Wason'in karavanın önünde çılgınlar gibi bana işaret ettiğini gördüm.</p>

  <p class="calibre10">"Bunda hep birlikte hareket etmek zorundayız." diye omzumun üstünden bağırdım, bir yandan koşarken.</p>

  <p class="calibre10">Kapıya vardığımda Mason çalan cep telefonunu elime verdi. "Ben Mike." dedim.</p>

  <p class="calibre10">"Mike, merhaba ahbap," dedi Jack, "neden telefonu bu kadar çok çaldırıyorsun? Beni beklerken uyuya mı kaldın? Ne kadar tatlı bir herif olduğunu bilmesem, bana karşı komplo kuruyorsun filan diye düşünürdüm."</p>

  <p class="calibre10">"Başkanı bıraktığınız için teşekkür ederim." dedim, tüm içtenliğimle.</p>

  <p class="calibre10">"Ah, lafı bile olmaz." dedi Jack. "Elimden en azından bu kadarı geliyor. Dinle, seni niye arıyorum, taleplerimizi bir araya getirdim ve belki sana e-posta yollarım diye düşündüm. Olur mu? Genelde puldu zarftı çok severim, ama dürüst olmak gerekirse, bu Noel mevsiminde posta idaresinin nasıl karıştığını sen de iyi bilirsin."</p>

  <p class="calibre10">Jack'in benimle böyle sahte bir lakaytlıkla konuşması sinirlerimi bozmaya başlamıştı. Arabuluculuk eğitimim daha çok gerçekte çılgına dönmüş, kendini kaybetmiş, sının aşmış tehlikeli insanları yatıştırmak üzerineydi. Fakat bu Jack kendini beğenmiş, ukala bir.. .katildi.</p>

  <p class="calibre10">NYPD'de kendi aramızda, suçlulara -insanlıklarını unutmuş insan evlatlarına- köpekler bizi affetsin, "it" deriz. Orada elimde telefon dururken, kendime Jack'in ne olduğunu hatırlattım. Parlak bir it olabilirdi, zeki bir it olabilirdi, ama sonuçta gene de itti.</p>

  <p class="calibre10">Onu kelepçelediğimi, ensesinden sürükleyerek dehşete düşürdüğü insanların önünden geçirdiğimi gözümün önünde canlandırarak, öfkemi kontrol etmeye çalıştım. Böyle olacaktı, biliyordum. Yalnızca bir zaman meselesiydi. Teknik polislerden bir tanesi e-posta adresini elime tutuşturduğu sırada ben de bunları düşünüyordum. "Pekâlâ, Jack," dedim, "işte adres." "Tamam." dedi Jack, ona NYPD'nin internet sitesinin detaylarım verdikten sonra. "Bir iki dakika içerisinde gönderirim. Sana sindirmen için biraz zaman tanıdıktan sonra tekrar arayacağım. Nasıl?" "Güzel." dedim. "Ah, Mike, bir de?" dedi. "Nedir?"</p>

  <p class="calibre10">"Bizimle işbirliği yapmanı gerçekten çok takdir ediyorum. Hepimiz ediyoruz. İşler böyle yolunda giderse, çok neşeli bir Noel geçireceğiz." dedi ve telefonu kapadı.</p>

  <p class="calibre10">"İşte," dedi çok tiz bir koro çocuğu sesiyle, karavanın arkasında, bir dizüstü bilgisayarının arkasında oturan gençten polislerden bir tanesi, "talepler geliyor."</p>

  <p class="calibre10">Arkaya doğru koşturdum. Ardından da ekranda gördüklerime inanamadım. Ben bir rakam bekliyordum, ama karşımda uzun ve üstünde oldukça düşünülmüş görünen bir hesap tablosu vardı. Alt solda, otuz üç rehinenin tam ismi duruyordu. Her bir ismin yanında, iki ile dört milyon dolar arasında bir fidye vardı ve bunu temasa geçilecek kişiler izliyordu: rehinelerin avukatları, ticari menajerleri, eşleri ve hepsinin şahsi telefonları. Sayfanın sonunda paranın havale edileceği banka hesabı ve paranın internet üzerinden bu hesaba nasıl gönderileceğine dair detaylı talimatlar bulunuyordu.</p>

  <p class="calibre10">Bu saçmalığa inanamıyordum. Rehineciler bizimle pazarlık yapmak yerine, doğrudan kaynağa -yani zengin rehinelerin kendilerine- gidiyorlardı.</p>

  <p class="calibre10">ESU teğmeni Steve Reno arkamda yüksek sesle parmaklarını kütürdetti. "İlk önce bizi devre dışı bıraktılar." dedi kızgın bir şekilde. "Şimdi de ayak işlerini gördürüyorlar."</p>

  <p class="calibre10">Steve haklıydı. Bu rehineciler sanki biz yokmuşuz gibi davranıyorlardı. Davranış şekilleri gizli bir yerde saklanan rehinecilerinkine benziyordu -bir tabur polis gücü, NYPD ve FPI tarafından kuşatılmış on, on iki adamınkine değil.</p>

  <p class="calibre10">"Buradakilerden birkaç kişiyi bu telefonları aramaları ve bu işi organize etmekle görevlendirelim." dedi Komutan Matthews. "Şu hesap numarasını da Büro'ya verin. Bakalım bize bir ipucu verebilecekler mi?"</p>

  <p class="calibre10">Gözlerimi kapadım ve cep telefonunu kafama vurdum, sarsıntının şiddetiyle bir şeyler yerinden fırlasın istiyordum. Hiçbir şey olmuyordu, saatime baktım. Olamaz. Yalnızca dört saat geçmişti. Kendimi ne kadar yorgun hissettiğime bakılacak olursa, dört hafta geçtiğini söyleyebilirdim.</p>

  <p class="calibre10">Birisi elime bir kahve tutuşturdu. Karton bardağın üstünde bir rengeyiği ve gülümseyen bir Noel Baba vardı. Bir an için, sonunda eve gittiğimde her şeyin ne kadar güzel olacağını düşündüm. Maeve bizim on elfe ağacı süsletirken, fonda da hafif hafif bir Noel müziği çalıyordu.</p>

  <p class="calibre10">Sonra evde ağaç olmadığını hatırladım.</p>

  <p class="calibre10">Maeve de yoktu.</p>

  <p class="calibre10">Kahve bardağını bıraktım ve taleplerin yazılı olduğu çıktılardan birisini elime aldım, bağlantı kurulacak numaraların üzerinde gezerken ellerim hafifçe titriyordu.</p>

  <p class="calibre10">Muhteşem ve heybetli NYPD ulak görevi görüyordu.</p>

  <p class="calibre10">John Rooney, bir şey hızla kaburgalarından dürtünce, başını ellerinin arasından çekti. Şöyle bir baktı ve Küçük John'u ve elinde taşıdığı copunu gördü.</p>

  <p class="calibre10">"Hey, prima dona!" dedi. "Canım sıkıldı. Senin sunağa çıkma ve bizim için Noel eğlencesi hazırlama vaktin geldi. Ne dersin ahbap?"</p>

  <p class="calibre10">"Pek havamda değilim, gerçekten." dedi, Rooney, başını tekrar ellerinin arasına alırken.</p>

  <p class="calibre10">"Bakalım seni havaya sokabilecek miyim?" dedi Küçük John. "Şuraya çık ve beni sırtlan gibi güldür. Yoksa senin o Oskar adayı kafanı yararım."</p>

  <p class="calibre10">Tanrım, diye düşündü Rooney sunağın üstüne çıkar ve diğer rehinelere boş boş bakarken. İçlerinden bazıları hâlâ ağlıyordu. Hemen hemen hepsinin gözleri dehşet içerisinde açılmıştı.</p>

  <p class="calibre10">Zor seyirciye oynamak bu olsa gerek, diye düşündü. Üstelik, sekiz sene önce film işine girdiğinden beri seyirci önünde canlı şov yapmamıştı. O zaman bile, şakalarının hepsini Hell's Kitchen'daki stüdyo dairesinin banyo aynasında kusana kadar prova yapardı.</p>

  <p class="calibre10">Arka sırada oturan Küçük John, copuyla bir hadi işareti yaptı.</p>

  <p class="calibre10">Bu Allahın cezası durumun nesi komik olabilirdi? Ama başka şansı var mıydı?</p>

  <p class="calibre10">"Herkese merhaba." diye şansını denedi Rooney. "Sabah sabah kalkıp geldiğiniz için teşekkür ederim. Ben Johnny!"</p>

  <p class="calibre10">Birisinin, bir kadının gerçekten güldüğünü gördü. Kimdi bu? Eugena Humphrey. Aferin ona!</p>

  <p class="calibre10">Derken Rooney içinde bir şeyin sigorta gibi attığını hissetti.</p>

  <p class="calibre10">"Eugena, hey, nas 'sın bakalım balım?" dedi, onun sabah şovunun tanınmış açılış sözünü taklit ederek. Eugena artık iyice kıkırdamaya başlamıştı, başka birkaç kişiyle birlikte. Charlie Conlan geniş geniş sırıtıyordu.</p>

  <p class="calibre10">Rooney saatine bakıyormuş gibi yaptı.</p>

  <p class="calibre10">"Bu ayin de amma uzadı." dedi.</p>

  <p class="calibre10">Kahkahâlâr arttı.</p>

  <p class="calibre10">"Hayatta en nefret ettiğim şey," dedi Rooney, sunakta bir ileri bir geri yürüyerek, "arkadaşımızın cenazesine gelirsiniz ve bir de bakmışsınız rehin</p>

  <p class="calibre10">alınmışsınız^</p>

  <p class="calibre10">Rooney kahkahâlârla birlikte kıkırdadı, şakanın etkisini arttırmak için biraz bekledi. Çok iyi gidiyordu. Sinir sisteminde dolaşan akımı hissetti.</p>

  <p class="calibre10">"Yani, işte buradasınız, tam takım giyinmişsiniz, aranızdan ayrılan kişi için biraz üzgünsünüz tabi -ama kendiniz hayatta olduğunuz için mutlu sayılırsınız ve bam! Kimin aklınıza gelirdi? Sunaktaki rahipler aniden kesik uçlu namlularını ve el bombalarını çıkarıyorlar."</p>

  <p class="calibre10">Neredeyse herkes gülüyordu artık. Hatta arkadaki rehinecilerden birkaç tanesi bile kıkırdamaya başlamıştı. Kahkahâlâr taş duvarlarda dalga dalga yankılandı.</p>

  <p class="calibre10">Rooney bir Gregoryan ilahisi söylemeye başladı ve ardından, aniden bir silah çıkarıyormuş gibi yaptı. Çok korkmuş gibi yaptı ve koşup sunağın arkasına saklandı.</p>

  <p class="calibre10">"İşte, elmas küpelerimi al, al ki ben de topuklayayım." dedi Mercedes Freer'i aynen taklit ederek. Sonra mermer zemin üzerinde yuvarlandı, yüzünü tutuyor ve canı yanmış bir Chihuahua gibi sızlanıyordu.</p>

  <p class="calibre10">Kalabalığa bir göz attığında, herkesin gülümsediğini gördü. En azından şovu herkesi biraz rahatlatmıştı. Şapelin arkasında, Küçük John'un, ikiye katlandığını yanlarını tutmuş gülmekte olduğunu gördü.</p>

  <p class="calibre10">Gül bakalım pislik herif, diye düşündü Rooney, dizleri üzerine kalkarken.</p>

  <p class="calibre10">Bende bunlardan binlerce var. Adam kaçıranların elektrikli sandalyeyi boyladığı şakaya kadar bekle sen.</p>

  <p class="calibre10">Şapelin arkasından, eski rockçılardan Carlie Conlan, John Rooney'in uydurma şovuna gülüyormuş gibi yapıyor ve rehinecileri teker teker inceliyordu.</p>

  <p class="calibre10">Şapelin arka tırabzanı boyunca altı çakal vardı. Büyük olan, Küçük John, oradaydı, fakat liderleri. Jack, beş ya da altı başka haydutla birlikte kilisenin içinde bir yerlerde gibi duruyordu.</p>

  <p class="calibre10">Diğer rehineler Rooney'in şakalarına gülmeye devam ederken, Conlan orduda aldığı eğitimi hatırlamaya çalıştı. Rehinecilerin göğsündeki el bombalarını saydı, taşıdıkları silahlara, coplara ve kurşungeçirmez yeleklerinin bellerinde bittiği yerdeki şişkinliğe göz attı.</p>

  <p class="calibre10">Oturduğu sırada yarım metre kadar sola kaydı; belli belirsiz, dikkat çekmeyecek şekilde.</p>

  <p class="calibre10">"Todd?" diye fısıldadı.</p>

  <p class="calibre10">"Ne var?" diye kulağına yakın mırıldandı. New York Giants'm futbol yıldızı.</p>

  <p class="calibre10">"Brown bizimle mi?" Emlak zengini iri bir adamdı, ellilerindeydi ve oldukça formda görünüyordu.</p>

  <p class="calibre10">"Havaya girdi bile." dedi atlet. "Rubenstein'la konuştu. Rubenstein da belediye başkanını katılması için ikna edecek."</p>

  <p class="calibre10">Conlan oyun kurucunun onlarla birlikte olmasına seviniyordu. Hepsi içerisinde o, bir doksan beş boyuyla, yüz küsur kiloluk atlet rehinecilerden bir tanesini tek başına etkisiz hale getirebilecek şansa sahipti.</p>

  <p class="calibre10">"İlerliyoruz." dedi Conlan, ağzının ucuyla Snow'a. "Rooney'le birlikte en az beş kişi ediyoruz. Ne kadar çok olursak, o kadar şansımız var demektir."</p>

  <p class="calibre10">"Harekete nasıl geçeceğiz?" diye sordu oyun kurucu.</p>

  <p class="calibre10">"Bu şimdilik senle benim aramda. Bizi nasıl aradıklarını biliyorsun, bütün cep telefonlarını ve cüzdanları aldıklarını?" dedi Conlan.</p>

  <p class="calibre10">Rooney başka bir espri yaparken bekledi.</p>

  <p class="calibre10">"Botumun içerisindeki 22'liği görmediler." diye fısıldadı Conlan.</p>

  <p class="calibre10">İşte, ağzından çıkmıştı bir kere. Silahı yoktu, ama hayatta kalma taktikleri insanların maneviyatını güçlü tutmayı, umut vermeyi ve doğru zaman geldiğinde harekete geçmeye teşvik etmeyi gerektiriyordu.</p>

  <p class="calibre10">Conlan alkışlan duyduğunda sunağa bir göz attı. Rooney seyirciye selam veriyordu. Şov bitmişti.</p>

  <p class="calibre10">"Şansımız var." dedi oyun kurucu, alkışların arasından. "Sen söyle yeter. Harekete geçeriz. Bizi kimse durduramaz."</p>

  <p class="calibre10">Titiz, 51. Cadde ve Madison'un kuzey batı köşesindeki bir telefon kulübesinin arkasını eldivenli eliyle araştırırken gözlerini kırpıştırdı. El yordamı ile körleme aranırken, telefon kaidesinden yükselen ekşi idrar kokusu gözlerini yaşarttı. Hangi cehennemdeydi bu alet?</p>

  <p class="calibre10">Randevu verecek o kadar yer varken, diye düşündü, parmakları sonunda minnettar bir şekilde, plastik kaplı teli çelik kutunun arkasında bulmuştu.</p>

  <p class="calibre10">İşte plandaki bir başka önemli nokta daha, diye düşündü, telefon ahizesini bir çift renkli telefon kablosuna bağlarken. Üç hafta önce, adamları bir kanal borusunu kullanarak papaz evinden telefon şirketinin köşede kazdığı çukura, çukurdan burada sokaktaki ödemeli telefon kanalına bir çift telefon kablosu döşemişlerdi. Cepten ya da normal hattan, kiliseden ya da dışarıdan yapılan her türlü telefon konuşmasının dinleneceğini tahmin ederek, kendi kayıt dışı hatlarını yaratmışlardı.</p>

  <p class="calibre10">Titiz telefon ahizesini kulağına kaldırırken, saatini kontrol etti.</p>

  <p class="calibre10">Saat tam altıda, St. Patrick'in içindeki rehinecilerden bir tanesi hattın diğer ucuna basit bir dokuz voltluk pil yerleştirirken, hattan bir çıtırtı sesi geldi. İleri teknolojiden yararlanmaktansa, basit bir teknoloji kullanarak salakları atlatmışlardı. Her şeyi düşünmüştü, oyunun dramatik doruk noktası ve kaçış dâhil her şeyi, kabul etmek gerekiyordu, bu gerçek bir şaheserdi.</p>

  <p class="calibre10">Titiz ıslıkla hafif bir melodi tutturdu ~0 come, all ye faithfuU, en sevdiği Noel şarkılarından birisiydi.</p>

  <p class="calibre10">"Jack sen misin?"</p>

  <p class="calibre10">"Başka kim olacak? Sizin o tarafta manzara nasıl?" diye cevap verdi Jack.</p>

  <p class="calibre10">"Dışarı ilk dalgayı gönderdiğinizde," dedi Titiz gülümseyerek. "altlarına mı etsinler, sevinsinler mi bilemediler. Hopkins'de de öyle. Hâlâ şaşkınlık içerisinde başlarını sallıyorlar."</p>

  <p class="calibre10">"Ben de bunu duymak istiyordum." dedi Jack.</p>

  <p class="calibre10">"Zengin dostlarımızla görüşmeler nasıl geçti?"</p>

  <p class="calibre10">"Çok faydalı oldu." dedi Jack. "Sorun şu, bu işi bitirmek için gereken süre içerisinde polis güçleri şaşkınlıklarını korumaya devam edecekler mi?"</p>

  <p class="calibre10">"Gördüğüm kadarıyla," dedi Titiz, bir kahkaha atarak, "gelecek Noel'e kadar kafalarını kaşıyacaklar."</p>

  <p class="calibre10">"Seninle birlikte kahkahadan kınlamadığım için kusuruma bakma." dedi Jack, soğuk bir tavırla. "Herkesin silahlarını doğrulttuğu</p>

  <p class="calibre10">bir duvarın arkasındaysan, işler bu kadar komik görünmüyor."</p>

  <p class="calibre10">"Hepimizin rolü ayrı." dedi Titiz. Suç ortağı Jack, doğuştan endişeli bir adamdı. Bu da onun en çekici özelliklerinden birisi sayılmazdı.</p>

  <p class="calibre10">"Evet, tabi, senin yerinde olsam, repliklerimi şaşırmamak için fazladan çaba gösterirdim." dedi Jack özel hatlarını kapamadan önce, tehdit edercesine.</p>

  <p class="calibre10">Jack'le yaptığımız pazarlığın notlarından başımı kaldırıp komuta merkezindeki küçük pencereden dışarı baktığımda, hava nasıl olduysa kararmıştı. Zaman uçup gitmişti. Paul Martelli yanında telefonla konuşmakla meşguldü. Ned Mason da telefondaydı. On ya da ondan fazla polis memuru dizüstü bilgisayarlarda çalışıyordu, Steve Reno da onlar arasındaydı.</p>

  <p class="calibre10">Ayağa kalktım ve bir doksana yaklaşan boyumla gerinirken avuçlarımla da alçak tavana dokundum.</p>

  <p class="calibre10">Talepler FBI'ın, şehir merkezi, 26 Federal Plaza'daki genel müdürlüğüne gönderilmişti. Büro'nun Ekonomik Suçlar Ekibi sayılarla baş etmeye çalışıyordu. Fidye toplamı neredeyse seksen milyon doları buluyordu.</p>

  <p class="calibre10">Bu bir kişi için devasa bir rakamdı, ama her rehine için iki buçuk milyon dolar civarında bir rakama indirdiğinizde, o kadar da abartılı durmuyordu.</p>

  <p class="calibre10">Aslında, insanların ödeme konusunda bu kadar istekli görünmeleri şaşırtıcıydı.</p>

  <p class="calibre10">Şöhretlerin eşleri ve aile üyeleri, ben daha kim olduğumu açıklama şansı bile bulamadan, mali işlerine bakan kişilerin telefonlarını veriyorlardı. Konuştuğum Hollywood yetenek ajanslarından hiç birisi, firmalarının parasını bu kârlı müşterileri için öne sürmekte tereddüt etmedi. Üç yatırım bankası, bütün transferleri organize edebilmek için fazla mesaiye kalmıştı.</p>

  <p class="calibre10">Beverly Hills avukatlarından bir tanesi rehinecilerin telefon numarasını istedi -kendisi doğrudan pazarlık yapmayı planlıyordu. Ih, Jack -California 'dan Marv Begelman seninle konuşmak istiyor.</p>

  <p class="calibre10">Bu durum canımı sıkıyordu, ama Jack'in taleplerini bildirmeden önce söylediklerine katılmak zorundaydım. Bu semiz kedicikler başlarını beladan kurtarmak için para ödemeye çok istekliydiler.</p>

  <p class="calibre10">Minibüsün dışına, o çok gerekli temiz havayı almak için çıktığımda, ilk dikkatimi çeken şey dizel jeneratörlerin elektrikli testereye benzer gürültüleriydi. Yarım düzine taşınabilir suç mahalli ışığı yerleştirilmişti ve bu ışıklar katedrali Times Meydanı gibi aydınlatıyorlardı. Bir an için, bu sahne bana New York Şehrine özgü başka bir şeyi hatırlattı, sokakta yapılan film çekimlerini - boşta duran karavanlar, kapalı sokaklar ve baktığınız her yerdeki parlak ışıklar.</p>

  <p class="calibre10">Yemek karavanını ziyaret etmenin zamanı diye geçirdim aklımdan. Bakalım bir şeyler atıştırabilecek miyim?</p>

  <p class="calibre10">5O.Cadde boyunca doğuya doğru yürürken, katedralin yanlarının da aydınlatıldığını gördüm. Bu blok boyunca normalde, el ele yürüyen aileler olurdu. Ülkenin dört bir tarafından ziyarete gelen al yanaklı ziyaretçiler, sıcak çikolatalarını yudumlar ve meşhur vitray camlardan mum ışıklarının yansımalarını yakaladıkça gülümserlerdi.</p>

  <p class="calibre10">Beşinci Caddedeki Saksın kuzey batı köşesinde, kıpırdamadan duran bir FBI nişansı gördüm.</p>

  <p class="calibre10">Bütün bunlar çılgıncaydı.</p>

  <p class="calibre10">Daha da çılgınca olan kısmı, bu manyaklar bu işten paçayı kurtaracaklarına inanıyorlardı.</p>

  <p class="calibre10">Nasıl? Katedralin her santimi nişancılar tarafından gözetleniyordu. Hava trafiği başka tarafa yönlendirilmişti, o yüzden zor bir helikopter kaçışı bile imkânsızdı. Oakley'in, HRT şefinin belirttiği gibi, yüz elli yıllık kilise Manhattan kayasınin üstüne inşa edilmişti. O yüzden bir mahzen yoktu, yeraltından kaçmanın bir yolu yoktu.</p>

  <p class="calibre10">Rehinecilerin muhteşem finali daha düşünmediklerine ve Jack'in kaçış planlarını, köprüye varınca karşıya nasıl geçeceğimizi de düşünürüz, dosyasına yerleştirdiğine kendimi ikna etmeye çalıştım.</p>

  <p class="calibre10">Fakat orada soğuk caddede dururken, bütün deliller aksini göstermekteydi. Hareketlerindeki cüretkârlık, bizim ne söylerlerse yapacağımıza duydukları güven. Sanki her şey gittikçe, rehinecilerin kaçışları hakkında bizim bilmediğimiz bir şeyi bildiklerini gösteriyordu.</p>

  <p class="calibre10">Cep telefonum çaldığında ısınmak için ellerimi birbirine sürtüyordum.</p>

  <p class="calibre10">Jack'in aradığı telefonu kaptım ve kendimi, muhtemelen benim kafama gelecek bir sonraki falsolu atış için hazırladım.</p>

  <p class="calibre10">Sonra çalanın polis telefonu değil, benim şahsi telefonum olduğunu fark ettim. Numaradan arayanın büyükbabam Seamus olduğunu görünce, gözlerimi devirdim.</p>

  <p class="calibre10">Sanki yeterince derdim yokmuş gibi.</p>

  <p class="calibre10">"Seamus, çok meşgulüm. Ne var?" diye selamladım büyükbabamı. Çok sıcak bir karşılama olmayabilirdi, ama ben de o sırada Noel sevinciyle dolup taşıyor sayılmazdım. Kaldı ki, büyükbabamla sohbet etmek, yetmiş dört yaşındayken bile, bir nevi dövüş gibidir. Kendinizi hemen savunmaya geçmezseniz, sizi canlı canlı yiyebilir.</p>

  <p class="calibre10">"Yani, sana da iyi akşamlar genç Micheâl." dedi Seamus. Aile büyüğüm ismimin İrlandalı haline geri dönünce, başımın belada olduğunu anladım. Bizim ailede kuşaktan kuşağa anlatılır, büyükbabam Blarney Taşını* yalnızca öpmemişti. Taştan parça koparmış ve yutmuştu. Her gün.</p>

  <p class="calibre10">"Üstelik senin ördek sürüsüne göz kulak olan birisiyle ne güzel konuşuyorsun öyle." diye bitirdi.</p>

  <p class="calibre10">Ördek sürüsü, demek, diye düşündüm gözlerimi devirerek. Büyükbabam Malachy ya da Frank McCourt'a şapkasını yedirebilirdi. O yaşayan en büyük, en yüksekten atan İrlandalı sahne adamıydı. Bu ülkeye on iki yaşındayken kırklı yıllarda, gelmişti. Kendi deyişiyle "yaşlı topraklara" altmış küsur sene önce ayak basmıştı, ama onu daha iyi tanımayan birisi, biraz önce eşeği ahıra bağlayıp geldiğini düşünürdü.</p>

  <p class="calibre10">Gerçi sürekli torunlarını ziyarete geliyordu. Kalın bir Blarney taşı tabakasının altında. Tanrıya şükür, saf altından bir kalp yatıyordu.</p>

  <p class="calibre10">İrlanda'da bulunan bu taşı öpenlerin güzel konuşma yeteneği kazandıklarına inanılır, (ç.n.) "Mary Catherine nerede?" dedim.</p>

  <p class="calibre10">"Adı bu mu? Resmen tanıştırılmamıştık. Bir çocuk daha evlat edindiğini bana neden söylemedin?"</p>

  <p class="calibre10">Biliyordum. Yüzeyin hemen altında yatan ölümcül kinaye. Yakından bakacak olursanız, Seamus'un dilinin ekmek dilme makinesinin bıçağına benzediğini görebilirsiniz.</p>

  <p class="calibre10">"Bu iyiydi ihtiyar." dedim. "Bunu bütün öğleden sonra çalışmışsındır herhalde. Mary Catherine bizim au pair'imiz."</p>

  <p class="calibre10">"'Aupair, demek. Bebek bakıcısına böyle mi deniyor artık." dedi, büyükbabam. "Dikkatli ol, genç Micheâl. Eileen, senin büyükannen, beni bir pazar günü Dublin'de bir sokak başında bir au pair 'le konuşurken yakalamıştı da, sopayla üç kaburgamı kırdıydı."</p>

  <p class="calibre10">"Dublin mi?" dedim. "Çok komik. Büyükanne Eileen'in Queens'li olduğunu sanıyordum."</p>

  <p class="calibre10">O ağzında geveleyerek bir açıklama yapmaya çalışırken, ben Meave'in annesinden gelen mektubu ve bir gece önce Mary Catherine'nin gizemli gelişini anlattım.</p>

  <p class="calibre10">"İrlanda meselelerinde otorite sensin." dedim. "Ne dersin bu işe?"</p>

  <p class="calibre10">"Hoşuma gitmedi." dedi. "Bu genç kız bir şeylerin peşinde olabilir. Gözün gümüş eşyaların üzerinde olsun."</p>

  <p class="calibre10">"Tanrım, uyarın için teşekkürler seni şüpheci ihtiyar." dedim sonunda, "ve ördek yavrularından söz açılmışken, buradan ne zaman çıkarım bilmiyorum, söyle onlara ödevlerini biran önce bitirsinler ve işlerine başlasınlar. Görevlerinden bahsediyorum. Onlar neden söz ettiğimi anlayacaklardır."</p>

  <p class="calibre10">"Mutfaktaki buz kutusunun üstündeki çizelgeyle bir ilgisi var mı bunun?" diye sordu büyükbaba.</p>

  <p class="calibre10">"Evet," dedim, "aslına bakarsan var."</p>

  <p class="calibre10">"Kimin fikriydi bu? Senin mi, Maeve'in mi?" dedi büyükbabam şüpheli şüpheli.</p>

  <p class="calibre10">"Maeve'in." dedim. "Onlara yapacak olumlu bir şeyler vermenin iyi olacağını düşündü. Zihinlerini diğer şeylerden biraz uzaklaştırmanın. Kaldı ki, gerçekten de işe yarıyorlar. Yirmi çift elin, ne kadar ufak olursa olsun, neler yapabileceğine şaşırıyor insan."</p>

  <p class="calibre10">"Bu iyi bir fikir değil." dedi büyükbabam sonunda, neşeli neşeli. "Muhteşem bir fikir. Maeve'in aklına gelmesine hiç şaşırmadım."</p>

  <p class="calibre10">"Söyleyeceklerin bitti mi?" dedim hafif bir kahkaha atarak. O da Meave'i en az bizim kadar severdi.</p>

  <p class="calibre10">"Kapamadan önce beni biraz daha aşağılamak ister misin?" dedim, telefonu kapaması için onu ikna etmeye çalışarak.</p>

  <p class="calibre10">"Aslında bir iki şey daha var," dedi Seamus. "ama seninle sonra görüşürüz. Söyleyeceklerimi aklımda tutarım."</p>

  <p class="calibre10">Bu insanın durmadan, Bu gerçek olamaz. Yakında uyanacağım ve her şey bitecek, diye düşündüğü, o tuhaf kâbuslardan birine benziyordu.</p>

  <p class="calibre10">"Tehlike hattında" yalnızca polisler bulunuyordu ve gazetecilere tamamen kapalıydı. Bir sonraki hat medyaya aitti ve uzatmalı devasa antenleriyle TV kamyonları tarafından işgal edilmişti. "Sahne bölümündeki" manzara birbirinin içinden üstünden geçen kablolar, bilgisayarlarının başındaki haberciler, onlarca TV monitöründen ibaretti. Belirli aralıklarla, bir basın konferansı düzenliyor ve habercileri besliyorduk.</p>

  <p class="calibre10">Otobüse geri döndüğüm sırada, ışıkları çalıştıran taşınabilir jeneratörler hâlâ gürültüyle çalışıyordu. Komutan Will Mathews içerideydi. Bütün rehinelerin avukatlarıyla görüşülmüştü ve durum şu anda resmen beklemedeydi.</p>

  <p class="calibre10">"Bu işin en çekilmeyen kısmı artık," dedi Will Matthews, "oturma ve işin bitmesini bekleme."</p>

  <p class="calibre10">"Hey Mike!" dedi Martelli ayağa kalkarken. Başından beri kuşatma mahallindeydi ama hiç öyle durmuyordu.</p>

  <p class="calibre10">"Alınma ama berbat görünüyorsun. Neden biraz buradan uzaklaşmıyorsun? Bu beceriksizler daha birkaç saat aramayacaklarını söylediler ve aradıklarında da, bizim -özellikle de içerideki rehinelerin- sana sakin ve kendini toplamış şekilde ihtiyacımız olacak."</p>

  <p class="calibre10">"Doğru söylüyor. Bir şeyler atıştır. Yorgun halinle bir işimize yaramazsın." dedi Komutan Will Matthews. "Bu bir emirdir, Mike."</p>

  <p class="calibre10">Tüm bu konuşmalar ve yürüyüşüm sırasında Maeve hakkında düşündüklerim, onu görmek istememe yol açmıştı. New York Hastanesi Kanser Merkezi yalnızca şehir merkezine doğru yirmi blok ötede, diye düşündüm. Oraya bir uzanmak fazla vaktimi almayacaktı.</p>

  <p class="calibre10">Kafamı dağıtmak için kanser merkezine gidiyorum, diye geçirdim aklımdan.</p>

  <p class="calibre10">Cep telefonumu Martelli'ye bıraktım ve kontrol noktalarından dışarı çıkmadan önce rozetimi yerleştirdim. Çok sayıda gazeteci, yapımcı, muhabir kapalı Beşinci Caddenin iki tarafında kamp kurmuşlardı, aralarında Jerry Garcia'nın mezarından çıkıp vereceği konser için biletleri ellerinde, kafaları karışmış Greatful Dead hayranları da vardı.</p>

  <p class="calibre10">Arabama ulaşmak için önündeki bir katlanır sandalyede uyuyan, iriyarı bir kameramanı uyandırmam gerekti. Arabama atladım ve yola koyuldum.</p>

  <p class="calibre10">Aslında iki yerde durdum. İlki, 57.Caddedeki Le Meridien Otelinin lobisindeki Burger Zinciri adı verilen yerdi. Birkaç dakika sonra, oradan kolumun altında kahverengi bir kağıt torbayla ayrıldım. İkinci durak Dokuzuncu Caddedeki Amy's Bread'di, oradan da ikinci bir torbayla çıktım.</p>

  <p class="calibre10">Park Avenue'ye dönerken sirenimi ve ışığımı yaktım. Kuzeye doğru göz alabildiğine poinsettia çiçekleri ve beyaz ışıklı süsler orta şeritte salkım saçak sarkıyordu. Şehir merkezine doğru yola devam ederken yanlarından geçtiğim lüks apartmanların cilalı pirinç kapılarının ve ışıltılı, camdan ofis kulelerin dönen kapılarının üstünde devasa çelenkler asılmıştı.</p>

  <p class="calibre10">Arabayı sürdükçe, caddenin bacalarından dalga dalga çıkan gümüş renkli dumanlar boyunca aydınlatılmış yüksek ve azametli eski binalara, gösterişli güneşliklerin altındaki parlayan ahşap duvarlara göz atmadan edemedim.</p>

  <p class="calibre10">61.Caddedeki ışığın yanmasını beklerken, silindir şapkalı bir kapı görevlisinin ayak bileklerine kadar inen beyaz mink kürk giymiş müthiş güzel, solgun bir esmerle, kırmızı İskoç etekli ufak bir kızı bekleyen Mercedes'in deriden, lüks arka koltuğuna kadar eşlik etmesini izledim.</p>

  <p class="calibre10">Baktığım her yerde gördüğüm Noel güzelliği göğüs kafesimin suçluluktan resmen ağrımasına yol açıyordu. Son zamanlarda öyle dağılmıştım ki, eve bir Noel ağacı bile alamamıştım.</p>

  <p class="calibre10">Birçok insan Noel döneminde çıldırıp bu yüzden kendini öldürüyor demek ki, diye düşündüm, CL55'i ve köşeyi keskin bir şekilde dönerken. Noel'in insanı mutlulukla doldurması ve geçmiş yılın muhteşem sevgisini ve şansını hissetmenizi sağlaması gerekiyordu.</p>

  <p class="calibre10">İnsanın heyecanla dolmaması, aslında , kabalıktı.</p>

  <p class="calibre10">Yılın bu zamanı bunalımda olmak, diye düşündüm, soğuk, karanlık bir ara sokağa hızla saparken, üzüntüden kelimenin tam anlamıyla hasta düşmek; kendimi bağışlanamaz bir günah işlemişim gibi hissediyordum.</p>

  <p class="calibre10">Hastanedeki odasının açık kapısından girdiğimde, tatlı Maeve'im gözlerini kapatmıştı.</p>

  <p class="calibre10">Ama bumu kesinlikle iş başındaydı, çünkü içeri gizlice soktuğum paketleri mat tepsinin üzerine koyduğumda gülümsedi.</p>

  <p class="calibre10">"Hayır." dedi pütürlü bir sesle. "Bunu yapmış olamazsın." Plastik su bardağını kaldırdım ve ona biraz su içirdim. Otururken acıdan gözlerinden yaş geldi. Benimkilerden de.</p>

  <p class="calibre10">"Peynirli hamburger kokusu alıyorum." dedi büyük bir ciddiyetle. "Bu bir rüya ve beni uyandırırsan, olacaklardan sorumlu değilim, Mike."</p>

  <p class="calibre10">"Rüya görmüyorsun meleğim." diye kulağına fısıldadım, dikkatli bir şekilde yanına çıkarken. "Çift porsiyon soğanı mı istersin, yoksa çift porsiyon soğan mı vereyim?"</p>

  <p class="calibre10">Maeve yalnızca hamburgerin yarısını ve kızartmanın da yaklaşık çeyreğini yemesine rağmen, yağlı kâğıdı önünden iterek uzaklaştırırken yanaklarından sağlık fışkırıyordu.</p>

  <p class="calibre10">"Gece yarılarında patlayana kadar atıştırdığımız zamanları hatırlıyor musun?" dedi.</p>

  <p class="calibre10">Gülümsedim. Çıkmaya başladığımızda ikimiz de dört-on iki vardiyasında çalışıyorduk. Önceleri işten çıkıp bara giderdik, ama bundan çabuk sıkıldık ve kısa süre içerisinde mahalledeki videocuyu ve bütün gece açık marketleri ziyaret etmeye başladık, doğruca donmuş gıda bölümüne yöneliyorduk. Tavuk kanatları, pizzalar, kızarmış mozarella peynirleri -sağlıklı yiyecekler. Kuralımız, istediğimiz her şeyi alabiliyorduk, mikrodalga fırında pişirebildiği ve eski güzel bir filmi seyrederken yenebildiği sürece tabi.</p>

  <p class="calibre10">Tanrım, ne güzel zamanlardı. Bazen yedikten sonra uyumazdık, yalnızca konuşurduk, hiç bitmesin isterdik, ta ki yatak odasının penceresinin dışında kuşlar ötmeye başlayana kadar.</p>

  <p class="calibre10">"Sana getirdiğim işleri hatırlıyor musun?" dedim.</p>

  <p class="calibre10">Maeve, Bronx'daki Jacobi Tıp Merkezinin travma bölümünde çalışıyordu, benim polislik yaptığım bölgeyi geçip hemen köşeyi dönünce.</p>

  <p class="calibre10">Devriye gezdiğim süre boyunca, resmen caddeden adam kaçırıp acil servise götürüyordum, sırf Maeve'i görebilmek için.</p>

  <p class="calibre10">"O sokakta yaşayan, dişleri eksik kocaman adamı hatırlıyor musun, sana nasıl sarılmıştı?" dedi Maeve güçlükle bir kahkaha atarken. "Ne demişti sana? Sene öbür koftiriklere benzemiyorsun, adamım. Gerçekten değer veriyorsun."</p>

  <p class="calibre10">"Hayır," dedim onunla birlikte gülerek, "adamım, sen tanıdığım en harbi adamsın.' demişti."</p>

  <p class="calibre10">Gözleri kapandı ve ardından gülmeyi kesti. Bu kadar kolayca. Ben içeri girmeden önce ilacını almış olmalıydı ve şimdi de hızla uykuya dalıyordu.</p>

  <p class="calibre10">Maeve'in elini yavaşça sıktım. Sonra yataktan elimden geldiğince sessizce kalktım. Etrafı toparladım, yorganını omuzlarına kadar çektim ve yanında diz çöktüm.</p>

  <p class="calibre10">On dakikadan fazla, karımın göğüs kafesinin yükselip alçalmasını izledim. Kendimi biraz tuhaf hissettim çünkü ilk kez, dünyaya ve Tanrı'ya karşı öfkeli değildim. Onu çok seviyordum yalnızca ve her zaman da sevecektim. Gözyaşlarımı gömleğimin koluna sildim ve ona doğru eğildim.</p>

  <p class="calibre10">"Beni sonsuza dek değiştirdiğin zamanı hatırla." diye fısıldadım kulağına.</p>

  <p class="calibre10">Hastaneden uzaklaşırken Paul Martelli'yi arayıp durumun nasıl olduğunu sordum.</p>

  <p class="calibre10">"Hâlâ bir şey yok." dedi. "Acele etme. Rehineciler yerlerinde duruyor. Cep telefonun bende var."</p>

  <p class="calibre10">"Ned Mason hâlâ orada mı?" diye sordum.</p>

  <p class="calibre10">"Buralarda bir yerde olmalı. Biz idare ediyoruz Mike."</p>

  <p class="calibre10">Martelli'nin tavsiyesine uydum. Bir U-dönüşü yaptım, sonra sola 66. Caddeye saptım, çocuklara şöyle bir bakmak için batıya yöneldim.</p>

  <p class="calibre10">Hastanede, Maeve'in yanındayken hafif hafif kar yağmaya başlamıştı; duvarların ve Central Park'taki geçtiğim tünellerinin kahverengi tuğlaları üzerindeki beyazlık, zencefilli çöreklere az az serpilen pudra şekerini andırıyordu.</p>

  <p class="calibre10">Bu Allahın cezası şehir, diye düşündüm başımı sallayarak, bu bitmeyen tükenmeyen Noel kartpostalı manzaralarıyla kalbimi milyonlarca parçaya kırmaya kararlı görünüyor.</p>

  <p class="calibre10">Şöyle güzel bir sokak soygununa ihtiyaç duyduğunda, insan bir tane bile bulamıyor.</p>

  <p class="calibre10">Bire kayıtlı FM düğmesine basınca, "Silver Bells" şarkısı çalıyordu. "Ring-a-ling, hear them ring" yumuşak ve tatlı bir şekilde başlayınca, tabancamı kontrol paneline boşaltmaya tehlikeli bir şekilde yaklaştım.</p>

  <p class="calibre10">En yakın rock istasyonuna hırsla çevirdiğimde AC/DC'nin "Highway to Heir'i yeni başlamıştı. Böylesi daha iyiydi. Yeni fon müziğim. Eve gidene kadar, yolda sesi sonuna kadar açtım.</p>

  <p class="calibre10">Asansörden inip koridora adım attığımda çocukların sesini kapalı kapının ardından duyabiliyordum. Bu hiçbir zaman iyiye işaret olmadı, diye düşündüm, kapının kolunu çevirirken.</p>

  <p class="calibre10">Holde Juliana sırtı bana dönük şekilde yerde oturuyor ve kıkırdayarak telefonda konuşuyordu. Telefonun fişini çekip çıkarmadan önce kafasını sevgiyle okşadım.</p>

  <p class="calibre10">"Yatağa." dedim.</p>

  <p class="calibre10">İkinci durağım Mercedes Freer'in şarkısının kulakları sağır edercesine yüksek çalındığı, kızların odası oldu. Jane, arkası bana dönük, Chrissy ve Shawna'ya doğaçlama dans hareketlerinde önderlik ediyordu. O kadar şeker görünüyorlardı ki, hepsini birden kucaklayabilirdim ama Maeve'in, Mercedes Freer'in uygunsuzluğuna ilişkin hükmü hayal meyal aklıma geldi.</p>

  <p class="calibre10">Radyoyu kapatınca üç kristal-çatlatan çığlık duyuldu, kızlar onları dans ederken seyrettiğimi fark ettiğinde, bunu kıkırdamalar ve kızarmalar takip etti.</p>

  <p class="calibre10">"Bakın şu işe, Mercedes Freer'in evimizde bir konser verdiğinden haberim yoktu. Eminim yan komşularımız. Underbills'ler bu işe pek sevinmişlerdir. Yapmanız gerekenleri hiç biriniz hatırlamamışsınızdır, herhalde."</p>

  <p class="calibre10">Jane sanki bir mazeret ileri sürecekmiş gibi kaşlarını bir süreliğine çattı, sonra başını yere eğdi.</p>

  <p class="calibre10">"Üzgünüm babacığım." dedi.</p>

  <p class="calibre10">"Doğru cevap buydu Jane." dedim. "Okulda notlarının bu kadar iyi olmasına şaşmamak lazım. Gel bakalım, sanırım bir iki kişiyi daha tutuklamam gerekecek."</p>

  <p class="calibre10">Sonraki durak, Ricky, Eddie ve Trent'in avaz avaz bağıran TV'nun önünde kamp kurdukları salondu. CNN'nin sürekli verdiği kilise işgaliyle ilgili haberleri izliyorlardı. Kanal sloganını bulmakta gecikmemişti -"Katedralde geri sayım". Yine, çocukların izlemesine izin verilen kanalların ESPN, Yemek Kanalı, arada sırada TLC, Çizgi Film kanalı ve devlet kanalıyla sınırlı olduğunu çok net bir şekilde hatırlıyordum.</p>

  <p class="calibre10">Kanepenin üzerinden atlayıp ortalarına oturunca üçü birden neredeyse kafalarını tavana çarpıyorlardı.</p>

  <p class="calibre10">"Gündem olaylarıyla ilgili araştırmanız için bilgi topluyor sunuz, yanılmıyorsam?"</p>

  <p class="calibre10">"Seni gördük!" diye bağırdı Trent, yüzünü ellerinin arasından çıkardıktan sonra. "Televizyona çıktın! Her kanalda bu var."</p>

  <p class="calibre10">"Ne olursa olsun, yakaladım sizi." diye bağırdım.</p>

  <p class="calibre10">Brian, en büyük oğlum, bilgisayardaki beysbol oyununa öyle dalmıştı ki, odaya girdiğimi duymadı bile. Bu Ninja tutuşları ona kızmama engel değildi. Dell bilgisayarı kasasındaki düğmeye basıp kapattığımda, Barry Bonds olarak orta çapta muhteşem bir vuruş yapıyordu.</p>

  <p class="calibre10">"Hey!" dedi kızgın bir şekilde başını kaldırıp bakarken. "Baba? Baba!"</p>

  <p class="calibre10">"Brian?" dedim. "Brian!"</p>

  <p class="calibre10">"Ben sadece...ıı!" diye şansını denedi.</p>

  <p class="calibre10">"Kendini mahkemenin merhametine bırakmak üzere miydin?"</p>

  <p class="calibre10">"Affedersin baba. Ben yapmam gerekenleri yapayım bari." dedi Brian.</p>

  <p class="calibre10">"Hemen."</p>

  <p class="calibre10">Hole geri dönerken neredeyse Mary Catherine'i yere deviriyordum.</p>

  <p class="calibre10">"Bay Bennett. Mike, demek istedim. Çok üzgünüm." dedi deliye dönmüş bir halde. "Onları yatırmaya çalışıyordum, ama Bridget benden yardım istedi.</p>

  <p class="calibre10">Bana... "</p>

  <p class="calibre10">"Dur tahmin edeyim," dedim, "okul için yetişmesi gereken bir el işi ödevi mi vardı?"</p>

  <p class="calibre10">"Nereden biliyorsunuz?"</p>

  <p class="calibre10">"Tamam, sana söylemeyi unuttum." dedim. "Bridget el işine bağımlılık derecesinde düşkündür. Yılardır ona tutkalı, yaldızları ve boncukları bıraktırmaya çalışıyoruz ama hiçbir şey işe yaramıyor. Bıraksan, anahtarlık, halhal ve duvar süsleri yapmaya yönelik doymak bilmez arzusuyla dünyayı bile yok edebilir. Yüzüme yaldız bulaşmış ve giysilerim yolunu şaşıran parıltılı spreylerle boyanmış halde o kadar çok işe gittim ki, bizim ekiptekiler benim uçuk bir metal grubunda çaldığımı düşünmeye başlamışlardı. Senin yeni olduğunu biliyor, o yüzden senden yararlanmaya kalkışmış. El işi yalnızca hafta sonuna mahsus."</p>

  <p class="calibre10">"Bilmiyordum." dedi Mary Catherine üzgün bir şekilde. "Daha dikkatli olmalıydım."</p>

  <p class="calibre10">"Aman Tanrım." dedim. "Hâlâ buradasın ve hayattasın. Bence Deniz Komandoları'na katılmayı düşünmelisin."</p>

  <p class="calibre10">Mary Catherine'! görevlerinden azat ettikten ve yukarı odasına çıkmasını emrettikten sonra, mutfağa gittim ve orada bir rahiple karşılaştım.</p>

  <p class="calibre10">Beyaz saçlı, siyah kıyafetli işgalci, elinde buharları tüten bir ütü tutuyordu, bu sırada yedi yaşındaki kızım Bridget de mutfak masamızın tamamını kaplayan pembe beyaz, boncuk işi midilliyi bitirmeye çalışıyordu.</p>

  <p class="calibre10">"Şu işe bakın. Peder Arsız değil mi bu? Yani Seamus." dedim.</p>

  <p class="calibre10">Hayır, Cadılar Bayramı değildi. Büyükbabam Seamus gerçekten de rahipti. Seamus'un eşi öldükten sonra, Hell's Kitchen'da otuz senedir sahip olduğu barını satmaya ve din adamı olmaya karar vermişti. Şansına, rahip olmak isteyenler bütün zamanlar içerisinde en düşük seviyesindeydi ve böylece kabul edildi. "Cehennemden doğruca cennete girmişti." kullanmayı pek sevdiği kendi deyişiyle.</p>

  <p class="calibre10">Artık yan sokakta mahalleye ait papaz evinde yaşıyordu ve cemaate vaaz vermediği zamanlarda -ki bu işte çok iyiydi- burnunu benim işlerime sokmakla meşguldü. Çünkü çocukları şımartmak onun için yeterli değildi. Eğer insanları fesatça muzipliğe teşvik etmiyorsa, rahip olarak ya da değil, işini astığını düşünüyordu.</p>

  <p class="calibre10">Beni orada dikilirken gördüğünde Brigdget'in çillerinin bile rengi soldu.</p>

  <p class="calibre10">Diz çöktüğü sıradan kayıp inerken ve gözden kaybolurken nasıl olduysa " İyigecelerbabacımseniseviyorum," diyebildi.</p>

  <p class="calibre10">Kolunun altında Socky'yi tutan Fiona, masanın diğer tarafından fırladı ve ikizinin bir adım arkasından mutfaktan çıkmayı başardı.</p>

  <p class="calibre10">"Yaş icabı unutkanlık başladı galiba, bayım? Saati nasıl okuyacağını mı unuttun? Yoksa yarın okul olduğunu mu?"</p>

  <p class="calibre10">"Şu ata bir baksana." dedi Seamus, elindeki ütüyü boncukların üzerinde ileri geri dolaştırarak, bağlantıları eriyerek yapışmalarını sağlamaya çalışıyordu. Atın boyu neredeyse gerçek bir atınkine yakındı. Apartmanda bunu koyacak bir ahır olmaması ne kötü, diye düşündüm.</p>

  <p class="calibre10">"Bu kız tam bir sanatçı." dedi Seamus. "Dedikleri gibi, yaratıcılık kitaplardan öğrenilmez."</p>

  <p class="calibre10">"Bu işlenmemiş bilgelik parçası için teşekkürler, Seamus, ama çocuklar uykularını almaz ve programlarına bağlı kalmazlarsa, başımız belada demektir."</p>

  <p class="calibre10">Seamus ütüyü fişten çıkardı, kesme tahtasının üzerine gürültülü bir şekilde bıraktı ve kaçlarını çatarak bana baktı. "Madem öyle, neden eve yeni birisini getirdin?" dedi. "Mary Catherine bana Tipperary'li olduğunu söyledi. Tipperary'liler biraz tuhaftır. Kuzey Atlantik rüzgarları insanın aklına iyi gelmiyor. Bana sorarsan, kızın tipini de sevmedim, bu durumu da. Genç, bekar bir bayan, evli bir erkekle aynı evde."</p>

  <p class="calibre10">İşte buydu. Canıma tak etmişti. Ben plastik atı kapıp mutfağın karşı köşesine fırlatırken, Seamus eğildi ve at, buzdolabının üzerindeki yapılacaklar listesine çarptı.</p>

  <p class="calibre10">"Bu endişelerini hangi dosyaya yerleştirmemi istersin, dede?" diye bağırdım. "Ölüm döşeğindeki karımın yanına mı, yoksa St. Paddy'deki kafalarına silah dayanmış bekleyen otuz üç şöhretin yanına mı?"</p>

  <p class="calibre10">Seamus mutfak masasının etrafından dolaştı ve ellerini omzuma koydu.</p>

  <p class="calibre10">"Ben yalnızca, sana benim yardım edeceğimi sanmıştım." dedi, ondan daha önce duymadığım kadar yorgun bir sesle.</p>

  <p class="calibre10">Şimdi anlıyordum. Mary Catherine konusunda bu kadar sorun çıkarmasının nedeni buydu demek. Yerine başkasının bulunduğunu düşünmüştü, onu aile çerçevesinden çıkardığımızı.</p>

  <p class="calibre10">"Seamus," dedim, "yirmi elemanım olsa gene senin yardımına ihtiyaç duyardım. Bunu biliyorsun. Senin yerin her zaman ayrı. Mary Catherine'e yardım ederek bize yardım edebilirsin. Bunu yapabilir misin?"</p>

  <p class="calibre10">Bu fikri değerlendirirken, Seamus dudağını büzüştürdü.</p>

  <p class="calibre10">"Denerim." dedi biraz melodrama kaçan acı dolu bir iç çekişle.</p>

  <p class="calibre10">Mutfağın diğer tarafına geçtim ve yapılacak işler listesini kaldırdım. Plastik atı elime aldığımda, kuyruğunun kaybolduğunu fark ettim.</p>

  <p class="calibre10">"Şu ütüyü prize takar mısın Seamus?" dedim, atı çabucak mutfak masasının üstüne geri koyarken. "Bunu düzeltmemiz lazım, değilse Bridget ikimizi de öldürür."</p>

  <p class="calibre10">St.Patrick'in önünde kopan kızılca kıyamete geri dönünce, FBI'a ait iki Rehine Kurtarma Ekibi karavanının NYPD'ninkinin yanına park ettiğini gördüm. Bütün bu gezici komuta merkezi otobüsleri dolunca, harekât bölgesi büyük, dip dibe bir açık hava partisine benzemeye başlamıştı.</p>

  <p class="calibre10">Bu ancak, cehennemin otoparkında bir parti, olabilirdi.</p>

  <p class="calibre10">Patronuma, Will Matthews'a ve diğer arabuluculara sordum. İçerideki silahlı adamlardan hâlâ bir haber yoktu. Jack'ten haber yoktu.</p>

  <p class="calibre10">Böylece kendime o günün belki de yirminci fincan kahvesini doldurdum ve oturdum.</p>

  <p class="calibre10">İşin bu kısmından nefret ediyordum; beklemekten ve bu güçsüzlük hissinden. Rehine Arabuluculuk Ekibinden naklimi istememin nedenlerinden bir tanesi de buydu. Cinayet masasında her an yüzlerce şey yapabilirdiniz, olay üzerinde çalışılacak bir açı mutlaka olurdu, çalışma isteğinizi ve sinir bozukluğunuzu sürekli aktarabileceğiniz sayısız çıkış noktası.</p>

  <p class="calibre10">Birdenbire döner sandalyemde dikildim. Saatin iç karartıcı görüntüsünden kurtulmak için yapabileceğim bir şey vardı ve üstelik de bunun bize faydası dokunabilirdi.</p>

  <p class="calibre10">Komutan Will Matthews'i otobüsün arkasında elinde bir soda otururken buldum. "Hey, patron!" dedim. "Sana Caroline Hopkins hakkında ne dediğimi hatırlıyor musun? Sözde kazayla ilgili bir şeyler hissettiğimi söylemiştim. Olayın olduğu şu restoran L'Arene, üç sokak ileride. Mutfak personeliyle konuşmak için bir ugrasam diyorum."</p>

  <p class="calibre10">Will Matthews gözlerini ovuşturdu ve başıyla onayladı. "Pekâlâ," dedi. "bir şeyler bulabilecek misin bak bakalım, seni mutlu edecekse. Yirmi dakikan var. Sonra da hemen geri gel."</p>

  <p class="calibre10">Cebime vurdum. "Cep telefonum yanımda. Ve bir de yedek."</p>

  <p class="calibre10">Son yaşanan trajedi ve caddedeki kuşatma. New York'lu zengin ve meşhurların iştahını kesmiş olmalıydı çünkü ben Madison Avenue tarafından içeri koşarak girdiğimde L'Arene boş görünüyordu. Giriş holünde geçtiğim mermer merdivenler kırmızı, beyaz ve mavi halıyla döşenmişti, ama Fransız'dan çok Amerikan havası vardı. Merdivenlerin diğer tarafında, antik şampanya kutularının üstünde muhteşem limonlar ve elmalar duruyordu.</p>

  <p class="calibre10">Belki başka bir akşam olsa, bu seçkin manzara bana bu kadar itici gelmeyebilirdi. Ve son birkaç saattir bu kadar sıkıntı çekmemiş olsaydım, iç kapının arkasında duran uzun, smokinli baş garsonun ukala havası, bende böylesi bir öfke uyandırmayabilirdi.</p>

  <p class="calibre10">Koyu, kıvırcık saçlı Fransız beni kütüphane rehberi büyüklüğündeki rezervasyon defterinin önünde gördüğünde, suratında biraz önce bozuk bir salyangoz yemiş gibi bir ifade belirdi.</p>

  <p class="calibre10">"Mutfak kapalı." dedi kabaca ve defterine not alma işine geri döndü.</p>

  <p class="calibre10">Ağır cildi onun yerine kapattım ve rozetimi üzerine koydum. Suratında beliren hayret ifadesinin bir müddet keyfini çıkardım.</p>

  <p class="calibre10">"Hayır," dedim, "aslında açık."</p>

  <p class="calibre10">Ona First Lady'nin cinayetini araştırdığımı söylediğimde, bana hemen bir kartvizit uzattı.</p>

  <p class="calibre10">"Yasal konularda bizi Gilbert, Dewitt ve Raby temsil ediyor. Sorularınızı onlar cevaplayacaktır."</p>

  <p class="calibre10">"Vay canına, çok lazımdı." dedim, kartı anında baş garsonun uzun burnunun sivri ucuna değdirerek geri uzatırken.</p>

  <p class="calibre10">"Ama ben sigorta şirketinden gelmiyorum. Cinayet masasındanım. Şimdi, senle ve mutfak personeliyle ya burada konuşurum ya da patronumu ararım ve resmi prosedürü işletiriz."</p>

  <p class="calibre10">"Eğer işi kitabına göre yapacak olursak herkesin karakola gelmesi gerekir ve elbette, bütün personelin kimlik belirlenmesi amacıyla, yanlarında uygun çalışma izinlerini içeren belgeleri getirmesi de sizin sorumluluğunuz. Biliyor musun, şimdi aklıma geldi, Adalet Bakanlığı da bu dosyaya dâhil olmak istemişti. FBI, Vergi Dairesi, filan. L'Arene'nin son beş yıllık vergi makbuzları vardır sizde, değil mi? Tabi, söylememe gerek yok, şahsi vergi makbuzlarınız da gerekiyor."</p>

  <p class="calibre10">Baş garsonun ifadesi anında bir dönüşüm geçirdi. Galyalı somurtkanlığının ardında bu kadar sıcak bir gülümseme saklayabilmesi çok şaşırtıcıydı.</p>

  <p class="calibre10">"Benim adım Henri." dedi eğilerek. "Lütfen söyleyin, size nasıl yardımcı olabilirim?"</p>

  <p class="calibre10">Mutfak personelini sorgulamak istediğimi söyledikten sonra mon ami<a id="filepos248285"></a><sup class="calibre11"><small class="calibre12"><a href="../Text/Yanlis_Bir_Adim_split_008.html#filepos570526"><span class="calibre13">{10}</span></a></small></sup> Henri beni, çabucak birkaç mavi Tiffany bar kapısından geçirdi ve sorularımı şefe tercüme etti.</p>

  <p class="calibre10">Şef, Henri'nin kısa ve bodur kardeşine benziyordu. Sorulardan alınmış gibiydi. Başkan eşinin yemeğini şahsen hazırlamıştı ve foie gras'a yer fıstığı koyması, ihtimal dâhilinde bile değildi.</p>

  <p class="calibre10">Aklına gelen tek açıklama, şapşal hazırlık aşçısının, yoğun bir akşamın kontrollü karmaşasında tabağın üstüne yanlışlıkla fıstık yağı dökmesiydi ki, bu bile ona çok saçma geliyordu. Ardından şef paslanmaz çelik tezgâhın üstünden bir çift tencere kapıp hızla uzaklaşmadan önce, kızgın bir Fransızca'yla bir iki şey ekledi. Aralarından Amerikalı kelimesini seçtim ve bir de, Snikers demiş gibi geldi.</p>

  <p class="calibre10">"Bu son kısım neydi?" dedim Henri'ye.</p>

  <p class="calibre10">Henri kızardı.</p>

  <p class="calibre10">"Baş aşçı, First Lady yemeği gelmeden önce belki... bir çikolata yemiştir, diye tahminde bulundu."</p>

  <p class="calibre10">Fransız-Amerikan ilişkilerini onarmaya çalıştığım yeter, diye düşündüm.</p>

  <p class="calibre10">"O geceden sonra personelden ayrılan oldu mu?"</p>

  <p class="calibre10">Henry kanı çekilmiş dudaklarına uzun parmağıyla vurdu.</p>

  <p class="calibre10">"Evet," dedi baş garson, "şimdi düşünüyorum da. Hazırlık aşçılarından bir tanesi, Pablo, sanırım ismi buydu, korkunç kazadan bir iki gün sonra işe gelmeyi bıraktı."</p>

  <p class="calibre10">"Pablo'nun soyadı yok mu? Adresi? İş başvurusunda vardır belki?"</p>

  <p class="calibre10">Acı dolu, üzgün, neredeyse pişman bir ifade yüzünde dolaşırken Henri suratını buruşturdu.</p>

  <p class="calibre10">"Resmiden, gayri resmiden bahsetmiştiniz ya, bu ona benziyor. Pablo gayri resmi çalışanlardan bir tanesiydi. O yüzden de elimizde bir başvuru yok." dedi. "İşten ayrıldığında üzerinde durmadık bile. Hazırlık şeflerinde istifa oranımız, diğer restoranlar gibi, oldukça yüksek sayılır."</p>

  <p class="calibre10">"Eminim öyledir." dedim.</p>

  <p class="calibre10">"Bir saniye," dedi Henri, "dolabında bir iki şey bırakmıştı, sanırım. Aşağı inip bir göz atmak ister misiniz?"</p>

  <p class="calibre10">Aşağı indim ve eskiden Pablo'ya ait olan dolapta iki eşya buldum.</p>

  <p class="calibre10">Bir çift pis spor ayakkabı ve Kuzey Hudson Metro hattına ait buruşturulmuş bir tren tarifesi.</p>

  <p class="calibre10">Kirli spor ayakkabı vakası, diye düşündüm. Ansiklopedi Brown<a id="filepos251647"></a><sup class="calibre11"><small class="calibre12"><a href="../Text/Yanlis_Bir_Adim_split_008.html#filepos570714"><span class="calibre13">{11}</span></a></small></sup> duysa çok etkilenirdi.</p>

  <p class="calibre10">Bir çıkmaz sokak daha, ya da en azından şimdilik öyle görünüyordu.</p>

  <p class="calibre10">Mutfak elemanının eşyalarını, dolabın altında bulduğum boş bir Duane Reade torbasına koydum. Belki parmak izlerinden Pablo'nun kimliğini tespit edebilirdik. Tabi eğer çoktan Orta Amerika'ya dönmediyse.</p>

  <p class="calibre10">Beş para etmez bir ipucuydu ama hiç yoktan iyiydi.</p>

  <p class="calibre10">"Bir ipucu buldunuz mu?" diye sordu Henri, heyecanlı heyecanlı. Ona "delil" torbasını gösterdim.</p>

  <p class="calibre10">Dolabın kapısını yankı yapacak şekilde hızla çarptım. "Pek sayılmaz Hank." dedim.</p>

  <p class="calibre10">Laura Winston, Vogue dergisinin ifadesiyle "Yeni bin yılın moda kraliçesi" rüyasında, Ralph Lauren'nin kuzey Westchester'deki arazisindeki gölde onunla birlikteydi. Bir kanonun içerisinde, beyaz tülbent kumaştan elbisesiyle tek başına uzanmıştı ve parlak, sonsuz mavi gökyüzü üzerinden akıyordu. Sal, çiçek açmış kiraz ağaçlarının dalları altından kıyıyı tarıyor ve meleklerin göz kapakları kadar zarif, beyaz yapraklar tipi halinde yüzüne, boynuna ve göğüslerine düşüyordu. Kanonun içinde oturmaya çalıştığında beyaz kumaşsın kollarını sıkıca sardığını fark etti. Cenaze salında ölü yatıyordu -ve çığlık atmaya başladı.</p>

  <p class="calibre10">Laura Winston hiç iyi uyanmadı ve dayandığı kilise sırasının ahşap koluna kafasını sertçe çarptı.</p>

  <p class="calibre10">Botlu ayakların çıkardığı flop-flop sesleri duyuldu ve iki kayak maskeli adam, kahverengi cüppelerinin üzerine sardıkları el bombası kayışlarıyla şapelin orta koridorundan yavaş yavaş geçtiler.</p>

  <p class="calibre10">'Bu nasıl gerizekâlılık diye düşündü. Şu anda, cenaze akıllıca bir bahaneyle kaytarmış olsa. Güney Karayipler'de dokuz bin metre yükseklikte bir Gulf Four'un içinde olabilir. Yeni Yıl Kutlamalarının son hazırlıklarıyla uğraşmak üzere St.Bart'daki yirmi bir milyon dolarlık Fransız Rönesans sarayına inişe hazırlanırdı. Giorgio, Donatella, Ralph ve Miuccia L.C.V'lerini göndermişlerdi bile.</p>

  <p class="calibre10">Onun yerine, bir gece önce aniden ortaya çıkan, o tedbirli iç sesini, hayatta kalma uzmanını duymazdan gelmeyi tercih etmişti: Hey! Önemli bir NY olayı, neon ışıklı terörist hedefi. Uzak dur!</p>

  <p class="calibre10">Ve elbette gizli, cılız bir ses daha vardı; kurak ve ıstırap veren boğazını temizleyip konuşmaya hazırlanıyordu.</p>

  <p class="calibre10">Hap kalmamıştı.</p>

  <p class="calibre10">Kullandığı OxyContin'i doktor başlangıçta tenis oynarken incittiği beli için vermişti. Bir ay sonra, doktorunun reçete vermeye çok hevesli olduğunu anlayınca, ilacı vitamin haplarıyla birlikte almaya başlamıştı. Enerji patlamasında son nokta, stresin nihai çaresi.</p>

  <p class="calibre10">Laura kabul etmek istemiyordu, ama son bir iki saattir, yoksunluk belirtileri göstermeye başlamıştı. Daha önce Morocco'ya tek günlük bir çekim için gittiğinde bunu yaşamıştı. Belirtiler kanında ufacık bir karıncalanma gibi başlıyordu. Sonra karıncalanma kötüye gitti ve kusmaya başladı. Yaklaşık bir saat kadar boş mideyle öğürdükten sonra, titreme başlamış ve önüne geçememişti. On saat sonra, bunun durması için kendi saçını koparmaya bile razıydı. Bu bölüm, fotoğrafçısının seve seve verdiği yarım şişe Valium sayesinde kapanmıştı.</p>

  <p class="calibre10">Ama şu anda, burada, yanında hiçbir şey yoktu.</p>

  <p class="calibre10">Belki diğerlerinin yanında bir şeyler olabilir, diye çabucak düşündü. Bu Hollywood tipleri Dr. Kendiniiyihisset reçeteli ilaçlarıyla tanınırlardı. Kibarca sorabilirdi, değil mi? Hepsi aynı teknenin içindeydiler sonuçta. Kardeş kardeş paylaşabilirlerdi.</p>

  <p class="calibre10">'Hayır' diye düşündü, titreyerek. Medyatik kişiliği onun her şeyiydi. Bunu kaybetmeyi düşünemezdi bile. Kimse bu "eczane eroini" bağımlılığım bilmemeliydi. Bir çare bulmak zorundaydı. Düşün!</p>

  <p class="calibre10">Sonuçta, rehineciler ne istiyorlardı? Ya para ya da politik bir amaçları vardı, diye sonuca vardı. Her halükarda, hayatta olması onlar için önemliydi, değil mi?</p>

  <p class="calibre10">Bir çeşit hastalık numarası yaparsa ne olurdu? Kalp krizi? Hayır, numara yaptığını anlamak için tek yapmaları gereken nabzını kontrol etmek olurdu. İnsanların aniden başlarına gelen diğer tıbbi acil durumlar nelerdi? İnsülin krizleri, panik ataklar?</p>

  <p class="calibre10">İşte bu! Bir panik atak! Taklit etmesi zor da değildi. Zaten terlemeye başlamıştı, kalp atışları hızlanıyordu.</p>

  <p class="calibre10">Panik atak maskesi altında gizlenmiş bir yoksunluk krizi. Milyon dolarlık itibarını koruyacak dahice bir plan. En kötü ihtimalle, huzur içinde kusabilmesi için diğer şöhretlerin yanından uzaklaştırılırdı.</p>

  <p class="calibre10">Laura Winston titreme hissine direnmeyi bıraktı ve kendisini teslim etti.</p>

  <p class="calibre10">Eugena Humphrey kendini, Pranayama yoga solunumuna o kadar vermişti ki, Laura Winston'm ayağa kalktığını önce fark etmedi bile. Seçkin moda gurusu birdenbire kudurmuş bir sincap gibi inlemeye başladığında, Eugena'nın nefesi, ciğerlerinin üst kısmından hiç de Tantrik olmayan bir aceleyle fışkırdı.</p>

  <p class="calibre10">Bir saniye önce moda divası huzur içerisinde uyuyordu. Şimdi solgun yüzü ve kuş yuvasına dönmüş pahalı boyalı saçlarıyla, sanki uykuda yürüyormuş gibi duruyordu. Tek farkı gözlerinin açık olmasıydı.</p>

  <p class="calibre10">"Yerine otur Laura." dedi Eugena. "Mercedes'e neler olduğunu gördün. Bu adamların şakası yok."</p>

  <p class="calibre10">Eugena moda ikonunun yumuşacık süet kumaştan, siyah Chanel eteğinin kenarından tutup çekti.</p>

  <p class="calibre10">"Çek ellerini ÜSTÜMDEN!" diye çığlık attı Laura Winston.</p>

  <p class="calibre10">İsteri krizi geçiriyor diye düşündü Eugena. Kendini öldürmeden önce kadını sakinleştirmesi gerekiyordu.</p>

  <p class="calibre10">"Laura, sorun nedir?" dedi Eugena, elinden geldiğince sakin bir şekilde. "Konuş benimle. Bir şey yok. Sana yardım edebilirim."</p>

  <p class="calibre10">"Dayanamıyorum!" dedi Laura, çığlık çığlığa koridora doğru koşarken. "YARDIM EDİN, LÜTFEN! Lütfeeeeeeen! Kimse yok mu?"</p>

  <p class="calibre10">Laura dizleri üstüne düşüp hüngür hüngür ağlamaya başladığında, kısa boylu, tıknaz rehineci trabzanların yanından ortaya çıktı.</p>

  <p class="calibre10">"Böyle dağıtmasına izin veremeyiz." dedi şapelin öbür tarafındaki Küçük John'a. "İcabına bak."</p>

  <p class="calibre10">Battal boy rehineci geldi ve Laura'yı yakasından tutup mermer zeminden kaldırdı.</p>

  <p class="calibre10">"Bayan? Yerinize dönmeniz gerekiyor." dedi.</p>

  <p class="calibre10">"LÜTFEN YARDIM EDİN BANA!" diye bağırdı Laura, uzun ve sarsıntılı hıçkırıklardan sonra. "Bana yardım edebilirsiniz, değil mi, lütfen? Nefes alamıyorum. Göğsüm sıkışıyor. Havaya ihtiyacım var. Burası çok sıcak. Hastaneye gitmem gerekiyor."</p>

  <p class="calibre10">"Bellevue Hastanesi'ne gitmek istersin belki." dedi rehineci kıkırdayarak. "Bayan, isterik davranıyorsunuz. İsteriklerle başa çıkmak için bildiğim tek yöntem de onları tokatlamaktır. Tokat yemek istemiyorsun, değil mi?"</p>

  <p class="calibre10">Orta yaşlı kadın yanından sıyrılıp geçmek isterken, rehineci onu bileklerinden yakaladı. Kemikli kolunu arkasına kıvırdı ve haute couture kıyafetinin arkasından tutup tırabzanların arkasına geçirdi.</p>

  <p class="calibre10">"Canın böyle oynamak istiyorsa... " dedi Küçük John, başını sallayarak.</p>

  <p class="calibre10">Devasa bir İsa, Mary'nin kucağında heykelinin yanındaki bir günah çıkarma hücresinin kapısını açtı. Artık bağırmaya başlayan Laura Winston'ı içeri tıktı. Kadın dışarı fırlamaya çalıştığında, göğüs kafesine bir asker botu oturttu, onu gerisin geri içeri püskürttü ve kapıyı çarparak kapattı.</p>

  <p class="calibre10">"Allah kahretsin," dedi diğer rehinelere bakarak kafasını sallarken, "bazı insanları anlamak mümkün değil."</p>

  <p class="calibre10">Birkaç saniye sonra, Küçük John orta koridorda zafer kazanan bir kahraman edasıyla salına salına yürüdüğünü gören komedyen John Rooney kendini kaybetmişti. Orada öylece oturup silahlı adamın Laura Winston'ı taciz etmesini izlemeye zorlanmak, Rooney'in içinde bazı hislerin ayaklanmasına sebep olmuştu. Kendi güvenliğini, yaptıkları direniş planını, dışarıdaki polisleri unuttu. Yerinden fırladı ve rehinecinin üzerine atladı.</p>

  <p class="calibre10">Rooney dizlerinin arkasına daldığında Küçük John tökezledi ve düştü. Rooney ardından adamın boynuna bir kolunu dolamayı başardı ve birikmiş bütün korku ve öfkesiyle sıkmaya başladı.</p>

  <p class="calibre10">Diğer adamlar onu tekmelemeye başladıklarında Rooney hâlâ, Küçük John'un tepesindeydi. Çelik uçlu botlar omuzlarına, boynuna ve alnına vuruyordu. Bırakmak yerine, gözlerini kapadı ve tek bir şeye konsantre oldu: koluyla rehinecinin soluk borusuna uyguladığı baskıya.</p>

  <p class="calibre10">Tekmeler birden bire durdu. Ardından Rooney metal bir tetik sesi duydu ve aniden alnına soğuk ve sert bir şeyin dayandığını hissetti.</p>

  <p class="calibre10">Gözlerinden birini araladı ve Jack'in, rehinecilerin önderinin, Miö'nın diğer ucunda gülümsediğini gördü.</p>

  <p class="calibre10">"Yalnızca bir kere söyleyeceğim." dedi Jack. "Onu bırak."</p>

  <p class="calibre10">"Vur beni." dediğini işitti Rooney. Damarlarındaki adrenalin asit gibi yakıyordu. "Sizin gibi hayvanların yaşlı insanları ve kadınları tartaklamalarını izlemeye devam edemem!"</p>

  <p class="calibre10">Jack maskesindeki deliklerin ardından kaşlarını çatarak ona baktı. Sonunda Miö'yı yavaşça indirdi.</p>

  <p class="calibre10">"Pekâlâ, Bay Rooney," dedi rehineci. "sizi anlıyorum. Saldırgan kalabalığı kontrol ederken daha yumuşak önlemler almaya çalışırım. Şimdi lütfen, çalışma arkadaşımı bırakın. Eğer ölecek olursa, korkarım bu kötü bir örnek oluşturacak."</p>

  <p class="calibre10">Rooney koca adamı bıraktı, hızlı hızlı soluyarak ayağa kalktı. Yanağı botlardan birisinin çizdiği yerden kanıyordu, sağ kolu sanki fabrika kazası geçirmiş gibi acıyordu, ama damarlarındaki kan heyecanla akmaya başlamıştı. Bu rezillik konusunda sonunda gerçekten bir şey yapabilmişti.</p>

  <p class="calibre10">Küçük John yerden bir Doberman gibi fırlayınca Jack namlusuyla göğüs kafesine dokunarak onu durdurdu. "Git bir şeyler ye ve dinlen." dedi.</p>

  <div class="mbppagebreak" id="calibre_pb_4"></div>
</body>
</html>
