<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Yanlış Bir Adım</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <p class="calibre1" id="filepos21674"></p>

  <h1 class="calibre2" id="filepos21707"><span class="calibre3"><span class="bold"><span class="calibre4">Birinci Bölüm: Kusursuz On</span></span></span></h1>

  <p class="calibre10">Size şunu söyleyeyim, yağmurda taksi çevirmekten de zor tek şeyin, insanların dikkatini çekmek olduğu New York'un sözde zalim sokaklarında, o kasvetli ve gri Aralık öğleden sonrasında, herkesi kendimize baktırmayı başarıyorduk.</p>

  <p class="calibre10">Büyük Elma sakinlerinin çelik hislerini zorlayacak herhangi bir şey varsa, benim seyir halindeki Bennett klanımın -Chrissy, üç; Shawna dört; Trent beş; ikizler Fiona ve Bridget yedi; Eddie sekiz; Ricky dokuz; Jane on; Brian on bir ve Juliana on iki- en iyi Pazar elbiselerini giyinmiş halde arkamdan tek sıra yürürken görüntüleri bu işi görecektir tahminimce.</p>

  <p class="calibre10">Sanırım, bu yorgun metropolde sevecenliğin tamamen ölmediğini gördüğüm için kendimi şanslı hissetmeliydim.</p>

  <p class="calibre10">Yine de o sırada, Bloomingdale yakınındaki metro çıkışından First Avenue'ye kadar olan yol boyunca, Mclaren puset süren her çekici annenin, inşaat işçisi ve sosisli sandviç satıcısının bize gülücükler yağdırdığının ve başıyla selam verdiğinin hiç mi hiç farkında değildim.</p>

  <p class="calibre10">Aklımdan bir sürü başka şey geçiyordu.</p>

  <p class="calibre10">Yanaklarından şöyle güzel bir makas almakla ilgilenmiyormuş görünen tek New Yorklu, hastane giysileri içindeki yaşlı bir adamdı. Yolumuza -New York Hastanesi Kanser Merkezi'nin ölümcül hastalıklar koğuşu ana girişi- gitmemiz için, sigarasını avcunda sakladı ve tekerlekli serum askısını kenara çekti.</p>

  <p class="calibre10">Sanırım onun da aklından geçen bir sürü başka şey vardı.</p>

  <p class="calibre10">New York Hastanesi'nin, ölümcül kanser hastaları koğuşundaki çalışanlarını nereden bulduğunu bilmiyorum, ama tahminimce İnsan Kaynaklarından birileri St. Peter's kilisesinin ana bilgisayarına girip ermişler listesini aşırıyordur. Bana ve aileme karşı gerçekten hayranlık uyandırıcı bir nezaket ve bitmeyen şefkat göstermişlerdi.</p>

  <p class="calibre10">Fakat resepsiyondaki solmayan gülümsemesi ile Kevin'ın ve melek yüzlü başhemşire Sally Kitchens'm yanından geçerken, başımı kaldırıp onlara cılız bir selam vermek için büyük bir çaba sarf etmem gerekti.</p>

  <p class="calibre10">Kendimi pek arkadaş canlısı hissetmediğimi söylemek, durumu biraz küçümsemek olurdu.</p>

  <p class="calibre10">"Ah Tom, bak!" dedi ziyaretçi olduğu açıkça anlaşılan orta yaşlı bir bayan, asansörde kocasına. "Öğretmenleri öğrencilerini Noel şarkıları söylemeleri için getirmiş. Ne güzel değil mi? Mutlu Noeller çocuklar!"</p>

  <p class="calibre10">Bu, başımıza çok sık gelir. Ben İrlanda kökenli bir Amerikalıyım, ama çocuklarım -hepsi evlat edinildi- arasında ne ararsanız var. Trent ve Shawna Afrika kökenli Amerikalı; Ricky ve Julia Latin kökenli ve Jane de Koreli. En ufaklarının gözde televizyon programı Sihirli Okul Otobüsü. Eve DVD'sini alıp geldiğimde, "Baba bak, bizi gösteriyorlar!" diye bağırmıştı.</p>

  <p class="calibre10">Bana kırmızı bir peruk verin, boyum da bir doksan zaten, alın size doksan kiloluk bir Bayan FrizzleA. Gerçekte olduğum kişiyle bir benzerliğim olmadığı kesin -New York Emniyeti Cinayet Masası'nda kıdemli bir dedektifim, sorun çözücü ve arabulucuyum, ya da kim neye ihtiyaç duyuyorsa oyum.</p>

  <p class="calibre10">"Siz çocuklar It Came Upon a Midnight Clear<a id="filepos25893"></a><sup class="calibre11"><small class="calibre12"><a href="../Text/Yanlis_Bir_Adim_split_008.html#filepos569125"><span class="calibre13">{4}</span></a></small></sup> biliyor musunuz?" diye ısrar etti, bize sakız gibi yapışıp kalan kadın.</p>

  <p class="calibre10">Ben kadının cahilliğini yüzüne vurmak üzereydim ki Brian, en büyük oğlum, kulaklarımdan fışkıran dumana bir göz attı ve araya girdi.</p>

  <p class="calibre10">"Ah, hayır, madam. Özür dilerim. Bilmiyoruz. Fakat Jingle Bells 'i biliyoruz."</p>

  <p class="calibre10">Korkunç Beşe çıkana kadar, on çocuğum da büyük bir hevesle Jingle Bells 'i söyledi ve biz asansörden itiş kakış çıkmaya çalışırken, kadının gözlerinde mutluluk gözyaşlarının biriktiğini gördüm. Anladım ki, o da burada hoşça vakit geçirmek için bulunmuyordu ve oğlum, durumu herhangi bir Birleşmiş Milletler diplomatından, ve kesinlikle benden daha iyi kurtarmıştı.</p>

  <p class="calibre10">Onu alnından öpmek istedim, ama on bir yaşlarındaki oğlan çocukları bundan daha azı için bile adam öldürebilir, o yüzden sessiz beyaz koridora döndüğümüz sırada onun omzuna erkekçe bir şaplak indirmekle yetindim.</p>

  <p class="calibre10">Chrissy, bir kolunu Shawna'ya, kendi deyişiyle 'en sıkı dostuna' dolamış halde Rudolph the Red-Nosed Reinder' ın ikinci kıtasına geçmişti ki, hemşire odasının önünden geçtik. Ufaklıklar, ablaları Juliana ve Jane'in olağanüstü çabaları sayesinde, elbiseleri ve atkuyruğu saçlarıyla tıpkı birer oyuncak bebek gibiydiler.</p>

  <p class="calibre10">Çocuklarım harikadır. Muhteşemler, gerçekten. Diğer herkes gibi, son zamanlarda, onlar da o kadar çok şeye katlandılar ki, insanın aklı almıyor.</p>

  <p class="calibre10">Sanırım benim asabımı bozan da, bunları yaşamak zorunda kalmış olmaları.</p>

  <p class="calibre10">Saptığımız ikinci koridorun sonunda, 513 numaralı odanın açık kapısının önünde bir kadın, kırk kiloluk bedeninin üzerine geçirdiği çiçekli elbisesi ve saçsız kafasını örten Yankees şapkası ile tekerlekli sandalyede oturuyordu.</p>

  <p class="calibre10">"ANNE!" diye haykırdı çocuklar ve yirmi ayağın gürültüsü hastane koridorlarının sessizliğini birdenbire bozdu.</p>

  <p class="calibre10">Karımdan geriye kalanlar yirmi kolun ona dolanmasına yetmiyordu, ama çocuklar bir şekilde bunu başardılar. Ben oraya vardığımda kolların sayısı yirmi ikiye çıktı. Karım morfin, kodein ve Percocet kullanıyordu, ama gerçekten canının yanmadığını gördüğüm tek an bizim ilk içeri girdiğimiz, tüm kuzucuklarını göğsüne bastırdığı andı.</p>

  <p class="calibre10">"Michael," diye fısıldadı Maeve bana. "teşekkür ederim. Sağ ol. O kadar güzel görünüyorlar ki."</p>

  <p class="calibre10">"Sen de öyle." diye ben de ona fısıldadım. "Yataktan gene kendi başına çıkmadın değil mi?"</p>

  <p class="calibre10">Her gün onu görmeye geldiğimizde, misafirleri için giyinmiş, damardan aldığı ağrı kesiciler ortadan kaldırılmış ve yüzünde bir gülümsemeyle bizi karşılıyordu.</p>

  <p class="calibre10">"Eşinizin göz kamaştırması hoşuna gitmiyorsa bayım," dedi karım, cam gibi gözlerindeki yorgunlukla savaşırken, "başka birisiyle evlenseydiniz."</p>

  <p class="calibre10">Bir sene önce yılbaşı arifesi sabahında karım karın ağrısından şikâyet etmeye başlamıştı. Tatilde yedikleri yüzünden hazımsızlık çektiğini düşündük, ama iki hafta boyunca devam edince, doktor sadece emin olmak için bir laparoskopi istedi. İki yumurtalığında da kitle bulundu ve biyopsi sonuçları olabilecek en kötü şekilde geldi. Habis. İki hafta sonra rahmiyle birlikte lenf bezlerinden aldıkları ikinci biyopsinin sonucu daha da kötüydü. Kanser yayılmış durumdaydı ve durdurulma ihtimali yoktu.</p>

  <p class="calibre10">"Bu sefer yardım etmeme izin ver." diye fısıldadım, Maeve sandalyesinden kalkmaya çalışırken.</p>

  <p class="calibre10">"Canının fena şekilde yanmasını istiyorsan," dedi bana gözlerini dikerek, "Seni ZoHu Dedektif.'"</p>

  <p class="calibre10">Maeve hayatı ve saygınlığı için bir banshee* gibi savaştı. Kanserle, ellilerde yenilen Jake LaMotta'nın Rugar Ray Robinson ile mücadelesi gibi savaştı, inanılması güç destansı bir yırtıcılıkla.</p>

  <p class="calibre10">Kendisi de bir hemşireydi; sahip olduğu her bağlantıyı, bilgi ve deneyim kırıntısını kullandı. O kadar çok kemo ve radyasyon terapisi gördü ki, bunlar kalbine hayati tehlike oluşturacak bir yük bindirdi. Fakat en radikal teşebbüslerden, yapılabilecek her şey denendikten sonra, CAT taraması her iki akciğerinde, karaciğerinde ve pankreasında büyüyen tümörler gösteriyordu.</p>

  <p class="calibre10">Maeve'nin tekerlekli sandalyesinin arkasına tutunmuş, kibrit çöpü gibi bacaklarının üstünde sallanarak durmasını izlerken, LaMotta'dan bir alıntı aklıma geldi. Söylediklerine göre "Beni asla yere yıkamadın. Ray," demiş, Robinson onu nakavtla yendikten sonra. "Beni asla yere yıkamadın.'"</p>

  <p class="calibre10">*Irlanda inançlarında dişi elf ruhlarına verilen ad. (ç.n)</p>

  <p class="calibre10">Maeve yatağına oturdu ve yanında duran beyaz bir çizelgeyi kaldırdı.</p>

  <p class="calibre10">"Çocuklar, sizin için bir şeyler hazırladım." dedi, tatlı tatlı. "Bir süre daha bu saçma sapan yerden çıkamayacağım, o yüzden size bir yapılacak işler listesi hazırlamam gerektiğine karar verdim."</p>

  <p class="calibre10">Büyük olanlardan birkaçı homurdandı. "Anne!"</p>

  <p class="calibre10">"Biliyorum. Biliyorum. Angarya işler. Kim ister?" dedi Maeve. "Ama şöyle düşündüm. Elbirliği yaparsanız, ben gelene kadar evi çekip çevirebilirsiniz. Tamam mı, ekip? Öyleyse, işte liste. Julia, senin görevin ufaklıklar banyo yaparken cankurtaranlık yapmak ve ayrıca sabahları giyinmeleri de senin sorumluluğunda. Brian, sen benim eğlence departmanı sorumlumsun, tamam mı? Masa oyunları, video oyunları, yağ satarım bal satarım, artık aklına ne geliyorsa, TV dışında. Bütün gençlerin olabildiğince bir şeylerle uğraşmalarını istiyorum senden. Jane, sen ev ödevi devriyesindesin. Evin dâhisi Eddie de sana yardım etsin. Ricky, işbu emirle seni Bennet malikânesinin özel öğle yemeği şefi atıyorum. Unutma, herkes fıstık ezmesi ve reçel yiyebilir, Eddie ve Shawna dışında - onlar kafayı yiyorlar. Bakalım. Fiona ve Bridget. Masa kurma ve kaldırma. Aranızda dönüşümlü yapabilirsiniz - kendiniz halledin..."</p>

  <p class="calibre10">"Ya ben?" diye mızmızlandı Trent. "Ben ne yapacağım? Daha bana bir iş vermedin."</p>

  <p class="calibre10">"Sen ayakkabı devriyesisin, Trent Bennett." dedi Maeve. "Bu mızmızlardan tek işittiğim 'Ayakkabım nerede? Ayakkabım nerede?' Senin görevin on çifti toplamak ve herkesinkini yatağının başucuna koymak. Kendininkileri de unutma."</p>

  <p class="calibre10">"Unutmam." dedi Trent, beş yaşında bir çocuğun ciddiyetiyle.</p>

  <p class="calibre10">"Shawna ve Chrissy, kızlar sizin için de bir iş buldum."</p>

  <p class="calibre10">"Evet" dedi Chrissy ve balerin gibi sağa sola sallandı. Bir ay önce doğum gününde Barbie Kuğu Gölünde DVD'si almıştı ve artık her hareketine doğaçlama bir dans hareketi eşlik ediyordu.</p>

  <p class="calibre10">"Socky'nin mutfakta duran kabı var ya?" dedi Maeve.</p>

  <p class="calibre10">Socky, Maeve'in West End Caddesindeki evimizin önündeki çöp kutusunu, orada bulduğu beyazlı grili, hercai bir kedi yavrusuydu. Karımın talihsiz ve başıboş şeylere bir zaafı olduğu kesindi. Benimle evlenerek de, bunu uzun süre önce kanıtlamıştı.</p>

  <p class="calibre10">Shawna ağırbaşlı bir şekilde başını salladı. Dört yaşındaydı ama, tüm çocuklarım içerisinde en sessizi, en güzel söz dinleyeni ve kolay geçinileni oydu. Maeve'le bunun nedeninin yetiştirme mi, doğuştan mı, kaynaklandığım tartışır, bundan keyif alırdık. On çocuğumuzun hepsi de annelerinin karnından kendine özgü bir kişilikle çıkmışlardı. Anne babası bir çocuğu kesinlikle geliştirebilir veya ona zarar verebilir, ama değiştirmek? Sessiz bir çocuğu bir çaçarona dönüştürmek ya da arkadaşlarıyla takılmayı seven bir kelebeği entelektüel birisi yapmaya çalışmak mı? I-ıh. Böyle bir şey görülmemiştir.</p>

  <p class="calibre10">"Şey, Socky'nin kabında sürekli su olması senin görevin. Ah, takım beni dinleyin." dedi Maeve, yatakta biraz daha aşağı süzülerek. Bu aşamada, aynı konumda uzun süre oturmak bile canını yakıyordu.</p>

  <p class="calibre10">"Unutmadan birkaç şeyin daha altını çizmek istiyorum. Bu ailede biz, her zaman birbirimizin doğum günlerini kutlarız.</p>

  <p class="calibre10">İster dört yaşında olun ister kırk, ya da dünyanın dört bir tarafına dağılmış olabilirsiniz. Birbirimizi bırakmayacağız, anlaşıldı mı? Ve yemekler - bu ailenin çatısı altında yaşadığınız sürece en azından bir öğünü birlikte yiyeceksiniz. İsterseniz aptal televizyonun karşısında iğrenç bir sosisli yiyin, bir arada olduğunuz sürece umurumda değil. Her zaman sizin yanınızda olacağım, tamam mı? Anlaşıldı mı? Trent, dinliyor musun beni?"</p>

  <p class="calibre10">"Televizyonun önünde sosisli yemek mi?" dedi Trent, sırıtarak. "TVyi ve sosisliyi çok severim."</p>

  <p class="calibre10">Hepimiz kahkahalarla güldük.</p>

  <p class="calibre10">"Ve ben de sizleri çok seviyorum." dedi Maeve. Gözkapaklarının düşmekte olduğunu görebiliyordum. "Sizinle gurur duyuyorum. Seninle de, benim cesur dedektifim."</p>

  <p class="calibre10">Maeve mezarı bir insandan beklenebilecek en saygın şekilde karşılıyordu ve o bizimle gurur duyuyordu, öyle mi? Benimle? Omuriliğimden aşağı buz gibi bir suyun aktığını hissettim. İnleyerek ağlamak istedim, yumruğumu herhangi bir şeye geçirmek istedim - cama, televizyona, koridorun tavanındaki kirli pencereye. Ama onun yerine, bir adım atıp çocuklarımın önüne geçtim, karımın kepini çıkardım ve onu alnından usulca öptüm.</p>

  <p class="calibre10">"Pekâlâ, çocuklar. Annenizin biraz dinlenmeye ihtiyacı var." dedim. Kalbimin sesime yansıyan kırıklığını belli etmemek için çılgınlar gibi çabalayarak. "Gitme vakti geldi. Hadi bakalım, marş marş.'"</p>

  <p class="calibre10">Titiz, Beşinci Cadde'den geçerek, taş merdivenleri tırmanıp St. Patrick Katedrali'ne girdiğinde saat üç kırk beşti.</p>

  <p class="calibre10">Büyük bir sessizlik içinde dizlerinin üstünde dua eden vatandaşlara burnundan soluyarak baktı. "Tabii, diye düşündü; "Yukarıdaki, modern dünyanın Sodom<a id="filepos38390"></a><sup class="calibre11"><small class="calibre12"><a href="../Text/Yanlis_Bir_Adim_split_008.html#filepos569329"><span class="calibre13">{5}</span></a></small></sup> una ait bu sinir merkezinden gelen dindarlıktan eminim çok etkilenmiştir."</p>

  <p class="calibre10">Katedralin güney duvarındaki en yakın günah çıkarma kabininin önündeki ilk sırada oturan ciddi tavırlı, uysal görünümlü yaşlı bir kız dikkatini çekti. "İtiraf edecek ne halt etmiş olabilir ki?" diye düşündü, onun yanına otururken. Bağışla beni, Tanrım. Torunlarımın kurabiyelerine ucuz çikolata karıştırdım "</p>

  <p class="calibre10">Bir dakika sonra, kırklı yaşlarda, düzgün taranmış saçlarıyla bir rahip çıkageldi. Peder Patrick Mackey, Titiz'in buz gibi gülümsemesini gördüğünde ikinci kez dönüp bakmadan edemedi.</p>

  <p class="calibre10">Boynu buruşuk yaşlı bir kadının kabinden çıkması için gereken zaman, itirafı için kullandığından biraz daha fazla oldu. Titiz onun ardından kabine girerken kadını neredeyse yere deviriyordu.</p>

  <p class="calibre10">"Evet evladım." dedi rahip, perdenin arkasından.</p>

  <p class="calibre10">"Elli-birinciyle Madison'ın kuzey doğu köşesi." dedi Titiz. "Yirmi dakikan var Peder. Orada ol, yoksa sonuçlarına katlanırsın."</p>

  <p class="calibre10">Peder Mackney, Titiz'in rölantide çalıştırdığı arabasının yan kapısını açtığında yarım saat geçmişti. Rahip kıyafetini değiştirmiş ve yerine parlak mavi kayak ceketi ve kot pantolon giymişti. Ceketinin kabarık kıvrımları arasından karton bir boru çıkardı.</p>

  <p class="calibre10">"Almışsın!" dedi Titiz. "Aferin sana, Peder. İşe yarıyorsun."</p>

  <p class="calibre10">Boynunu uzatıp arkaya, kiliseye bakarken peder başıyla onayladı. "Sürsen iyi edersin."</p>

  <p class="calibre10">On dakika sonra, terk edilmiş bir helikopter alanının yanında bir arsaya park etmişlerdi. Ön camdan dışarı bakınca Doğu Nehri, çiğnenmiş çamur tarlası gibi önlerinde uzanıyordu. Titiz, papazın getirdiği karton silindirin kapağını açarken, aklına bir şaka geldi, ama kendim tuttu. 'Havadaki PCB* neredeyse hissediliyor' diye düşündü.</p>

  <p class="calibre10">İçinden çıkan kâğıtlar eski ve çatlak çatlak, kenarları parşömen kâğıdı gibi sararmıştı. Titiz, parmağıyla satırları takip ederken ikinci sayfanın ortasında durdu.</p>

  <p class="calibre10">İşte! Söylentiler gerçekti. Ve elinde tutuyordu.</p>

  <p class="calibre10">Başyapıtının tamamlanması için gereken son ayrıntı.</p>

  <p class="calibre10">"Bunların sende olduğunu kimse bilmiyor, değil mi?" diye sordu.</p>

  <p class="calibre10">"Hiç kimse," dedi rahip ve kıkırdayarak güldü, "kilisenin bu paranoyası insanı deli eder. Çalıştığım müessese bulmaca sarayı gibi."</p>

  <p class="calibre10">Titiz, dilini şaklattı, gözlerini elindeki mimari çizimlerden ayıramıyordu. Ama nihayet, koltuğunun altından susturuculu bir Colt Woodsman çıkardı. Yirmi-ikilikten insan kulağının duyamayacağı iki tıkırtı çıktı, ama Peder</p>

  <p class="calibre10">Mackey'in kafasının içinde el bombası patlamış etkisi yaptı. "Cehenneme kadar yolun var!" dedi Titiz.</p>

  <p class="calibre10">Ardından dikiz aynasında yüzünü hızla inceledi ve başını dehşet içerisinde geriye attı. Sağ gözünün üstüne, alnına kan lekeleri bulaşmıştı. Nefes alıp verişi ancak iğrenç lekeleri ıslak mendille ovalayarak çıkardıktan ve bir şişe temizleyici alkolü yüzüne boca ettikten sonra normale döndü.</p>

  <p class="calibre10">Sonra Titiz ahenksiz bir ıslık tutturup kâğıtları rulo yaptı ve silindirin içine geri koydu.</p>

  <p class="calibre10">"Başyapıt," diye düşündü, "ortaya çıkmak üzere."</p>

  <p class="calibre10">O akşam eve döner dönmez, çocuklar an gibi çalışmaya başladılar. Evin her odasından, televizyon ve elektrikli tabanca sesi yerine, meşgul Bennett'lerin insanı mutlu eden sesleri geliyordu.</p>

  <p class="calibre10">Julia, Shawna ve Chrissy'nin banyolarını hazırlarken etrafa sular saçıyordu. Brian elinde bir deste oyun kâğıdıyla yemek masasında oturdu, sabırla Trent ve Eddie'ye nasıl yirmi bir oynanacağını göstermeye başladı.</p>

  <p class="calibre10">Ricky'nin mutfakta, ünlü televizyon şefi Emeril'in Mini- Me türevi gibi '"Bam!" dediğini duyabiliyordum, tost ekmeğinin iki tarafına da reçel sıkarken. nBam...haın. "</p>

  <p class="calibre10">Jane okuma fişlerini odasının ortasında yere sermiş, Fiona ve Bridget'i 2014 üniversite sınavlarına hazırlıyordu.</p>

  <p class="calibre10">Kimseden bir şikâyet, sızlanma ve hatta aptalca bir soru bile gelmiyordu.</p>

  <p class="calibre10">Karımın özellikleri arasına bir de harikulade olmasını ekleyin. Çocukların ne kadar acı çektiğini, kendilerini ne kadar kaybolmuş ve işe yaramaz hissettiklerini anlamıştı, bu yüzden de onlara bu boşluğu dolduracak ve kendilerini faydalı hissettirecek bir şeyler vermişti.</p>

  <p class="calibre10">Benim de tek istediğim, kendimi böyle hissetmemi sağlayacak bir şey bulmaktı.</p>

  <p class="calibre10">Anne babaların çoğunun da katılacakları gibi, yatma vakti günün en zor saatidir. Herkes, ki buna anneyle baba da dâhil, yorgun ve huysuzdur; bu rahatsızlık yerini kolayca sinir bozukluğuna, bağırıp çağırmaya, gözdağı vermelere ve cezaya bırakabilir. Macvc her gece bunu nasıl başarıyordu bilmiyorum - içten gelen, büyülü bir tutarlılık ve sakinlik, sanırım. Üstlenmekten en çok korktuğum işlerden birisi de buydu.</p>

  <p class="calibre10">Fakat o gece saat sekizde, evden gelen seslere bakarak, hepimizin birlikte Noel tatiline çıktığımızı sanabilirdiniz.</p>

  <p class="calibre10">Küçük kızların odasına girdiğimde, pencerelerin ardına kadar açık ve yatak çarşaflarının birbirine bağlanmış olmasını bekliyordum - ama tek gördüğüm yorganlarını boğazlarına çekmiş yatan Chrissy, Shawna, Fiona ve Bridget ve elindeki masal kitabını kapatan Julia'ydı.</p>

  <p class="calibre10">"İyi geceler, Chrissy." dedim, onu alnından öperek. "Baban seni çok seviyor."</p>

  <p class="calibre10">Hepsini sırayla dolaşırken sıkı baba performansımdan kendim bile cesaret bulmaya başlamıştım.</p>

  <p class="calibre10">Oğlanlar da yataklarına girmişlerdi. "İyi geceler Trent." dedim, onu alnından öperken. "Bugün harika bir iş çıkardın. Yarın benimle işe gelmeye ne dersin?"</p>

  <p class="calibre10">Bunun üzerinde düşünürken Trent'in alnı kırıştı.</p>

  <p class="calibre10">"İşyerinde birinin doğum günü mü?" diye sordu, bir süre sonra. "Öbür dedektiflerden birinin?"</p>

  <p class="calibre10">"Hayır."</p>

  <p class="calibre10">"O zaman ben okula gideyim." dedi Trent, gözlerini kapatırken. "Yarın Lucy Shapiro'nun doğum günü ve doğum günü demek, çikolatalı kek demek."</p>

  <p class="calibre10">"İyi geceler çocuklar." dedim, kapıya doğru uzaklaşırken. "Siz olmasaydınız ne yapardım?"</p>

  <p class="calibre10">"Biliyoruz baba." dedi Brian, ranzanın üst katından. "Dert etme. Biz seni kollarız."</p>

  <p class="calibre10">Son odanın kapısını da çekerek kapattım ve bir an için oğlanların odasının önündeki koridorda durdum. Normal bir gecede karakoldan çıkıp yaklaşık yarım saat sonra eve döndüğümde, salonda Maeve'in izlediği televizyonun mavi ışığını ya da kitap okuyarak beni beklediği odamızın sarı ışığı yanıyor olurdu.</p>

  <p class="calibre10">Orada, salonun önündeki siyah koridora gözlerimi dikmiş bakarken hayatımda ilk defa karanlığı yaşamakta olduğumun farkına vardım.</p>

  <p class="calibre10">Salona girdim ve kanepenin yanında duran lambayı açtım. Sonra sessizlik içerisinde oturdum ve gözlerimin anıların üzerinde yavaşça gezinmesini izledim.</p>

  <p class="calibre10">Özene bezene kapladığımız duvar kâğıtları. Maeve'in çekip çerçevelediği aile resimleri. Bronx Botanik Bahçesi'ne yaptığımız Noel ziyaretleri. Ve taşraya gittiğimizde</p>

  <p class="calibre10">topladığımız balkabakları. Maeve yaptığımız tatilleri cam çerçevelere sığdırmıştı; iki sene önce Myrtle Kumsalı'na yaptığımız geziden kalan denizkabukları ve kum, önceki ağustos Poconos'ta geçirdiğimiz haftadan kalan çam kozalakları ve yapraklar.</p>

  <p class="calibre10">Bütün bunları yapacak enerjiyi nereden bulmuştu? Merak ediyordum. Bunlara nasıl zaman bulmuştu?</p>

  <p class="calibre10">Bunun cevabı, karımın çok özel bir insan olmasıydı.</p>

  <p class="calibre10">Ve böyle düşünen de bir tek ben değildim. Aslında Maeve'yi tanıyıp da hayran olmayan kimseyi tanımıyordum.</p>

  <p class="calibre10">Julia'yı evlatlık edindikten sonra, Maeve onunla daha çok vakit geçirebilmek için hastanedeki işinden ayrıldı ve West End Caddesi'nde yaşlı bir adama bakma işini üstlendi. Bay Kessler doksan beş yaşında, eski demiryolu zenginlerinden olan bir aileden gelen, modern dünyaya ve içindeki her şeye karşı öfke dolu bir adamdı. Fakat haftalar geçtikçe Maeve onu biraz nezaket ve merhametle yola getirdi. Onu tekerlekli sandalyesiyle düzenli olarak Riverside Parkı'na güneşlenmeye götürüyor ve adam istemese de ona, yaşadığını anımsatıyordu.</p>

  <p class="calibre10">Sonunda, Bay Kessler değişti, aksi bir adam olmaktan çıktı ve hatta arasının açık olduğu kızıyla barıştı. Öldükten sonra, yaşlı adamın Maeve'ye, şu anda ailemizin içinde yaşadığı binayı miras bıraktığım öğrendik.</p>

  <p class="calibre10">Ve Maeve, komşularımızdan birçoğunun meraklısı olduğu antikalar ve İran halıları yerine evi çocuklarla doldurdu. Evi aldıktan dört ay sonra Brian'ı evlat edindik. Altı ay sonra Jane geldi. Ve bu böyle devam etti.</p>

  <p class="calibre10">O bir azizeydi demek, basmakalıp kaçacak, biliyorum; ama orada yalnız başıma oturmuş, karımın başardıklarını anımsarken, sürekli dilimin ucuna gelen kelime buydu.</p>

  <p class="calibre10">Ermiş bir kadının hayatı, diye düşündüm acı acı. Ta ki şehit olana kadar.</p>

  <p class="calibre10">Kapı çaldığında kalbim resmen yerinden fırladı.</p>

  <p class="calibre10">'Dışarıdaki dünyanın canı cehennem' diye düşündüm kapı bir kez daha çalarken.</p>

  <p class="calibre10">Üçüncü kez çaldığında koridorun karşısında yaşayan Underhills'lerin sürekli verdikleri kokteyl partilerinden birisine gelen yolunu şaşırmış bir misafir olduğunu düşündüm.</p>

  <p class="calibre10">Sonunda ayağa kalktım, rahatsız olmuştum.</p>

  <p class="calibre10">Hata ediyorsun, ahbap, diye düşündüm kapının kolunu hızla çekerken. Biraz önce Grinch'i uyandırdın.</p>

  <p class="calibre10">Kapımın diğer tarafında duran sarışın genç kızın buruşuk kotuna ve soluk mavi renkli kabanına bakarak, Manhattan tarzı bir partiye gitmek için yola çıkmadığına kanaat getirdim.</p>

  <p class="calibre10">Fakat sırtında şişkinlik yapan sırt çantası ve eldivensiz ellerinde tuttuğu kalın yünlü çantasıyla, bir yere gittiği kesindi.</p>

  <p class="calibre10">"Bay Bennett?" dedi, çantasını yere bırakarak ve ufak, biçimli elini uzatarak. "Bay Michael Bennett?"</p>

  <p class="calibre10">Elleri ne kadar soğuksa, İrlanda aksanı da bir o kadar sıcaktı. "Benim, Mary Catherine." dedi. "Sonunda gelebildim."</p>

  <p class="calibre10">Aksanından, karımın akrabalarından birisi olabileceğini düşündüm. Mary Catherine'in yüzünü Maeve'in, düğünümüze gelen ufak akraba topluluğu içerisinde bir yere oturtmaya çalıştım. Fakat tek hatırlayabildiğim, büyük amcası, birkaç uzak kuzen ve üç orta yaşlı bekârdı. Neler oluyordu?</p>

  <p class="calibre10">"Gelebildiniz demek?" diye tekrar ettim, ifadesizce.</p>

  <p class="calibre10">"Ben au im." dedi Mary Calilerine. "Nona sizinle konuştuğunu söylemişti."</p>

  <p class="calibre10">Ali pair mi? Nona mı? diye düşündüm. Sonra Nona'nın Maeve'in annesinin ismi olduğunu hatırladım. Karım Donegal'de geçen çocukluk yıllan hakkında ısrarla ketum davranmayı seçmişti. Sanırım biraz tuhaf bir ailesi vardı.</p>

  <p class="calibre10">"Affedersin, hım, Mary dediniz değil mi?" "Ah, korkarım neden bahsettiğinizi bilmiyorum."</p>

  <p class="calibre10">Mary Catherine sanki bir şey söyleyecekmiş gibi ağzını açtı. Sonra kapadı. Yerden çantasını alırken düzgün yüz hatları kızarmaya başlamıştı.</p>

  <p class="calibre10">"Afedersiniz, zamanınızı aldım efendim." dedi çabucak ve biraz da üzgün bir şekilde. "Ben yanlış anlamış olmalıyım. Özür dilerim."</p>

  <p class="calibre10">Asansöre doğru giderken sırt çantası elinden kaydı. Ona yardım etmek için kapıdan çıktım ve o sırada, yerde duran mektupları fark ettim. Mektup yığını oldukça büyümüştü ve sağ olsunlar, yardımsever komşumuz Underbills'ler, ortak kullandığımız küçük bölmede kendi antik ahşap fındık kıracaklarına yer açabilmek için bizim mektupları, masanın altına atmışlardı.</p>

  <p class="calibre10">Yığının ortasında ufak, tuhaf görünümlü bir mektup gözüme çarptı.</p>

  <p class="calibre10">"Dur!" dedim. "Bekle bir saniye, Mary Catherine. Bir saniye."</p>

  <p class="calibre10">Mektubu yırtarak açtım. Ufacık, okunaksız bir el yazısıyla yazılmıştı; ama Sevgili Michael'i, birkaç tane Mary Catherine'i vc Bu Zor Döneminizde Allah Yardımcınız Olsun, Sevgiler Nona kapanışını okumayı başardım.</p>

  <p class="calibre10">Gene de tüm bunların ne anlama geldiği konusunda hiçbir fikrim yoktu.</p>

  <p class="calibre10">O ana kadar kaynanamın hayatta olduğundan bile emin değildim. Bildiğim bir şey varsa o da saatin çok geç olduğu ve benim de neler olup bittiğini anlamaya çalışamayacak kadar yorgun olduğumdu.</p>

  <p class="calibre10">"Ah," dedim, asansörün kapısı ses çıkararak açıldığı sırada, "sen Mary Catherine'sin, şu A u pair."</p>

  <p class="calibre10">Parlak mavi gözlerinde belirgin bir umut ışığı yandı. İyi de, onu hangi cehennemde yatıracaktım? Hanımız tıka basa doluydu. Sonra en üst kattaki hizmetçi odasını hatırladım; orası da bizim daireye aitti ve şu anda yalnızca eşya koymak için kullanıyorduk.</p>

  <p class="calibre10">"Hadi!" dedim, çantasını elinden alarak ve onu asansöre doğru geçirerek. "Sana nerede kalacağını göstereyim."</p>

  <p class="calibre10">Küçük odayı boşaltmak için çocuk karyolasını, oyuncakları, eski araba koltuklarını ve Chrissy'nin Barbie'siyle Shawna'nın Üç Prensesi'ni dışarı çıkarmam yirmi dakikamı aldı.</p>

  <p class="calibre10">Ben, bizim daireye inip birkaç çarşafla geri gelene kadar, Mary Catherine çift kişilik çelik karyolanın üzerine yatağı sermiş ve eşyalarım, bizim üzerinde bebek bezi değiştirdiğimiz çekmeceli bir dolaba güzelce yerleştirmeye başlamıştı.</p>

  <p class="calibre10">Bir süre onu inceledim. Yirmili yaşların sonlarındaydı. Fazla uzun değildi ama canlı, sağlıklı ve enerjik bir görünümü vardı. 'Cesur bir kıza benziyor' diye düşündüm, ki başvurduğu iş düşünülürse buna ihtiyacı vardı.</p>

  <p class="calibre10">"Nona ailemin büyüklüğünden bahsetti mi sana?"</p>

  <p class="calibre10">"Bir kümes dolusu olduğunuzu söyledi."</p>

  <p class="calibre10">"'Bir kümes dolusu kaç kişidir sizin oralarda?"</p>

  <p class="calibre10">"Beş?"</p>

  <p class="calibre10">Başımı salladım ve başparmağımı kaldırıp yukarıyı işaret ettim. "Yedi?"</p>

  <p class="calibre10">Daha yükseğe çıkmasını işaret edince Mary Catherine'nin yüzünde beliren panik dalgasını izledim.</p>

  <p class="calibre10">"On olamaz!" dedi.</p>

  <p class="calibre10">Başımla onayladım.</p>

  <p class="calibre10">"Neyse ki hepsinin tuvalet eğitimi var. Ve hepsi de harika çocuklar. Ama hemen, yarın ya da önümüzdeki hafta kaçıp gitmek istersen seni suçlayamam."</p>

  <p class="calibre10">"On?" dedi Mary Catherine tekrar.</p>

  <p class="calibre10">"Bir ve sıfır." dedim, gülümseyerek. "Ah, bir de bizim yanımızda çalışacaksan bana Mike demek zorundasın. Ya da istersen 'gerzek' de. Ama lütfen Bay Bermett deme."</p>

  <p class="calibre10">"Tamam Mike." dedi Mary Catherine.</p>

  <p class="calibre10">Ben çıkarken yüzündeki panik ifadesinin donup kaldığını fark ettim.</p>

  <p class="calibre10">"On." diye geveledim ağzımın içinde. Kusursuz on.</p>

  <p class="calibre10">Alt katta, yatağımın soğuk nevresimleri arasına girdikten sonra gözümü uyku tutmadı. Caroline Hopkins'in cenazesinin yarın olduğu aklıma geldi, ki bu da gece üzerinde düşünülmesi gereken başka bir tatsız gerçek daha demekti.</p>

  <p class="calibre10">Karanlıkta uzandım, apartmanın etrafında esen kış rüzgârlarının çıkardığı uğultuyu dinledim. Bir yerlerde, muhtemelen Broadway'de, uzaktan bir araba alarmı çalmaya başladı ve elektronik acısının bütün çekilmez safhâlârından geçerek, tekrar en başa döndü.</p>

  <p class="calibre10">Bir saat kadar, inatla kendim için üzülmeyi reddettim. Bedeni isyan eden ben değildim. Otuz sekiz sene boyunca hayatımı başkalarına yardım etmeye adayan ve bu yüzden de, otuz dokuzuncu seneyi göremeyecek olan da ben değildim.</p>

  <p class="calibre10">Ardından ağlamaya başladım. Yavaş yavaş ve ağrılı oldu, tıpkı fazla ileri gittiğiniz buzlu bir göldeki ilk çatırdamalar gibi. Bir dakika sonra, çelik gibi sağlam sinirlerim binlerce parçaya ayrıldı ve kendimi bıraktım.</p>

  <p class="calibre10">Başlangıçta, tek yaptığım karımın evlat edinme fikrine ayak uydurmak olmuştu. Çocuğumuz olmayacağını öğrendiğimizde, Maeve ne isterse yapmayı kabul ettim. Onu öyle çok seviyordum ki, tek istediğim onu elimden geldiğince mutlu etmekti.</p>

  <p class="calibre10">Fakat Jane'i evlat edindikten sonra, arkasının gelmesini istemedim. New York'ta üç çocuk, öyle mi? Bir ev sahibi olmak bile pahalı bir işti ve benim de bir para babası olduğum söylenemezdi.</p>

  <p class="calibre10">Maeve evimizde ve kalplerimizde bir çocuk için daha yerimiz olduğunu gösterdi. Fiona ve Bridget'tan sonra ne zaman yuva arayan ya da ihtiyacı olan bir çocuktan bahsetse ve "Bir eksik bir fazla ne fark eder?" dese gözlerimi devirmeye başladım.</p>

  <p class="calibre10">'Ama bu adam kalbi olmadan nasıl yaşayacak' diye düşündüm, orada öyle yatıp gözlerimden yaşlar süzülürken.</p>

  <p class="calibre10">Bunu yapamazdım. Yaşça büyük olanlar birer genç kız ya da delikanlı oluyorlardı ve küçük olanlarsa... Aman Tanrım, onların hayatlarından, mutluluklarından ve geleceklerinden tek başıma nasıl sorumlu olacaktım?</p>

  <p class="calibre10">Derken odamın kapısının aralandığını duydum.</p>

  <p class="calibre10">"Cik cik. " dedi ufaklıklardan birisi.</p>

  <p class="calibre10">Chrissy'ydi bu. Her sabah odamıza gelir ve doyurulması gereken başka bir hayvan taklidi yapardı. Kedi yavrusu, köpek yavrusu, yavru penguen, bir keresinde yavru bir armadillo taklidi bile yapmıştı.</p>

  <p class="calibre10">Yatağın ucuna sessizce ilişti.</p>

  <p class="calibre10">"Cik cik, uyku tutmadı."</p>

  <p class="calibre10">Gözyaşlarımı yastık kılıfına sildim.</p>

  <p class="calibre10">"Büyük kuş da uyuyamıyor." dedim.</p>

  <p class="calibre10">İki yaşından beri bizim yatağımızda uyumamıştı ve tam onu kendi yatağına koymak için kalkmak üzereyken, birden yorganı kaldırdım.</p>

  <p class="calibre10">"Yuvaya gir yavru kuş, çabuk ol!"</p>

  <p class="calibre10">Chrissy yanıma dalarken, her şeyi, her zamanki gibi, olayları tersinden aldığımın farkına vardım. Çocuklarım bana yük olmuyorlardı. Beni ayakta tutan tek şey onlardı.</p>

  <p class="calibre10">Chrissy iki dakika içerisinde uykuya daldı. O, buz sarkıtlarına dönmüş ayaklarını böbreklerime dayadıktan sonra, uyku sersemi şunu anladım. Mutlu olduğum söylenemezdi belki, ama haftalardır ilk kez içimi bir huzur kaplamıştı.</p>

  <p class="calibre10">Çok ilginç bir gün olacaktı. Olaylı geçecekti ve hafızalardan silinmeyecekti.</p>

  <p class="calibre10">Titiz, katedralin devasa giriş kapısına geldiğinde Beşinci Cadde'nin buz gibi havasında, St. Patrick Kilisesi'nin sabah çanlarının gümüş çınlamaları yankılanmaya devam ediyordu. Karton bardaktaki kahvesini yudumladı ve polis kordonunun arkasına çoktan dört sıra dizilmiş çatlaklar kalabalığına bakıp başını salladı.</p>

  <p class="calibre10">Caroline Hopkins'in cenazesi bir kırk dakika daha başlamayacaktı ve katılım, bir blok uzunluğundaki kilisenin çevresini kaplayan çiçekler kadar yoğundu. Caroline sevilen bir başkan eşiydi orası kesindi; ama bu geri zekâlılar için asıl önemli olan onun New York'ta doğmuş ve büyümüş olmasıydı. O içlerinden birisiydi. Evet, tabii. Tıpkı New York belediye başkanının içlerinden birisi olması gibi.</p>

  <p class="calibre10">Titiz, kafeinden bir doz daha aldı ve manzarayı kolaçan etmeyi sürdürdü. St. Paddy'nin ön merdivenlerinde, gaydacı kıyafeti giymiş, kırmızı suratlı bir itfaiye memurunun dondurucu soğukta ekose eteğini beyaz baldırları üstünde tutmak için çabalamasını seyretti.</p>

  <p class="calibre10">Girişte, üç katlı bronz duvarların hemen içerisinde, bir deniz talim subayı kara, deniz ve hava kuvvetlerinden şeref muhafızlarını denetliyordu. Denizcinin mavi ceketinin eteğini kuvvetle çekti ve deniz erinin lekesiz omuzlarındaki hayali bir kiri temizlemek için elinin tersiyle vurdu.</p>

  <p class="calibre10">Derken limuzinler birer birer gelmeye başladılar.</p>

  <p class="calibre10">Önce belediye başkanı Andrew Thurman geldi, ki bu da çok mantıklı, diye düşündü Titiz. Belediye başkanı, Hopkins'lerin yakın arkadaşı olduğunu iddia ediyordu.</p>

  <p class="calibre10">Ardından politik çalışmalar yapan film yıldızı çift Marilyn ve Kenneth Rubenstein geldiler. Bu çevreci yıldızlar, Caroline'le birlikte Alaska doğal hayatında petrol arayışlarına son vermek ve buna benzer saçmalıklar için dokunaklı birkaç kısa film yapmışlardı. Bu arada da, yeniyetme yaşlardaki çocuklarının ikisinin de Westchester'de, alkol ve uyuşturucu ile başı beladaydı.</p>

  <p class="calibre10">Beşinci Cadde'nin karşısından birisi ıslık çaldığında, iki Oscarlı Kenneth Rubenstein milyon dolarlık gülümsemesiyle döndü ve sanki üçüncü bir ödül almak üzereymiş gibi iki eliyle halkı selamladı. Rubenstein'm kuzgun karası saçlı eşi Mariyn, onu sert bir şekilde kaburgalarından dürtünce Titiz gülümsedi. Gerçeklik sineması, diye düşündü.</p>

  <p class="calibre10">Film yıldızlarının hemen peşinden emlak imparatoru Xavier Brown ve moda dünyasının divası, Chanellera bürünmüş eşi Celeste geliyordu. Bu güçlü çift de eski First Lady 'nin en yakın dostlarıydı. Anlaşılan herkes öyleydi.</p>

  <p class="calibre10">Lumizinin hemen yanında New York Giants'm oyun kurucusu Todd Snow vardı. Çekici bir model olan karısına kolunu dolarken Super Bowl yüzüğü de parmağında parladı. Bu sporcu da Caroline Hopkins'le birlikte hayır işlerine girmişti.</p>

  <p class="calibre10">Çelik zırhlı limuzin katarı Beşinci Caddeden kuzeye çıkarken, Titiz keyifli bakışlarla onları izledi. "Hadi, hadi, bütün çete bir arada. Yani, hemen hemen."</p>

  <p class="calibre10">Sonunda da, katedralin önündeki devasa vitray pencerelere ve yüz metrelik, görkemli taş kulelerine baktı. Buradaki artan metre-kareye-düşen-ego oranı göz önüne alındığında, diye düşündü, ısıtmak için ayaklarını kayrak taşı zemine sürterek, tabut için yer kalırsa büyük bir sürpriz olur.</p>

  <p class="calibre10">John Rooney limuzini nihayet St.Patrick'deki çalkalanan kalabalığın önünde durduğunda, yüzünü Grinch gibi yaptı. Hollywood'un son dönemlerin gişe rekorları kıran aktörlerinden birisi olarak, her çeşit etkinliğe katılan sadık hayranlarını takdir etmeyi öğrenmişti. Bunların çoğu, desteklerini ve minnettarlıklarını göstermek isteyen aynı insanlardı. Onları yapışkan paparazzi sülüklerine kesinlikle tercih ederdi. Her zaman, her yerde.</p>

  <p class="calibre10">Fakat şimdi bu doymak bilmeyen yüzlere ve havaya kaldırdıkları resim çeken cep telefonlarına bakarken, biraz temkinli olma gereği hissetti. Bir cenazede ayakta dikilerek beklemek, böylesine gösterişli bir tören için bile olsa, insanın tüylerini ürpertiyordu.</p>

  <p class="calibre10">Neyse ki şansına, Beşinci Cadde'nin kilise tarafı yalnızca VIP içindi. Rooney koruması Koca Dan'in, arkasında sokağa çıktı. Kendilerini bekleyen bir grup gazeteci -çoğunlukla izni olan haberciler- merdivenlerin ve girişin iki tarafına yığılmıştı.</p>

  <p class="calibre10">Beşinci Cadde'nin karşısındaki kalabalıktan birisi "Naber inek" diye bağırdığında -en</p>

  <p class="calibre10">son komedisinin sık geçen lafı- dönüp bakmamak için çaba sarf etmesi gerekti.</p>

  <p class="calibre10">Bununla birlikte katedral girişinin iki yanındaki basın mensuplarının ısrarlı ilgisine fazla direnemedi. Fotoğraf makinelerinin açtığı flaş ateşi gözlerini yakarken, damarlarına adrenalin pompalandı. Yukarı, gri gökyüzüne baktı ve başını kaşıdı.</p>

  <p class="calibre10">"Bunun iyi bir fikir olduğunu sanmıyorum arkadaşlar." dedi, rahat bir tavırla. "Bugün hava durumunu izleyen oldu mu? Yıldırım bekleniyor muymuş?"</p>

  <p class="calibre10">Çoğunluğu sırıtmakta olan haberci topluluğunu gözleriyle taradı ve ardından girişe yakın duran bir esmer güzelinin yüzündeki tedirgin ifadeyi fark edince bir sonraki şakayı yapmaktan vazgeçti. Kadın haklıydı, elbette. İlgi çekmek için her şeyi yapardı. Bir cenazede bile dikkatleri üzerine çekmeye çalışıyordu.</p>

  <p class="calibre10">Rooney yüzüne hüzünlü bir ifade yerleştirdi ve kiliseye girdi.</p>

  <p class="calibre10">Kırmızı ceketli güvenliğe elindeki davetiyeyi verirken, arka sıralardakilerin kıpırdanıp birbirlerini dirsekleriyle dürtüklediklerini görebiliyordu.</p>

  <p class="calibre10">Ya evet, benim diye düşündü Rooney, rahatsız olmuş bir şekilde. İnsan şöhretin bu yönünden çabuk sıkılıyordu. Gerçek hayat setinde, bir lokantada ya da havaalanında, insanların size aval aval bakmaları, yalnızca rahatsızlık vericiydi. Bu insanlar sanki ondan bir şey istiyorlardı, ama ne? Ne istediklerini bilmiyordu ve onların da bildiğinden şüpheliydi. Yıldızların kimliklerini gizlemek için güneş gözlüğü taktığı sanılırdı, ama bunun nedeni aslında göz teması kurmaktan kaçınmaya çalışmalarıydı.</p>

  <p class="calibre10">Rooney, fotoğraf makinelerinin kızmış bir metal çekirge sürüsü gibi flaşlarını patlattıklarını duyunca kilisenin girişine döndü.</p>

  <p class="calibre10">"Oo, bakın burada kimler varmış!"</p>

  <p class="calibre10">Linda London, katedrale yirmi yaşındaki realiti şovların sosyetik ismi, yirmi yaşındaki pop divası Mercedes Freer ile aynı anda gelmişti. İki hatunun aynı kaldırım taşını paylaşması bile haber niteliğindeydi, Rooney bunu biliyordu. Ama habercileri asıl çılgına çeviren, ikisinin de aynı mini minnacık siyah matem elbisesini giymiş ve tülünü takmış olmalarıydı.</p>

  <p class="calibre10">İşleri biraz daha ilginçleştiren, yetmişlerin rock efsanesi Charlie Conlan'ın kendi limuzininden inip kilisenin merdivenlerini tırmanması ve olası bir kız kavgasının birkaç metre yakınına gelmesi oldu. Uzun, son derece havalı ikon altmışlarına yaklaşmış olmalıydı, ama hâlâ çok iyi görünüyordu. Giriş holünde Rooney'nin elini sıktı.</p>

  <p class="calibre10">Charlie, Rooney'nin önceki sene oynadığı bir çocuk filmi için üç tane muhteşem şarkı bestelemiş ve söylemişti. Birlikte ufak çaplı bir tanıtım turuna da katılmışlardı. Bütün bu zaman boyunca, Conlan sürekli gülümsemiş; karşılaştıkları her garsona, kapı görevlisine ve limuzin sürücüsüne bahşiş vermiş ve herkese imzalı fotoğrafını dağıtmıştı. Paparazziler bile sanki onu seviyordu.</p>

  <p class="calibre10">"Ne sirk ama ha?" dedi Charlie kendine has boğuk ve pürüzlü sesiyle. "Sen de palyaçolardan biri misin Johnny?"</p>

  <p class="calibre10">"Ben palyaçoysam, sen de sirkin müdürü olursun." dedi Rooney gülerek, fotoğraf makinelerinin flaşları tekrar patladı.</p>

  <p class="calibre10">Kalabalıktan neşeli bir tezahürat daha yükseldi. Dışarıda caddede, Eugena Humphrey kendisiyle özdeşleşen pembe Lincoln Town-Car limuzininden iniyordu.</p>

  <p class="calibre10">"Hey hey, arkadaşlar!" diye kalabalığı azarladı Queen of LA sohbet programının sunucusu. "Bu bir cenaze, Emmy ödül töreni değil. Biraz saygılı olalım, lütfen."</p>

  <p class="calibre10">Şaşırtıcı şekilde kalabalık anında sessizleşti.</p>

  <p class="calibre10">"Eugena'nin dediği olur." dedi kalabalıktan birisi ve o anda söylenebilecek en doğru şey buydu sanki.</p>

  <p class="calibre10">New York Times habercilerinden Cathy Calvin o gün, bir sonraki çarpıcı görüntü için ne tarafa bakacağını bilemiyordu. First Lady'yi taşıyan cenaze arabası, boşaltılan Beşinci Cadde'nin kuzey yokuşunda belirince başını o tarafa çevirdi. New York Polisi'ne ait, V şeklinde dizilmiş dokuz güçlü Harley geçit töreni hızında ilerleyerek yol açıyordu. Motorların egzozları, dünyaca ünlü caddenin soğuk sessizliğinde birbiri ardına sertçe patlıyordu.</p>

  <p class="calibre10">Şeref kıtasından bir muhafız giriş holündeki sırasından çıktı ve kaldırıma doğru, yavaşça uygun adım ilerledi, sanki katedraldeki asker heykellerinden birisi canlanmış gibiydi.</p>

  <p class="calibre10">Muhafız, cenaze arabasıyla aynı anda kaldırımın kenarına vardı.</p>

  <p class="calibre10">Amerikan bayrağına sanlı tabut törensel bir havayla uzun siyah, uzun arabadan çekilirken flaşlar patladı.</p>

  <p class="calibre10">Siyah takım elbiseli iki gizli servis ajanı kalabalığın arasından çıkıp tabut taşıyanların sırasına katıldı ve First Lady'nin naaşı çaba sarf edilmeden omuz hizasına yükseldi.</p>

  <p class="calibre10">Güneyden düşük seste ve şiddetli bir gümbürtü gelmeye başladığında, askerler ve gizli servis ajanları merdivenlerin tepesine gelip eski başkan ve kızının hemen arkasında durdular.</p>

  <p class="calibre10">Bir saniye sonra bir grup F-15 jeti alçaktan uçarak şehir merkezinin üzerinde belirdiler. Jetler 42. Cadde'nin üzerinden dalış yaparak geçtikleri sırada en batıdaki uçak aniden sırayı bozdu ve yukarı, daha yukarı kıvrıldı, kalan uçaklar katedralin üstünden aralarından ayrılan uçağın yerini boş bırakarak ve gürleyerek geçtiler.</p>

  <p class="calibre10">Tabut taşıyanlar, jet motorlarının son yankısı da Beşinci Cadde'nin taş-çelik karışımı kanyonundan uzaklaşana kadar beklediler ve ardından Caroline Hopkins'i taşıyarak kiliseye girmeye koyuldular.</p>

  <p class="calibre10">Tek gaydadan çıkan tiz haykırış, eski başkan kilisenin eşiğinden girene kadar başlamadı. Amazing Grace şarkısının tanıdık ezgisi duyulduğu sırada tüm şehir sanki, hazırlıksız yakalandıkları bir sessizlik anına saygılarını sunuyordu.</p>

  <p class="calibre10">Cathy Calvin kalabalığın üzerinden baktı ve Times muhabiri asla tam anlamıyla yazamayacağı bir haber yakaladığını anladı. İnsanlar şapkalarını çıkartıyorlar, ellerini kalplerine dayıyorlar ve şarkıya eşlik ediyorlardı. Her yerde, taş kalpli New Yorklular açık açık gözyaşı döküyorlardı.</p>

  <p class="calibre10">Ama onu en çok şaşırtan şey bu değildi.</p>

  <p class="calibre10">Hayır, en büyük sürprizi Cathy Calvin -her şeyi görmüş geçirmiş muhabir- elini yanağına götürüp ağladığını fark ettiğinde yaşadı.</p>

  <p class="calibre10">Böyle yolcu edilmek insanın gözlerini neredeyse yaşla dolduruyor, diye düşündü Titiz, siyah minibüsünün arka tarafındaki döner koltuğunda oturup dürbünüyle dışarıyı seyrederken.</p>

  <p class="calibre10">Tanrım, diye düşündü, o kadar çok sırıtıyordu ki, yanakları acımaya başlamıştı.</p>

  <p class="calibre10">Sevinç gözyaşları.</p>

  <p class="calibre10">Minibüs, 51. Cadde ve Beşinci Cadde'ye yakın bir yerlere, büyük katedralin çapraz köşesinde park edilmişti ve son bir saattir minibüsün arka tarafındaki içeriyi göstermeyen camdan, gelen şöhretlerin ve yüksek rütbelilerin bitmek bilmeyen geçişini izliyordu.</p>

  <p class="calibre10">'Bir şeyi öngörmek başka şey' diye düşündü Titiz, kilisenin giriş kapısı Başkan Hopkins ve beraberindeki telaşlı dalkavukların arkasından kapanırken.</p>

  <p class="calibre10">"Her birinin inanılmaz şekilde doğru çıktığını görmek daha da başka."</p>

  <p class="calibre10">Ayağının dibindeki plastik kutudan bir kolonyalı mendil almak için dürbünü indirdi. Ovuşturmaya başlayınca kırmızı elleri mükemmel bir şekilde yanmaya başladı. Pişiği gidermek için genelde yanında yanmayı önleyen bir el kremi bulundururdu, ama heyecandan bunu tamamen unutmuştu.</p>

  <p class="calibre10">Unuttuğum tek şey neredeyse, diye düşündü gülümseyerek, kullanılmış mendili ayakucundaki kümenin üstüne bırakıp dürbünü tekrar eline alırken.</p>

  <p class="calibre10">Kiliseye ait büyük binanın çevresini, her bir güvenlik noktasında uzun uzun durarak ve yüksek çözünürlüklü, Steiner 15x80 arazi dürbününü kullanarak taradı.</p>

  <p class="calibre10">Manhattan Komando Birliği'nden oluşan bir sıra üniformalı adam kilisenin önünde basınla birlikteydi ve New York Emniyeti Acil Durum Birimi'nin kamyonu da her bir köşede yan sokakların önünü kapatıyordu.</p>

  <p class="calibre10">Acil birimin beyzbol kepi giymiş özel kuvvet polisleri, insana gözdağı veren Colt tomando makineli tüfeklerini omuzlarına asmışlardı, ama ellerinde kahve ve sigara vardı. Tetikte durmak yerine, etrafta dikilip birbirlerine aptalca şakalar yapıyor ve kondukları fazla mesai parasıyla ne yapacaklarına dair palavralar atıyorlardı.</p>

  <p class="calibre10">"Soru: Gerçekten bu kadar aptal olabilirler mi?" diye geçirdi aklından Titiz. "Cevap: Evet, olabilirler."</p>

  <p class="calibre10">Gaydacının çıkardığı tiz ses yavaşlarken, cep telefonu çaldı. Titiz dürbününü indirdi ve cep telefonunu kulağına götürdü.</p>

  <p class="calibre10">Birazdan yaşanacakların verdiği heyecan sinir uçları boyunca bir ürperti yayılmasına sebep oldu.</p>

  <p class="calibre10">"Bir engel yok Jack." dedi Titiz. "Harekete geçme zamanı. Hadi göster kendini."</p>

  <p class="calibre10">Katedralin göbeğinde "Jack" az önce kapattığı cep telefonunun antenine sinirli bir şekilde vurdu, bir yandan da kilisenin etrafında konuşlanan onlarca gizli servis ajanına, özel güvenliğe ve polise gözlerini dikmişti.</p>

  <p class="calibre10">Bu planın gerçekten işe yarama ihtimali var mı? diye düşündü bininci, yok, yüz bininci kez. Yani, en iyisi bunun cevabım şimdi öğrenmek. Telefonu kılıfına yerleştirdi ve 51. Cadde çıkışına yöneldi.</p>

  <p class="calibre10">Birkaç saniye sonra, mermer merdivenlerden koşturarak indi ve yarım metre kalınlığındaki ahşap kapıyı açık tutan kancalan çengelinden çıkardı. Giriş holünde sigara içmekte olan, New York Polisi'nden üniformalı bir bayan polis ona bir göz attı. Rahatsız olmuşa benziyordu.</p>

  <p class="calibre10">"İçeri mi, dışarı mı?" diye sordu Jack, yüzünde bir gülümsemeyle. Kısa boylu sayılırdı, ama istediği zaman nasıl çekici</p>

  <p class="calibre10">olunacağını biliyordu. "Tören başlıyor. Kapıları kapatsak iyi olur."</p>

  <p class="calibre10">Şafak sökmeden yapılan güvenlik toplantısında emniyet gücü personeline, törenle ilgili tüm meselelerde kilise güvenliğine itaat etmeleri söylenmişti.</p>

  <p class="calibre10">"Dışarı sanırım." dedi polis memuru.</p>

  <p class="calibre10">İyi seçim düztaban, diye düşündü Jack, ağır kapıları çekerek kapatır ve anahtarı kilidin içerisinde kırarken. Yaşamı seçtin.</p>

  <p class="calibre10">Merdivenlerden ve sunağın arka tarafı 1 boyunca uzanan kemerli koridordan aceleyle geçti.</p>

  <p class="calibre10">Koridor beyaz cüppeli rahiplerle tıka basa doluydu - yalnızca ayakta dikilecek kadar yer vardı.</p>

  <p class="calibre10">Org çalmaya başladı ve tam o güney kanadından girdiği sırada, tabut da koronun bulunduğu balkonun altında belirdi.</p>

  <p class="calibre10">Jack merdivenlerden koşarak 50. Cadde tarafındaki girişe vardı ve oradaki kalın kapıyı da kapatıp kilitledi. Kilidin içinde anahtarı kırmaktan kaçındı, çünkü bir dakika içerisinde bu çıkışa ihtiyaçları olacaktı.</p>

  <p class="calibre10">Sıradaki emir. Jack derin bir nefes aldı.</p>

  <p class="calibre10">Hollywood'un, Wall Street'in ve Washington'un yarısı, katedralin içerisinde kapana kısılmış durumdaydı.</p>

  <p class="calibre10">Çabucak, kemerli koridordan geri döndü. Devasa kolonlardan bir tanesinin arkasında deri bir hâlât vardı. Sunağın arkasındaki, mermerden, küçük, dar bir merdiven boşluğunu kapatıyordu. Hâlâtın üstünden geçti ve inmeye başladı.</p>

  <p class="calibre10">Mermer basamakların dibinde yeşil bakırdan gösterişli bir kapı vardı. Kapının üstündeki levhada şöyle yazıyordu: NEW YORK BAŞPİSKOPOSLARINA AİT YERALTI KEMERLERİ.</p>

  <p class="calibre10">Jack hızlı bir şekilde içeri girdi ve kapıyı kuvvetle çekti. Mahzenin içine doğru ilerledi ve kapıyı arkasından sıkıca kapadı. Karanlıkta, odanın kaba taş duvarları çevresindeki yarım daire şeklinde sıralanan, defnedilmiş başpiskoposların taş lahitlerini güçlükle seçebiliyordu.</p>

  <p class="calibre10">"Benim, geri zekâlılar." dedi kısık bir sesle, bir saniye daha geçtikten sonra. "Işığı yakın."</p>

  <p class="calibre10">Bir klik sesi geldi ve duvarlardaki aplikler aydınlandı.</p>

  <p class="calibre10">İçeride taş lahitlerin ardında saklanmış bir düzine kadar adam vardı. Çoğu tişört ve eşofman giymişti; iri ve kaslıydılar, üstelik hiç de arkadaş canlısı görünmüyorlardı.</p>

  <p class="calibre10">Adamlar kurşungeçirmez yeleklerini giyerken, cırt cırtlı bantların sesi gelmeye başladı. Ardından dokuz milimetrelik Smith&amp;Wesson'ın koltuk altı kılıflarına yerleştirildi. Taktıkları siyah, parmaksız eldivenlere A"sappers" deniyordu ve parmak boğumlarının üzeri kurşunla kaplanmıştı.</p>

  <p class="calibre10">Gizemli kadro daha sonra da kurşungeçirmez yeleklerinin üzerine kahverengi kapüşonlu Franciscan rahip cüppelerini giydi. Ceplerindekiler uzaktan kumanda aletlerine benziyordu, ama aslında son teknoloji elektrikli şok aletleriydi.</p>

  <p class="calibre10">Cüppelerinin bol kıvrımlı kollarından içeri büyük kalibreli tüfekleri soktular. Silahların yarısı plastik kurşunla doldurulmuştu; diğer yarısıysa son derece yakıcı CS gözyaşı bombası kovanlarıyla.</p>

  <p class="calibre10">Adamlar son olarak, yüzlerine siyah kayak maskelerini geçildiler. Kapüşonlarını kaldırdıklarında sanki gölgeden ibaretmiş gibi görünüyorlardı.</p>

  <p class="calibre10">Jack kendi yeleğini, cüppesini ve siyah kayak maskesini takarken onaylarcasına sırıttı.</p>

  <p class="calibre10">"Yüklenin, kilitleyin ve kayışlarınızı takın bayanlar." dedi Jack, mahzenin ağır kapısını yavaşça çekerek açarken. "Cenazeyi biraz eğlenceli hale getirmenin zamanı geldi."</p>

  <p class="calibre10">Şeref kıtası en sonunda bayrağa sarılmış tabutla kilisenin önüne geldiğinde film yıldızı ve komedyen John Rooney nefesinin kesildiğini hissetti.</p>

  <p class="calibre10">Şeref kıtası ana koridorun başından sonuna kadar her adımda uzun uzun hareketsiz durmuş, orgun gürlemesi buna yukarıdan eşlik etmişti. Tabut o kadar ağırdı ki, "Taşıyabilmek için arada sırada duraklamaları gerekiyor sanki." diye üzgün üzgün düşündü Rooney.</p>

  <p class="calibre10">Askerler tabutu yere bırakırken, Rooney kendi babasının Arlington National Cemetery'deki cenazesini hatırladı. 'Ordu hakkında istediklerini söylesinler' diye düşündü güçlükle yutkunurken. "Ölünün arkasından en iyi töreni onların yaptığı açıktı."</p>

  <p class="calibre10">Kukuletalı, kahverengi cüppeli rahiplerin geldiğini gördüğünde sağma döndü. Sunağa yaklaşırlarken şeref kıtası askerleriyle aynı ciddiyetle yürüdüler.</p>

  <p class="calibre10">Kilisenin loşluğunda, kapüşonların altındaki yüzler seçilmiyordu. Bugün birçok tören ve ayin yapılacağını biliyordu, ama böylesini daha önce hiç görmemişti. Ordu ölenin arkasından tören yapmayı biliyordu, ama yaşayanların yüreklerine Tanrı korkusu salma işini rahatlıkla Katoliklere bırakabilirdi.</p>

  <p class="calibre10">Rahipler yanlara doğru yayılıp, yan koridorlarda aniden durduklarında, org da doruk noktasına ulaşmıştı.</p>

  <p class="calibre10">Rooney orgun gürlemesinin arasında bir seri boğuk patlama duyduğunda yerinden sıçradı. Ardından beyaz ve her şeyin kaplayan bir duman yanlardan dalga dalga yükselmeye başladı.</p>

  <p class="calibre10">İnsanlar paniklemiş bir halde birbirinin üzerine tırmanarak sıralardan çıkmaya çalıştıklarından biraz önce yalnızca VIP bölümünün bulunduğu yer, artık metal konserlerinin ön sıralarını andırıyordu.</p>

  <p class="calibre10">Rooney bir an için, rahiplerden birinin kalabalığın üzerine bir tüfek doğrulttuğunu sandı.</p>

  <p class="calibre10">'Hayır' diye düşündü, inanamazmış gibi gözlerini hızla kırpıştırırken. 'Kafamı filan çarpmış olmalıyım. Bu doğru olamaz.'</p>

  <p class="calibre10">Gözlerini açtığında, ağzından vA kulaklarından kan fışkıran üniformalı bir polisin orta koridordan yalpalayarak koştuğunu gördü.</p>

  <p class="calibre10">Rooney'nın yanı başında özel koruması Koca Dan, bir eliyle ağzını mendiliyle kapatırken bir yandan da kemerindeki kılıftan 38'liğini çıkarıyordu. Dan hangi tarafa nişan alacağına karar vermeye çalışırken, rahiplerden birisi dumanların içinden bir hayalet gibi aniden ortaya çıktı ve korumanın ensesine siyah plastik bir copla hızla vurdu. İyiye işaret olamayacak bir çatırtı sesi çıktı, Koca Dan elinden silahını düşürdü ve kendisi de sıranın üstüne düşerek, şeytan çarpmış devasa bir mümin gibi titremeye başladı.</p>

  <p class="calibre10">Derken org da sustu!</p>

  <p class="calibre10">Korku John Rooney'ı tümüyle ele geçirmişti. Müziğin de susmasının ardından, bağrışmaları, binlerce kişinin panik içerisindeki çığlıklarının yükselerek kubbelerde yarattığı yankıyı duyabiliyordu.</p>

  <p class="calibre10">Birileri biraz önce St. Patrick katedralini işgal etmişti!</p>

  <p class="calibre10">Henüz neler olup bittiğinin farkında değildim. Zaten Maeve hastalandığından beri normal halim buydu. Çabucak bir kafa sayımı yapıp minibüsü apartmanın avcı yeşili tentesinin altından çıkardığımda hâlâ biraz sersem gibiydim. Saat sekiz kırk birdi ve bizi Amsterdam Caddesi'ndeki Holy Name'e yetiştirmek için tam olarak dört dakikam vardı. Yoksa her sınıftan en azından bir öğrenci, geciktiği için ceza alacaktı.</p>

  <p class="calibre10">Muhtemelen çocukların okuluna bizim binanın tepesinden bir Spalding*'k basket yapabilirdiniz, ama Manhattan'da trafiğin çok sıkışık olduğu zamanı bilen herkes, iki sokağı dört dakikada geçmeyi düşünüyorsanız şansınızı zorladığınızı söyleyecektir.</p>

  <p class="calibre10">Onları bıraksam yürürlerdi, biliyordum. Julia ve Brian ve yaşça büyük olan diğer çocuklar, ufaklıklara bakabildiklerini birçok defa kanıtlamışlardı. Fakat şu anda onlarla olabildiğince çok zaman geçirmek, tek başlarına olmadıklarını anlamalarını sağlamak istiyordum.</p>

  <p class="calibre10">Bu ve bir de, son günlerde, onların sürekli yanımda olmalarına duyduğum ihtiyaç.</p>

  <p class="calibre10">Aslında, on tane düzmece hasta kâğıdı yazıp izin günümü onlarla geçirmekten beni alıkoyan tek şey Holy Name'in müdürü, Rahibe Sheilah'ydı. Popom, müdürün bekleme sırasını bir ömür boyu hatırlayacak kadar iyi tanıyordu.</p>

  <p class="calibre10">Onları okulun Amsterdam Caddesi'ndeki köşesine son birkaç saniyede yetiştirdim. Dışarı atladım ve aile taşıtımızın kapısını ardına kadar açtım; polis müzayedesinden aldığım oniki kişilik bir Ford Super Duty minibüs.</p>

  <p class="calibre10">Daha küçük modeller, az çocuk taşıyan ve banliyöde yaşayan orta sınıf anneler içindi. Benim New York Kenti Bennet Ulusu daha ağır bir bölük aracma ihtiyaç duyuyordu.</p>

  <p class="calibre10">"Koşun!" diye bağırdmı, çocukları iki elimle çekip kaldırıma bırakırken.</p>

  <p class="calibre10">Rahibe Sheilah meşe kapıyı kancasından çekerek kapatıp ve kilitlerken SWwna son anda içeri girdi. Kara kuru, yaşlı rahibenin beni bulmak için gözleriyle sokağı taradığını görebiliyordum, sert bakışları ateşe hazırdı.</p>

  <p class="calibre10">Gazı kökler ve olay yerinden kaçarken lastiklerim yüksek sesle söylendiler.</p>

  <p class="calibre10">Sonunda eve döndüğümde burnuma gelen kokuya inanamadım. Kahve kokusu geliyordu. Güzel bir kahve. Sert bir kahve.</p>

  <p class="calibre10">Ve bir koku daha alıyordum. Nazar değdirmek istemiyordum, ama birisinin fırında kek pişirdiğine dair içimde bir güçlü his vardı.</p>

  <p class="calibre10">Ben mutfağa girdiğimde Mary Catherine bir tepsi ufak keki fırından çıkarıyordu. Yabanmersinli kek. Homer Simpson, reçelli çöreği ne kadar seviyorsa, ben de yabanmersinli keki o kadar severim. Mary gibi genç bir bayan sabah kahvaltısında altı keki birden yiyecek değildi herhalde? Belki bir tanesini benimle paylaşırdı.</p>

  <p class="calibre10">Ya o mutfağın hali. Pırıl pırıldı. Bütün zeminler parlıyordu ve bütün kahvaltılık gevrek kâseleri yerine kaldırılmıştı. Temizlik Ekibi neredeydi?</p>

  <p class="calibre10">"Mary Catherine?"</p>

  <p class="calibre10">"Bay Bemiett." dedi Mary Cahterine. Kek tepsisini tezgâhın üstüne koyarken sarı bir saç tutamını da üfleyerek başının gerisine itti. "Herkes nereye gitti? Bu sabah aşağı inerken, kendimi yedi cücelerin kulübesine giren Pamuk Prenses gibi hissettim. Bir sürü küçük yatak vardı, ama ortada kimseden eser yoktu."</p>

  <p class="calibre10">"Cüceler okula gittiler." dedim. "Saat kaçta çıktılar?" diye sordu.</p>

  <p class="calibre10">"Sekiz civarında." dedim, gözlerimi tezgâhın üzerinde dumanları tütmekte olan keklerden ayırmakta zorlanarak.</p>

  <p class="calibre10">"O zamanken de saat yedide işbaşı yaparım, Bay Bennett. Dokuzda değil. Size yardım etmeme izin vermeyecekseniz, buraya kadar boşuna geldim demektir."</p>

  <p class="calibre10">"Affedersin. Benim adım Mike, hatırlarsan?" dedim. "Ve bunlar da..."</p>

  <p class="calibre10">"Kahvaltıdan sonra yemek için. Yumurtanızı nasıl alırsınız Mike?"</p>

  <p class="calibre10">Kahvaltıdan sonra mı diye düşündüm. Ben keki kahvaltı sanıyordum. Bu aupair işi yürüyecek gibiydi.</p>

  <p class="calibre10">"Yağda az pişmiş?" dedim.</p>

  <p class="calibre10">"Sosis mi, pastırma mı?" dedi.</p>

  <p class="calibre10">Gibisi filan yok, diye düşündüm suratımda bir gülümsemeyle ve başımı salladım. Cep telefonum çaldığında, verdiğim bu muhteşem kararın tadını çıkarıyordum. Arayan numaraya baktım. Patronumdu. Gözlerimi kapadım ve zihnimde numarasını ekrandan silmeye çalıştım. "Telepatik güçlerim de buraya kadarmış," diye düşündüm, telefonu elimde yeni yakalanmış bir alabalık gibi tutuyordum.</p>

  <p class="calibre10">Gerçek balık olmadığına üzülmüştüm.</p>

  <p class="calibre10">Balık olsa onu denize geri atardım.</p>

  <p class="calibre10">Sonunda telefonumu açıp cevap verirken başımı tekrar salladım.</p>

  <p class="calibre10">İzin günümde, patronun evden araması tek bir anlama gelebilirdi. Biliyordum.</p>

  <p class="calibre10">Acil ulakla gelen kötü haber kucağıma düşmek üzereydi. "Bennett?" diyerek telefonu açtım.</p>

  <p class="calibre10">"Tanrıya şükür!" dedi patronum, Harry Grissom. Harry benim birimimin, yani Manhattan Kuzey Cinayet Masası'ndan sorumlu teğmen dedektifti. Seçkin bir birim olan Manhattan Kuzey Cinayet Masası'nda, bir sorun çıktığında ilk başvurulan kişinin siz olduğunuzu söyleyebilmek, pek çok polis partisinde size saygınlık kazandıracaktır. Ama o anda, bunların hepsini bir iki kızarmış yumurtayla değiştirmeye hazırdım. Bir de yabanmersinli kek.</p>

  <p class="calibre10">"Biraz önce olanları duydun mu?" dedi patronum.</p>

  <p class="calibre10">"Ne? Nerede?" dedim, aklımdan olabilecek en kötü şeyleri geçirirken. Sesimden durumun ne kadar acil olduğu açıkça anlaşılıyor olmalıydı, çünkü Mary Catherine lavabodaki işini bırakıp döndü. 11/9'dan<a id="filepos98184"></a><sup class="calibre11"><small class="calibre12"><a href="../Text/Yanlis_Bir_Adim_split_008.html#filepos569570"><span class="calibre13">{6}</span></a></small></sup> sonra, çoğu New Yorklu -özellikle de New York polisi, itfaiyecisi ve Acil Servis Ekibi- acaba teröristler bir daha saldırır mı, diye değil de, ne zaman saldıracaklar, diye merak ediyorlardı.</p>

  <p class="calibre10">"Allah kahretsin! Ne oldu? Neler oluyor?"</p>

  <p class="calibre10">"Sakin ol Mike." dedi Harry. "Patlama yok. En azından şimdilik. Bana tek söylenen, on dakika kadar önce, St. Patrick Katedrali'nden silah sesleri geldiği. O sırada First Lady Catherine'in cenazesi devam ediyordu, o yüzden de durum pek iç açıcı görünmüyor."</p>

  <p class="calibre10">Balyoz gibi bir şeyin mideme çarptığını hissettim. Resmi cenazede silahla ateş mi edilmiş? St. Patrick'in içinde? Az önce mi? Bu sabah mı?</p>

  <p class="calibre10">"Teröristler mi?" dedim. "Nerelilermiş?"</p>

  <p class="calibre10">"Bunu daha bilmiyoruz." dedi patron. "Bildiğim, Manhattan Güney bölgesi komutanı Will Matthews olay yerinde ve seni de acilen oraya bekliyor."</p>

  <p class="calibre10">Neden acaba? diye düşündüm. Cinayet masasına geçmeden önce New York Emniyeti'nde Rehine Arabuluculuk Ekibi'ndeydim.</p>

  <p class="calibre10">Başım zaten yaşadığımız aile buhranıyla yeterince belada değilmiş gibi.</p>

  <p class="calibre10">Felaketler hep üst üste geliyor, diye düşündüm. Hayatımın hikâyesi. Bunun sıradan bir barikat aşma olayı olmasını diledim. Daha da iyisi, bölge komutanı bana basit bir cinayet için ihtiyaç duymuştu. Barikatlarla ve cinayetlerle baş edebilirdim. Saçlarımı diken diken eden, "kitle imha silahı" meselesiydi.</p>

  <p class="calibre10">"Arabuluculuk için mi gerekiyormuşum?" diye sordum patrona. "Belki de katedralde bir cinayet olmuştur. Biraz ipucu versen, Harry."</p>

  <p class="calibre10">"Karşımdaki avaz avaz bağırıyordu, o yüzden soru soracak fırsat bulamadım." dedi patron. "Ama çocuk korosunda adam eksik diye çağırdıklarını da zannetmiyorum. Bir an önce oraya git ve öğrenebildiğin her şeyi öğren.</p>

  <p class="calibre10">Sonra bana da neler ' olup bittiğini anlatırsın."</p>

  <p class="calibre10">"Yola çıktım bile." dedim ve telefonu kapattım.</p>

  <p class="calibre10">Yatak odasına gittim ve üstüme kot pantolonumu, pamuklu kazağımı ve New York Emniyeti rüzgârlığımı geçirdim. Cinayet Masası yazanı.</p>

  <p class="calibre10">Yüzüme soğuk su çarptım ve kasadan Glock marka görev tabancamı çıkardım.</p>

  <p class="calibre10">Mary Catherine, yanıma almam için hazırladığı kahve kabım ve kahverengi bir kesekâğıdına koyduğu keklerle giriş holünde beni bekliyordu. Zihnim ve adrenalin seviyelerim çıldırmış haldeyken bile, Maeve, Chrissy ve Shawna dışında herkesten nefret eden evin kedisi Socky'nin, Mary'nin ayak bileklerine süründüğünü fark ettim. Hızlı başlangıç yapmak, böyle bir şey olsa gerekti.</p>

  <p class="calibre10">Bir iki kelimeyle teşekkür etmek ve ev işleriyle ilgili talimat vermek için uygun kelimeleri arıyordum ki, ön kapıyı açtı ve; "Git artık Mike." dedi.</p>

  <p class="calibre8" style="margin:0pt; border:0pt; height:1em"> </p>

  <div class="mbppagebreak" id="calibre_pb_3"></div>
</body>
</html>
