<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Yanlış Bir Adım</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <p class="calibre1" id="filepos563937"></p>

  <h1 class="calibre2" id="filepos563970"><span class="calibre3"><span class="bold"><span class="calibre4">Son Söz: Azizler</span></span></span></h1>

  <p class="calibre10">Dondurucu bir soğuk ve rüzgâr olmasına rağmen, güneş tepemizde parlıyordu ve biz Bennett'ler bir hafta sonra Cumartesi sabahı kararlı adımlarla Riverside Park'ın taş duvarlı kapısından giriyorduk. Çıplak ağaçların ötesinde, Hudson Nehri, Maeve hayatta olsa diyeceği gibi bizim nehrimiz, uçsuz bucaksız bir erimiş gümüş tarlası gibi uzanıyordu.</p>

  <p class="calibre10">Portakal renkli bant yapıştırdığımız kazığı bulmak fazla zamanımı almadı. Sevgili karım ve ben onu üç ay önce, nehre bakan çimenliğin kıyısına dikkatlice yerleştirmiştik.</p>

  <p class="calibre10">Tek omzumda taşıdığım meşe fidanını yere bıraktım ve kazığı yerinden çıkardım. Göz ucuyla en büyük oğluma baktım. Başını salladı ve tuttuğu bahçıvan belini toprağa sapladı.</p>

  <p class="calibre10">Hepimiz sırayla kazdık. Shawna ve Chrissy'ye yardım etmem gerekti, ama Trent sırası geldiğinde tek başına kazmak istedi. En sonunda açtığımız çukura fidanı yerleştirdim. Ardından dizlerimin üstüne çöktüm ve toprağı ellerimle geri itmeye başladım. Kısa süre içerisinde, bir sürü el yardımıma koştu. Hepimiz yere çökmüştük, ellerimiz taze toprağa gömülmüştü.</p>

  <p class="calibre10">Nihayet ayağa kalktım, gözlerimi sessizce yavru ağaca diktim, çamur kaplı ellerimde soğuk ve nemli rüzgârı hissediyordum. Dünya üzerindeki tek sesi, nehirde usul usul kuzeye doğru puflayarak yol alan bir römorkör çıkarıyordu sanki.</p>

  <p class="calibre10">Bir sene önceki yaz, geç saatlerde yaptığımız bir piknikte, güneşin batışını seyredişimizi hatırladım. Kanserden önce, son kez her şeyin yolunda olduğu zamandı. Ben yanağımı Maeve'in omzunda dinlendirirken çocuklar da ateşböceği yakalıyorlardı, gökyüzünün rengi deniz mavisine ve altın sarısına dönüyordu. Orada, şimdi onsuz dikilirken Maeve'in varlığını, bana yaslanan ağırlığını hissedebiliyordum, kolunu ya da bacağını kaybeden kişilerin o uzvunu hissetmesi gibi, kalbimde hayalet bir ağrı olarak.</p>

  <p class="calibre10">"Annemin bize hediyesi." dedi Chrissy sonunda, narin ağacı hafifçe vurarak severken. "Değil mi, babacığım?"</p>

  <p class="calibre10">"Doğru Chrissy." dedim, ufaklığı kepçe gibi kaldırıp omuzlarıma oturturken. "Siz daha küçücükken bile, anneniz sizi buraya getirmeyi çok severdi. Ne zaman onu düşünmek ya da onunla konuşmak isterseniz, buraya gelmenizi ya da pencerenizden bu noktaya bakarak onu düşünmenizi istediğini söyledi bana."</p>

  <p class="calibre10">Julia ve Bridget'in ellerinden tuttum, aileyi ufak ağacın etrafında bir çember halinde topladım. Sol kulağımda hâlâ taşıdığım tek küpeyi hissedebiliyordum ve moda ne olursa olsun, yaşım kaç olursa olsun onu daima takacaktım.</p>

  <p class="calibre10">"Bizi anneniz bir araya getirdi." dedim, çocuklarımın hepsinin yüzüne bakarak. "O yüzden biz birbirimizden ayrılmadığımız sürece o da daima bizimle olacaktır."</p>

  <p class="calibre10">Çayırın içinden yürüyerek oradan ayrılırken, Chrissy'nin ağlamaya başladığını işitmekten çok hissettim. Kızımı omzumdan indirdim ve o ağlarken kucağımda salladım.</p>

  <p class="calibre10">"Ne oldu tatlım?" dedim.</p>

  <p class="calibre10">"Yavru Cik Anne CİK'i özlüyor." dedi teselli bulmamış bir ses tonuyla. "Çok özlüyor, çok." "Biliyorum." dedim, hem onun hem benim gözyaşlarımı aynı anda kurutmaya çalışır ve başarısız olurken. Rüzgâr şiddetlendi, durgun nehrin üzerinde çizgiler, ıslak yanaklarımızda buzdan sarkıtlar oluşturdu.</p>

  <p class="calibre10">"Baba Cik de çok özlüyor." dedim.</p>

  <div class="mbppagebreak" id="calibre_pb_7"></div>
</body>
</html>
