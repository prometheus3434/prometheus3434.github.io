<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Yanlış Bir Adım</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <p class="calibre1" id="filepos1518"></p>

  <h1 class="calibre2" id="filepos1551"><span class="calibre3"><span class="bold"><span class="calibre4">Giriş: Son Akşam Yemeği</span></span></span></h1>

  <p class="calibre10">Lokantanın kuytu bir bölmesinde oturuyorlardı. Krem rengi bir gece ceketi giymiş olan şef garson sırtını dönüp yanlarından uzaklaşırken Stephen Hopkins uzanıp karısını öptü. Caroline gözlerini yumdu, kocasının biraz önce yudumladığı soğuk şampanyanın tadını aldı ve Stephen'in Chanel elbisesindeki ipek şeritlerinden birisini yakalayıp çektiğini hissetti.</p>

  <p class="calibre10">"Fark etmediysen diye söylüyorum, bu yavrucuklar elbisemin içinde pek de rahat durmuyorlar," dedi nefes almak için ayrıldığında. "Böyle oynaşmaya devam edersen, ciddi bir elbise sorunu yaşayacağız demektir. Rujum nasıl?"</p>

  <p class="calibre10">"Lezzetli." dedi, Stephen, parlayan bir film yıldızı gibi gülümseyerek. Sonra karısının baldırına dokundu.</p>

  <p class="calibre10">"Elli küsur yaşındasın." dedi Caroline. "On beş değil."</p>

  <p class="calibre10">İnsanın kocasıyla bu kadar iyi zaman geçirmesi, yasalara aykırı olmalı, diye düşündü Caroline, cilveli bir tavırla kocasının elini uzaklaştırırken. "New York'ta Noel" buluşmaları her yıl gittikçe güzelleşiyordu, bunun nasıl olduğunu anlamıyordu, ama durum buydu işte. Burada L'Arene'de, New York City'nin muhtemelen en şık, en baştan çıkarıcı Fransız Restoranı'nda akşam yemeği; ardından Pierre'in başkan süiti. Son dört senedir bunu, kendilerine bir Noel hediyesi olarak veriyorlardı. Ve her yıl bir öncekinden daha romantik, daha enfes geçiyordu.</p>

  <p class="calibre10">Sanki işaret bekliyormuş gibi, restoranın bakır çerçeveli pencerelerinin dışında kar yağmaya başladı, Madison Caddesi'nin eski moda, siyah demir sokak lambalarının parlak hunilerinden aşağı sarkan, kocaman gümüş renkli kar taneleri.</p>

  <p class="calibre10">"Bu Noel'de herhangi bir dilek hakkın olsa, ne isterdin?" diye sordu Caroline aniden.</p>

  <p class="calibre10">Stephen altın Laurent-Perrier Grand Siecle Brutt kadehini kaldırdı, söyleyecek komik bir şey bulmaya çalışarak.</p>

  <p class="calibre10">"Keşke... keşke... "</p>

  <p class="calibre10">Şampanya kadehine gözlerini dikmiş bakarken sessiz bir keder yüzündeki komik ifadeyi sildi.</p>

  <p class="calibre10">"Keşke elimdeki sıcak çikolata olsaydı."</p>

  <p class="calibre10">Caroline ağzının açıldığım ve verdiği solukla birlikte başının döndüğünü hissetti.</p>

  <p class="calibre10">Çok yıllar önce, o ve Stephen Harvard'da burslu birer birinci sınıf öğrencisiydiler; ikisinin de Noel'de eve gidecek paralan yoktu. Bir sabah, ambar büyüklüğündeki Annenberg yemek salonunda sadece ikisi kahvaltı ederlerken, Stephen onun masasına oturmuş ve; "Ortamı biraz ısıtmak istedim yalnızca." demişti.</p>

  <p class="calibre10">Kısa sürede, ikisinin de siyaset alanında ihtisas yapmak istedikleri ortaya çıktı ve hemen kaynaştılar. Kırmızı tuğlalı Hollis salonunun dışındaki avluda, Caroline düşünmeden kendini yere attı ve kardan bir melek yaptı. Stephen onun ayağa kalkmasına yardım ederken yüzleri neredeyse birbirine dokunacaktı. O sırada, Caroline yemek salonundan dışarı kaçırdığı sıcak çikolatasından hızlı bir yudum aldı - böylece yeni tanıştığı ve nasıl olduysa hemen ilgilenmeye başladığı bu çocuğu öpmekten kurtulmuş oldu.</p>

  <p class="calibre10">Caroline, Stephen'ı hâlâ o parlak, kurşuni kış gecesindeki haliyle görebiliyordu. Harvard'ın avlusunda önünde duran, onunla evleneceğinden haberi olmayan sevimli bir delikanlı. Ona güzel bir kız çocuğu verecek, sonra da Birleşik Devletler başkanı seçilecek bir delikanlı.</p>

  <p class="calibre10">Otuz sene önce kakao fincanını indirirken Stephen'm sorduğu soru ışıltılı gümüşün kristale çarparken çıkardığı hoş ve etkileyici ses gibi kulaklarında yankılandı. "Seninkinin tadı da şampanya gibi mi?"</p>

  <p class="calibre10">'Sıcak çikolatadan şampanyaya' diye düşündü içinde kabarcıklar olan kadehini kaldırırken. Şimdi de şampanyadan sıcak çikolataya. Yirmi beş senelik evlilikleri bir döngüyü tamamlamıştı.</p>

  <p class="calibre10">'Nasıl yaşadık ama' diye düşündü, anın tadım çıkararak. 'Şanslı ve yaşanmaya değer bir hayat ve... '</p>

  <p class="calibre10">"Affedersiniz, Sayın Başkan?" diye birisi fısıldadı. "Affedersiniz. Bir saniyeniz var mı?"</p>

  <p class="calibre10">Çift düğmeli metalik gri, takımlı; sarışın ve solgun yüzlü bir adam, oturdukları bölümün iki üç metre önünde, elinde bir mönü ve bir kalem sallayarak duruyordu. Henry, şef garson, hemen belirdi. Hopkinsler'in gizli servis ajanı Steve Beplar'ın yanında yer aldı, birlikte istenmeyen misafiri kimseyi rahatsız etmeden uzaklaştırmaya çalıştılar.</p>

  <p class="calibre10">"Oh, çok özür dilerim." dedi adam yenik düşmüş bir ses tonuyla gizli servis ajanına. "Başkana mönüyü imzalatmak istemiştim yalnızca."</p>

  <p class="calibre10">"Tamam Steve." dedi, Stephen Hopkins hızlı bir el hareketi yaparak. Sonra omuzlarını silkip karısından özür diledi.</p>

  <p class="calibre10">'Şöhret' diye düşündü Caroline, şampanya kadehini tertemiz masa örtüsünün üstüne yerleştirirken. 'Nasıl da şikâyet edilecek bir şey olabiliyor.'</p>

  <p class="calibre10">"Karım için imzalayabilir misiniz? Carla." dedi solgun yüzlü adam, gizli servis ajanının geniş omuzları üzerinden konuşmaya çalışarak. "Carla benim eşim!" dedi, biraz fazla yüksek bir sesle. "Aman Tanrım, bunu zaten söylemiştim, değil mi? Son yüzyılın en müthiş başkanına rastlayacak kadar çılgınca bir şans geçiyor elime ve ben ne yapıyorum? Tanrım, bakın, kızardım işte. Söylemem lazım, bu gece muhteşem görünüyorsunuz. Özellikle siz Bayan Hopkins."</p>

  <p class="calibre10">"Mutlu Noeller bayım." dedi Stephen Hopkins, elinden geldiği kadar sıcak bir gülümsemeyle.</p>

  <p class="calibre10">"Umarım rahatsız etmemişimdir." dedi adam. Eğilerek geri çekildiğinde ceketinin parlaklığı göz kamaştırmıştı.</p>

  <p class="calibre10">"Rahatsız etmek mi?" dedi Stephen Hopkins, adamın arkasından karısına bakıp sabırla gülümseyerek. "Carla'nın eşi nasıl olur da, hayatımızın en romantik anını dağıtmanın bizi rahatsız edeceğini düşünebilir?"</p>

  <p class="calibre10">Neşeli bir garson gölgelerin arasından ortaya çıkıp tabaklarını getirdiğinde, onlar hâlâ gülüyorlardı. Kocası şampanyasını tazelerken o da, foie gras<a id="filepos9386"></a><sup class="calibre11"><small class="calibre12"><a href="../Text/Yanlis_Bir_Adim_split_008.html#filepos568474"><span class="calibre13">{1}</span></a></small></sup> ezmesinin avangarde mimarisine bakarak gülümsedi.</p>

  <p class="calibre10">"İnsan neredeyse yemeye kıyamıyor' diye düşündü, çatal bıçağım eline alırken. 'Neredeyse...'</p>

  <p class="calibre10">İlk lokma başka bir âlemden geliyor gibiydi, o yüzden tadı alması birkaç saniye sürdü.</p>

  <p class="calibre10">Aldığında da artık çok geçti.</p>

  <p class="calibre10">Yüksek basınçlı sıcak havaya benzer bir his Caroline Hopkins'in ciğerlerini, boğazını ve yüzünü doldurdu. İşlemeli gümüş çatal dudaklarından düşüp çin porselenine çarpana kadar gözleri yuvalarından fırlayacakmış gibi olmuştu.</p>

  <p class="calibre10">Stephen'm dehşet içerisinde bakarak, "Aman Tanrım, Caroline!" dediğini duydu. "Steve! Yardım et! Caroline'e bir şey oldu. Nefes alamıyor."</p>

  <p class="calibre10">"Lütfen Tanrım! Hayır. Bunun olmasına izin verme. Lütfen" Stephen Hopkins yalpalayarak ayağa kalkarken aklından bunlar geçiyordu. Tam tekrar bağırmak için ağzını açıyordu ki, Steve Beplar yemek masasını bir ucundan tutup kenara savurdu.</p>

  <p class="calibre10">Ajan Susan Wu, dört kişilik güvenlik birimlerinin yakınlardaki diğer elemanı, Bayan Hopkins'i köşedeki sandalyesinden çekip alırken, kristaller ve porselenler cilalı ahşap döşemelere çarparak parçalandı. Kadın ajan derhal, yiyecek parçası kaldıysa çıkarmak için hemen Caroline'nin ağzını parmağıyla yokladı. Ardından arkasına geçti, bir eli göğüs kafesinin arkasında kalacak şekilde Heimlich<a id="filepos11302"></a><sup class="calibre11"><small class="calibre12"><a href="../Text/Yanlis_Bir_Adim_split_008.html#filepos568665"><span class="calibre13">{2}</span></a></small></sup> manevrasına başladı.</p>

  <p class="calibre10">Stephen'ın göğsünü buz gibi soğuk bir el kavramıştı sanki. Karısının yüzünün kırmızıdan siyaha çalan bir mora dönmesini elinden bir şey gelmeden izledi.</p>

  <p class="calibre10">"Durun. Bekleyin!" dedi. "Boğazında bir şey yok. Alerji bu! Yerfıstıgına alerjisi var.</p>

  <p class="calibre10">İlkyardım adrenali! Yanında taşıdığı şu kalemden şey! Çantası nerede?"</p>

  <p class="calibre10">"Öndeki arabada!" dedi, ajan Wu. Yemek salonundan fırladı ve bir saniye içinde koşarak döndü. Caroline'ın çantası yanındaydı!</p>

  <p class="calibre10">Stephen Hopkins karısının çantasını, bölmedeki koltuğun kadifesi üzerine boca etti. "Burada değil!" dedi, makyaj malzemelerini ve parfüm şişelerini etrafa savururken.</p>

  <p class="calibre10">Steve Beplar gömleğinin kolundaki mikrofona bağırdı; ardından da eski First Lady 'yi, sanki yorgun bir çocukmuş gibi kollarına aldı.</p>

  <p class="calibre10">"Hastaneye gidiyoruz efendim." dedi ve lokantadaki herkes dehşet dolu gözlerle bakarken çıkış kapısına yöneldi.</p>

  <p class="calibre10">Birkaç dakika sonra, hızla giden bir Crown Victoria polis arabasında, Stephen Hopkins karısının başını kucağına yatırmıştı. Kadın boğazından ıslık gibi sesler çıkarıyor, bir kokteyl kamışından geçerek geliyormuşçasına zar zor nefes alıyordu. Karısının gözleri acı içinde kısılırken, eski başkan da onunla birlikte acı çekiyordu.</p>

  <p class="calibre10">Sedan, St. Vincent's Midtown Hastanesi'nin 52. Cadde'deki acil girişinin önünde dur engeline geldiğinde, kaldırımda bir doktor ve sedye bekliyordu.</p>

  <p class="calibre10">"Alerjik reaksiyon olduğunu mu düşünüyorsunuz?" dedi doktorlardan birisi, iki görevli onu tekerlekli bir sedyeyle cam kapılardan aceleyle geçirirken, o da Caroline'ın nabzını ölçmekle meşguldü.</p>

  <p class="calibre10">"Yerfıstığına alerjisi var. Çocukluğundan beri," dedi Stephen, diğer tarafta Caroline'm yanında koşarak. "L'Arene'nin aşçısına söylemiştik. Bir karışıklık oldu herhalde."</p>

  <p class="calibre10">"Şoka girmiş efendim." dedi doktor. Caroline, YALNIZCA HASTANE PERSONELİ yazılı kapıdan içeri sokulurken doktor eski başkanın önünü kesti. "Durumunu kontrol altına almaya çalışacağız. Elimizden gelen her... "</p>

  <p class="calibre10">Stephen Hopkins şaşkın doktoru aniden kenara itti. "Onu bırakmıyorum." dedi. "Gidelim. Bu bir emirdir.'"</p>

  <p class="calibre10">Yoğun bakıma girdiğinde Caroline'ın koluna bir serum bağlanmış ve yüzüne oksijen maskesi yerleştirilmişti bile. Onu kalp izleme cihazına bağlayabilmek için, güzelim elbisesini göbek deliğine kadar keserlerken Stephen ürkerek geri çekildi.</p>

  <p class="calibre10">Caroline cihaza bağlandığında cihaz korkunç ve tekdüze bir sesle sızlanmaya başladı. Ardından kayan kırmızı göstergede düz bir siyah çizgi belirdi. Hemşirelerden birisi derhal kalp masajını hazırladı.</p>

  <p class="calibre10">"Çekilin." diye bağırdı doktor ve elektroşok aletini Caroline'in göğsüne dayadı.</p>

  <p class="calibre10">Stephen, Caroline'in göğüs kafesinin nabız gibi atarak inip kalkmasını izledi, ardından ekranda yeni, cılız bir bip bip başladı. Cihazın göstergesinde keskin, zafer dolu bir çizgi yukarı doğru yükseldi. Derken bir tane daha.</p>

  <p class="calibre10">Caroline Hopkins'in her mucizevi kalp atışı için bir çizgi.</p>

  <p class="calibre10">Stephen'ın gözlerinde minnettarlık yaşları vardı - işte o sırada, korkunç biiiiiiiiiniiiiiip geri döndü.</p>

  <p class="calibre10">Doktor şok cihazını kullanarak birkaç kez daha denedi, fakat cırtlak gösterge çaldığı tek notayı sinir bozucu bir şekilde değişmiyordu. Eski başkan son olarak sadık gizli servis elemanından şefkatli bir davranışa daha şahit oldu.</p>

  <p class="calibre10">Gözleri yaşlı Steve Beplar fişe uzanıp onu san tuğla duvardan çekerek çıkardı, böylece makinenin şeytani çığlıkları bir son bulmuş oldu.</p>

  <p class="calibre10">"Çok üzgünüm efendim. Onu kaybettik."</p>

  <p class="calibre10">L'Arene'de imza almaya çalışan, solgun yüzlü, sarışın adam, açması göçmen taksi şoförüne Dokuzuncu Cadde'ye, St. Vincent Hastanesi'nin birkaç bina kuzeyine çekmesini söyledi. Kirli sürücü bölmesine bir onluk bıraktı ve yağlı kapı koluna dokunmaktan kaçınarak dirseğiyle açtı. Titiz diye tanınması kesinlikle boşuna değildi.</p>

  <p class="calibre10">O, köşeye doğru yaklaşırken bir Kanal 12 arabası acı bir fren sesiyle yanında durdu. NYPD'den üniformalı polislerin, artan bir haberci ve kameraman kalabalığını hastanenin acil servisinin girişi dışında tutmaya çalıştığını görünce aniden durdu.</p>

  <p class="calibre10">Hayır, diye düşündü. Olamaz! İşin eğlenceli kısmı bitti mi yani? 52. Cadde'yi geçerken, kalabalığın arasında çökmüş, perişan görünüşlü bir acil servis elemanını fark etti.</p>

  <p class="calibre10">"Bayan?" dedi, onun yanına giderek. "Söyler misiniz? First Lady Caroline'ı buraya mı getirdiler acaba?" İri kıyım Latin kökenli kadın başıyla onayladı ve sonra birdenbire inlemeye başladı. Gözyaşları yanaklarından aşağı süzülüyordu. Titreyen eliyle ağzını kapattı.</p>

  <p class="calibre10">"Biraz önce öldü." dedi. "Caroline Hopkins biraz önce öldü."</p>

  <p class="calibre10">Titiz, sanki aniden esen rüzgâr çarpmış gibi bir saniye için başının döndüğünü hissetti. Gözlerini kırpıştırırken bir yandan da kafasını sallıyordu, sersemlemiş ve sevinmişti.</p>

  <p class="calibre10">"Hayır," dedi. "emin misiniz?"</p>

  <p class="calibre10">Sinirleri bozuk sağlık görevlisi aniden ona sarılarak hıçkırdı. "Ay Dios mio.<a id="filepos18505"></a><sup class="calibre11"><small class="calibre12"><a href="../Text/Yanlis_Bir_Adim_split_008.html#filepos568932"><span class="calibre13">{3}</span></a></small></sup> O bir melekti. Bütün o fakir insanlar ve AIDS'liler için yaptıkları. Bir keresinde annemin Bronx'ta yürüttüğü bir projeye katılmış ve onun elini İngiltere kraliçe- siymişçesine sıkmıştı. Onun Amerika'ya hizmet kampanyası benim sağlık görevlisi olma nedenlerimden bir tanesidir. O nasıl ölür?"</p>

  <p class="calibre10">"Yüce Tanrı bilir." dedi Titiz, yatıştırıcı bir ses tonuyla. "Fakat artık Tanrı'nın yanında, öyle değil mi?"</p>

  <p class="calibre10">Kadının üzerinde taşıdığı milyonlarca mikrobu resmen hissedebiliyordu. New York Şehri'ndeki bir sağlık görevlisinin zavallı varoluşu sırasında her gün temas ettiği inanılmaz pisliği düşününce, hafifçe titredi. Hell's Kitchen'da çalışan bir hastane görevlisiydi işte!</p>

  <p class="calibre10">"Tanrım, ben ne yapıyorum?" dedi sağlık görevlisi, onu bırakarak. "Bu haber. Verdiği şaşkınlık. Sanırım beni çok kötü sarstı. Gidip birkaç mum ya da çiçek almam gerek. O kadar inanılmaz ki. Ben... Benim adım Yolanda, bu arada."</p>

  <p class="calibre10">"Yolanda? Evet... Ben... ıh... gitmek zorundayım." dedi Titiz ve kadının yanından hızla uzaklaşarak caddeye indi.</p>

  <p class="calibre10">Dokuzuncu Caddenin doğu yakasına vardığında cep telefonu elindeydi. L'Arene'den birisi telefona cevap verdiğinde tabakların çıkardığı yüksek sesi ve şeflerin Fransızca bağırışlarını duyabiliyordu.</p>

  <p class="calibre10">"Oldu Julio." dedi. "Kadın hastanede ölmüş. Şimdi ortadan kaybol. Caroline Hopkins'i öldürdün. Tebrikler."</p>

  <p class="calibre10">Titiz ne kadar şanslı olduğunu düşünerek başını sallıyordu ki, kendisine engel oldu. Bunun şansla hiçbir ilgisi yoktu.</p>

  <p class="calibre10">'Üç yıllık planlama' diye geçirdi aklından 49.Cadde'nin köşesinden dönüp doğuya yöneldiği sırada. Şimdi de, işin kalanını halletmek için önlerinde üç gün vardı.</p>

  <p class="calibre10">Birkaç dakika sonra bir başka taksinin içerisindeydi, Sekizinci Cadde'den yukarı, kuzeye doğru yol alıyordu. Cüzdanından bir iki tane kolonyalı mendil çıkardı, ellerini ve yüzünü sildi. Yakasını düzelterek ellerini kucağında kavuşturdu; pis şehirden uzaklaşırken, parlak ışıklar hızla yanından geçiyordu.</p>

  <p class="calibre10">'Sana neyin bu kadar inanılmaz olduğunu söyleyeyim, Yovinda yavrum' diye düşündü Titiz, taksi Columbus Meydanı'nın etrafında dönüp Broadway'e doğru yol alırken.</p>

  <p class="calibre10">'First Lady Caroline'in ölümü yalnızca bir başlangıç!'</p>

  <p class="calibre8" style="margin:0pt; border:0pt; height:1em"> </p>

  <div class="mbppagebreak" id="calibre_pb_2"></div>
</body>
</html>
