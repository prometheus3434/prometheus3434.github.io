<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>yalniz uyuyanlar</title>
  <link href="../Styles/stylesheet.css" rel="stylesheet" type="text/css" />
  
<style type="text/css">
@page { margin-bottom: 10.000000pt; margin-top: 10.000000pt; }
</style>
</head>

<body class="calibre">
  <h1 class="h2baslik" id="calibre_toc_4"><br class="chapter" />
  <br class="chapter" />
  <br class="chapter" />
  <br class="chapter" />
  ÇAMURDA<br class="chapter" /></h1>

  <p class="normal">Kurşun renkli bir gökyüzü. Issız tarlalar. Kimi ağaçlarda hâlâ kızıla çalan tek tük yaprak ölüleri. Her yer çamur. Sessizliği, durup durup bet sesli çığlıklar atan bir saksağan bozuyor. Ortalıkta kimse yok. Yağmur üstüme yağıyor. Hiçbir yerimi kıpırdatamıyorum. Çamura mı saplandım? İnce sesli bir kız çocuğu şarkı söylüyor. Sesi çok zayıf; bir duyuluyor, bir yitiyor. Hava neden bu kadar karanlık? Üşüyorum. Ama bacağım, bacağım çok ağrıyor. Üzerimde kilolarca ağırlık var. Gözlerimi aralıyorum, hiçbir şey net değil. Neredeyim ben? Konumumu değerlendiremediğim gibi nesnelerin alışılmışın dışındaki düzenleri de aklımı karıştırıyor. Kurşun renkli bir gökyüzü görüyorum. Üstüme yağmur yağıyor. Hava soğuk. Üşüyorum.</p>

  <p><br class="chapter" /></p>

  <p class="normal">"...korunun arkasından dolaşan, bir süre de ormanın içinden giden bir yol var. Issız ve ürpertici. Hele bu yağmurun altında."</p>

  <p class="normal">"..."</p>

  <p class="normal">"...Andres Segovia'yı ürpertici ortamda dinledin mi?"</p>

  <p><br class="chapter" /></p>

  <p class="normal">Birden netleşiyor her şey. Savrularak girdiğimiz bir dönemeçte Neslihan'ın "Ne yapıyorsun!" diye haykıran sesi çınlıyor kulaklarımda. Çorabındaki kaçığı çekiştiriyordu, ne gereksiz bir ayrıntıydı; aramıza giren, her şeyi berbat eden bir ayrıntı.</p>

  <p class="normal">Neslihan? O nerede? Ayağım bir yerlere sıkışmış, çıkaramıyorum. Kıpırdanamadığım yerden hiçbir şeye benzemeyen ezik, eğri büğrü metal kıvrımları, cam kırıkları ve bal renkli koltuk döşemesinin arasından siyah saçları görünüyor Neslihan'ın. Koltukta kan lekeleri var. Ellerim nerede, bilmiyorum. Ellerimi bulsam saçlarına uzanacağım. Ama ellerim yok. Neslihan, demek istiyorum. Sesim çıkmıyor. Çünkü o da yok. Alnıma yağmur taneleri düşüyor.</p>

  <p><br class="chapter" /></p>

  <p class="normal">"...Allah kahretsin! Çorabım..."</p>

  <p class="normal">"...boş ver, kente girer girmez ilk işimiz çorap almak olsun..."</p>

  <p class="normal">"...kaçmış çoraplar bana hep sokak kadınlarını çağrıştırıyor..."</p>

  <p><br class="chapter" /></p>

  <p class="normal">Üşüyorum. Şarkı söyleyen kız çocuğunun sesi bir duyuluyor, bir yitiyor.</p>

  <p><br class="chapter" /></p>

  <p class="normal">"Ben senin görünen yüzünü sevdim," diyor Neslihan. Gözleri kapkara, iri iri. "Umarsızlığını, herkesten başka olma isteğini, yenikliğini, mutsuzluğunu ve budalalığını; bunun ötesinde bir geçmişin olabileceğini hiç düşünmedim. Bir konuk gibisin; hiçbir şeye katılmıyorsun. Tek yaptığın gözlemek. Bu da beni ürkütüyor..."</p>

  <p class="normal">Yatakta yoga yapar gibi oturuyor. İşaretparmağımı dizinde gezdiriyorum.</p>

  <p class="normal">"Budala olduğum doğru," diyorum, "ama yenik ve mutsuz olduğumu nereden çıkardın?"</p>

  <p class="normal">"Öylesin de ondan," diyor. "Kaygı, mutsuzluk ve korku senin yapı taşların. Birlikte olduğumuz zaman bile tek başınasın."</p>

  <p class="normal">Gülüyorum. Tatlı bir gevşeklik var bedenimde, kanyaktan olmalı. Ensesinden tutup kendime çekiyorum. Düz siyah saçları yüzüme doluyor.</p>

  <p class="normal">"Yanlış mı?"</p>

  <p class="normal">"Evet, yanlış," diyorum. "Beni anladığını sanıyor ve üç-beş sözcükle tanımlayıveriyorsun. Oysa her şey göründüğünden çok başka."</p>

  <p class="normal">Karnıma oturuyor.</p>

  <p class="normal">"Yani herkesin bir kendi gerçeği, bir de kimsenin göremediği yaşamın gerçeği var; öyle mi?"</p>

  <p class="normal">"Tam tersi, yaşamın bir gerçeği ve kimsenin göremediği herkesin bir kendi gerçeği..."</p>

  <p class="normal">"Peki, diyelim ki öyle; bu ikisi arasındaki dengeyi nasıl kuruyorsun?"</p>

  <p class="normal">"Seninle."</p>

  <p class="normal">Dizleri üzerinde doğrulup kalçalarını hafifçe karnımdan kaldırıyor ve birden bırakıyor kendini. Of, diye inliyorum, bu beklenmedik şaka karşısında. Bunun küçük bir ceza olduğunu söylüyor, onunla dalga geçmemeliymişim.</p>

  <p class="normal">"Ne kadar ağırsın."</p>

  <p class="normal">"Sayenizde beyim. Yarından tezi yok rejime başlıyorum."</p>

  <p class="normal">"Saçmalama, manken gibisin."</p>

  <p class="normal">"Memelerime dokunma!" deyip elime vuruyor. Dudaklarını büzüyor sonra, çocuksu bir şımarıklıkla saçlarını savuruyor: "Neskafe yapacağım." Üzerinde benim kazağım var, kalçalarını ancak örtüyor. Abartılı bir biçimde kıvıra kıvıra yürüyor. Kapıdan çıkmadan da dönüp dilini çıkarıyor.</p>

  <p class="normal">Gri yağmurluğunun eteklerini toplayıp otomobile biniyor. Arkasına yaslanıp her zaman yaptığı gibi iki eliyle şakaklarından başlayıp saçlarını geriye doğru sıvazlamaya hazırlanırken duruyor. Dizine doğru eğilip, "Allah kahretsin," diyor, "çorabım kaçmış." Otomobili çalıştırıyorum. O, kaşlarını çatmış, ojeli uzun tırnağı ile kaçığı çekiştiriyor. Olağan, küçük bir aksilik nasıl da her şeyin büyüsünü bozmaya yetiyor.</p>

  <p class="normal">"Yağmuru çok seviyorsun değil mi?" diyorum ilgisini dağıtmak için.</p>

  <p class="normal">"Hıı!"</p>

  <p class="normal">Söylediğimi anlamıyor bile. Şimdi bütün dikkatini çok önemli bir iş üzerinde yoğunlaştırmış. Çantasından çıkardığı ojeyi kaçan ipliğin başlangıç noktasına özenle sürüyor. Bunun, bütün gizemi bozduğunu düşünüyorum; önemsememeliydi, gülüp geçmeliydi.</p>

  <p class="normal">"Yağmuru..." diyorum.</p>

  <p class="normal">"Haa, evet."</p>

  <p class="normal">"Burada kaldığımız iki gün boyunca hiç durmadı."</p>

  <p class="normal">"Evet," diyor, "çok mutluydum."</p>

  <p class="normal">"Bak yine yağıyor."</p>

  <p class="normal">"Yağsın."</p>

  <p><br class="chapter" /></p>

  <p class="normal">Kırlara çıkmışım. Tek başına. Koşuyormuşum. Hava kapalıymış. Annem, sakın kırlara çıkma, demiş, bugün yağmur yağacak. Çocukmuşum demek. Ne insan varmış kırlarda ne kuş ne kelebek ne de otlayan koyunlar. Hava kapalıymış, çok kapalı. Ağaçlarda yaprak bile yokmuş. Güz sonu ya da kışmış demek. Bir saksağan ötüyormuş. Hayır, saksağan değil, kakaraska; onun adının saksağan olduğunu çok sonra öğrenecekmişim, yani büyüyünce. Şimdi çocukmuşum ve kırlardaymışım. Göremediğim biri keman çalıyormuş. Birden bir yağmur... Annemin bugün yağacak dediği yağmur... Sakın kırlara çıkma dediği gün... Ardından çamura saplanıyormuşum. Kakaraska hızla üzerime doğru geliyormuş ve kanatlarını toplayıp bir mermi gibi sağ bacağıma saplanıyormuş. Oysa bugün kırlara çıkmamalıymışım. Bir kız çocuğunun söylediği şarkı duyuluyormuş:</p>

  <p class="indentmetin">Mini mini bir kuş donmuştu</p>

  <p class="indentmetin">Pencereme konmuştu</p>

  <p class="normal">Yani kırlarda söylüyormuş, o yasak yağmurun altında. Ama sesi bir duyuluyor, bir duyulmuyormuş. Bacağımdan çok kan akıyormuş, çok. Baba, diye sesleniyormuş şarkı söyleyen küçük kız. Ben çocuk değilmişim de bugünkü yaşımdaymışım, o çocuk da kızımmış. Neden çamura battın baba, diyormuş. Gezmeye çıkmıştım kızım, diyormuşum, yani iş gezisine, diye düzeltiyormuş kızım, haa evet diye anımsıyormuşum birden, öyle ya, onlara iş gezisine çıktığımı söylememiş miydim? Ama annem çok merak etti, diyormuş kızım. Beni de annem merak etmiştir. Bense ona kakaraskadan söz ediyormuşum durup dururken, birden geldi, diyormuşum ve bacağıma saplandı. Kakaraska ne demek baba? Karalı beyazlı bir kuş, kızım, yani saksağan. Peki yerde yatan teyze kim, diyormuş.</p>

  <p class="normal">Yerde yatan teyze?</p>

  <p><br class="chapter" /></p>

  <p class="normal">Neslihan küçük pencereden bakıyor.</p>

  <p class="normal">"Çok şirin bir yermiş," diyor, "sevdim burasını."</p>

  <p class="normal">Usulca sokulup sarılıyorum, çenemi omuzuna yaslayıp onun gözleriyle görmek istiyorum dışarısını. İkimiz de, beyaz köpüklü dalgaların oynaştığı denize bakıyoruz. Hava kapalı. İnce bir yağmur, hiç dinmeyecekmiş gibi inatla yağıyor. Açıklarda bir koster dalıp dalıp çıkıyor.</p>

  <p class="normal">"Öbür evlerde kimseler var mıdır?"</p>

  <p class="normal">"Bilmem, yaz bitince çoktan gitmiş olmalılar. Bu havada buralara kim gelir ki..."</p>

  <p class="normal">"Kaçak sevgililer."</p>

  <p class="normal">Gülüyorum. Her şey olağanüstü; yağmur, beyaz köpüklü dalgalar, açıktaki koster... Pencerenin başından ayrılıp elektrikli ısıtıcının başına geçiyor Neslihan.</p>

  <p class="normal">"Üşüdün mü?"</p>

  <p class="normal">"Hayır, yağmur içimi ürpertti."</p>

  <p class="normal">"Çay demlenmiştir. Kanyaklı birer çaya ne dersin?"</p>

  <p class="normal">"Bak bu harika işte."</p>

  <p class="normal">"Dağ ve deniz iç içe burada," diyorum, "mutfak balkonundan bakınca, arkada, tepelere doğru sık bir dişbudak korusu uzanıyor. Hele bu sonbahar günü, yağmur altında çok daha çekici..."</p>

  <p><br class="chapter" /></p>

  <p class="normal">"Boş ver," diyorum, "kente girer girmez ilk işimiz, açık bir dükkân bulup çorap almak olsun."</p>

  <p class="normal">"Kaçmış çoraplar, bana hep sokak kadınlarını çağrıştırıyor nedense."</p>

  <p class="normal">Otomobilin sileceklerini çalıştırıyorum. Yağmur akşama göre artmış gibi.</p>

  <p class="normal">"Bir şey unutmadın ya?"</p>

  <p class="normal">Yanıtlamıyor, başını iki yana sallıyor yalnızca. Kapıya doğru yaslanmış, durgun görünüyor.</p>

  <p class="normal">"Neyin var? Çoraba mı sıkıldın?"</p>

  <p class="normal">"Yok canıım, daha neler," diyor buruk bir gülüşle. "Yarını düşünüyorum. Her şey birden çok sıkıcı geldi. Sen karına ve kızına döneceksin. Bense kocaman yalnızlığıma..."</p>

  <p class="normal">Yine o konu. Önceleri her şey ne kadar değişikti. Çünkü ben bir düştüm, onun boşluğuna uygun bir dolgu. Günden güne ete ve kemiğe bürünüyordum. Büyü de, oyun da bitiyordu.</p>

  <p class="normal">"Bugün daha bitmedi," diyorum, "yarına çok var." Oysa buna ben de inanmıyorum. Teybe, Andres Segovia' nın kasedini koyuyorum.</p>

  <p class="normal">"İstersen aynı yoldan dönmeyelim, korunun arkasından dolaşan, bir süre de ormanın içinden giden bir yol var. Issız ve ürpertici. Hele bu yağmurun altında."</p>

  <p class="normal">Dudağını büküyor. Hangi yoldan döneceğimiz hiç ilgilendirmiyor onu.</p>

  <p class="normal">Koru yönündeki yola sapıyorum.</p>

  <p class="normal">"Kutu bira olacak, açsana."</p>

  <p class="normal">"Ben içmek istemiyorum."</p>

  <p class="normal">"O zaman bana aç."</p>

  <p class="normal">Uzattığı birayı alıyorum. Yüzüme sarhoş ve buruk bir gülüşün yerleştiğini düşünüyorum. Yine oyun, hep oyun.</p>

  <p class="normal">"Çevre nasıl, ürkütücü değil mi?"</p>

  <p class="normal">"Hayır. Ama ne olur biraz yavaş sür. Acelemiz yok ki..."</p>

  <p class="normal">Çocuksu korkusu hoşuma gidiyor, biraz daha basıyorum gaz pedalına.</p>

  <p><br class="chapter" /></p>

  <p class="normal">Gözlerimi aralıyorum. Neslihan'ın bir tutam saçı öylece duruyor. Seslenmek istiyorum, seslenemiyorum. Göğsüm gittikçe sıkışıyor. Sol kaşımdan yanağıma doğru süzülenin yağmur damlacıkları olmadığını anlıyorum. Nerede olduğumuzu ve zamanı bilmiyorum. Görebildiğim, kurşun renkli gökyüzünün bir parçası ve bir tutam siyah saç. Biri sesleniyormuş gibi geliyor. Neslihan mı yoksa? Yok, hayır, uzaklarda öten bir saksağan bu. Ayağımdaki sancıyı da duymuyorum artık, ellerimi de aramıyorum. Ama o küçük kızın söylediği şarkı net bir biçimde yankılanıyor kulaklarımda:</p>

  <p class="indentmetin">Mini mini bir kuş donmuştu</p>

  <p class="indentmetin">Pencereme konmuştu</p>

  <p class="normal">Neslihan'dan hiç ses çıkmıyor. Yağmurda ıslanan saçına umarsızca bakıyorum.</p>

  <p><br class="chapter" /></p>

  <p class="normal">"Hava ne kadar kapalı," diyor Neslihan, mutfağın balkon kapısından, dişbudak korusuna bakarak. Üzerinde benim bol kazağım var, bacakları çıplak.</p>

  <p class="normal">"Kapalı mı?" diyorum gülerek. "Onu sen bulut mu sanıyorsun? Bom desen olanca sesinle ya da ellerini çırpsan güçlüce, dağılıverecek bir karga sürüsü o. Masmavi gök o sürünün üstünde."</p>

  <p class="normal">"Yaa!" diyor çocuksu bir anlamla kaşlarını yay gibi alnına doğru çekerek. Ellerini iki yana açıp avuçlarını yanaklarımda patlatıyor: Boom! Belinden tutup havalandırıyorum.</p>

  <p class="normal">"Dur," diyor, "sosisler yanacak!"</p>

  <p class="normal">"Yansın," diyorum, çırpınmalarına aldırmadan. Yüzünü öpüyorum. "Sosisler," diyor, ama gerisini getirmesine olanak vermeden dudaklarını dudaklarımla kapatıyorum. Günah benden gitti, der gibi kollarını boynuma doluyor.</p>

  <p><br class="chapter" /></p>

  <p class="normal">Daracık merdivenli, döne döne çıkılan silindir biçimli bir yapının içindeymişim. Loş bir ışık, merdivenleri görmeme yardım ediyormuş. Soluk soluğa, ter içinde tırmanıyormuşum. Çocukluğumda çıktığım minarelere benziyormuş. Merdivenler bir türlü bitmiyormuş. Tırmandıkça ışık artıyormuş. Yukarı çıkınca yarı aralık bir kapı görüyormuşum. Işık o kapının aralığından sızıyormuş. Kapıyı açıyormuşum. Bir boşluk. Boşlukta kızım. Kızımın kucağında sıkı sıkı tuttuğu lahana bebeği. Baba, diyormuş, neden geç kaldın, annemin ağlamaktan gözleri şişti. Annen nerede, diyormuşum. Gel bak, burada, diyormuş. Kızım, orası boşluk, diyormuşum, gelirsem düşerim. Düşmezsin babacığım, diyormuş, bak ben düşüyor muyum...</p>

  <p class="normal">Kızıma doğru bir adım atıyormuşum. Ayağım boşluğa geliyormuş. Hızla düşmeye başlıyormuşum.</p>
</body>
</html>
