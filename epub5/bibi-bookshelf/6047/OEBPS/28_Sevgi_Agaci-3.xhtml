<html xmlns="http://www.w3.org/1999/xhtml">
	<head>
		<title>28_Sevgi_Agaci-3</title>
		<link href="css/28_Sevgi_Agaci.css" rel="stylesheet" type="text/css"/>
	</head>
	<body id="x28_Sevgi_Agaci" xml:lang="tr-TR">
		<div>
			<p class="BASLIK01" id="toc_marker-3">TAVUK AKLI</p>
			<p class="govde-metin"> </p>
			<p class="govde-metin">	Evvel zaman içinde, kışları soğuk geçen bir ülkede bir çiftlik varmış. </p>
			<p class="govde-metin">	Bu çiftlikte hem hayvanlar hem insanlar çok çalışırmış. Çünkü bu ülkede kışlar, yazlardan çok daha uzunmuş. Kısa olan yaz mevsiminde kış hazırlıklarını çabucak yapmak gerekiyormuş.</p>
			<div class="Object-Style-1-copy frame-4">
				<img alt="06_Tavuk%20Akli_01.tif" class="frame-3" src="image/06_Tavuk%20Akli_01_fmt.jpeg"/>
			</div>
			<p class="govde-metin"> </p>
			<p class="govde-metin">	Bu çiftlikte en çok çalışan hayvanlardan biri de evin eşeğiymiş. Çiftliğin sahibi, eşekle bir gün dağa oduna gitse öbür gün tarlaya çalışmaya gidermiş. Tabi, kendisine en çok yardım eden hayvan eşek olduğu için, sahibi ona çok iyi bakarmış.</p>
			<p class="govde-metin">	Eşeğin böyle el üstünde tutulmasını tavukla inek biraz kıskanıyormuş. </p>
			<p class="govde-metin">	Evin ineği:</p>
			<p class="govde-metin">	– Ben süt vermesem yoğurdu nasıl yapacaklar, diye homurdanırmış.</p>
			<p class="govde-metin">	Tavuk:</p>
			<p class="govde-metin">	– Ben de her gün yumurta yapıyorum. Ama kıymet bilen mi var, diye karşılık verirmiş.</p>
			<div class="Object-Style-1-copy frame-4">
				<img alt="06_Tavuk%20Akli_02.tif" class="frame-3" src="image/06_Tavuk%20Akli_02_fmt.jpeg"/>
			</div>
			<p class="govde-metin"> </p>
			<p class="govde-metin">	İşten gelen eşek yorgunluktan uyuyakalır, bu konuşmaları duyamazmış bile. Ama tavukla inek:</p>
			<p class="govde-metin">	– Şuna bakın, bir güzel karnını doyurmuş, rahat rahat uyuyor. Bir türlü bizim kıymetimizi bilen yok, derlermiş. Bütün bu konuşmalara sadece hindi itiraz edermiş:</p>
			<div class="Object-Style-1-copy frame-4">
				<img alt="06_Tavuk%20Akli_03.tif" class="frame-3" src="image/06_Tavuk%20Akli_03_fmt.jpeg"/>
			</div>
			<p class="govde-metin"> </p>
			<p class="govde-metin">	– Arkadaşlar, yanlış düşünüyorsunuz! Bak inek kardeş, senin yediğin samanı eşek taşıyor. Senin yediğin yemleri kim getiriyor peki tavuk kardeş? Sahibimizin kışın yakacağı odunu dağdan kim taşıyor? Bütün bu işleri yapan eşek değil mi? Bence böyle düşünerek eşeğe haksızlık yapıyorsunuz, dermiş.</p>
			<div class="Object-Style-1-copy frame-4">
				<img alt="06_Tavuk%20Akli_04.tif" class="frame-3" src="image/06_Tavuk%20Akli_04_fmt.jpeg"/>
			</div>
			<p class="govde-metin"> </p>
			<p class="govde-metin">	Günler böyle geçip giderken tavuğun aklına kötü bir fikir gelmiş. Amacı, eşeği, sahibinin gözünden düşürmekmiş. “Sahibimiz bir anlasın bakalım. Biz mi daha önemliymişiz, yoksa eşek mi?” diye düşünmüş. Bir akşam eşeğe şöyle demiş:</p>
			<p class="govde-metin">	– Biliyor musun eşek kardeş, senin hâline çok üzülüyorum. İçimizde en çok sen çalışıyorsun. Ama sahibimiz senin kıymetini bilmiyor. Her gün başka bir işte çalışıyorsun, şu sıcak günlerde bir gün bile dinlenmedin. Baksana bir deri bir kemik kaldın.</p>
			<div class="Object-Style-1-copy frame-4">
				<img alt="06_Tavuk%20Akli_05.tif" class="frame-3" src="image/06_Tavuk%20Akli_05_fmt.jpeg"/>
			</div>
			<p class="govde-metin"> </p>
			<p class="govde-metin">	Eşek:	</p>
			<p class="govde-metin">	– Abartma canım, ben hâlimden memnunum. Sahibimizi de çok seviyorum, bize iyi bakıyor, demiş. Tavuk:</p>
			<p class="govde-metin">	– Benden söylemesi, ben sana iyilik olsun diye söylüyorum. Böyle devam edersen hastalanacaksın diye endişe ediyorum, demiş.</p>
			<p class="govde-metin">	Daha sonraki günlerden birinde tavukla inek birlikte başka bir plan yapmış. Eşeğin yiyeceği otların arasına onun karnını ağrıtacak otlar koymuş. Akşam yorgun argın gelen eşek, otları yemiş.</p>
			<p class="govde-metin">	Eşek, ertesi gün sabah karın ağrısından kalkamamış. Sahibi bakmış ki eşek çok hasta, çalışmaya yalnız gitmiş. Halbuki çiftliğin sahibi, o gün eşekle pazara yumurta, süt, yoğurt götürecekmiş. Dönerken de çiftliğin ihtiyaçlarını alacakmış. Bu ihtiyaçlar arasında tavuğun ve ineğin yemi de varmış.</p>
			<p class="govde-metin">	Tavukla inek: “Eşek hastalandığı için sahibimiz bizim kıymetimizi şimdi anlar.” diye düşünmüşler. Eşeğin otuna sancı yapan otlardan koymaya devam etmişler. Bu arada tavuğun ve ineğin yemi her geçen gün azalıyormuş. Bu durumun farkında olmayan tavuk, bir gün eşeğe şöyle demiş:</p>
			<div class="Object-Style-1-copy frame-4">
				<img alt="06_Tavuk%20Akli_06.tif" class="frame-3" src="image/06_Tavuk%20Akli_06_fmt.jpeg"/>
			</div>
			<p class="govde-metin"> </p>
			<p class="govde-metin">	– Gördün mü, biz sana söylemiştik. Bu kadar çalışma, hasta olacaksın demiştik. Şimdi seni arayıp soran var mı? Bari şu otlarını ye de bir an önce iyileş.</p>
			<div class="Object-Style-1-copy frame-4">
				<img alt="06_Tavuk%20Akli_07.tif" class="frame-3" src="image/06_Tavuk%20Akli_07_fmt.jpeg"/>
			</div>
			<p class="govde-metin"> </p>
			<p class="govde-metin">	Eşek:</p>
			<p class="govde-metin">	– Sağ ol tavuk kardeş! Hiç iştahım yok ama iyileşmek için yiyeyim, demiş.</p>
			<p class="govde-metin">	Eşek hastalanalı iki hafta olmuş. Bu arada tavuğun ve ineğin yemi bitmiş. Tavuk, yemi azaldığı için artık gün aşırı yumurtlar olmuş. İneğin sütü de iyiden iyiye azalmış.</p>
			<p class="govde-metin">	Bir gün hindi, eşeğe:</p>
			<p class="govde-metin">	– Açlıktan ölmezsin elbet, şu otları iki gün yeme bakalım, demiş. Eşek de:</p>
			<p class="govde-metin">	– Yesem de aynı yemesem de... Bari seni dinleyeyim hindi kardeş, demiş.</p>
			<div class="Object-Style-1-copy frame-4">
				<img alt="06_Tavuk%20Akli_08.tif" class="frame-3" src="image/06_Tavuk%20Akli_08_fmt.jpeg"/>
			</div>
			<p class="govde-metin"> </p>
			<p class="govde-metin">	Aynı gün çiftliğin sahibi, eşeğe bakmaya gelmiş. Bu sırada tavukla inek bahçedeymiş.  Çiftçi, eşeğin, otları yemediğini görmüş. “Bari bu otları ineğin önüne koyayım, belki sütü çoğalır.” demiş. Akşam ahıra gelen inek:</p>
			<p class="govde-metin">	– Gördün mü tavuk kardeş, sahibimiz kıymet bilmeye başladı. Bak bana taze ot getirmiş, demiş. Sonra otları afiyetle yemiş. </p>
			<p class="govde-metin">	Ertesi sabah, ineğin öyle bir karnı ağrımış ki sancıdan öleceğini sanmış. Yerinden bile kalkamamış. </p>
			<div class="Object-Style-1-copy frame-4">
				<img alt="06_Tavuk%20Akli_09.tif" class="frame-3" src="image/06_Tavuk%20Akli_09_fmt.jpeg"/>
			</div>
			<p class="govde-metin"> </p>
			<p class="govde-metin">	O gün ineğin hastalandığını gören çiftçi, onun öleceğini sanmış.</p>
			<p class="govde-metin">	Çiftçi: “Zaten ineğin sütü de iyice azalmıştı. Şimdi de hasta oldu. En iyisi ben bu ineği satayım.” diye düşünmüş. İki gündür otları yemeyen eşek ise iyileşmeye başlamış. Tavuk ise ancak haftada bir tane yumurtlar olmuş.</p>
			<p class="govde-metin">	Bir ara hindi, eşekle sohbet ederken:</p>
			<p class="govde-metin">	– Eşek kardeş, kötülük eden kötülük bulur. Yapılan kötülük de mutlaka bir gün gelir, sahibini bulur. En iyisi kimseye kötülük yapmamak,  demiş. </p>
			<div class="Object-Style-1-copy frame-4">
				<img alt="06_Tavuk%20Akli_10.tif" class="frame-3" src="image/06_Tavuk%20Akli_10_fmt.jpeg"/>
			</div>
			<p class="govde-metin"> </p>
			<p class="govde-metin">	Eşek, hindinin kendisine neden böyle şeyler söylediğini anlamamış.</p>
			<p class="govde-metin">	Aradan birkaç gün geçmiş. Eşek, inek, tavuk ve çiftçi pazarın yolunu tutmuş. Tavuk iyice zayıfladığı için ancak eşeğin sırtında gidebiliyormuş. İnek ise onları arkadan takip edebiliyormuş. Çiftçinin niyeti tavukla ineği satıp yeni bir inekle yeni bir tavuk almakmış. İnekle tavuk, pazara varınca durumu anlamış ama iş işten geçmiş. </p>
			<p class="govde-metin">	Hasta bir inekle zayıf bir tavuk az para edeceği için onları ancak fakir bir adam alabilmiş. İnekle tavuk, ölene kadar azıcık yemlerle yaşamak zorunda kalmış. Tavuğun aklına uyan ineğin de son pişmanlığı fayda etmemiş.</p>
			<p class="govde-metin">	Çiftliğe ise yeni bir tavukla yeni bir inek alınmış. Eşeğinin sağlığına kavuşmasına çok sevinen çiftçi, ona daha da iyi bakmaya başlamış. Yaklaşan kışın hazırlıkları tamamlanmış. Çiftlikte hayat eski hâline dönmüş.</p>
			<p class="govde-metin">	Kış boyunca ahırdaki hayvanlar, hindinin anlattığı hikâyeleri ve masalları dinlemiş. Kıskanç tavuğun hikâyesi ise eşeğe çok tanıdık gelmiş. Hepsi de soğuk kış günlerinde sıcak hikâyelerle günlerini geçirip yazın gelmesini beklemiş.</p>
			<div class="Object-Style-1-copy frame-4">
				<img alt="06_Tavuk%20Akli_11.tif" class="frame-3" src="image/06_Tavuk%20Akli_11_fmt.jpeg"/>
			</div>
			<p class="govde-metin"> </p>
			<p class="govde-metin"> </p>
			<div class="frame-4">
				<img alt="28_Sevgi_Agaci_KAPAK-a.jpg" class="frame-5" src="image/28_Sevgi_Agaci_KAPAK-a_fmt.jpeg"/>
			</div>
			<p class="govde-metin"> </p>
		</div>
	</body>
</html>