<html xmlns="http://www.w3.org/1999/xhtml">
	<head>
		<title>28_Sevgi_Agaci-2</title>
		<link href="css/28_Sevgi_Agaci.css" rel="stylesheet" type="text/css"/>
	</head>
	<body id="x28_Sevgi_Agaci" xml:lang="tr-TR">
		<div>
			<p class="BASLIK01" id="toc_marker-2">  TERSİNE AKAN DERE<span class="char-style-override-2"/></p>
			<p class="govde-metin">	Evvel zaman içinde, ulu dağlar arasına kurulmuş bir köy varmış. Köyün insanları mutlu, meyveleri çok  tatlıymış. Köyün ortasından şırıl şırıl akarak geçen bir de dere varmış. </p>
			<p class="govde-metin">	Bu köyün insanları tarımla uğraşıyormuş. Yetişen meyveler, o kadar güzel kokuyormuş ki insan yemeden duramazmış.</p>
			<div class="Object-Style-1-copy frame-4">
				<img alt="07_Ters%20Akan%20Dere_01.tif" class="frame-3" src="image/07_Ters%20Akan%20Dere_01_fmt.jpeg"/>
			</div>
			<p class="govde-metin"> </p>
			<p class="govde-metin">	Bu köyün insanları mutlu, ürünleri de çok bereketliymiş. Köylüler, ürünleri derenin suyuyla suluyormuş. Derenin kenarındaki otları yiyen ineklerin sütü de çok lezzetliymiş.</p>
			<p class="govde-metin">	Köyde herkes birbirini çok seviyor ve sayıyormuş. En çok saygı duyulan kişi ise köyün Bilge ninesiymiş. Bilge nineden daha yaşlı sadece Yüce Dağ’daki büyük çınar varmış. </p>
			<div class="Object-Style-1-copy frame-4">
				<img alt="07_Ters%20Akan%20Dere_02.tif" class="frame-3" src="image/07_Ters%20Akan%20Dere_02_fmt.jpeg"/>
			</div>
			<p class="govde-metin"> </p>
			<p class="govde-metin">	Bir gün köyde görülmedik, duyulmadık olaylar yaşanmaya başlamış. Büyük çınarın yaprakları solmaya hatta kurumaya yüz tutmuş, köyün deresi de kurumaya başlamış. Dere kurumaya başlayınca bağlar bahçeler de kurumuş. Zamanla meyvelerin tadı kaçmış. Sebzeler yetişmez, arılar bal yapamaz olmuş. Bu olayların nedenini kimse anlayamamış.</p>
			<p class="govde-metin">	Köylüler: “Büyük çınar neden kuruyor? Neden deremizin suyu azaldı?” diye düşünüyormuş. Bir gece daha kötü bir felâket oluvermiş. O gece, bütün köy halkı, büyük bir gürültüyle uyanmış. Korkudan kimse evinden dışarı çıkamamış. Galiba dağ, köyün üzerine uçtu sanmışlar. </p>
			<div class="Object-Style-1-copy frame-4">
				<img alt="07_Ters%20Akan%20Dere_03.tif" class="frame-3" src="image/07_Ters%20Akan%20Dere_03_fmt.jpeg"/>
			</div>
			<p class="govde-metin"> </p>
			<p class="govde-metin">	Sabah olur olmaz, bütün insanlar köy meydanında toplanmış. Gece neler olduğunu anlamaya çalışıyorlarmış. Tam bu sırada soluk soluğa biri gelmiş:</p>
			<p class="govde-metin">	–Dere ters akıyor, dere ters akıyor, demiş.</p>
			<div class="Object-Style-1-copy frame-4">
				<img alt="07_Ters%20Akan%20Dere_04.tif" class="frame-3" src="image/07_Ters%20Akan%20Dere_04_fmt.jpeg"/>
			</div>
			<p class="govde-metin"> </p>
			<p class="govde-metin">	Bütün köy halkı hep birlikte derenin kenarına gelince bir de ne görsünler! Gerçekten de dere ters akmıyor mu! Kimse gözlerine inanamamış. Köylüler, dereyi takip edip suyun nereye gittiğini öğrenmeye karar vermişler. Suyu takip ederek büyük çınarın yanına gelmişler.</p>
			<p class="govde-metin">	Büyük çınarın yanına geldiklerinde geceki gürültünün sebebini de anlamışlar. Gördükleri karşısında köylülerin çoğu gözyaşlarını tutamamış. Büyük çınar yarı belinden kırılmış. Ters akan sular çınarın köklerinin arasına girip kayboluyormuş. Köylülerden biri dayanamayıp:</p>
			<div class="Object-Style-1-copy frame-4">
				<img alt="07_Ters%20Akan%20Dere_05.tif" class="frame-3" src="image/07_Ters%20Akan%20Dere_05_fmt.jpeg"/>
			</div>
			<p class="govde-metin"> </p>
			<p class="govde-metin">	– Büyük çınar, nasıl kırılmış? Dere niçin ters akıyor? Bütün olanları biri bana anlatsın, demiş. Bütün köy halkı, aynı şeyleri hissediyormuş. Yaşlı bir adam:</p>
			<p class="govde-metin">	– Bütün bunları Bilge nineye soralım. Bakalım o ne diyecek, demiş. Sonra köye geri dönmüşler. </p>
			<p class="govde-metin">	Köyün ileri gelenleri, bütün olup biteni Bilge nineye anlatmaya başlamışlar. </p>
			<div class="Object-Style-1-copy frame-4">
				<img alt="07_Ters%20Akan%20Dere_06.tif" class="frame-3" src="image/07_Ters%20Akan%20Dere_06_fmt.jpeg"/>
			</div>
			<p class="govde-metin"> </p>
			<p class="govde-metin">	Konuşmalar bittikten sonra, Bilge nine, arkasına yaslanmış ve anlatmaya başlamış:</p>
			<div class="Object-Style-1-copy frame-4">
				<img alt="07_Ters%20Akan%20Dere_07.tif" class="frame-3" src="image/07_Ters%20Akan%20Dere_07_fmt.jpeg"/>
			</div>
			<p class="govde-metin"> </p>
			<p class="govde-metin">	– Bakın ey köyümün halkı! Bundan seneler önce bir kere daha büyük çınarın belinden kırıldığını hatırlıyorum. Deremiz de yine ters akmaya başlamıştı. O zamanlar ben küçük bir çocuktum. Ama o zamanın bilge insanlarının konuşmalarını hatırlıyorum.</p>
			<p class="govde-metin">	Eğer insanlar arasında yalan konuşan varsa derenin suyu azalırmış. Yalan konuşan insanların sayısı artarsa bu defa dere tersine akarmış. Daha da kötüsü eğer köyde hırsızlık varsa büyük çınar, üzüntüsünden kırılırmış, demiş.</p>
			<p class="govde-metin">	Bilge nineyi dinleyenler nefeslerini tutmuşlar, öylece ona bakıyorlarmış.</p>
			<p class="govde-metin">	– Peki şimdi biz ne yapacağız? Bütün bunları nasıl düzelteceğiz, diye sormuşlar.</p>
			<p class="govde-metin">	Bilge nine demiş ki:</p>
			<p class="govde-metin">	– O zaman da bütün köy halkı toplanmış ve şöyle bir karar almıştı: “O geceden itibaren yalan konuşanlar pişman olacak ve bir daha kimse yalan konuşmayacak. Hatta şakacıktan bile olsa yalan konuşulmayacak. Kim kimden ne çalmışsa gece yerine koyacak. Hırsızlık yapanlar da çok pişman olacak.” O zaman alınan bütün kararlar uygulandı, demiş.</p>
			<div class="Object-Style-1-copy frame-4">
				<img alt="07_Ters%20Akan%20Dere_08.tif" class="frame-3" src="image/07_Ters%20Akan%20Dere_08_fmt.jpeg"/>
			</div>
			<p class="govde-metin"> </p>
			<p class="govde-metin">	Herkes merakla beklemeye başlamış. Hemen biri atılmış:</p>
			<p class="govde-metin">	– Derenin suyu düz akmaya başladı mı? Bütün o felâketler sona erdi mi Bilge nine, diye sormuş. </p>
			<p class="govde-metin">	Bilge nine, konuşmaya devam etmiş:</p>
			<p class="govde-metin">	–	Ne yazık ki düzelmedi. Çünkü köydeki çocuklardan biri bütün bu olan bitenden habersizdi ve yalan konuşuyordu. Köyde hayat artık çekilmez olmuştu. İnsanlar aç kalmamak için bu güzelim köyden göç etmeyi düşünüyordu. Hepimiz çok çaresizdik.</p>
			<div class="Object-Style-1-copy frame-4">
				<img alt="07_Ters%20Akan%20Dere_09.tif" class="frame-3" src="image/07_Ters%20Akan%20Dere_09_fmt.jpeg"/>
			</div>
			<p class="govde-metin"> </p>
			<p class="govde-metin">	Sonradan öğrendik ki bir gece bu çocuk, babasının ağladığını duyarak uyanmış. Babasının niçin ağladığını merak etmiş ve onu dinlemiş. Meğer babası köydeki kötülüklerin bitmesi, köyün eski hâline dönmesi için ağlıyormuş. “Keşke büyük küçük herkes yaptığı yanlışlıklardan pişman olsa!” diyormuş. Çocuk, babasının bu durumundan çok etkilenmiş. O gece çok pişman olmuş. Ertesi günden itibaren asla yalan konuşmayacağına kendi kendine söz vermiş. Köylüler ertesi sabah kalktıklarında gözlerine inanamamış. Dere eskisi gibi düz akıyormuş, büyük çınar da yeni bir sürgün çıkarmış. O gün bu gün bir daha böyle bir şey ne gördüm ne de duydum, demiş.</p>
			<div class="Object-Style-1-copy frame-4">
				<img alt="07_Ters%20Akan%20Dere_11.tif" class="frame-3" src="image/07_Ters%20Akan%20Dere_11_fmt.jpeg"/>
			</div>
			<p class="govde-metin"> </p>
			<p class="govde-metin">	Bilge nine, sözlerine devam etmiş:</p>
			<p class="govde-metin">	– Şimdi herkes evinde benim söylediğimi ailesine anlatsın. Bu gece herkes yaptığı kötülüklerden pişman olsun. İzinsiz eşya alanlar gece onu aldığı yere koysun, demiş.</p>
			<p class="govde-metin">	O gün herkes evine gittiğinde Bilge ninenin söylediklerini ailesine anlatmış. Hatalarından dolayı, çok pişman olmuşlar. İzinsiz eşya alanlar da onları gece geri vermişler.</p>
			<p class="govde-metin">	O büyük çınar, yapılanları hissetmiş. Köklerini hareket ettirip derenin suyunu salmış. Kendisi de yeni bir sürgün çıkarmış.</p>
			<div class="Object-Style-1-copy frame-4">
				<img alt="07_Ters%20Akan%20Dere_12.tif" class="frame-3" src="image/07_Ters%20Akan%20Dere_12_fmt.jpeg"/>
			</div>
			<p class="govde-metin"> </p>
			<p class="govde-metin">	Bu çınarı evvel zaman içinde Allah’ın sevgili kullarından biri dikmiş. “İnsanlar kötülük yapmadıkları müddetçe dereleri kurumasın, huzurları kaçmasın.” diye de dua etmiş. “Eğer günün birinde bu köye kötülük girerse suları ters aksın.” demiş. </p>
			<p class="govde-metin">	Köylüler, sabah kalktıklarında derenin tekrar düz aktığını görmüşler. Büyük çınarın da sürgün verdiğini görünce daha da mutlu olmuşlar. Bütün köylüler o günden sonra bir daha kötülük yapmamak için söz vermişler. </p>
			<p class="govde-metin"> </p>
			<div class="Object-Style-1-copy frame-4">
				<img alt="07_Ters%20Akan%20Dere_13.tif" class="frame-3" src="image/07_Ters%20Akan%20Dere_13_fmt.jpeg"/>
			</div>
			<p class="govde-metin"> </p>
			<p class="govde-metin"> </p>
		</div>
	</body>
</html>