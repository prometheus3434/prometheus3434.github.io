<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xml:lang="tr">
<head>
  <meta content="Atlantis Word Processor 1.6.6.0" name="Generator" />
  <link href="../Styles/style.css" rel="stylesheet" type="text/css" />

  <title>BOLUM II</title>
</head>

<body>
  <h1 class="h12">BOLUM&nbsp; II</h1>

  <p><span class="t20">I</span>ngiliz Gizli Haberalma Örgütünün karşı-casusluk, gizli ajanlarla ilgili faaliyetler ve Birleşik Krallık'taki yıkıcı eylemlerle uğraşan <span class="t24">DI5</span> şubesi resmi olarak mevcut değildir, ama bu şubenin çalışma büroları Londra'daki Hilton Otelinden pek uzak olmayan beyaz ve kırmızı tuğladan büyük bir binada yer alır. <span class="t24">DI5</span> yalnızca soruşturma aşamasını yürütebilir, herhangi bir tutuklama yetkisi yoktur, işin o yönünü <span class="t23">Scotland Yard</span>'taki özel Şube elemanları halleder.</p>

  <p>Ne var ki, uluslararası terörizmin artması ve bunun özellikle 'İrlanda' sorunu nedeniyle İngiltere'deki etkileri, <span class="t23">Scotland Yard</span>'ın bile başa çıkamayacağı bir durum almıştı. Bu yüzden 1972 yılında <span class="t24">DI5</span>'in genel müdürü. Downing Caddesi 10 numarada oturan Başbakanın da desteğiyle <span class="t21">Grup Dört</span> adında yeni bir şube kurdu. <span class="t21">Grup Dört</span> doğrudan doğruya günün Başbakanından alacağı yetkilerle her tür terörist ve yıkıcı eylemin bastırılmasında gerekli koordinasyonu sağlayacaktı.</p>

  <p>Aradan on yıl geçmişti ve Tuğgeneral Charles Ferguson hâlâ <span class="t21">Grup Dört</span>'ün başında bulunuyordu. Yumuşak başlı bir insan görünüşünde, iri yapılı biriydi. <span class="t21">Grenadier Muhaf</span><span class="t21">ı</span><span class="t21">zlar</span><span class="t21">ı</span>nın kullandığı türden kravatı, onun asker geçmişi olduğunu anımsatan tek belirtiydi. Sırtındaki sevdiği buruşmuş gri takım elbisesi, yarımay şeklindeki okuma gözlükleri ve dağınık kır saçları, ona yerel bir üniversitede görevli bir öğretim üyesi havasını veriyordu.</p>

  <p>Genel müdürlükte bir bürosu vardı, ama o Cavendish Alanındaki dairesinde çalışmayı yeğliyordu. Burasını ona iç dekoratör olan ikinci kızı Ellie düzenlemişti. Şöminede yanan ateşin karşısında oturmaktaydı. Sıcağı seviyordu. Kalın perdeler dâhil, odada her şey Georgian tarzındaydı.</p>

  <p>Kapı açılarak eski bir Gurka askeri olan Kim adındaki uşak içeriye girdi, elindeki gümüş tepsiyi şöminenin yanındaki sephaya bıraktı.</p>

  <p>«Ah. çay,» dedi Ferguson. «Yüzbaşı Fox'a bana katılmasını söyle.»</p>

  <p>Porselen fincanlardan birine çay doldurdu ve The Times gazetesini eline aldı. Falkland Adalarıyla ilgili haberler fena değildi. İngiliz askerleri Pebble Adasına çıkmışlar ve bir cephane deposuyla birlikte on bir tane Arjantin uçağını yok etmişlerdi. İki <span class="t21">Harrier</span> uçağı da Falkland Boğazında bir ticaret gemisini bombalamıştı.</p>

  <p>Çalışma odasının yeşil çuha kaplı kapısı açıldı ve Fox içeriye girdi. Savile Caddesindeki Huntsman'dan aldığı mavi flanel takımı içinde şık bir erkekti. O da <span class="t21">Grenadier Muhaf</span><span class="t21">ı</span><span class="t21">zlar</span><span class="t21">ı</span>nın kravatını takmaktaydı, ne de olsa bir zamanlar yüzbaşıydı. Ama üçüncü tayin yeri Belfast'ta geçirdiği bombalı bir kaza sonucunda sol elini kaybetmişti. Şimdi yapay bir el kullanıyor ve microchip teknolojisinin yarattığı mucizeyle yapay el sanki kendi eliymiş gibi iş görüyordu. Üzerine geçirdiği ten rengi ince eldivenle de yapay olup olmadığının anlaşılması çok güçtü.</p>

  <p>«Çay, Harry?»</p>

  <p>«Teşekkür ederim, efendim. Pebble Adasıyla ilgili haberi yazdıklarını görüyorum.»</p>

  <p>«Evet, çok etkileyici bir haber,» diyen Ferguson bir yandan da konuğu için fincana çay doldurdu. «Ama samimi olarak söylemek gerekirse, senin de çok İyi bildiğin gibi, Falkland Adaları olmadan da elimizde yeterince dert var. Demek istediğim, şu İrlanda konusu, bir de ayrıca başımıza Papa'nın yapacağı ziyaret çıktı. Yirmi sekizinde geliyor. Yani bize yalnızca on bir gün kalıyor. Böylece kendini iyi bir hedef yapıyor. Oysa insan onun Roma'daki öldürme girişiminden sonra daha dikkatli olacağını sanırdı.»</p>

  <p>«O tür biri değil, öyle değil mi. efendim?» Fox çayından bir yudum aldı. «Öte yandan duruma bakılırsa, belki de hiç gelmeyecek. Güney Amerika bağlantısı Katolik Kilisesi için birinci derecede önemli ve bizi Falkland Adaları konusunda suçlu olarak görüyorlar. Bu nedenle Papa'nın buraya gelmesini istemiyorlar. Ayrıca Papa da dün Roma'da yaptığı konuşmada gelmeyeceğini söyler gibiydi.»</p>

  <p>«Böyle bir şey beni çok mutlu eder,» dedi Ferguson. «Çünkü İngiltere'de bulunduğu sırada bir delinin ya da başka birinin ona ateş etmeye çalışmaması sorumluluğundan beni kurtarmış olur. Gerçi bir bakıma da milyonlarca Katolik İngiliz acı bir düş kırıklığına uğramış olacak.»</p>

  <p>«Öğrendiğime göre, Liverpool ve Glasgow başpiskoposları fikrini değiştirmesi konusunda Papa'yı ikna etmek için bugün Vatikan'a uçtular.» dedi Fox.</p>

  <p>«Evet, haklısın. Dilerim başarısız olurlar.»</p>

  <p>Ferguson'un masasındaki kırmızı telefonun zili çaldı. Bu telefon yalnızca birinci dereceden güvenlikle ilgili konuşmalara ayrılmıştı.</p>

  <p>«Bak bakalım neymiş, Harry.»</p>

  <p>Fox almacı kaldırdı. «Fox, buyurun.» Bir süre dinledikten sonra döndü, ciddi bir yüzle almacı Ferguson'a uzattı. «Ulster, efendim. Lisburn Ordu Karargâhından ve iyi değil!»</p>

  <p class="p12"><span class="t25">§</span></p>

  <p><span class="t20">H</span>er şey o sabah saat yediden biraz önce Londonderry'den on mil uzaktaki Kilgannon köyünün dışında başlamıştı. Patrick Leary on beş yıldır bölgenin posta dağıtıcılığını yapardı ve Kraliyet Postası kamyonetini herkes tanırdı.</p>

  <p>Programı her zaman aynıydı. Sabah beş otuzda Londonderry'deki posta merkezine varır, günün ilk dağıtımını yapacağı postayı alır, gece vardiyasında"W personelle vedalaşır ve benzin istasyonunda kamyonetinin deposunu doldurduktan sonra Kilgannon'a doğru yola çıkardı. Ve her zaman saat altı buçukta Kilgannon Köprüsü yanındaki koruda arabasını park eder, bir yandan sabah gazetesini okurken, bir yandan da yanında getirdiği sandviç ve termosundaki kahveyle kahvaltısını yapardı. Leary'nin bu programı. ne yazık. ki. gizli kalmamıştı.</p>

  <p>Cuchulain onu on dakika seyrederek Leary'nin sandviçini bitirmesini bekledi. Sonra Leary her zaman yaptığı gibi kalkıp korunun içine doğru biraz yürüdü. Arkasında hafif bir gürültü oldu. Üzerine basılan bir dalın çıkardığı kırılma sesiydi. Korkuyla geri dönerken Cuchulain ağaçların arasından ortaya çıktı.</p>

  <p>Korkunç bir görünüşü vardı. Leary birden dehşete kapıldı. Cuchulain'in üzerinde koyu renk bir anorak ve başında da yalnızca gözlerini, burnunu ve ağzını açıkta bırakan siyah bir örme başlık vardı. Sol elinde de namlusuna <span class="t21">Carswell</span> susturucusu takılı <span class="t21">PPK</span> marka yarı otomatik bir tabanca tutuyordu.</p>

  <p>«Söyleneni yaparsan yaşarsın,» dedi Cuchulain. Güney İrlanda aksanıyla konuşurken sesi yumuşaktı.</p>

  <p>«Ne istersen,» dedi Leary boğuk bir sesle. «Ailem var... lütfen.»</p>

  <p>«Şapkanla yağmurluğunu çıkarıp yere bırak.»</p>

  <p>Leary denileni yaptı. Sonra Cuchulain sağ elini öne uzatıp açtı ve Leary eldivenli avuçta duran büyük beyaz kapsülü gördü.</p>

  <p>«Şimdi, uslu bir çocuk gibi bunu yut.»</p>

  <p>«Beni zehirleyecek misin?» Leary o anda boncuk boncuk terliyordu.</p>

  <p>«Yalnızca iki saat baygın kalacaksın, hepsi bu,» dedi Cuchulain. «Böylesi daha iyi.» Silahı hafifçe kaldırdı. «Bundan daha iyidir.»</p>

  <p>Leary titreyen eliyle kapsülü alıp yuttu. Bacakları lastiğe dönüşüyor gibiydi, her şey sanki gerçekdışıydı, sonra omzuna dokunan bir el onu yere doğru bastırdı. Yüzünün değdiği çimler soğuktu ve daha sonra da yalnızca karanlık vardı.</p>

  <p class="p12"><span class="t25">§</span></p>

  <p><span class="t20">D</span>r. Hans Wolfgang Baum seçkin biriydi. 1950 yılında Berlin'de doğınuştu ve ünlü bir sanayicinin oğluydu. 1970 yılında babasının ölümüyle on milyon dolarlık bir mirasa konmuş ve büyük bir kurulu iş devralmıştı. Onun durumunda olan birçok kimse zevk dolu bir yaşam sürmekten memnun olurdu, nitekim Baum da öyle yaptı, yalnız arada önemli bir fark vardı: Baum o zevki işinden alıyordu.</p>

  <p>Berlin Üniversitesinde mühendislik bilimi doktorası, Londra Ekonomi Okulunda iş hukuku lisans öğrenimi ve Harvard'da iş idaresi masterl yapmıştı. Ve daha sonra tüm bu çalışmalarından yararlanıp Batı Almanya, Fransa ve ABD'deki türlü fabrikalarını büyütüp geliştirmişti. Öyle ki, kişisel varlığının bugün yüz milyon doları aştığı tahmin edilmekteydi.</p>

  <p>Ve yine de gönlünde yatan aslan, Londonderry dışında Kilgannon yakınındaki traktör ve genel tarım makineleri üreten fabrikasını geliştirme projesiydi. Baum Sanayi başka herhangi bir yerde kuru lup geliştirilebilirdi ve gerçekte yönetim kurulu üyeleri de öyle olmasını istemişlerdi. Ama ne yazık ki, Dr. Hans Baum onlara ve ticaret anlayışının gerektirdiği isteklere ters gelecek denli iyi bir insan, bu dünyada ender rastlanacak türde yararlı biri ve inan mış bir Hıristiyandı. <span class="t23">Alman Luther Kilisesi</span>nin bir üyesiydi ve fabrikayı Katoliklerle Protestanlar arasında gerçek bir, ortaklığa dönüştürmek için mümkün olan her şeyi yapmıştı. O ve karısı kendilerini tümüyle yerel halka adamışlardı, Ve üç çocukları da yerel okullara devam etmekteydi.</p>

  <p><span class="t24">IRA</span>'nın geçici bir örgütüyle görüştüğü herkes tarafından bilinen bir sırdı. Hatta bazılarının dediğine göre, efsaneyi Martin McGuiness'in kendisiyle bile görüşmüştü. Doğru ya da yanlış, <span class="t24">Geçici IRA</span> Kilgannon'daki fabrikayı başarılı olması için rahat bırakmış ve öyle de olmuştu. Çünkü fabrika daha önce işsiz durumdaki binden fazla Protestana ve Katoliğe iş olanağı sağlamıştı.</p>

  <p class="p12"><span class="t25">§</span></p>

  <p><span class="t20">B</span>aum vücudunu formda tutmayı seviyordu. Her sabah tam saat altıda uyanır, karısını rahatsız et meden yataktan çıkar, eşofmanını ve koşu ayakkabılarını giyerdi. O sabah da aynısını yaptı. Genç hizmetçi Eileen Docherty de kalkmış, mutfakta çayı hazırlıyordu, ama üzerinde hâlâ sabahlığı vardı.</p>

  <p>«Kahvaltı saat yedide, Eileen,» dedi Baum. «Her zaman olduğu gibi. Sabaha erken başlamalıyım. Sekiz otuzda Derry'de fabrika komitesiyle bir toplantım var.»</p>

  <p>Mutfaktan çıktı, bahçeyi koşarak aştı, alçak bir çitin üzerinden atladı ve koruya doğru yöneldi. Amatörden çok nerdeyse bir profesyonel gibi koşarak bir dizi patikayı izledi. Kafası günün planlı olaylarıyla doluydu.</p>

  <p>Saat altı kırk beşte koşu programını tamamlamıştı. Ağaçların arasından çıktı ve eve ulaşan ana yolun çimenli kenarı boyunca soluk soluğa yürümeye başladı. Her zamanki gibi, karşı yönden yaklaşan Pat Leary'nin posta kamyonetiyle yine karşılaştı. Kamyonet durdu ve onu bekledi. Ön camın ardındaki postacı şapkasıyla yağmurluğu içinde Leary'i görebiliyordu.</p>

  <p>Baum yandaki açık cama doğru eğildi.</p>

  <p>«Bu sabah bana neler getirdin, Patrick?»</p>

  <p>Oysa karşısındaki yüz, sakin gözleri, iri kemikleri olan bir yabancının yüzüydü. Korku uyandıracak hiçbir şey yoktu, ama yine de o canını almaya gelen <span class="t21">Ölüm</span>'dü.</p>

  <p>«Çok üzgünüm,» dedi Cuchulain. «Sen iyi. bir adamsın.» Sol elindeki <span class="t21">Walther</span> ileriye uzandı," Baum'un İki kaşı arasına dokundu. Silatıtan tek bir boğuk ses çıktı ve Alman hızla geriye savrulup yolun kenarına düştü, kan ve beyin parçaları çimene datiritti.</p>

  <p>Cuchulain hemen oradan uzaklaşarak beş dakika önce Leary'i baygın bıraktığı köprü yakınındaki yere döndü. Başındaki şapkayla yağmurluğu çıkarıp hâlâ baygın yatan postacının yanına bıraktı, beş dakika sonra da sık çimle kaplı dar bir çiftlik patikası kenarında bulunan tahta bir çiti aştı. Kendisini <span class="t21">350cc BSA</span> marka eski bir motosiklet beklemekteydi. Sınırın iki yanında yaşayan çiftçilerin engebeli arazide koyun gütmek için çok kullandıkları lastikleri özel yapılmış bir motosiklet türüydü. Güneşlik kısmı çizilmiş eski bir koruyucu başlığı kafasına geçirdi, motosiklete binerek usta bir topuk hareketiyle çalıştırdı. Motor gürültüyle homurdanmaya başladı ve Cuchulain yola koyuldu. Yalnızca bir araçla karşılaştı. O da köyün hemen dışında yanından geçtiği yerel süt arabasıydı.</p>

  <p>Geride bıraktığı ana yolda yağmur yağınaya başlamıştı ve otuz dakika sonra yerel süt arabası yanında durduğunda, yağmur suları hâlâ Hans Wolfgang Baum'un yüzüne düşmekteydi. Ve aynı anda on beş mil ötede Cuchulain <span class="t21">BSA</span>'sını Clady'nin güneyindeki bir çiftlik yoluna yöneltti ve sınırı geçerek İrlanda Cumhuriyeti'nin güvencesine girdi.</p>

  <p>On dakika sonra bir telefon kulübesinin yanında durdu, Belfast Telegraph gazetesinin numarasını çevirerek haber masasına bağlanmasını istedi ve karşısına çıkan kişiye, Hans Wolfgang Baum'un öldürülmesinden <span class="t24">Geçici IRA</span> adına sorumluluğu yüklendiğini söyledi.</p>

  <p class="p12"><span class="t25">§</span></p>

  <p><span class="t20">D</span>emek öyle,» dedi Ferguson. «O süt arabasının sürücüsünün gördüğü motosikletli kişi aradığımız adam olmalı.»</p>

  <p>«Hiçbir tarif yok, tabii,» dedi Fox. «Kafasında koruyucu bir başlık varmış.»</p>

  <p>«Anlamsız bir cinayet,» dedi Ferguson. «Baum herkes tarafından çok sevilen biriydi ve yerel Katolik halk onu tüm gücüyle destekliyordu. Fabrikasını Kilgannon'da kurabilmek için yönetim kuruluyla epey uğraştı. Herhalde şimdi fabrikayı artık kapatırlar ve binden fazla Katolik ve Protestan işsiz kalıp yine birbirlerinin boğazlarını sıkmaya başlar.»</p>

  <p>«Ama <span class="t24">Geçici IRA</span>'nın da istediği bu değil mi, efendim?»</p>

  <p>«Ben öyle düşünmezdim, Harry, Bu kez öyle değil. Pis bir iş bu. Katolik halk tarafından çok sayılan. son derece iyi bir insanın acımasızca öldürülmesi... <span class="t21">Geçiciler</span> böyle bir şey yapmakla kendi insanlarına yalnızca zarar vermiş olurlar. İşte. benim anlamadığım nokta da bu. Çek aptalca bir şey...»</p>

  <p>Elini hafifçe Fox'un getirdiği Baum dosyasına vurdu.</p>

  <p>«Baum gizlice Martin McGuines'le buluşmuş ve McGuiness ona Geçiciler adına teminat vermiş. Ayrıca sen ne düşünürsen düşün, McGuiness akıllı bir adam. Hem de çok akıllı. Ama bunun konuyla bir ilişkisi yok.» Başını olumsuz bir şekilde İki yana salladı. «Hayır, hiçbir anlamı yok.»</p>

  <p>Kırmızı telefon çaldı. Uzanıp almacı kaldırdı.</p>

  <p>«Ferguson, buyurun.» Bir süre dinledi. «Anlaşıldı, Bakanım.»</p>

  <p>Almacı yerine koyarak ayağa kalktı.</p>

  <p>«Arayan Kuzey İrlanda Bakanıydı, Harry. Beni hemen istiyor. Sen yine Lisburn'le görüş. Askeri Haberalmaya... ya da aklına gelen her yere sor. Ne öğrenebilirsen öğren.»</p>

  <p class="p12"><span class="t25">§</span></p>

  <p><span class="t20">F</span>erguson tam bir saat sonra geri döndü. Paltosunu çıkarırken içeriye Fox girdi.</p>

  <p>«Ziyaretiniz uzun sürmedi, efendim.»</p>

  <p>«Kısa ve özdü. Harry. Haber ne onun, ne de Başbakanın hoşuna gitti. Hele Başbakanı bir görecektin deliye döndü. Bunun ne demek olduğunu biliyorsun.»</p>

  <p>«Sonuç istiyor, değil mi, efendim?»</p>

  <p>«Evet, hem de yarına, Harry. Ulster iyice karışmış. Protestan politikacılar durumdan yararlanmaya çalışıp, <span class="t23">'Biz sizlere dememi</span><span class="t23">ş</span> <span class="t23">miydik?'</span> diye demeçler veriyorlarmış. Ah. bir de Batı Almanya Başbakanı bizim Başbakana telefon etmiş. Açıkçası, işler bundan daha kötü olamazdı.»</p>

  <p>«Ben o kadar emin olmazdım, efendim. Lisburn' daki Askeri Haberalmaya göre <span class="t24">Geçici IRA</span> bu olaydan çok rahatsız olmuş. Hiçbir ilişkileri olmadığı konusunda ısrar ediyorlarmış.»</p>

  <p>«Ama sorumluluğu yüklenmişlerdi.»</p>

  <p>«Komutanlık teşkilatlarını yeniden düzenlediklerinden beri bildiğiniz gibi hiç açık vermiyorlar, efendim. Her şeyin ötesinde. McGuiness hâlâ Kuzey Komutanlığının Şefi bulunuyor ve Dublin'den bildirildiğine göre. adamlarından herhangi birinin olayla ilişkisini kesin olarak reddediyor. Aslında haberlerde başkaları kadar öfkeliydi. Baum'u çok sevdiği anlaşılıyor.»</p>

  <p>«Sence İrlanda Ulusal Kurtuluş Cephesinin işi mi dersin?</p>

  <p>İrlanda Ulusal Kurtuluş Cephesi koşullar gerektirdiğinde <span class="t21">Geçicilerden</span> daha acımasızca darbe indirmeye hazır olduklarını geçmişte kanıtlamışlardı.</p>

  <p>«Haberalma hayır diyor, efendim. Çünkü onların içinde tepeye yakın iyi bir haber kaynakları var.»</p>

  <p>Ferguson ateşin karşısında ısındı.</p>

  <p>«Peki, karşı tarafın sorumlu olduğunu öne sürüyorlar mı? <span class="t24">UVF</span> ya da <span class="t24">Ulster'in K</span><span class="t24">ı</span><span class="t24">z</span><span class="t24">ı</span><span class="t24">l Eli'</span>nin?»</p>

  <p>«Lisburn'un bu iki örgütte de iyi kaynakları var ve bu örgütler için de hayır diyorlar. Hiçbir Protestan örgütü bu işe karışmamış.»</p>

  <p>«Resmi olarak değil.»</p>

  <p>«Resmi olarak bu işe karışan hiç kimse yokmuş gibi görünüyor, efendim. Her zaman kovboylar vardır. tabii. Çok fazla film ya da televizyon seyreden çılgınlar bulunur ve sonunda karşılarına çıkan herhangi birini öldürürler.»</p>

  <p>Ferguson bir puro yaktı ve masasına oturdu.</p>

  <p>«Böyle bir şeye inanıyor musun, Harry?»</p>

  <p>«Hayır, efendim,» dedi Fox sakin bir şekilde. «Ben yalnızca bazı çatlak basın mensuplarının ortaya atacakları çözümü söyledim.»</p>

  <p>Ferguson kaşlarını çatarak bakışlarını Fox'a dikti.</p>

  <p>«Sen bir şey biliyorsun, değil mi?»</p>

  <p>«Kesin olarak değil, efendim. Bu olayın yanıtı olabilir, ama sizin hiç hoşunuza gitmeyecek türden, bütünüyle akıl almaz bir şey.»</p>

  <p>«Söyle.»</p>

  <p>«Pekalâ, efendim. Belfast Telegraph gazetesine telefon edilerek olayın sorumluluğunu <span class="t21">Geçicilerin</span> yüklendiği haberi, <span class="t21">Geçicileri</span> gerçekten çok kötü bir duruma düşürecek.»</p>

  <p>«Devam et.»</p>

  <p>«Bir an için öldürme olayındaki asıl amacın bu olduğunu kabul edelim.»</p>

  <p>«Bu durumda, öyle olmasını isteyen bir Protestan örgüt öldürmüş oluyor.»</p>

  <p>«Pek değil, efendim. Eğer açıklamama izin verirseniz ne düşündüğümü göreceksiniz. Siz gittikten hemen sonra Lisburn'dan olayla İlgili ayrıntılı rapor aldım. Katil bir profesyonel, bu konuda hiçbir kuşku yok. Soğukkanlı, acımasız ve çok İyi örgütlenmiş, ama yine de karşısına çıkan herkesi öldürmüyor.»</p>

  <p>«Evet, bu benim de aklıma geldi. Postacıya, yani Leary'e bir kapsül verdi. Bir tür bayıltıcıydı.»</p>

  <p>«Ve bu nokta benim kafamı kurcaladığından bilgisayar kontrolü yaptım.»</p>

  <p>Fox kolunun altında tuttuğu dosyayı açtı.</p>

  <p>«Listedeki ilk beş öldürme olayında birer tanık silah zoruyla o tür kapsüllerden almış. İlk öldürme olayı 1975 yılında Omagh'da olmuş.»</p>

  <p>Ferguson listeyi kontrol etti ve sonunda başını kaldırdı.</p>

  <p>«Ama iki olayda kurbanlar Katolikmiş. Tümünün de aynı katilin işi olduğu konusunda sana katılıyorum. Ne var ki, bu durum Baum'un öldürülmesindeki amacın <span class="t24">Geçici IRA</span>'yı kötü duruma düşürmek olduğu yolundaki varsayımını anlamsız kılıyor.»</p>

  <p>«Lütfen biraz daha sabredin, efendim. Katilin tanımı her olayda aynı. Siyah bir örme başlık ve koyu renk bir anorak. Her zaman bir <span class="t21">Walther</span> <span class="t21">PPK</span> kullanıyor. Ve üç olayda da cinayet yerinden motosikletle uzaklaştığı biliniyor.»</p>

  <p>«Yani?»</p>

  <p>«Tüm bu ayrıntıları bilgisayara ayrı ayrı yükledim, efendim. Motosikletli birinin karıştığı tüm öldürme olaylarını, <span class="t21">Walther</span> kullanılanlar ve katilin bilinen tanımına uyanları karşılaştırdım.»</p>

  <p>«Ve bir sonuç aldın mı?»</p>

  <p>«Evet, aldım, efendim.»</p>

  <p>Fox ortaya bir değil, tam iki sayfa çıkarıp Koydu.</p>

  <p>«1975 yılından beri en azından otuz öldürme olayı var ve tümü de sözünü ettiğim faktörlerle bağlantılı. Bunlardan başka on tane de kuşkulu olay var.»</p>

  <p>Ferguson listelere hızla göz gezdirdi.</p>

  <p>«Aman Tanrım!» dedi fısıltıyla. «Hem Katolikler, hem de Protestanlar var. Anlamıyorum.»</p>

  <p>«Eğer kurbanları ele alırsak... Sorumluluğu <span class="t21">Geçicilerin</span> yüklendiği tüm öldürme olaylarında kurban, amaca zararı olan biriydi ve böylece onları gerçekten çok kötü bir duruma düşürüyordu.»</p>

  <p>«Ve Protestan aşırı örgütlerin karıştığı olaylarda da durum aynı, öyle mi?»</p>

  <p>«Her ne kadar <span class="t24">Geçici IRA</span> ötekilere göre daha çok olaya karışmışsa da, sonuç dediğimiz gibi, efendim. Bir şey daha var. Eğer öldürme olaylarının yer aldığt tarihleri ele alırsanız, bunların genellikle ya ortalık sakin olduğunda, ya daha iyiye gittiğinde ya da politik girişimlerin yapıldığı zamanlarda yer aldığını görürsünüz. Adamımızın karışmış olabileceği kuşkulu durumlardan biri 1972 Temmuz ayına denk geliyor. Bildiğiniz gibi, o tarihte <span class="t24">IRA</span>'nın bir temsilci heyeti William Whitelaw'la Londra'da gizlice buluşmuştu.»</p>

  <p>«Haklısın,» dedi Ferguson. «Ateşkes yapılmıştı. Barış için mükemmel bir fırsattı.»</p>

  <p>«Bozuldu. Çünkü birisi Belfast'taki Lenadoon malikânesine ateş etmeye başladı ve bu olayla yine ortalık karıştı.»</p>

  <p>Ferguson sesini çıkarmadan oturdu ve anlamsız bir yüzle gözlerini listelere dikti. Bir süre sonra.</p>

  <p>«Yani demek istediğin şey, orada kendisini ortalık karıştırmaya adamış bir delinin olduğu,» dedi.</p>

  <p>«Evet, öyle, yalnız ben o kişinin deli olduğunu sanmıyorum. Bana öyle geliyor ki, bu kişi tümüyle kırsal devrimle ilgili <span class="t23">Marksist-Lenininst</span> ilkeleri izliyor. Yani karışıklık ve korku. Tüm bunlar herhangi bir düzenli devleti yıkmak için gerekli etkenlerdir.»</p>

  <p>«İftira kampanyasında en büyük darbeyi <span class="t24">IRA</span> alarak mı?»</p>

  <p>«Evet, böylece Protestanların ya da bizim hükümetin onlarla politik bir uzlaşma yapma olasılığı gitgide azalacak.»</p>

  <p>«Ve tabii, sonuç olarak çatışmalar yıllarca devam edecek ve herhangi bir çözüme hiç ulaşılmayacak.»</p>

  <p>Ferguson hafifçe başını salladı, «ilginç bir varsayım, Harry... Sen buna inanıyorsun, öyle mi?»</p>

  <p>Başını kaldırıp sorarcasına baktı. Fox omuz silkti.</p>

  <p>«Gerçekler her zaman bilgisayarda duruyordu. Biz asla doğru soruları sormadık, hepsi bu. Eğer sormuş, olsaydık, bu sonuca çok daha önce ulaşmış olurduk. Uzun süredir bilgisayardaydı, efendim.»</p>

  <p>«Evet, sanırım çok haklı olabilirsin.»</p>

  <p>Ferguson bu kez daha uzun süre düşünceye daldı.</p>

  <p>Fox sonunda yavaşça konuşmaya başladı.</p>

  <p>«Böyle biri var, efendim. Bu bir gerçek. Bundan eminim. Ayrıca başka bir şey daha var. Hem de tüm bunları iyice açıklığa kavuşturacak bir şey.»</p>

  <p>«Pekâlâ, bana en kötüsünü söyle.»</p>

  <p>Fox dosyadan başka bir sayfa çıkardı.</p>

  <p>«Siz geçen hafta Washlngton'da bulunduğunuz sırada Tony Villiers, Umman'dan geri döndü.»</p>

  <p>«Evet, onun oradaki serüvenlerinden bir şeyler çalındı kulağıma.»</p>

  <p>«Döndükten sonra rapor verdiği sırada Tony bize yanında getirdiği Viktor Levin adında bir Rus Yahudisi hakkında ilginç bir öykü anlattı. Ukrayna'da oldukça alışılmamış türde bir <span class="t24">KGB</span> eğitim merkeziyle ilgili büyüleyici bir öykü.»</p>

  <p>Ateşin yanına gidip bir sigara yaktı, Ferguson'un raporu okumasını bekledi. Bir süre sonra Ferguson rapordan başını kaldırdı.</p>

  <p>«Tony Villiers şu anda Falkland Adalarında, biliyor muydun?» diye sordu.</p>

  <p>«Evet. efendim. Düşman hatları gerisinde <span class="t24">SAS</span>'la birlikte çalışıyor.»</p>

  <p>«Peki, ya bu Levin denilen adam?»</p>

  <p>«Çok yetenekli bir mühendis. Ona Oxford kolejlerinden birinde bir iş ayarladım. Şu anda Hampstead'daki güvenilir bir evde kalıyor. Onu buraya getirtme cüretini gösterdim, efendim.»</p>

  <p>«Gerçekten mi. Harry? Sen olmasaydın acaba ben ne yapardım?»</p>

  <p>«Bence bir şey farketmezdi, efendim, siz yine çok iyi idare ederdiniz. Ah, birşey daha var. O öyküde sözü geçen Paul Cherny adındaki psikolog. 1975 yılrnda iltica etmiş.»</p>

  <p>«Nereye, İngiltere'yemi?» diye Ferguson sordu.</p>

  <p>«Hayır, efendim... İrlanda'ya. O yıl Temmuz ayında uluslararası bir konferans için gitmiş ve siyasi iltica istemiş. Şu anda Dublin'deki Trinity Kolejinde deneysel psikoloji profesörü.»</p>

  <p class="p12"><span class="t25">§</span></p>

  <p><span class="t20">V</span>iktor Levin formunda ve sağlıklıydı. Yemen'de geçirdiği günlerin anısını taşıyan teni hâlâ koyu bir bronz rengindeydi. Gri bir tüvit takım ve beyaz bir gömlek giymiş, mavi bir kravat takmıştı. Siyah kütüphane gözlükleri ise görünüşünü oldukça değiştirmişti. Bir süre Ferguson'un sorularını sabırla yanıtladı.</p>

  <p>Kısa bir duraklama anında, «Acaba siz centilmenlerin. Kelly ya da Cuchulain kod adlı adamın İrlanda'da gerçekten faal olduğuna inandıklarını kabul edebilir miyim?» diye sordu. «Yani aradan yirmi üç yıl geçti de.»</p>

  <p>«Ama tüm amaç da oydu, değil mi?» diye Fox sordu. «Derinlerde bekleyen bir fırsatçı. İrlanda'da çatışma çıktığında hazır olmak. Hatta böyle bir şeyin çıkmasına yardımcı olmak.»</p>

  <p>«Ve siz onun nasıi biri olduğu konusunda tek güvenilir bilgi kaynağı durumunda görünüyorsunuz. Bu nedenle sizden bazı resimlere bakmanızı isteyeceğiz,» dedi Ferguson.</p>

  <p>Levin, «Dediğim gibi, aradan uzun süre geçti,» diyecek oldu.</p>

  <p>«Ama onu tanıtacak belirgin bir özelliği vardır,» diye Fox atıldı.</p>

  <p>«Tanrı biliyor ya, işte bu dediğinizde yeterince haklısınız. Çünkü öldürdüğü zaman yüzü sanki Şeytan oymuş gibiydi. Ama tabii, onu anımsayan tek kişinin ben olduğum konusundaki sözleriniz pek doğru sayılmaz. Bir de Tanya var. Tanya Voroninova.»</p>

  <p>«Kelly'nin öldürdüğü ve polis rolü oynayan adamın küçük kızı, efendim,» diye Fox açıkladı.</p>

  <p>«Şimdi artık o denli küçük değil. Otuz yaşında. Güzel bir kız ve piyano çalıyor,» dedi Levin.</p>

  <p>«Kızı o zamandan beri hiç gördün mü?» diye Ferguson sordu.</p>

  <p>«Hem de her zaman. İzin verin açıklayayım. Hatalı olduğumu anladığımı düşünmelerini sağladım, onlar da bana haklarımı geri verdiler ve çalışmak için Moskova Üniversitesine gönderdiler. Tanya, Maslovsky adında bir <span class="t24">KGB</span> Albayı tarafından evlat edinildi ve karısı ona öz çocuğuymuş gibi davrandı.»</p>

  <p>«Maslovsky şimdi general, efendim,» diye Fox araya girdi.</p>

  <p>«Tanya'nin piyanoya karşı büyük bir yeteneği olduğu ortaya çıktı. Yirmi yaşına geldiğinde Moskova' da Çaykovsky yarışmasını kazandı.»</p>

  <p>«Dur bir dakika,» dedi Ferguson, ne de olsa klasik müzik onun özel zevkiydi. «Tanya Voroninova konser piyanisti. İki yıl önce Leeds Piyano Festivalinde oldukça başarılıydı.»</p>

  <p>«Doğru. Bayan Maslovsky bir ay önce öldü. Tanya şimdi sürekli olarak yurt dışı turlara çıkıyor. Babalığı bir <span class="t24">KGB</span> generali olduğundan Tanya'nın gezileri epey riskli.»</p>

  <p>«Peki, onu son zamanlarda gördün mü?»</p>

  <p>«Altı ay önce.»</p>

  <p>«Peki, Drumore'de yer alan olaylardan söz etti mi?»</p>

  <p>«Ah, evet. Açıklayayım. Tanya çok akıllı ve dengeli, ama kafasında her zaman orada olup bitenlerle ilgili bir şey var. Sanki bunu belleğinde sürekli olarak canlı tutması gerekiyormuş gibi. Bir kez bunun nedenini sordum.»</p>

  <p>«Ne dedi?»</p>

  <p>«Kelly olduğunu söyledi. Onu asla unutamıyordu, çünkü Kelly ona çok iyi davranmıştı ve olanlardan sonra bunun nedenini bir türlü anlayamıyordu. Tanya düşlerinde sık sık Kelly'i gördüğünü söyledi.»</p>

  <p>«Evet, şey Tanya Rusya'da bulunduğundan bize bir yararı olmayacak.»</p>

  <p>Ferguson ayağa kalktı. «Lütfen, yandaki odada bir dakika bekler misiniz, Bay Levin?»</p>

  <p>Fox yeşil çuha kaplı kapıyı açtı ve Rus dışarıya çıktı.</p>

  <p>Ferguson «Hoş bir adam. Onu beğendim,» dedi.</p>

  <p>Pencerenin yanına giderek aşağıdaki meydana baktı. Bir süre sonra da.</p>

  <p>«O kişiyi ortaya çıkarmamız gerekiyor, Harry,» dedi. «Bugüne dek böylesine hayati önem taşıyan bir şeyle karşılaştığımızı sanmıyorum.»</p>

  <p>«Sizinle aynı fikirdeyim.»</p>

  <p>«Şaşılacak bir şey. Cuchulain bizim için ne denli önemliyse, <span class="t24">IRA</span> için de o denli önemli görünüyor.»</p>

  <p>«Evet, efendim, bu düşünce benim de aklıma gelmişti.»</p>

  <p>«Peki, onların da konuyu bu şekilde göreceklerini sanıyor musun?»</p>

  <p>«Belki, efendim.»</p>

  <p>Fox arkadan ne geleceğini biliyormuş gibi ani bir heyecan dalgasına kapıldı.</p>

  <p>«Pekâlâ,» dedi Ferguson.</p>

  <p>«Tanrı biliyor ya, İrlanda'ya yeterince verdin. Ne dersin, öteki elini de tehlikeye atmaya hazır mısın?»</p>

  <p>«Siz nasıl isterseniz, efendim.»</p>

  <p>«Güzel. Bu kez olsun biraz anlayış göstermeye razı olup olmayacaklarını görelim. Dublin'e gitmeni ve <span class="t24">Geçici IRA</span> Konseyini ya da seçecekleri temsilciyi görmeni istiyorum. Bu buluşmayı ayarlamak için gerekli telefon konuşmalarını yaparım. Her zamanki gibi yine Westbourne Otelinde kal. Ve hemen bugün yola çık, Harry. Levin'le ilgilenirim.»</p>

  <p>«Anlaşıldı, efendim,» dedi Fox sakin bir tavırla. «Öyleyse izin verirseniz, yola koyulayım.» Dışarıya çıktı.</p>

  <p>Ferguson yine pencerenin yanına gitti ve yağan yağmura baktı. Kuşkusuz çılgınca bir fikirdi. Yani <span class="t23">İ</span><span class="t23">ngiliz Haberalma Örgütü</span>yle <span class="t24">IRA</span>'nın işbirliği yapma fikri, ama yine de bu kez akla yatkındı. Tek sorun, Dublin'deki çılgın adamların konunun önemini anlayıp anlamayacaklarıydı.</p>

  <p>Arkasında çalışma odasının kapısı açılarak Levin göründü. Özür dilercesine hafifçe öksürdü.</p>

  <p>«Generalim, bana hâlâ gereksinme duyuyor musunuz?»</p>

  <p>«Tabii, sevgili dostum,» dedi, dedi Charles Ferguson.</p>

  <p>«Sizi şimdi karargâhıma götüreceğim. Resimlere, hem de korkarım birçok resme bakacaksınız.»</p>

  <p>Paltosuyla şapkasını aldı ve kapıyı açarak Levin'e çıkması İçin yol verdi.</p>

  <p>«Kimbilir? Belki de aradığımız adamı resimlerde buluverirsiniz.»</p>

  <p>Söylediklerine kendisi hiç inanmıyordu, ama yine de asansöre doğru yürürlerken bunu Levin'e söylemedi.</p>

  <p class="p12"><span class="t25">§</span></p>
</body>
</html>
