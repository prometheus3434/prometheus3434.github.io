<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xml:lang="tr">
<head>
  <meta content="Atlantis Word Processor 1.6.6.0" name="Generator" />
  <link href="../Styles/style.css" rel="stylesheet" type="text/css" />

  <title>BOLUM VI</title>
</head>

<body>
  <h1 class="h12">BOLUM&nbsp; VI</h1>

  <p><span class="t20">K</span>öy kilisesinin kutsal ortamında akşam ayini için hazırlanırken Cussane aynada kendini seyretti. Tıpkı gösteriye hazırlanan bir aktör gibiydi. Kendi kendine sorular sordu. Ben kimim? Ben gerçekten kimim? Toplum katili Cuchulain mi, yoksa papaz Harry Cussane mi? Mikhail Kelly artık yok gibiydi. Şimdi ondan geriye kalanlar yalnızca yarısı unutulmuş bir düşü andırıyordu.</p>

  <p>Yirmi yılı aşkın bir süreden beri birden çok kişiliği yaşamış, ama benliğinde asla kendine ait bir kişilik yerleşmemişti. Yaşadığı kişilikler tıpkı piyes metinlerine göre oynanan, sonra do kaldırılıp bir kenara atılan rollerdi.</p>

  <p>Mor atkıyı boynuna attı ve aynadaki görüntüsüne fısıldadı.</p>

  <p>«Tanrının Evinde Tanrının papazıyım.» Dönüp dışarıya çıktı.</p>

  <p>Daha sonra mumların titreyerek yandığı mihrabın önünde durmuş, toplanan cemaate org eşliğinde seslenirken sesi gerçekten heyecan doluydu.</p>

  <p>«Tanrıya ve siz din kardeşlerime İtiraf ederim ki, kendi hatam sonucunda günahkâr oldum.»</p>

  <p>Ve ellerini göğsünde birleştirip Tanrıdan kendisini bağışlaması için dua etmesini Meryem Ana'dan isterken gözleri bir anda yaşlarla doldu.</p>

  <p class="p12"><span class="t25">§</span></p>

  <p><span class="t20">C</span>harles de Gaulle Havaalanında, Tony Hunter gümrüğün çıkış kapısı yanında beklemekteydi. Çökük omuzlu, otuz beş yaşlarında, uzun boylu biriydi. Kumral saçları çok uzundu, kahverengi keten takım elbisesi buruşmuştu; bir yandan gümrük çıkışını kontrol ederken, öte yandan da Paris Soir gazetesini okumaktaydı. Ağzının bir kenarından Gitan marka sigara sarkıyordu. Bir süre sonra Devlin göründü. Siyah bir Burberry marka trençkot giymiş, siyah renkte eski bir fötr şapkayı bir kulağının üzerine yatırmıştı; elinde de bir çanta taşıyordu.</p>

  <p>Daha önce Devlin'in fotoğrafıyla tanımını elde eden Hunter hemen yanına sokuldu.</p>

  <p>«Profesör Devlin? Ben, Tony Hunter. Arabam dışarda.»</p>

  <p>Çıkışa doğru yürüdüler. «Yolculuğunuz iyi geçti mi?»</p>

  <p>«Daha iyisi olamazdı,» dedi Devlin. «Uçmak çok güzel... Uzun yıllar Önce İngiltere'nin düşmanları adına Almanya'dan İrlanda'ya bir <span class="t21">Dornier</span> bombardıman uçağıyla uçmuş ve iki bin metreden paraşütle atlamıştım. Onu asla unutamam.»</p>

  <p>Otoparkta duran Hunter'in Peugeot marka arabasının yanına vardılar. Daha sonra yolda giderlerken Hunter konuşmaya başladı.</p>

  <p>«Bu gece benimle birlikte kalabilirsiniz Foch Caddesinde bir dairem var.»</p>

  <p>«Eğer orada oturuyorsan, evlat, işlerin iyi olmalı. Ferguson'un adamlarına çantayla altın dağıttığını bilmiyordum.»</p>

  <p>«Paris'i iyi biliyor musunuz?»</p>

  <p>«Öyle diyebilirsin.»</p>

  <p>«Oturduğum daire benim. Babam geçen yıl öldü ve bana hatırı sayılır bir servet bıraktı.»</p>

  <p>«Kızdan ne haber? Sovyet Büyükelçiliğinde mi kalıyor?»</p>

  <p>«Aman Tanrım hayır. Onu Ritz Otelinde ağırlıyorlar. Anlayacağınız, bir tür yıldız o. Çok güzel piyano çalıyor. Geçen gece bir Mozart konçertosu dinledim. Hangisi olduğunu unuttum, ama kız mükemmeldi.»</p>

  <p>«Ona hareketlerinde çok tolerans tanındığı söylendi, doğru mu?»</p>

  <p>«Evet, kesinlikle. Aslında işin bu yönünü babalığı General Maslovsky hallediyor. Tüm sabahı onu izlemekle geçirdim. Önce Lüksemburg Bahçelerini gezdi, sonra Seine nehrinde düzenlenen gemi turlarından birinde öğle yemeğini yedi. Öğrendiğime göre, yarın yapacağı tek çalışma Konservatuarda öğleden sonraki provaymış.»</p>

  <p>«Demek onunla bağlantıyı sabah kuracağız, öyle mi?»</p>

  <p>«Evet, ben de öyle düşünmüştüm.»</p>

  <p>Paris'e gireli epey olmuştu, o anda Gare du Nord'tan geçmekteydiler. Hunter sözlerine devam etti.</p>

  <p>«Yarın sabah uçağıyla Londra'dan gelecek bir kurye Ferguson'un acele hazırlattığı belgeleri getirecek. Sahte pasaport ve buna benzer başka şeyleri de.»</p>

  <p>Devlin bir kahkaha attı.</p>

  <p>«Ne yani benim yapmam gereken tek şeyin kıza sormak olduğunu ve kızın da hemen geleceğini mi sanıyor?» Başını iki yana salladı. «Deli, bu adam.»</p>

  <p>«Bütün iş kıza soruş biçiminde,» dedi Hunter.</p>

  <p>«Doğru. Ama belki de kızın çayına biraz ilaç koymak daha kolay bir yol olacaktır.»</p>

  <p>Bu kez kahkaha atma sırası Hunter'deydi.</p>

  <p>«Biliyor musunuz, profesör, sizden hoşlandım, oysa böyle bir şeyi hiç istemiyordum.»</p>

  <p>«Peki neden istemiyordun?» diye Devlin ilgiyle sordu.</p>

  <p>«<span class="t23">Rifle Alay</span><span class="t23">ı</span><span class="t23">nda</span> yüzbaşıydım. Belfast, Derry, Güney Armagh'ta görev yaptım.»</p>

  <p>«Ah, evet, ne demek istediğini anlıyorum.»</p>

  <p>«Bin dokuz yüz yetmişikiyle yetmişsekiz yılları arasında İrlanda'ya dört kez atandım.»</p>

  <p>«Ve dört atama oldukça çok sayılır.»</p>

  <p>«Evet, öyle. Samimi olarak söylemek gerekirse, bana göre Ulster'i yerlilere geri verebilirler.»</p>

  <p>«Bu gece duyduğum en güzel fikir,» dedi Devlin neşeyle ve bir sigara yakıp, arka koltuğa iyice yayılarak fötr şapkasını gözlerinin üzerine indirdi.</p>

  <p class="p12"><span class="t25">§</span></p>

  <p><span class="t20">O</span> sırada Dzerhinsky Alanında bulunan <span class="t24">KGB</span> merkezindeki bürosunda Korgeneral Ivan Maslovsky masasına oturmuş, Cuchulain işini düşünüyordu. Lubov aracılığıyla gönderilen Cherny'nin mesajı Moskova'ya varalı bir iki saat olmuştu. Her nedense, gelen mesaj onu kafasının İçinde yıllarca geriye götürmüş, Ukrayna'daki Drumore'de elinde tuttuğu silahla yağmur altında dikilen Kelly'i, yani kendisine söyleneni yapmayan adamı anımsamıştı.</p>

  <p>Kapı açılarak kendisine bir fincan kahve getiren yardımcısı Yüzbaşı Igor Kurbsky içeriye girdi. Maslovsky kahvesini yavaşça yudumladı.</p>

  <p>«Ee, Igor, sen ne düşünüyorsun?» diye sordu.</p>

  <p>«Bence, Cuchulain uzun yıllar boyunca çok iyi iş gördü. Ama şimdi...»</p>

  <p>«Ne demek istediğini blliyorum,»dedi Maslovsky. «Varlığından <span class="t23">İ</span><span class="t23">ngiliz Haberalma Örgütünün</span> haberdar olması yanında, onun kim olduğunu ortaya çıkarmaları da bundan böyle artık yalnızca bir zaman meselesi.»</p>

  <p>«Ve tabii Paul Cherny'i de ortaya çıkarırlar.»</p>

  <p>O anda kapı vuruldu ve bir emireri elinde bir mesajla içeriye girdi. Kurbsky mesajı alıp askeri gönderdi.</p>

  <p>«Size geliyor, efendim, Dublin'deki Lubov'dan.»</p>

  <p>«Oku!» diye Maslovsky emretti.</p>

  <p>Mesajın özeti Devlin'in Tanya Voroninova'yla buluşmak amacıyla Paris'e gitmesiydi. Evlatlığının adı geçer geçmez Maslovsky hemen ayağa fırlayarak Kurbsky'nin elinden mesajı çekip aldı. Generalin evlatlığına karşı beslediği sevgi, özellikle karısının ölümünden sonra, herkes tarafından biliniyordu. Maslovsky'nin bazı birliklerde <span class="t21">«Kasap»</span> diye tanınmasına karşın, Tanya Voroninova gerçekten onun gözbebeğiydi.</p>

  <p>«Pekâlâ,» dedi Kurbsky'e. «Paris Büyükelçiliğimizde görevli en iyi adamımız kim? Bulov, değil mi?»</p>

  <p>«Evet, yoldaş.»</p>

  <p>«Ona bu gece bir mesaj çek. Tanya'nın konser turu İptal edildi. Hiçbir itirazı kabul edilmeyecek. Güvenceli bir şekilde Moskova'ya getirilene dek tam bir koruma altına alınacak.»</p>

  <p>«Ya Cuchulain?»</p>

  <p>«Görevini yaptı. Çok yazık.»</p>

  <p>«Onu buraya getirtecek miyiz?»</p>

  <p>«Hayır, yeterince zamanımız yok. Bu iş ivedi hareket gerektiriyor. Dublin'deki Lubov'a hemen mesai çek. Cuchulain'in ortadan kaldırılmasını istiyorum. Cherny'nin de. Ve bu işler ne denli çabuk olursa, o denli iyi olur.»</p>

  <p>«Eğer izin verirseniz, lubov'un bu tür işlerde pek deneyimi olduğunu hiç sanmadığımı belirteceğim.»</p>

  <p>«Ne de olsa, temel eğitimi görmüştü, değil mi? Ayrıca İkisi de böyle bir şeyi akıllarına bile getirmeyeceklerinden, Lubov'un işi daha da kolaylaşacaktır.»</p>

  <p class="p12"><span class="t25">§</span></p>

  <p><span class="t20">P</span>aris'teki Sovyet Büyükelçiliğinin habeıralma bölümünde şifre makinesi çalışmaya başladı. Operatör kadın mesajın ekrandan tümüyle geçmesini bekledi. Sonra mesajın kaydedildiği manyetik bandı dikkatle çıkardı ve gece danışmanına götürdü.</p>

  <p>«Bu mesaj <span class="t24">KGB</span>, Moskova'dan Albay Bulov için <span class="t21">'ki</span><span class="t21">ş</span><span class="t21">iye özel'</span> olarak geldi.»</p>

  <p>«Kendisi şu anda kentte değil,» dedi danışman.</p>

  <p>«Lyons'ta, sanırım. Yarın öğleden sonra gelecek. Dolabına kilitle.. Şifresinin çözülebilmesi için Albay Bulov'un kendi anahtarı gerekir.»</p>

  <p>Operatör kadın bandı kayıt defterine kaydetti, kendi veri dolabına kilitledi, sonra da işinin başına geri döndü.</p>

  <p class="p12"><span class="t25">§</span></p>

  <p><span class="t20">D</span>ublin'deki Abbey Tiyatrosunda Brendan Behan'ın Rehin adlı oyununu İzleyen Dimitri Lubov güzel bir gece geçirmekteydi. Daha sonra Liffey nehri kıyısında ünlü bir balık lokantasında karnını doyurdu. Ve büyükelçiliğe geri dönüp Moskova'dan gönderilen mesajı bulduğunda saat gece yarısını geçmişti.</p>

  <p>Mesajı üçüncü kez okumasına karşın hâlâ bir türlü inanamıyordu. Yalnızca Cherny'i değil, aynı zamanda Cussane'yi de ortadan kaldırması gerekiyordu ve tüm bunlar yirmidört saat içinde sonuçlanmış olacaktı. Elleri terliyor, hafifçe titriyordu. Onun için oldukça sürpriz bir görevdi. Her ne kadar temel eğitimi görmüş ve yıllardır <span class="t24">KGB</span>'de çalışmaktaysa da ortada bir gerçek vardı, o da Dimitri Lubov daha önce hiç kimseyi öldürmemişti.</p>

  <p class="p12"><span class="t25">§</span></p>

  <p><span class="t20">T</span>anya Voroninova, Ritz Otelindeki dairesinin banyosundan çıktığında, oda servisi de tepsi içinde kahvaltısını getirmekteydi. Tepside istedikleri vardı; çay, kızarmış ekmek ve bal. Hâki renkte bir tulum ve yumuşak deriden yapılmış kahverengi botlarını giydi. Bu ikisi de ona az çok askerce bir hava verdi. Ufak tefek, esmer ve sürekli olarak gözlerinin önüne düşen dağınık siyah saçlarını geriye atmak zorunda kalan güçlü bir kızdı. Saçlarını şöminenin üstündeki yaldız kenarlı aynada isteksizce taradı, ensesinde topuz olarak topladı, sonra da oturup kahvaltısını yapmaya başladı.</p>

  <p>Kapıda bir tıklatma sesi duyuldu ve tur sekreteri Natasha Rubenova içeriye girdi. Kırkbeş yaşlarında, gri saçlı, tatlı bir kadındı.</p>

  <p>«Bu sabah nasılsın, bakalım?»</p>

  <p>«İyiyim, güzel uyudum.»</p>

  <p>«Memnun oldum. Bugün iki otuzda Konservatuarda bekleniyorsun. Genel prova var.»</p>

  <p>«Tamam,» dedi Tanya.</p>

  <p>«Sabah dışarıya çıkıyor musun?»</p>

  <p>«Evet. Louvre Müzesine gitmek istiyorum. Bu turun programı oldukça yoğun, belki elime bir daha fırsat geçmeyebilir.»</p>

  <p>«Benim de gelmemi istiyor musun?»</p>

  <p>«Hayır, teşekkür ederim. Ben yalnız giderim. Saat birde öğle yemeği için döndüğümde görüşürüz.»</p>

  <p class="p12"><span class="t25">§</span></p>

  <p>Otelden çıktığında hava güzel ve yumuşaktı. Girişin dışındaki basamakları indi. O anda Devlin'le Hunter de bulvarın karşı tarafında duran Peuguot' un içinde onu beklemekteydi.</p>

  <p>«Yürüyeceğe benziyor,» dedi Hunter.</p>

  <p>Devlin onu onaylarcasına başını salladı.</p>

  <p>«Bir süre izle anlarız.»</p>

  <p>Tanya sol omzunda keten bir çanta taşımakta ve sabah jimnastiği yapar gibi hızlı adımlarla yürümekteydi. O gece <span class="t23">Rachmaninov'un Dördüncü Piyano Konçertosunu</span> çalacaktı. Eser oldukça popüler bir parçaydı, bu nedenle çoğu yıldızın büyük bir konser öncesinde sahip olduğu alışılmış sinir gerginliğinin Tanya'da kırıntısı bile yoktu.</p>

  <p>Ama ne de olsa meslekte acemi değildi, epey eskimişti. Leeds ve Çaykovsky festivallerinde elde ettiği başarılardan sonra uluslararası ünü gittikçe artmıştı. İşinin dışında başka bir şeyle uğraşacak zaman bulamıyordu. Yalnız bir keresinde, âşık olmuştu. Bunun İçin hava indirme alayında görevli genç bir askeri doktoru seçmekle aptallık etmişti, çünkü doktor bir yıl önce Afganistan'daki bir çatışma sırasında öldürülmüştü.</p>

  <p>Sevdiği kişinin ölümü üzücüydü, ama onu yıkmamıştı. Ölümünü haber aldığı gece en büyük konserlerinden birini vermişti. Ne var ki, bu acı deneyim sonucunda erkeklerden uzak duruyordu. Çok incinmişti ve nedenini ortaya çıkarmak İçin öyle üstün zekâlı bir ruh doktoruna da gerek yoktu. Çünkü Tanya başarısına, ününe, bunların ona sağladığı ayrıcalıklı yaşantıya ve arkasında sürekli olarak Maslovsky gibi güçlü birinin varlığına karşın, birçok yönden hâlâ kendisinden acımasızca koparılıp alınan babasının cesedinin yanı başında, yağmur altında dizleri üzerine çökmüş küçük kızdı.</p>

  <p class="p12"><span class="t25">§</span></p>

  <p><span class="t20">T</span>anyà Chams Elysées boyunca hızlı adımlarla yürüyerek Place de la Concorde'ye girdi. Onu arkadan izıeyen Devlin.</p>

  <p>«Anlaşılan yürüyüş yapmaktan hoşlanıyor,» dedi.</p>

  <p>O anda Tanya, Jardin des Tuileries'in sessizliğine yöneldi. Hunter. Devlin'in sözlerini onaylarcasına başını salladı.</p>

  <p>«Sanırım, haklısınız. Bence Louvre Müzesine doğru gidiyor. Siz onu yaya olarak izleyin. Ben gidip arabamı alayım ve sizi ana girişte bekleyeyim.»</p>

  <p>Tuileries Bahçelerinde bir Henry Moore sergisi vardı. Tanya kısa bir süre sergide oyalandı. Devlin geride kaldı. Ama kızın ilgisini fazla çekecek hiçbir şey olmadığından, bahçelerde ilerlemeye devam etti ve büyük Palais du Louvre'ye doğru yöneldi.</p>

  <p>Tanya Voroninova'nın seçkin biri olduğu kesindi. Louvre'de galeriden galeriye dolandı, yalnızca üstün yapıtlarla ilgilendi ve tabii Devlin onu hep belirli bir uzaklıktan izlemeye devam etti. Tanya ana girişin yanındaki Daru basamaklarının başındaki Samothrace Zaferinden Venus de Milo galerisine gitti. Birinci kattaki Rembrandt galerisinde kısa bir süre oyalandı, sonra da belki dünyadaki en ünlü tablosu sayılabilecek Leonardo da Vinci'nin Mono Lisa yapıtına bakmak için durdu.</p>

  <p>Devlin o sırada hemen yanına yaklaştı.</p>

  <p>«Sizce gülümsüyor mu?» diye ingilizce sordu.</p>

  <p>«Ne demek istiyorsunuz?» diye Tanya da aynı dilde karşılık verdi.</p>

  <p>«Louvre'de eski bir inanışa göre, Mona Lisa kimi sabahlar gülümsemezmiş.»</p>

  <p>Tanya onun yüzüne bakmak için başını çevirdi.</p>

  <p>«Çok saçma.»</p>

  <p>«Ama siz de gülümsemiyorsunuz.» dedi Devlin. «Aman Tanrım, yoksa tablonun camını kırmaktan mı korkuyorsunuz?»</p>

  <p>«Bu daha da saçma.» dediyse de gülümsemekten kendini alamadı.</p>

  <p>«Ciddi durduğunuz zaman alt dudağınız aşağıya doğru kıvrılıyor.» dedi Devlin. «Hiç iyi görünmüyor.»</p>

  <p>«Benim görünüşümden söz ediyorsanız, bu bir kayıtsızlık belirtisidir.»</p>

  <p>Karşısında dikiliyordu. Elleri Burberry trençkotunun ceplerinde, siyah fötr şapkası bir kulağı üzerine doğru eğilmiş durumdaydı; gözlerinin rengiyse o güne dek gördüğü en canlı maviydi. Kendisinden en az iki katı yaşta olmasına karşın, cüretkârlığı ve bir tür alaycı havası onu oldukça çekici kılıyordu. İçinde kontrol etmesi zor ani bir heyecan dalgalanması oldu ve kendine gelebilmek için derin bir nefes aldı.</p>

  <p>«Özür dilerim,» dedi ve yürüyüp uzaklaştı.</p>

  <p>Devlin arayı birez açmasına izin verdi, sonra yine izlemeye devam etti. Hoş bir kızdı, ama her nedense ürkmüştü. Bunun nedenini öğrenmek ilginç olacaktı.</p>

  <p>Tanya, Grand Galerie'ye doğru ilerledi, sonunda El Greco'nun Çarmıhta İsa adlı tablosunun önünde durdu ve gözlerini uzun bir süre çarmıha gerilen İsa'nın zayıf görüntüsünden ayırmadı, öylesine dalmıştı ki, bu arada yanına sokulan Devlin'in farkına bile varmadı.</p>

  <p>«Peki. bu tablo size ne söylüyor?» diye Devlin yavaşça sordu. «Sevgi var mı?»</p>

  <p>«Hayır.» dedi Tanya.</p>

  <p>«Ölmeye karşı duyulan bir öfke, sanırım. Hem siz beni neden izleyip duruyorsunuz?»</p>

  <p>«İzliyor muyum?»</p>

  <p>«Evet, Tuileries Bahçelerinden beri.»</p>

  <p>«Gerçekten mi? Şey, eğer izliyorsam, o zaman bu işi iyi beceremiyorum demektir.»</p>

  <p>«Bundan hiç kuşku yok,» dedi kız ve, «İnsanın iki kez bakacağı türde birisiniz,» diye saf bir şekilde ekledi.</p>

  <p>Tanya içinde ağlama isteği duydu birden. Ağlama sesinin inanılmaz sıcaklığını duymayı arzuladı. O anda erkek elini uzatıp onu kolundan tutarak tatlılıkla, «El Greco'nun size ne dediğini bana hâlâ söylemediniz?» dedi.</p>

  <p>«Bir Hıristiyan olarak yetiştirilmedim,» diye açıkladı Tanya. «Bu nedenle çarmıhtaki kişiyi Kurtarıcı olarak değil de, küçük insanlar tarafından yok edilen, acı içinde büyük bir insan olarak görüyorum. Peki, ya size ne anlatıyor?»</p>

  <p>«Aksanınızı sevdim.» dedi Devlin.</p>

  <p>«Bana çocukluğumda gördüğüm filmlerdeki Greta Garbo'yu anımsatıyor, ama tabii bu sözünü ettiğim şeyler, sizin zamanınızdan bir iki yüzyıl önceydi.»</p>

  <p>«Garbo benim için hiç de yabancı değil. Aynca sözleriniz hoşuma gitti. Ama tablonun size ne dediğini bana hâlâ söylemediniz.»</p>

  <p>«Bugünü düşündüğümüzde çok anlamlı bir soru,» dedi Devlin. «Bu sabah saat yedide Roma'daki St. Peter Kilisesinde oldukça özel bir ayin yapıldı. Papa İngiltere ve Arjantin'den gelen kardinallerle birlikteydi.»</p>

  <p>«Peki, bu bir işe yaradı mı?»</p>

  <p>«Hayır. Ne İngiliz Donanmasını ilerlemekten alıkoydu ne de Arjantin <span class="t21">Skyhawk</span> uçaklarının saldırılarına son verdi.»</p>

  <p>«Yani?»</p>

  <p>«Yani Tanrı, varsa tabii, ceremesini bizim çekeceğimiz bir şaka yapıyor.»</p>

  <p>Tanya kaşlannı çattı.</p>

  <p>«Aksanınız dikkatimi çekti. İngiliz değilsiniz, sanırım, öyle değil mi?»</p>

  <p>«İrlandalıyım, tatlım.»</p>

  <p>«Ama ben İrlandalıların son derece dindar olduklarını düşünürdüm. Yanılıyor muyum?»</p>

  <p>«Hayır, gerçekten öyledir. Yaşlı Hannah Teyzemin dizleri diz çöküp dua etmekten nasır tutmuştur. Drumore'de küçücük bir çocukken beni haftada üç kez ayine götürürdü.»</p>

  <p>Tanya Voroninova donakaldı. «Nerede dediniz?»</p>

  <p>«Drumore. Ulster'de küçük bir pazar kasabasıdır. Kilisesinin adı Kutsal Ad. En iyi anımsadığım ise, eniştemle arkadaşlarının ayinden çıkar çıkmaz dosdoğru Murphy'nin Yeri adındaki birahaneye gitmeleridir.»</p>

  <p>Tanya'nın yüzü bembeyaz kesildi.</p>

  <p>«Kimsiniz siz?»</p>

  <p>«Şey, emin olduğum bir şey var, tatlım.» Elini hafifçe kızın siyah saçlarında gezdirdi. «Cuchulain ya da kötü kahramanların sonuncusu değilim.»</p>

  <p>Tanya'nın gözler» dört açıldı ve karşısındakinin yağmurluğuna sıkıca asılırken gözleri öfkeyle parladı.</p>

  <p>«Söyleyin, kimsiniz siz?»</p>

  <p>«Bir anlamda, Viktor Levin.»</p>

  <p>«Viktor?» Şaşırmış görünüyordu. «Ama Viktor öldü. Yaklaşık bir ay önce Arabistan'da bir yerde öldü. Babam söyledi.»</p>

  <p>«General Maslovsky mi? Şey, öyle diyecekti tabii, değil mi? Hayır, Viktor oradan kaçtı. İltica etti. diyebilirsin. Londra'ya, sonra da Dublin'e geldi.»</p>

  <p>«Şimdi iyi mi?»</p>

  <p>«Öldü.» dedi Devlin acımasızca. «Mikhail Kelly veya Cuchulain ya da kahrolası kötü kahraman... canının istediği adı verebileceğin kişi tarafından öldürüldü. Yani yirmi yıl önce Ukrayna'da babanı öldüren kişi tarafından.»</p>

  <p>Tanya, Devlin'e doğru yığıldı. Devlin'in kolları güç ve güven verecek şekilde onu sardı.</p>

  <p>«Bana yaslan ve bir iki adım atmaya çalış, seni dışarı çıkaracağım, biraz temiz hava alırsın.»</p>

  <p class="p12"><span class="t25">§</span></p>

  <p><span class="t20">T</span>uileries Bahçelerinde bir banka oturdular. Devlin cebinden eski gümüş tabakasını çıkararak Tanya'ya sigara sundu.</p>

  <p>«Bunlardan kullanıyor musun?»</p>

  <p>«Hayır.»</p>

  <p>«Güzel, çünkü hem gelişmeni, hem de önündeki sağlık dolu yılları kötü yönde etkiler.»</p>

  <p>Aynı sözleri uzun, ama çok uzun yıllar önce de söylemişti. Bu kıza çok benzeyen başka bir kızdı. Klasik anlamda güzel değildi, ama yine de her zaman dönüp ikinci kez bakma zorunluluğu duymuştu.</p>

  <p>Anıları acı doluydu ve bunu silmeyi aradan geçen onca zaman bile başaramamıştı.</p>

  <p>«Bir ajan olmak için garip bir insansınız,» dedi Tanya. «Ajansınız sanırım, yanılıyor muyum?»</p>

  <p>Devlin yüksek sesle bir kahkaha attı. Sesi o denli yüksek çıktı ki, Henry Moore sergisinin öteki tarafında bulunan bir bankta oturmuş gazete okuyan Tony Hunter hızla başını kaldırıp baktı.</p>

  <p>«Ah Tanrı göstermesin.» Devlin cebinden cüzdanını çıkararak içinden bir kartvizit çekip aldı.</p>

  <p>«Kartım. Seni temin ederim, bunu kesinlikle resmi du rumlarda kullanıyorum.»</p>

  <p>Tanya kartviziti yüksek sesle okudu.</p>

  <p>«Profesör Liam Devlin, Trinity Koleji. Dublin.» Başını kaldırıp baktı. «Ne profesörü?»</p>

  <p>«İngiliz Edebiyatı. Üniversite öğretim üyelerinin yaptıkları gibi bunu genel anlamda kullanıyorum. Bu kapsama Oscar Wilde. Shaw, O'Casey. Brendan Behan, James Joyce, Yeats de dâhildir. Katolikler ve Protestanlar, ama tümü de İrlandalı. Kartımı geri alabilir miyim? Başka kalmadı da...» ,</p>

  <p>Devlin kartı yine cüzdanına yerleştirdi.</p>

  <p>Tanya, «Peki ama nasıl oluyor da eski ve ünlü bir üniversitenin profesörü böyle bir işe karışabiliyor?»</p>

  <p>«Hiç <span class="t21">İ</span><span class="t21">rlanda Kurtulu</span><span class="t21">ş</span> <span class="t21">Ordusu</span>ndan söz edildiğini duydun mu?»</p>

  <p>«Tabii.»</p>

  <p>«On altı yaşımdan beri bu örgütün bir üyesiyim. Ama artık aktif görev yapmıyorum. Çünkü <span class="t21">Geçicilerin</span> giriştikleri bugünkü kampanyayı desteklemiyorum, bana ters gelen noktalar var.»</p>

  <p>«Söylemeyin sakın, bırakın da ben tahmin edeyim.» Gülümsedi. «Sanırım, romantik yaradılışta birisiniz, Profesör Devlin, öyle değil mi?»</p>

  <p>«Öyle mi dersin?»</p>

  <p>«Yalnızca romantik biri siyah fötr şapkayı böylesine kusursuzca giyebilir. Başka şeyler de var. tabii. Kadınları ve çocukları öldürmek için lokantalara bomba yerleştirilmesine karşısındır. Ama bir erkeği gözünü kırpmadan öldürebilirsin. Son derece iyi eğitilmiş askerlerle de karşı karşıya gelmekten çekinmezsin.»</p>

  <p>Devlin rahatsız olmaya başlıyordu.</p>

  <p>«Beni mi anlatıyorsun?»</p>

  <p>«Ah, evet. Profesör Devlin. Anlayacağın, seni şimdi artık tanıdığımı sanıyorum. Gerçek bir devrimci ve sona ermesini gerçekten istemeyen başarısız bir romantik.»</p>

  <p>«Neyin sona ermesini istemeyen?»</p>

  <p>«Oyunun, profesör. Sizin gibi bir adamın yaşamasını sağlayan çılgın ve tehlikeli oyunun. Belki üniversitedeki sınıfının dünyadan uzak yaşantısını seviyor ya da kendi kendine sevdiğini telkin ediyorsundur, ama barut kokusu duyacağın, karşına çıkacak ilk fırsatta...»</p>

  <p>«Biraz nefes alıp dinlenmeme izin verir misin?» diye Devlin sordu.</p>

  <p>«Ve en kötüsü de.» diye Tanya acımasızca devam etti. «Her ikisini birden istemen. Yani hem bu işin zevkini çıkarmak, hem de hiçbir taraftarın zarar görmeyeceği temiz bir devrim yapmak istiyorsun.»</p>

  <p>Tanya sanki kendisini tutmaya çalışıyormuş gibi kollarını göğsünde kavuşturdu.</p>

  <p>Devlin, «Başka eksik bir şey kaldı mı?» diye sordu.</p>

  <p>Tanya zoraki gülümsedi.</p>

  <p>«Zaman zaman kendimi tıpkı bir saat zembereği gibi kurulmuş hissediyorum ve bu durum boşalana dek sürüyor.»</p>

  <p>«Ve tabii bir anda boşalıp Freud'un bir kopyası olup çıkıyorsun.» dedi Devlin.</p>

  <p>«İddiaya girerim ki, en büyük boşalmaların da İhtiyar Maslovsky'nin yazlık evinde yenilen bir akşam yemeğinden sonra çileğin yanında votka içerken oluyordur.»</p>

  <p>Tanya'nın yüzü gerildi.</p>

  <p>«Onun hakkında şaka yapmana izin vermiyorum. Bana karşı çok iyi davrandı. Tanıdığım tek babamdır.»</p>

  <p>«Olabilir,» dedi Devlin. «Ama eskiden değildi.»</p>

  <p>Tanya bir an öfkeyle baktı. «Pekâlâ, Profesör Devlin, yeterince çene çaldık. Belki artık burada olma nedeninizi anlatma zamanı gelmiştir.»</p>

  <p class="p12"><span class="t25">§</span></p>

  <p><span class="t20">D</span>evlin hiçbir şeyi atlamadı. Viktor Levin ve Tony Villiers'le Yemen'den başladığı sözlerini, Billy White ve Levin'in Kilrea dışında öldürülme girişimiyle bitirdi. Sustuğunda Tanya uzun bir süre hiçbir şey söylemeden oturdu.</p>

  <p>«Levin senin Drumore'yi ve babanın öldürülmesiyle ilgili olayları anımsadığını söyledi.» dedi Devlin yavaşça.</p>

  <p>«Tıpkı bir karabasan gibi arada sırada bilinçaltından yüzeye çıkıyor. Çok garip, sanki gördüklerim başka birisinin başına geliyor ve ben de babasının cesedi başına, yağmurda diz çökmüş küçük kızı seyrediyorum.»</p>

  <p>«Mikhail Kelly ya da kod adıyla Cuchulain? Onu anımsıyor musun?»</p>

  <p>«Evet, hem de ölene dek anımsayacağım,» dedi Tanya. «Acayip bir yüzdü, mahvolmuş genç bir azizin yüzüydü... Bana karşı iyi davranmıştı, hem de öylesine iyi davranmıştı ki, en garip olan nokta da buydu.»</p>

  <p>Devlin kızı kolundan yakaladı.</p>

  <p>«Gel, biraz yürüyelim.» Kalktılar, yürümeye başladılar.</p>

  <p>Devlin, «Maslovsky seninle hiç o zamanki olaylar hakkında konuştu mu?» diye sordu.</p>

  <p>«Hayır.»</p>

  <p>Eli arasında tuttuğu kızın kolu kasılıyordu.</p>

  <p>«Sakin ol, tatlım, kendini sıkma,» dedi Devlin yumuşak bir sesle. «Ve bana en önemli şeyi anlat. Onunla bu konuda konuşmaya hiç çalıştın mı?»</p>

  <p>«Hayır, lanet olasıca!» Kolunu çekip kurtardı, başını Devlin'e doğru çevirdi, yüzü öfke doluydu.</p>

  <p>«Demek ki, sen istemiyordun, değil mi?» diye Devlin sordu. «Çünkü içi kurt dolu bir kavanozun kapağını açmaya benzeyecekti.»</p>

  <p>Tanya durdu, bakışlarını Devlin'e dikti, yine kendini tutmaya çalışıyordu.</p>

  <p>«Benden istediğiniz nedir. Profesör Devlin? Viktor gibi iltica etmem mi? Belki Cuchulain'i tanıyabilirim diye binlerce fotoğrafı gözden geçirmem mi?»</p>

  <p>«İlk çılgınca düşüncenin akılcı bir sonucu olur bu. Dublin'deki <span class="t24">IRA</span> yetkilileri ellerindeki belgelerin dışarıya sızmasına asla izin vermezler, anlayacağın.»</p>

  <p>«Neden böyle bîr şey yapayım?»</p>

  <p>Yakındaki bir banka oturdu ve Devlin'i de çekip oturttu.</p>

  <p>«Sana bir şey diyeceğim. Büyük bir hata yapıyorsunuz. Siz Batılılar tüm Rusların zorla tutulduklarını, ellerine bir fırsat geçse hemen kaçacaklarını sanmakla yanılıyorsunuz. Ben ülkemi seviyorum. Orada yaşamak hoşuma gidiyor. Saygı duyulan bir sanatçıyım. Canım nereye isterse oraya gidebilirim, hatta Paris'e bile. Her hareketimi izleyen ne <span class="t24">KGB</span>... ne de başka bir siyah pardösülü adam peşimde olur. İstediğim yere giderim.»</p>

  <p>«Her şey bir yana, yalnızca <span class="t24">KGB</span>'de <span class="t21">V. Bölümün</span> komutanı korgeneral babalığın olduğu için, dediğin gibi hareket edememiş olsan, işte o zaman şaşardım. Aklıma gelmişken, oranın eski adı <span class="t23">13.</span> <span class="t23">Ş</span><span class="t23">ube</span>ydi. Şubenin üzerinde bir süre uğursuzluk bulutları esti, ama Maslovsky 1968 yılında orayı yeniden düzenledi. Şimdi <span class="t21">V. Bölümün</span> en iyi tanımı, onun bir suikastler düzenleme bürosu olduğu söylenerek yapılır. Ne var ki, günümüzde iyi çalışan tüm örgütlerde buna benzer bir büro bulunması gerekmektedir.»</p>

  <p>«Tıpkı sizin <span class="t24">IRA</span>'da olduğu gibi mi?» Tanya, Devlin'e doğru eğildi. «İnandığınız dava uğruna kaç kişi öldürdünüz, Profesör Devlin?»</p>

  <p>Devlin hafifçe gülümsedi ve kızın yanağına garip denecek bir samimiyetle dokundu.</p>

  <p>«Ne demek istediğini anladım, ama zamanını boşa harcadığımı görüyorum. Yine de bunu alabilirsin.»</p>

  <p>Devlin cebinden büyücek sarı bir zarf çıkararak Tanya'nın kucağına bıraktı. Zarfı ona sabah gelen Ferguson'un kuryesi vermişti.</p>

  <p>«Nedir bu?» diye Tanya sordu.</p>

  <p>«Her zaman umutlu olan Londra'dakiler sana yepyeni bir kimlik altında pasaport hazırlamışlar. Fotoğrafın çok güzel. Zarfta ayrıca para... Fransız frankı... ve Londra'ya farklı yollardan nasıl ulaşacağını anlatan ayrıntılar var.»</p>

  <p>«Bana hiç gerekmiyor.»</p>

  <p>«Neyse, aldın artık. Bir de şunu al.» Cüzdanından kartını çıkarıp verdi. «Bu öğleden sonra uçakla Dublin'e dönüyorum. Buralarda dolanmamın hiçbir anlamı yok.»</p>

  <p>Yalan da sayılmazdı. Çünkü Londra'dan gelen kurye kıza verdiği sarı zarf dışında başka bir şey daha getirmişti. Bu, Ferguson'un kendisi için gönderdiği özel mesajdı. McGuiness ve personel şefi öfkeden deliye dönüyorlarmış. Sızıntının kendilerinden olmadığını söylemişler ve yapılan işbirliğinden ayrılmak istemişler. Tabii bu durumda iki taraf arasında yıkılan köprüleri onarmak Devlin'e düşmekteydi.</p>

  <p>Tanya sarı zarfı ve Devlin'in kartını çantasına istemeye istemeye koydu.</p>

  <p>«Üzgünüm. Onca yolu boşuna gelmiş oldun.»</p>

  <p>«Telefon numaramı aldın,» dedi Devlin. «Ne zaman istersen arayabilirsin.» Ayağa kalktı. «Klmbilir, belki sorular sormaya başlayabilirsin.»</p>

  <p>«Hiç sanmıyorum, Profesör Devlin.» Elini uzattı. «Hoşçakalın.»</p>

  <p>Devlin kızın elini bir süre ovucunda tuttu, sonra dönüp Hunter'in oturduğu banka doğru yürümeye başladı.</p>

  <p>«Haydi, kalk!» diye yanına varınca Hunter'e seslendi. «Gidiyoruz.»</p>

  <p>Hunter hemen ayağa fırladı ve onu izlemeye başladı.</p>

  <p>«Ne oldu?»</p>

  <p>«Hiçbir şey.» O anda arabanın yanına varmışlardı. «İşte yarar hiçbir şey olmadı. Kız yardımcı olmak istemedi. Şimdi benim apartmana gidip çantamı alalım, sonra da beni Charles de Gaullé'ye bırakırsın. Şansım yaver giderse, Dublin'e giden öğleden sonraki uçağa yetişebilirim.»</p>

  <p>«Geri mi dönüyorsunuz?»</p>

  <p>«Evet, geri dönüyorum,» dedi Liam Devlin ve arka koltuğa kurulup siyah fötr şapkasının kenarını gözlerinin üzerine indirdi.</p>

  <p>Onların arkalarından Rue de Rivoli'nin trafiğini seyre koyulan Tanya arabanın uzaklaşmasını izledi. Bir süre öylece kımıldamadan durdu, sonra bahçelerin dışına çıktı ve kaldırım boyunca yürümeye başladı. Bir yandan da o sabah başından geçen inanılmaz olayları düşünmekteydi. Liam Devlin tehlikeli denecek ölçüde çekici bir erkekti, bundan hiç kuşkusu yoktu, ama daha da önemlisi, anlattığı şeyler onun için çok rahatsız edici olmuştu. Unuttuğu geçmişle ilgili olaylar, sanki çok uzaklardan geliyormuş gibi yeniden canlanmaya başlıyordu.</p>

  <p>Büyük siyah bir Mercedes'in biraz ilersinde kaldırıma yanaştığını farketti. Arabaya yaklaşırken, arka kapısı açıldı ve Natasha Rubenova'nın başı göründü. Heyecanlı gibiydi. Ama hayır, daha da kötüydü... korkmuştu.</p>

  <p>«Tanya!»</p>

  <p>Tanya ona doğru yöneldi.</p>

  <p>«Natasha... Tanrı aşkına, burada ne işin var, söyler misin? Ne oldu?»</p>

  <p>«Lütfen, Tanya. Arabaya bin!»</p>

  <p>Onun yanında genç ve sert görünüşlü bir adam oturmaktaydı. Mavi bir takım elbiseyle beyaz bir gömlek giymiş, koyu mavi bir kravat takmıştı. Ellerinde de siyah deri eldivenler vardı. Önde sürücünün yanında oturan adam da onun ikizi olmalıydı. Sanki birinci sınıf bir cenaze şirketinde çalışıyorlardı. Tanya hafif bir huzursuzluk duydu.</p>

  <p>«Neler oluyor?»</p>

  <p>Bir anda Natasha'nın yanında oturan genç adam arabadan indi ve Tanya'nın yanına gelip sol kolunu dirseğinden biraz yukardan hafif, ama güçlü bir şekilde tuttu.</p>

  <p>«Benim adım Türkin... Peter Türkin, yoldaş. Arkadaşım da Teğmen Ivan Shepilov. Bizler <span class="t24">GRU</span>'nun subaylarıyız ve bizimle birlikte geleceksiniz.»</p>

  <p><span class="t23">Sovyet Askeri Haberalma</span>. Şimdi huzursuzluğu daha da artmıştı. Korkuyordu. Kolunu çekip kurtarmaya çalıştı.</p>

  <p>«Lütfen, yoldaş.» Adamın parmakları mengene gibi kasıldı. «Karşı koymakla yalnızca kendi canınızı acıtmış olursunuz. Hem unutmayın ki, bu akşam konseriniz var. Hayranlarınızı düş kırıklığına uğratmak istemeyiz.»</p>

  <p>Bakışlarında sapıklık ölçüsünde zulmetme belirtisi vardı ve çok rahatsız ediciydi.</p>

  <p>«Bırak beni!» diyen Tanya tokat atmaya kalktı, ama adam bunu kolayca önledi. «Söyle bakalım. Babamın kim olduğunu bilmiyor musun?»</p>

  <p>«Biliyorum. <span class="t24">KGB</span>'de Korgeneral Ivan Maslovsky. Şu anda onun emirlerine göre hareket ediyorum, bu nedenle uslu bir kız olun ve size söyleneni yapın.»</p>

  <p>Tanya'nın karşı koymaya gücü yoktu, uğradığı şok çok büyüktü. Kendisini ağlamaklı durumda olan Natasha'nın yanında oturur buldu. Türkin de öteki taraftan dolanıp bindi.</p>

  <p>«Büyükelçiliğe dönüyoruz!» dedi Türkin sürücüye.</p>

  <p>Mercedes yola koyulurken Tanya da Natasha'nın elini sıkıca tuttu. Küçük bir kız olduğu yıllardan beri ilk kez gerçekten korku duymaktaydı.</p>

  <p class="p12"><span class="t25">§</span></p>

  <p>&nbsp;</p>
</body>
</html>
