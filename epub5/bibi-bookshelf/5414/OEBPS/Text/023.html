<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xml:lang="tr">
<head>
  <meta content="Atlantis Word Processor 1.6.6.0" name="Generator" />
  <link href="../Styles/style.css" rel="stylesheet" type="text/css" />

  <title>bitis</title>
</head>

<body>
  <h1 class="h12">bitis</h1>

  <p><span class="t20">S</span>usan Calder küçük arabasını Highgate'deki St. Joseph Katolik mezarlığına sokarken, yağmur bulutlarıyla dolu bir sabahın altısıydı. Birçok Gotik tarzı mezardan anlaşıldığına göre, burası eskiden oldukça iyi durumdaymış, ama şimdi her tarafta otların aşırı büyüdüğü, bakımsız ve yoksul bir yerdi.</p>

  <p>Üniformalı değildi. Siyah bir başörtü bağlamış, mavi kemerli bir paltoyla deri çizme giymişti. Mezarlık yöneticisinin evi önünde durdu ve Devlin'in bir taksinin yanında dikildiğini gördü. Her zamanki siyah Burberry trençkotuyla siyah fötr şapkasını giymişti, sağ kolu siyah bir askının içindeydi. Arabadan inince Devlin onu karşılamaya geldi.</p>

  <p>«Geciktiğim için üzgünüm. Trafik,» dedi. «Başladı mı?»</p>

  <p>«Evet,» diyen Devlin alaycı bir ifadeyle gülümsedi.</p>

  <p>«Sanırım bu, Harry'nin hoşuna gidecektir. Tıpkı birinci sınıf bir film için hazırlanmış kötü bir film senaryosunu andırıyor. Yağmur da cabası..,»</p>

  <p>Gerçekten de o anda yağmur atıştırmaya başlamıştı. Devlin taksi sürücüsüne beklemesini söyledi ve birlikte mezar taşları arasındaki patikada ilerlediler.</p>

  <p>«Pek doğru dürüst bir yere benzemiyor,» dedi Susan Colder.</p>

  <p>«Onu bir yere gömmeleri gerekiyordu.» Sağlam eliyle bir sigara çıkarıp yaktı.</p>

  <p>«Ferguson ve İçişleri Bakanlığı yetkilileri senin bir kahramanlık ödülü alman gerektiğini düşündüler.»</p>

  <p>«Bir madalya mı yani?» Yüzünde belirgin bir hoşnutsuzluk vardı.</p>

  <p>«Kendilerinin olsun. Onun durdurulması gerekiyordu, ama bu benim o işi yaparken hoşlandığım anlamına gelmez.»</p>

  <p>«Zaten sonuçta onlar da vermemeyi kararlaştırdılar. Yoksa böyle bir ödül için açıklama yapılması gerekecekti, oysa bunu yapamazlar. Kısacası, Harry'nin <span class="t24">KGB</span>'yi suikast girişiminden sorumlu tutma arzusu gerçekleşmedi.»</p>

  <p>Mezarın olduğu yere vardılar ve birazcık gerideki bir ağacın altında durdular. Mezarın başında iki mezar kazıcısı, bir papaz, siyah paltolu bir kadın ve genç bir kız vardı.</p>

  <p>«Tanya Voroninova mı?» diye Susan sordu.</p>

  <p>«Evet, kız da Moräg Finlay,» dedi Devlin.</p>

  <p>«Harry Cussane'nin yaşamındaki üç kadın, onun gömülmesini izlemek için şimdi birarada bulunuyorlar. Birincisi, çocuk olarak kabul etmekle büyük bir hata işlediği kişi. Sonra birçok sıkıntıya katlanarak kurtardığı çocuk... Kurtarıcı rolünde Harry.»</p>

  <p>«Ve üçüncü olarak da ben geliyorum,» dedi Susan. «Onun celladı ve onunla hiç karşılaşmadım bile.»</p>

  <p>«Yalnızca bir kez karşılaştın,» dedi Devlin. «Ve bu da yetti. Garip... yaşamındaki en önemli kişiler kadınlardı ve sonunda ölümüne de onlar neden oldu.»</p>

  <p>Papaz mezara ve tabuta kutsal su serpti. Moräg ağlamaya başlayınca Tanya Voroninova kolunu kızın omzuna atarak onu kucakladı. O anda papaz yüksek sesle dua etmeye başladı.</p>

  <p>Dünyanın Kurtarıcısı Hazreti İsa Efendimiz hizmetkârını sana emanet ediyor ve onun için dua ediyoruz.</p>

  <p>«Zavallı Harry,» dedi Devlin. «Son perde bitti ve hâlâ kalabalık bir izleyici grubu olmadı.»</p>

  <p>Susan Calder'in kolunu tuttu, geriye döndüler ve yağmurda yürüyerek uzaklaştılar.</p>

  <h1 class="h12"><a id="ncx3890"></a>SON</h1>

  <p>&nbsp;</p>
</body>
</html>
