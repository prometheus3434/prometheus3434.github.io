<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xml:lang="tr">
<head>
  <meta content="Atlantis Word Processor 1.6.6.0" name="Generator" />
  <link href="../Styles/style.css" rel="stylesheet" type="text/css" />

  <title>BOLUM XII</title>
</head>

<body>
  <h1 class="h12">BOLUM XII</h1>

  <p><span class="t20">C</span>ussane yavaş yavaş kendine gelirken gazete bayiindeki genç kadının başucunda çömeldiğini gördü. Bir kömür ocağının önüne serilmiş kilimde yatıyordu ve genç kadın da yüzünü silmekteydi.</p>

  <p>«Telaşlanma,» dedi kadın.</p>

  <p>«İyileşeceksin. Beni anımsadın mı? Adım Moira McGregor. Şu anda dükkânımda bulunuyorsun.»</p>

  <p>«İtalyan ve Hardy adındaki adam ne durumdalar?»</p>

  <p>«Yukardalar, Doktoru çağırmaya birini gönderdik.»</p>

  <p>Kafası hâlâ karmakarışıktı, daha iyice kendine gelememişti.</p>

  <p>«Çantam?» diye yavaşça sordu. «Nerede?»</p>

  <p>İriyarı polis tepelerinde belirdi.</p>

  <p>«Yaşayanlar dünyasına geri döndün» öyle mi?» diyen Brodie'nin sesinde belirgin bir hoşnutsuzluk vardı.</p>

  <p>«Sanırım, artık Meryem Ana'ya bir iki düzine mum yakarsın, değil mi?»</p>

  <p>Brodie dışarıya çıktı. Moira, Cussane'ye gülümsedi.</p>

  <p>«Aldırma. Sen ve Hardy o adamın hayatını kurtardınız. Sana bir fincan çay getireyim.»</p>

  <p>Mutfağa gidince Brodie'yi masanın yanında dikilir buldu.</p>

  <p>«Ben daha sert bir şey içmek isterim,» dedi Brodie.</p>

  <p>Moira hiçbir şey söylemeden dolaptan bir şişe viski ve bir bardak çıkararak masaya koydu. Brodie bir sandalye çekip masaya oturdu, yere düşen Cussane'nin çantasının farkında değildi. Çantanın fermuarı açıldığından, içindekilerden bazıları yere saçılmıştı. Daha sonra, yerdeki bir iki gömleği, kutsal ekmek bulunan kutuyu ve menekşe rengi papaz atkısını gördü.</p>

  <p>«Bu onun çantası mı?» diye sordu.</p>

  <p>Moira fırının başından döndü, elinde bir çaydanlık vardı.</p>

  <p>«Evet.»</p>

  <p>Brodie tek dizi üzerine çöktü ve saçılan şeyleri çantaya tıkıştırmaya başladı, ama o anda kaşlannı çattı.</p>

  <p>«Bu da ne?»</p>

  <p>Kötü bir şans eseri olarak düşme sırasında çantanın alt tarafındaki gizli bölme de açılmış, içindekiler ortaya çıkmıştı. Brodie'nin bulduğu ilk şey bir İngiliz pasaportuydu, alıp açtı.</p>

  <p>«Bana adının Fallón olduğunu söylemişti.»</p>

  <p>«N'olmuş yani?» diye Moira sordu.</p>

  <p>«Nasıl olur da Peder Cean Daly adına bir pasaportu bulunur? Fotoğrafı da aynı.»</p>

  <p>Elini çantaya yine daldırıp biraz daha arandı ve çıkardığında elinde <span class="t21">Stechkin</span> vardı.</p>

  <p>«Aman Tanrım!»</p>

  <p>Moira McGregor silahı görünce ürperdi.</p>

  <p>«Bu da ne demek oluyor?»</p>

  <p>«Yakında öğreniriz.»</p>

  <p>Brodie odaya geri dönüp çantayı bir sandalyenin üzerine koydu. Cussane gözleri kapalı, sakin bir şekilde yatmaktaydı. Brodie yanına çömelip kelepçesini çıkardı ve çok yavaş hareket ederek kelepçenin bir halkasını Cussane'nin sol bileğine geçirdi. Cussane gözlerini açtı, Brodie hemen öteki bileğini yakalayıp ikinci halkayı da ona geçirdi. Sonra papazı çekerek ayağa kaldırdı ve bir koltuğa oturttu.</p>

  <p>«Bunlar ne?» diye Brodie sordu. O anda çantanın içinde ne var ne yoksa ortaya dökmüş bulunuyordu.</p>

  <p>«Üç tabanca, türlü pasaportlar ve büyük miktarda nakit para, Ne papazmışsın ya! Söyle, tüm bunların anlamı ne?»</p>

  <p>«Polis sensin, ben değil.» dedi Cussane.</p>

  <p>Brodie sert bir tokat attı.</p>

  <p>«Terbiyeli ol küçük adam. Seni döverek cezalandırmak zorunda kalacağımı anlıyorum.»</p>

  <p>Onları kapıdan izleyen Moira.</p>

  <p>«Böyle bir şey yapma,» dedi.</p>

  <p>Brodie küçümsercesine gülümsedi.</p>

  <p>«Kadınlar... hep aynıdırlar. Kahraman rolü oynadı diye ondan hoşlanıyorsun, değil mi?»</p>

  <p>Sonra kalkıp dışarıya çıktı.</p>

  <p>Moira çaresizce Cussane'ye sordu.</p>

  <p>«Kimsin sen?»</p>

  <p>Cussane gülümsedi.</p>

  <p>«Bununla kafanı şişirmek istemem. Ama o zorba polis geri dönene dek bir sigara içebilirim.»</p>

  <p class="p12"><span class="t25">§</span></p>

  <p><span class="t20">B</span>rodie beş yıl askeri polis olarak görev yaptıktan sonra yirmi yıldan beri de sivil yaşamda polislik yapıyordu. Hiçbir özelliği olmayan yirmi yıl. Gerçekte tek saygınlığı üniforması olan huysuz ve zalim biriydi. Tıpkı üniforması gibi, dini görevi de ona giydiği vaiz elbisesiyle yalancı bir saygınlık kazandırıyordu. Brodie, Dumfries'de bulunan merkezi arayabilirdi, ama bu işte özel bir şey vardı, bunu hissediyordu, bu nedenle doğrudan doğruya Glasgow polis merkezini aradı.</p>

  <p class="p12"><span class="t25">§</span></p>

  <p><span class="t20">G</span>lasgow polis merkezi Harry Cussane'nin fotoğrafını ve hakkındaki ayrıntılı bilgiyi alalı daha bir saat olmuştu. Konu <span class="t21">«birinci öncelik»</span> uyarısıyla duyurulmuştu ve herhangi bir durumda gecikilmeden Londra'daki <span class="t21">Grup Dört</span>'e haber verilmesi isteniyordu. Bu nedenle Brodie'nin telefonu hemen Özel Şubeye bağlandı. Brodie iki dakika içinde kendini Başmüfettiş Ternt'le konuşuyor buldu.</p>

  <p>«Şimdi bana her şeyi baştan anlat,» dedi Trent.</p>

  <p>Brodie söyleneni yaptı. Sözleri bitince Trent.</p>

  <p>«Kaç yıllık polis olduğunu bilmiyorum, ama meslek yaşamının en büyük avını yakalamış bulunuyorsun,» dedi.</p>

  <p>«Bu adamın adı Cussane. Önemli bir <span class="t24">IRA</span> üyesi. Geldiği otobüsteki yolcuların trene bindirileceklerini mi söylüyorsun?»</p>

  <p>«Evet, efendim. Yolu sel suları kapatmış. Burası yalnızca küçük bir mola yeri, ama Glasgow ekspresini durduracaklar.»</p>

  <p>«O tren ne zaman orada olacak?»</p>

  <p>«Yaklaşık on dakika sonra, efendim.»</p>

  <p>«Sen de o trene bin Brodie. Ve yakaladığın avını getir Seni Glasgow'da karşılayacağız.»</p>

  <p>Brodie almacı yerine koydu, heyecandan güç nefes alıyordu, sonra da kalkıp oturma odasına gitti.</p>

  <p class="p12"><span class="t25">§</span></p>

  <p><span class="t20">B</span>rodie bir eliyle kolundan tuttuğu Cussane'yle birlikte istasyon peronunda ilerledi, öteki elinde de Cussane'nin çantası vardı. Yanlarından geçtikleri insanlar elleri önde kelepçeli bir papaz görünce merakla onlara baktılar. Trenin arka tarafındaki yük vagonuna ulaştılar, açık kapısının yanında kondüktör dikiliyordu.</p>

  <p>«Bu ne?» diye kondüktör sordu.</p>

  <p>«Glasgow'a götüreceğim özel bir suçlu.»</p>

  <p>Brodie, Cussane'yi yük vagonunun içine doğru itti. Köşede birkaç posta çuvalı vardı. Cussane'yi onların üzerine oturttu.</p>

  <p>«Şimdi burada uslu bir çocuk gibi sessizce otur.»</p>

  <p>O anda yaklaşan ayak sesleri duyuldu ve vagonun kapısında Hardy belirdi, arkasında da Moira vardı.</p>

  <p>«Duyar duymaz koşup geldim,» dedi ustabaşı.</p>

  <p>«Buraya giremezsiniz,» dedi Brodie.</p>

  <p>Hardy ona hiç aldırmadı.</p>

  <p>«Bak, neler olduğunu bilmiyorum, ama benim yapabileceğim bir şey varsa, söyle.»</p>

  <p>Peronda kondüktör düdüğünü çaldı. Cussane.</p>

  <p>«Hiç kimsenin yapabileceği bir şey yok,» dedi. «Tisini nasıl?»</p>

  <p>«Bacağı kırılmış...»</p>

  <p>«Ona iyi şanslar dilediğimi söyle.»</p>

  <p>Tren hareket ederken bir sarsıntı oldu.</p>

  <p>«Bana öyle geliyor ki, eğer yardım etmen için seni oraya götürmeseydim, şimdi burada olmayacaktın,» dedi Hardy.</p>

  <p>Konduktor içeriye atlarken. Hardy de perona atlayarak Moira'nın yanına indi.</p>

  <p>«Kader böyleymiş.» diye Cussane bağırdı. «Kafana takıp üzülme.»</p>

  <p>Sonra kondüktör vagonun kapısını çekip kapatırken. dışardaki Hardy'le kadın gözden kaybolarak geçmişte kaldılar. Tren de hızlanmaya başladı.</p>

  <p class="p12"><span class="t25">§</span></p>

  <p><span class="t20">T</span>rent, Londra'ya telefon ederek Ferguson'a haber vermekten kendini alamadı. Genel müdürlük onu Cavendish Alanındaki telefona bağladı. Fox'la Devlin dışardaydı, bu nedenle Ferguson telefona yanıt verdiğinde yalnızdı.</p>

  <p>«Ben, Trent, efendim. Glasgow, Özel Şube'de başmüfettiş. Sanırım, aradığınız adamı, yani Cussane'yi yakaladık.»</p>

  <p>«Öyle mi, ne diyorsunuz?» diye Ferguson sordu. «Ne durumda?»</p>

  <p>«Şey, aslında onu daha görmedim, efendim. Buradan birkaç mil güneydeki küçük bir köyde tutuklandı. Bir saat içinde Glasgow'da olacak, trenle getiriliyor. Onu bizzat ben teslim alacağım.»</p>

  <p>«Sağ olarak ele geçirilmesi çok yazık,» dedi Ferguson.</p>

  <p>«Ne yapalım, insanın her istediği olmuyor. Onun sabahleyin ilk uçakla buraya getirilmesini istiyorum, başmüfettiş. Onu sen kendin getir. Bu iş herhangi bir hata kabul etmeyecek denli önemli.»</p>

  <p>«Peki, efendim, getiririm,» dedi Trent büyük bir hevesle.</p>

  <p>Ferguson almacı yerine bıraktı, kırmızı telefona uzandı, ama tam son anda içinden gelen bir dürtüyle vazgeçti. Balık ağa gerçekten takılınca İçişleri Bakanına haber vermesi daha iyi olacaktı.</p>

  <p class="p12"><span class="t25">§</span></p>

  <p><span class="t20">B</span>rodie köşede bir tabureye oturmuş, sırtını da arkaya yaslamıştı. Bir yandan Cussane'yi gözlerken, bir yandan da sigarasını içmekteydi. Kondüktör masasında bir listeyi kontrol ediyordu. Sonra listeyi toplayarak kalemini elinden bıraktı.</p>

  <p>«Ben bilet kontrolüne gidiyorum. Sonra görüşürüz.»</p>

  <p>Kondüktör gidince, Brodie taburesini karşı tarafa çekerek Cussane'nin iyice yakınına oturdu.</p>

  <p>«Erkeklerin neden elbise giydiklerini bir türlü anlamamışımdır,» dedi, öne doğru eğilerek.</p>

  <p>«Söyle, siz papazlar... ne için böyle giyinirsiniz?»</p>

  <p>«Ne içinmiş?» diye Cussane ona soruyla karşılık verdi.</p>

  <p>«Biliyorsun. Korodaki erkek çocukları için, değil mi? Gerçek bu, değil mi?»</p>

  <p>İriyarı adamın alnında boncuk boncuk terler belirmişti.</p>

  <p>«Ne gür bıyığın var öyle.» dedi Cussane. «Yoksa kusurlu ağzını mı gizlemeye çalışıyorsun?»</p>

  <p>Brodie iyice öfkelendi.</p>

  <p>«Kendini beğenmiş herif şimdi sana gününü gösteririm.»</p>

  <p>One doğru uzandı ve sigarasının yanan ucunu Cussane'nin elinin üzerine bastırdı. Cussane acı bir çığlık atarak posta torbalarına arkaüstü düştü.</p>

  <p>Brodie gülerek ona doğru eğildi.</p>

  <p>«Hoşuna gideceğini sanıyordum.» dedi ve sigarayı bir kez doha Cussane'nin eline bastırmak için uzandı. O anda Cussane Brodie'nin kasığına bir tekme attı. Polis iki eliyle kasığını tutarak gerilerken, Cussane ok gibi fırlayıp ayağa kalktı. Ustalıkla tekmesini tam Brodle'nin sağ dizkapağına indirdi, polis acıyla öne doğru eğilirken de yüzüne sert bir diz darbesi çıkardı.</p>

  <p>Çavuş Brodie yerde sırtüstü inleyerek yatarken, Cussane de ceplerini arayarak anahtarı buldu, kelepçelerini açtı. Çantasını alıp içindekilerin tam olup olmadığını kontrol etti ve <span class="t21">Stechkin</span>'i cebine attı. Sonra vagonun sürme kapısını çekerek açtı içeriye yağmur suları doldu.</p>

  <p>Bir an sonra yük vagonuna giren kondüktörün gözüne Cussane'nin yan kapıdan bir çalılığa atladığı ve yamaçtan aşağıya doğru yuvarlanmaya başladığı ilişti. Ve hemen sonra da dışarda sis ve yağmurdan başka bir şey görünmez oldu.</p>

  <p class="p12"><span class="t25">§</span></p>

  <p><span class="t20">T</span>ren Glasgow merkez garında durduğunaa, Trent ve yarım düzine üniformalı polis peronda beklemekteydi. Yük vagonunun kapısı açılarak kondüktör göründü.</p>

  <p>«İçerde, burada.»</p>

  <p>Trent vagonun kapısına gelince duraksadı. İçer'de yalnızca Lachlan Brodie vardı. Kondüktörün taburesine oturmuş, kanlı ve şiş yüzünü tutuyordu. Trent'in kalbi duracakmış gibi oldu.</p>

  <p>«Anlat,» dedi canından bezmiş bir ifadeyle. Brodie elinden geldiğince anlattı. Sözleri sona erince. Trent.</p>

  <p>«Elleri kelepçeliydi diyorsun ve o durumda senin hakkından gelmesine izin veriyorsun öyle mi?» dedi.</p>

  <p>«Göründüğü kadar basit değildi, efendim.» dedi Brodie üzgün bir sesle.</p>

  <p>«Aptalın birisin sen,» dedi Trent.</p>

  <p>«Seninle işim bittiğinde, eğer seni bir umumi tuvaletin başına getirirlerse kendini şanslı sayacaksın.»</p>

  <p>Nefretle geri döndü ve peronda gerisin geriye yürüyerek Ferguson'a telefon etmeye gitti.</p>

  <p class="p12"><span class="t25">§</span></p>

  <p><span class="t20">T</span>am o sırada Cussane'de Dunhill'in kuzeyindeki bir tepenin üzerinde bulunan kayalıkların altına sığınmak için durdu. Moira McGregor'dan satın aldığı arazi haritasını açtı. Larwick'i kolayca buldu, Mungo'ların çiftliği de onun hemen dışındaydı. Belki on beş mili vardı ve yolun çoğu dağlık araziydi, ama yine de keyfi yerindeydi.</p>

  <p>Tepenin her iki yanı sisle kaplıydı ve yağmur sağanak halinde yağıyordu. Dış dünyadan uzaktı, bu da ona bir tür özgürlük duygusu vermekteydi. Huş ağaçları ya da ıslak eğreltiotları arasında yoluna devam etti. Geçerken ürken orman tavukları ya da yağmurkuşları zaman zaman çalılar arasından havalanıyordu. İlerlemeyi sürdürdü. Yağmurluğu sırılsıklam olmuştu; bunun gibi dağlık arazide yanlış bir giysiyle dolaşmanın tehlikelerini bilecek kadar deneyimliydi.</p>

  <p>Trenden ayrıldıktan belki bir saat sonra dik bir kayalığın kenarına ulaştı ve aşağıdaki vadiye baktı. Karanlık çöküyordu, ama birkaç yüz metre ötede insanlar tarafından açıldığı açıkça belli olan bir patika vardı. Bu patika dağların tepelerinde işaret olsun diye yapılan yığılmış bir taş kümesinde son buluyordu. Bu ona yeterdi. Adımlarını yepyeni bir enerjiyle hızlandırarak yamaçtan aşağıya inmeye başladı.</p>

  <p class="p12"><span class="t25">§</span></p>

  <p><span class="t20">F</span>erguson önündeki İskoçya'nın büyük arazi haritasına bakıyordu.</p>

  <p>«Otobüse Morecambre'de bindiği belli,» dedi. «Bunu biliyoruz.»</p>

  <p>«Glasgow'a gitmek için güzel bir yol, efendim.» dedi Fox.</p>

  <p>«Hayır,» dedi Ferguson. «Dunhill denilen bir yere bilet almış. Acaba orada ne işi vardı?»</p>

  <p>«Bölgeyi biliyor musun?» diye Devlin sordu.</p>

  <p>«Yirmi yıl önce bir arkadaşımın arazisinde bir hafta ava çıkmıştım. Galloway tepeleri tuhaf bir yerdir. Yüksek ormanlar, dik yamaçlı tepeler ve her yerde küçük göller vardır.»</p>

  <p>«Galloway mi dedin?» Devlin haritaya daha yakından baktı. «Demek Galloway, öyle mi?»</p>

  <p>Ferguson kaşlarını çattı. «Ee, n'olmuş?»</p>

  <p>«Sanırım Cussane'nin gittiği yer orası.» dedi Devlin. «Bana göre, başından beri oraya ulaşmaya çalışıyor.»</p>

  <p>Fox, «Peki böyle düşünmeni gerektiren ne?» diye sordu.</p>

  <p>Onlara Danny Malone'den söz etti Devlin. Konuşması bitince, Ferguson, «Haklı olabilirsin,» dedi.</p>

  <p>Devlin başını salladı.</p>

  <p>«Danny yeraltı dünyası tarafından kullanılan ülkenin birçok yerindeki güvenilir gizlenme yerlerinden söz etmişti, ama Cussane'nin şu anda Galloway bölgesinde bulunması gerçeği akla hemen bunun Mungo Kardeşler tarafından işletilen güvenilir evle bir bağlantısı olduğunu getiriyor.»</p>

  <p>«Şimdi ne yapacağız, efendim?» diye Fox, Ferguson'a sordu. «Glasgow'daki özel Şubeyle bu Mungo denilen yere bir baskın mı düzenleyeceğiz?»</p>

  <p>«Hayır, bunu boşver.» dedi Devlin. «Yerel polisin ne denli başarılı olduğunu gösteren bir örnek var zaten. Yakaladılar, sonra da ellerinden kaçıp kurtulmasına izin verdiler.»</p>

  <p>Pencereden dışardaki karanlığa baktı.</p>

  <p>«Bu gece artık bir şey yapılamayacak denli geç oldu. Onun için de öyle. O tepelerde hâlâ yaya olacak.»</p>

  <p>«Oyle olmaya eli mahkûm,» dedi Devlin.</p>

  <p>«Öyleyse... sen ve Harry yarın uçakla Glasgow'a gideceksiniz. Şu Mungo denilen yeri bizzat siz kontrol edin. Elimdeki özel yetkileri kullanacağım. Bu kez özel Şube sizin her dediğinizi yapacak.»</p>

  <p>Dışarıya çıktı. Fox, Devlin'e bir sigara verdi.</p>

  <p>«Ne düşünüyorsun?»</p>

  <p>«Kelepçeli olarak ellerindeydi, Harry,» dedi Devlin. «Ve o yine de kaçıp kurtuldu. İşte, düşündüğüm şey bu. Şimdi bana çakmağını uzat.»</p>

  <p class="p12"><span class="t25">§</span></p>

  <p><span class="t20">C</span>ussane granit kayalar arasında akan bir dere yatağını izleyerek huş ağaçları arasından indi. Hep bayır aşağı inmesine karşın yine de yorgunluk hissetmeye başlıyordu.</p>

  <p>Dere bir kayanın kenarında gözden kayboluyor, daha önce de birçok kez olduğu gibi çağlayan şeklinde aşağıdaki bir havuzcuğa dökülüyordu. Alacakaranlıkta umduğundan daha hızlı huş ağaçları arasında aşağıya doğru kaydı ve bir toprak birikintisinin üzerine düştü. Çantasını ise elinde sımsıkı tutmaktaydı.</p>

  <p>Cussane bir dizi üzerinde doğrulurken bir an şaşkınlıktan irkilerek nefes alamadı. Havuzcuk kenarında çömelmiş durumda iki çocuk görmüştü. Dikkat edince, kızın sandığından daha büyük olduğunu, farketti. On altı yaşında olmalıydı. Çizme, kot pantolon ve ona oldukça bol gelen eski bir yün ceket giymişti. Sivri bir yüzü iri siyah gözleri ve püsküllü İskoç beresi altından çıkan gür siyah saçları vardı.</p>

  <p>Erkek çocuğu daha küçüktü. On yaşından büyük olamazdı. Eski bir jarse ceket, paçaları kesilerek yapılmış tüvit bir pantolon, pek yeni olmayan bez koşu ayakkabıları giymekteydi. Tam o anda ucunda bir alabalık sallanan bir balıkçı zıpkınını sudan çıkarıyordu.</p>

  <p>Cussane gülümsedi.</p>

  <p>«Geldiğim yerde bu iş pek sportmence sayılmaz.» dedi.</p>

  <p>«Koş. Moräg!» diye erkek çocuğu bağırdı. Ucunda alabalık sallanan zıpkınla Cussane'ye doğru atıldı. ama bastığı yer çökünce havuzcuğa düştü. Suyun, yüzüne çıktığında zıpkını hâlâ tutuyordu. Ne var ki, yağmur sularıyla kabaran bir akıntı bir anda çocuğu içine çekip sürüklemeye başladı.</p>

  <p>«Donal!» diye kız çığlık atarak havuzcuğun kenarına doğru fırladı.</p>

  <p>Cussane kızı omzundan yakalayarak geriye çekti tam o anda kızın basacağı yerdeki toprak da çöktü.</p>

  <p>«Aptal olma. Aynı şey senin de başına gelir sonra.» dedi kıza.</p>

  <p>Kız çırpınarak elinden kurtulmaya çalıştı. Cussane elindeki çantayı yere bıraktı, kızı yolundan çekip kenara doğru itti ve dere kıyısı boyunca ağaçlar arasında koşmaya başladı. Dere ilerde kayalar arasındaki dar bir yataktan aşağıya dökülüyor, sular çocuğu oraya doğru hızla sürüklüyordu.</p>

  <p>Cussane tüm gücüyle ileriye doğru atıldı. Kızın da arkadan izlediğinin farkındaydı. Yağmurluğunu seri bir hareketle çıkarıp kenara fırlattı. Kayalar üzerinde sekerek suyun aktığı dar yere çocuktan önce ulaştı, çocuğun hâlâ elinde tuttuğu ama artık ucunda balık bulunmayan zıpkının sudan dışarıya çıkmış ucunu yakalayabilmek için uzandı.</p>

  <p>Ve başardı da, ama aynı anda akıntının büyük gücünü farketti ve önleyemediği bir durumla balıklama suya düştü. Tekrar su yüzeyine aşağıdaki havuzcukta çıkabildi. Çocuk ondan bir iki metre ötedeydi hemen yanına yaklaştı ve ceketinden sıkıca yakaladı. Bir an sonra da akıntı onları çakıllı bir kıyıya attı. Kız yarıktan aşağıya doğru hızla inerken, erkek çocuğu da yerden doğruldu, sudan çıkmış bir tazı gibi silkindi ve kızı karşılamak için ona doğru tırmanmaya başladı.</p>

  <p>Ani bir girdap Cussane'nin siyah şapkasını yanına getirdi. Uzanarak şapkayı eline aldı, şöyle bir inceledikten sonra güldü.</p>

  <p>«Bir daha eskisi gibi asla olmayacağı kesin,» diyerek havuzcuğa doğru fırlatıp attı.</p>

  <p>Dere yatağından çıkmak için geri döndüğünde, kesilerek namlusu kısaltılmış bir tüfekle burun buruna geldi. Tüfeği tutan kişi en az yetmiş yaşındaydı ve Moräg'la genç Donal yanında dikiliyorlardı. Adamın sırtında eski püskü bir tüvit elbise vardı, kızınkinin aynısı bir bere giyiyordu ve sakalları iyice uzamıştı.</p>

  <p>«Kim o, büyükbaba?» diye kız sordu. «Belediye sular görevlisi değil.»</p>

  <p>«Boynundaki papaz yakasıyla hiç öyle birine benzemiyor.»</p>

  <p>Yaşlı adamın şivesi Kuzey İskoçyalılara özgüydü.</p>

  <p>«Sırtındaki elbisenin adamı mısın?» diye sordu.</p>

  <p>«Evet papazım. Adım Fallón,» dedi Cussane. «Peder Michael Fallón.»</p>

  <p>Arazi haritasını incelerken gözüne iliştiği bölgedeki bir köyün adını anımsadı.</p>

  <p>«Whitechapel'e gidiyordum, otobüsü kaçırdım ve dağlardan kestirme gitmeye çalışıyordum.»</p>

  <p>Kız Cussane'nin yağmurluğunu alıp getirmek için geriye doğru yürüdü. Döndüğünde yaşlı adam yağmurluğu elinden aldı.</p>

  <p>«Şimdi de sıra sende, Donal, haydi git de beyefendinin çantasını alıp gel.»</p>

  <p>Demek ki, yaşlı adam her şeyi başından beri görmüş olmalıydı. Çocuk çantayı almak için koşarak uzaklaştı. Yaşlı adam yağmurluğu elinde şöyle bir tarttı, sonra elini cebine soktu ve <span class="t21">Stechkin</span>'i çıkardı.</p>

  <p>«Şuna bir baksana. Belediye sular görevlisi değil. Moräg, bu kesin... Ayrıca garip bir papaz.»</p>

  <p>«Donal'ı kurtardı ama büyükbaba, öyle değil mi?» dedi kız, yaşlı adamın koluna dokunarak.</p>

  <p>Adam kıza dönerek hafifçe gülümsedi.</p>

  <p>«Evet, haklısın. Öyleyse hemen kampa koş. Bir konuğumuz olduğunu söyle, çaydanlığı ateşe koysunlar.»</p>

  <p><span class="t21">Stechkin</span>'i yine cebin içine koyarak yağmurluğu Cussane'ye verdi. Kız geriye dönüp ağaçların arasında koşarak uzaklaştı. Aynı anda da erkek çocuğu çantayla birlikte göründü.</p>

  <p>«Benim adım Hamish Finlay... size minnettarım.» dedi yaşlı adam. «Elimizdekileri bizimle birlikte paylaşmaya hoşgeldiniz. Hiç kimse bundan daha iyisini söyleyemez.»</p>

  <p>Sonra da hep birlikte ağaçların arasında ilerlemeye başladılar.</p>

  <p>Cussane. «Burası garip bir ülke,» dedi.</p>

  <p>Hamish Finlay bir pipo çıkardı, eski bir kese içindeki tütünden pipoya doldurdu, bu arada tüfeğini de kolunun altında tuttu.</p>

  <p>«Evet, Galloway böyledir insan burada kaybolabilir, başkalarından kolayca kopabilir. Ne demek istediğimi anlıyorsunuz, değil mi?»</p>

  <p>«Evet, anlıyorum,» dedi Cussane. «Zaman zaman hepimiz böyle bir şeye gereksinme duyarız.»</p>

  <p>İlerde korku dolu bir çığlık duyuldu. Kızın sesiydi. Finlay silahı hemen ateşe hazır durumda tuttu. Yaklaşınca kızın uzun boylu, iri yapılı birinin kolları arasında çırpındığını gördüler. Tıpkı Finlay gibi onun da bir tüfeği vardı, arkasına eski püskü, yamalı bir tüvit elbise giymişti. Yüzü acımasızdı, sakalı iyice uzamıştı ve şapkasının altından sapsarı saçları çıkmaktaydı. Kızın korkmasından zevk alıyormuş gibi bakıyordu, yüzünde yanm bir gülümseme vardı. Cussane adama karşı büyük bir öfke duydu, ama onunla ilgilenme işini Finlay üzerine aldı,</p>

  <p>«Bırak kızı, Murray!»</p>

  <p>Öteki adam kaşlarını çatarak tehdit edercesine baktı, kızı kolları arasında kısa bir süre daha tutmaya devam etti, sonra zoraki bir gülümsemeyle kızı kendinden itti.</p>

  <p>«Biraz eğleniyorduk yalnızca.» Kız koşarak ondan uzaklaştı.</p>

  <p>«Kim bu?» diye Cussane'yi göstererek sordu.</p>

  <p>«Murray, ölen kardeşimin oğlusun sen ve benim sorumluluğum altındasın, ama sıcak bir yaz gününde bozulmuş et gibi pis koktuğunu acaba sana hiç söyledim mi?»</p>

  <p>Murray'in eli hafifçe tüfeğine doğru uzandı, gözleri öfkeden alev alevdi. Cussane elini yağmurluğunun cebine sokarak <span class="t21">Stechkin</span>'i yakaladı. Yaşlı adam sakin bir tavırla ve karşısındakini aşağılarcasına piposunu yaktı. O anda Murray'den bir şeyler uçup gitti sanki, topukları üzerinde geriye dönüp oradan uzaklaştı.</p>

  <p>«Öz yeğenim.» diyen Finlay başını iki yana salladı. «Ne demişler: 'Dostlarımızı biz kendimiz seçeriz, ama akrabalarımız bizim için seçilirler.'»</p>

  <p>«Doğru.» dedi Cussane. Yeniden yürümeye başladılar.</p>

  <p>«Evet, sen de artık elini o tabancanın kabzasından çekebilirsin. Şimdilik gerek olmayacak, Peder... ya da her neysen.»</p>

  <p class="p12"><span class="t25">§</span></p>

  <p><span class="t20">D</span>ere kıyısındaki kamp yoksulluk içindeydi. Üç at arabasının tenteleri eski ve yamalıydı; tek motorlu araç olan Jip ise İkinci Dünya Savaşından kalma bir hurdaydı, insanı etkileyen yoksulluk yalnızca eşyalarda değildi, insanların da durumu aynıydı. Bir ateş başında yemek pişiren üç kadının giysileri yırtık pırtık ve otlayan yarım düzine at arasında oyun oynayan çocuklar yalınayaktı.</p>

  <p>Cussane derin ve rüyasız, ama tümüyle dinlendirici bir uykudan sonra gözlerini açtığında, karşısında kendisine bakan Moräg'ı buldu.</p>

  <p>Cussane gülümsedi.</p>

  <p>«Merhaba.»</p>

  <p>«Çok garip,» dedi kız. «Bir dakika önce uyuyordun. bir dakika sonra gözlerini açınca sanki hiç uyumamış gibiydin, uyku sersemliği yoktu hiç. Böyle olmayı nasıl öğrendin?»</p>

  <p>«Yılların kazandırdığı alışkanlıkla.» Saatine bir göz attı. «Daha altı otuz...»</p>

  <p>«Bizler erken kalkarız.»</p>

  <p>Başıyla arabanın dışını işaret etti. Cussane'nin kulağına insan sesleri, burnuna da kızaran etin kokusu geldi.</p>

  <p>«Giysilerini kuruttum.» dedi kız. «Biraz çay ister misin?»</p>

  <p>Moräg onu memnun etmeye çalışıyormuş gibi istekliydi ve böyle davranması çok etkileyiciydi. Cussane uzanıp kızın başındaki bereye asılarak bir kulağını berenin içine soktu;</p>

  <p>«Bereni sevdim,» dedi.</p>

  <p>«Annem ördü.» Bereyi başından çıkardı, eline olıp baktı. Yüzü üzgündü.</p>

  <p>«Ne güzel. Annen burada mı?»</p>

  <p>«Hayır,» dedi Moräg ve bereyi yeniden giydi.</p>

  <p>«Geçen yıl McTavish adında bir adamla kaçtı. Avustralya'ya gittiler.»</p>

  <p>«Ya baban?»</p>

  <p>«Annemi ben bebekken terketmiş.» Omuz silkti. «Ama ben aldırmıyorum.»</p>

  <p>«Genç Donal kardeşin mi oluyor?»</p>

  <p>«Hayır. Onun babası, yani Murray, benim kuzenim olur Murray'i daha önce görmüştün.»</p>

  <p>«Ah, evet. Onu sevmiyorsun sanırım?»</p>

  <p>Kız titredi.</p>

  <p>«Ona sinir oluyorum.»</p>

  <p>Cussane, Murray'a karşı yine öfke duyduğunu farketti, ama öfkesini kontrol altına aldı.</p>

  <p>«Çay makbule geçer, tabii bir de giysilerimi getirirsen iyi olur.»</p>

  <p>Kızın alaycı ve yaşına göre çok olgun yanıtı Cussane'yi şaşırttı.</p>

  <p>«Seni baştan çıkarırım diye mi korktun. Peder?» Sonra da sırıttı. «Gidip çayını getireyim.»</p>

  <p>Hızla arabadan dışarıya fırladı.</p>

  <p>Elbisesi iyice fırçalanmış ve kurumuştu. Çabucak giyindi. Yeleğiyle papaz yakasını bir kenara bırakarak balıkçı yaka, ince bir kazak giydi. Hâlâ yağmur yağdığı için yağmurluğunu da giyerek dışarıya çıktı.</p>

  <p>Murray Finlay arabanın yan tarafına yaslanmış piposunu içmekteydi, Donal da onun ayakları dibine çökmüştü.</p>

  <p>Cussane, «Günaydın.» dedi, ama Murray'in yanıtı kaşlarını çatarak bakmak oldu.</p>

  <p>Moräg elinde bir fincan çayla ateşin yanından dönünce Murray.</p>

  <p>«Bana yok mu?» diye sordu.</p>

  <p>Kız ona hiç aldırmadan elindeki çayı Cussane'ye verdi.</p>

  <p>Cussane. «Büyükbaban nerede?» diye sordu.</p>

  <p>«Derenin kıyısında balık tutuyor. Gel, sana göstereyim. Çayını da getir.»</p>

  <p>Başındaki o bereyle çocuksu bir çekiciliği vardı kızın. Üzerindeki giysiler eski püskü olmasına karşın, dünya umurunda değilmiş gibiydi. Böyle bir kızın Murray gibilerle ilişki kurarak önündeki yıllarda kötü yola düşmesini düşünmek hiç hoş değildi.</p>

  <p>Kızla birlikte dere kıyısına vardılar. Yaşlı Hamish Finlay dizlerine dek suya girmiş, oltasını ustalıkla savuruyordu. Bir ara derenin derin tarafında ansızın bir alabalık havaya fırladı ve yine hemen suya dalıp gözden kayboldu.</p>

  <p>Yaşlı adam Cussane'ye doğru şöyle bir baktı ve kıkırdayarak güldü.</p>

  <p>«Zıplayanı gördün mü? Hayatta iyi şeylerin yanlış yerlerde ortaya çıkmasına ne denli sık rastlandığını farkettin mi?»</p>

  <p>«Evet, oldukça sık.»</p>

  <p>Finlay Moräg'a oltasını verdi.</p>

  <p>«Sepette üç tane iri balık var. Onları alıp git ve kahvaltıyı hazırla.»</p>

  <p>Moräg balık sepetiyle birlikte kampa geri döndü. Cussane yaşlı adama bir sigara sundu.</p>

  <p>«İyi bir kız.»</p>

  <p>«Ya evet, ne demezsin.»</p>

  <p>Cussane adamın sigarasını yaktı.</p>

  <p>«Bu sürdürdüğünüz yaşam tarzı oldukça garip,.Sanırım, sizler yine de çingene değilsiniz, öyle değil mi?»</p>

  <p>«Yolların insanlarıyız. Gezici tenekeciler. İnsanlar bize birçok ad yakıştırırlar ve bunların hiçbiri de iyi adlar değildir. Culloden'de yaşamış bir kabileden geriye kalan son temsilcileriz. Ama öteki gezgin gruplarla da bağlarımız var. Örneğin, Moräg'ın annesi bir İngiliz çingenesiydi.»</p>

  <p>«Uzun süre kalacağınız bir yer yok mu?»</p>

  <p>«Hayır, yok. Hiç kimse bizi bir yerde uzun süre barındırmaz. Whitechapel'deki polis yarına kalmadan buraya damlayacaktır. Üç gün... bize tanıyacağı süre üç gün olacak, ondan sonra bizi buradan atacaktır. Ya sen?»</p>

  <p>«Kahvaltımızı yapar yapmaz hemen yola çıkacağım.»</p>

  <p>Yaşlı adam başını salladı.</p>

  <p>«Dün gece boynunda bulunan papaz yakası hakkında hiçbir şey sormayacağım. Çünkü o iş yalnızca seni ilgilendirir. Senin için yapabileceğim bir şey yok mu?»</p>

  <p>«Hiçbir şey yapmaman en iyisi,» dedi Cussane.</p>

  <p>«Demek öyle,» diyen Finlay derin bir iç çekti.</p>

  <p>O sırada bir yerlerden Moräg'ın çığlığı duyuldu.</p>

  <p class="p12"><span class="t25">§</span></p>

  <p><span class="t20">C</span>ussane ağaçların arasında çığlık sesinin geldiği yere doğru koştu ve onları huş ağaçlarıyla çevrili bir açıklıkta buldu. Kız sırtüstü yerde yatıyordu; Murray üzerine abanmıştı, kızı zorla yerde tutmaya çalışırken yüzünde yalnızca şehvet vardı. Bir eliyle kızın göğsünü yakaladı, kız bir çığlık daha attı, işte tam o anda Cussane yanlarına ulaştı. Murray'ın sarı saçlarını avuçlayarak sıkıca yakaladı ve öylesine acımasızca asıldı ki, bu kez çığlık atan Murray oldu. Iriyarı adam ayağa kalktı, Cussane onu kendine doğru çevirdi, bir an öylece tuttuktan sonra iterek kendinden uzaklaştırdı.</p>

  <p>«Bir daha kıza elini sürme sakın!»</p>

  <p>Aynı anda da arkadan gelen yaşlı Hamish Finlay yetişti. Tüfek elinde ateşe hazırdı.</p>

  <p>«Murray, seni uyarmıştım,» dedi.</p>

  <p>Ama Murray ona aldırmadı bile büyük bir öfkeyle Cussane'ye doğru atıldı.</p>

  <p>«Seni küçük bir solucan gibi ezeceğim!»</p>

  <p>İki kolunu birden kaldırarak atılan Murray karşısında Cussane hızla yana çekildi ve yanından geçerken Murray'in böbreklerine sol yumruğunu indirdi. Murray bir dizi üzerine devrildi, bir an olduğu yerde öylece dondu kaldı, sonra yine ayağa kalkarak en şiddetli yumruklannı savurdu. Ama bunları kolayca atlatan Cussane, sol yumruğunu rakibinin göğüs kafesinin altına indirdi, onu hemen izleyen sağ yumruğu da yanağına inerek etini parçaladı.</p>

  <p>«Murray, benim Tanrım durum gerektirdiğinde Gazap Tanrısıdır.»</p>

  <p>İriyarı adamın yüzüne ikinci kez yumruğu indirdi.</p>

  <p>«Bu kıza bir daha dokunursan seni öldürürüm, anlıyor musun?»</p>

  <p>Cussane sonra da Murray'in tam dizkapağının altını tekmeledi. İriyarı adam dizleri üzerine çöktü ve öylece kalakaldı.</p>

  <p>Bu kez yaşlı Finlay atağa geçti.</p>

  <p>«Sana son uyarımı yapmıştım, alçak herif.»</p>

  <p>Tüfeğiyle Murray'ı dürttü. «Bugün kampımı terkedecek ve kendi yoluna gideceksin.»</p>

  <p>Murray acıyla ayağa kalktı, topallaya topallaya kampa doğru yürümeye başladı.</p>

  <p>Finlay, «Aman Tanrım, ne adammışsın, hiçbir işi yarım yapmıyorsun,» dedi.</p>

  <p>«Yarım yamalak iş yapmanın bir yararı olacağını asla düşünmemişimdir.» diye karşılık verdi Cussane.</p>

  <p>Moräg balık oltasıyla sepeti yerden almıştı. Durup bir süre Cussane'ye baktı, gözlerinde hayranlık dolu bir şaşkınlık vardı. Geri geri çekildi. «Ben kahvaltıyla ilgileneyim,» dedi fısıltı gibi bir sesle, sonra da dönerek kampa doğru koşmaya başladı.</p>

  <p>O anda Jip motorunun çalışmaya başladığı duyuldu, biraz sonra da uzaklaşarak duyulmaz oldu.</p>

  <p>«Fazla vakit geçirmedi,» dedi Cussane.</p>

  <p>Finlay, «Beladan iyi kurtulduk. Haydi, gidip kahvaltımızı yapalım,» dedi.</p>

  <p class="p12"><span class="t25">§</span></p>

  <p><span class="t20">M</span>urray Finlay, Whitechapel'deki gazete bayiinin önünde Jipi durdurdu ve düşünmeye başladı. Genç Donal yanında oturmaktaydı. Babasından nefret ediyor ve korkuyordu. Babasıyla birlikte gelmek istememiş, ama babası ona hiçbir seçme şansı vermemişti.</p>

  <p>«Burada bekle.» dedi Murray. «Ben biraz tütün alıp geleceğim.»</p>

  <p>Bayiinin kapısına doğru ilerledi, iterek açmak istedi, ama kapı açılmadı. Küfrederek geri dönüyordu ki, tam o anda kapının önüne yığılı bırakılan sabah gazetelerini gördü ve dikkatini ilk sayfadaki bir fotoğraf çekti. Hemen cebinden çakısını çıkartp gazete paketinin ipini kesti ve en üsttekini çekip aldı.</p>

  <p>«Vay, vay, vay, şuna bak hele! İşte, şimdi seni yakaladım, alçak herif.»</p>

  <p>Dönüp hızla yürüyerek caddenin öteki tarafına geçti ve polisin oturduğu evin bahçe kapısını açtı.</p>

  <p>Genç Donal babasının bu hareketine şaşırmıştı. Jipten aşağıya atladı, aynı gazetelerden bir tane de o aldı. Karşısında birden Cussane'nin oldukça iyi çekilmiş bir fotoğrafını buldu. Bir süre gözlerini ayıramadan derede canını kurtaran adamın fotoğrafına baktı, sonra geriye döndü ve geldikleri yönde koşmaya başladı.</p>

  <p class="p12"><span class="t25">§</span></p>

  <p><span class="t20">D</span>onal koşarak kampa vardığında, Moräg kahvaltı bulaşığını yıkamaya hazırlanıyordu.</p>

  <p>«Ne var?» diye Moräg bağırarak sordu, çünkü çocuğun bir sorunu olduğu açıkça anlaşılıyordu.</p>

  <p>«Peder nerede?»</p>

  <p>«Büyükbabamla birlikte koruda geziniyor. Ne oldu?»</p>

  <p>Kampa doğru yaklaşan bir Jip sesi duyuldu. Donal çılgın gibi elindeki gazeteyi gösterdi.</p>

  <p>«Şu resme bir bak. Bu o.»</p>

  <p>Gerçekten de öyleydi. Ferguson'un açıkladığı tanımda. Cussane'nin bir papaz gibi dolaştığı, bir <span class="t24">IRA</span> üyesi olması yanında çok da tehlikeli olduğu bildiriliyordu.</p>

  <p>Jip gürültüyle kamp alanına daldı. Murray elinde tüfeğiyle birlikte hemen aşağıya atladı, onu üniformalı köy polisi izledi. Polis aceleden traş olmaya bile vakit bulamamıştı.</p>

  <p>«Nerede?» diye Murray sordu ve Donal'ı saçlarından yakalayarak sarstı. «Söyle, küçük afacan!»</p>

  <p>Donal acıyla çığlık attı. «Koruda.»</p>

  <p>Murray çocuğu iterek polise bir baş işareti yaptı.</p>

  <p>«Tamam. Haydi, gidip yakalayalım onu.»</p>

  <p>Dönüp koruya doğru hızla ilerlemeye başladı.</p>

  <p>Moräg hiç düşünmedi, yalnızca harekete geçti. Arabaya daldı, Cussane'nin çantasını alıp Jipin içine attı. Sonra Jipe bindi, direksiyonun başına geçti ve kontağı çevirerek motorunu çalıştırdı. Doha önce de sık sık Jip kullandığı için ne yapacağını biliyordu. Murray'le polisin yanından geçip gidecekti, ama Murray Jipin sesini duyunca ona doğru döndü. Moräg adamın yüzündeki öfkenin farkındaydı. Murray tüfeğini ateşledi, tam o anda Moräg da direksiyonu hızla onlara doğru çevirerek mermiden kurtulmayı başardı. Murray kendisini yana atıp Jipin yolundan çekildi. Moräg dosdoğru huş ağaçlarından oluşan koruya ilerledi. O sırada çıkan gürültülerden harekete geçen Cussane'yle Finlay de kampa doğru koşmaya başlamışlardı. Ağaçlar arasında hızla yaklaşan Jipi görünce durdular.</p>

  <p>«Ne oldu. evlat?» diye Finlay bağırdı.</p>

  <p>«Murray polis getirdi. Atla! Çabuk atla!» diye kız Cussane'ye seslendi.</p>

  <p>Cussane hemen kızın yanındaki koltuğa atladı. Moräg ağaçlar arasında bir yarım daire çizdikten sonra kampa doğru hızla ilerlemeye başladı. Murray yanında polis olduğu halde topallaya topallaya geliyordu, üstlerine doğru hızla yaklaşan Jipi görünce kendilerini yana fırlattılar. Jip ağaçların arasından çıktı, engebeli arazide yere çarpa çarpa ilerledi, kamp alanını geçip yola çıktı.</p>

  <p>Moräg frene basarak Jipi durdurdu.</p>

  <p>«Whitechapel'e gitmek doğru olmayacak. Yola barikat kurmazlar mı?»</p>

  <p>«Tüm yollara barikatlar kuracaklardır.» dedi Cussane.</p>

  <p>«Öyleyse nereye gidiyoruz?»</p>

  <p>«Biz mi?» diye Cussane sordu.</p>

  <p>«Sakın tartışmayın, Bay Cussane. Eğer yanında kalırsam beni sana yardım ettim diye tutuklayacaklarını biliyorum.»</p>

  <p>Sonra ona Donal'ın verdiği gazeteyi uzattı. Cussane fotoğrafına bakıp açıklama bölümünü hızla okudu. Dudaklarını çarpıtarak alaycı bir şekilde gülümsedi. Demek kendisini durdurmak isteyen birisi peşine beklediğinden çok daha çabuk düşmüştü.</p>

  <p>«Ee, nereye gidiyoruz?» diye kız sabırsızca sordu.</p>

  <p>Cussane kararını verdi.</p>

  <p>«Sola dön ve tırmanmaya devam et. Tepelerin Öteki tarafında, Larwick adında bir köyün hemen dışındaki bir çiftliğe varmaya çalışacağız. Bana bu tiplerin her tür arazide yol aldığını söylemişlerdi, öyleyse yola ne gerek var, değil mi? Yalnız önce söyle bakalım, arazide kullanabilecek misin bunu?»</p>

  <p>«Sen yolu göster yeter?» diyerek gaza bastı kız.</p>

  <p class="p12"><span class="t25">§</span></p>

  <p>&nbsp;</p>
</body>
</html>
