<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xml:lang="tr">
<head>
  <meta content="Atlantis Word Processor 1.6.6.0" name="Generator" />
  <link href="../Styles/style.css" rel="stylesheet" type="text/css" />

  <title>BOLUM IV</title>
</head>

<body>
  <h1 class="h12">BOLUM&nbsp; IV</h1>

  <p><span class="t20">D</span>evlin'in sırtında yakası açık koyu mavi renkte pazen bir gömlek, gri bir pantolon, ayağında da kahverengi deriden çok pahalı İtalyan botlar vardı. Ufak tefek biriydi, boyu bir altmış beş ya da bir yetmişten çok olamazdı ve altmış dört yaşında olmasına karşın siyah dalgalı saçları pek az kırlaşmıştı. Alnının sağ tarafında belli belirsiz eski bir kurşun yarası vardı. Yüzü solgundu, ama gözleri alışılmamış ölçüde canlı bir mavilikteydi. Hafif bir alaylı gülümsemeyle dudağının bir köşesi sürekli olarak yukarıya kıvrılmış gibiydi... bu görünüşüyle yaşamı kötü bir şaka olarak kabul eden, ama yapılacak tek şeyin de buna gülüp geçmek olduğuna karar veren birini andırıyordu.</p>

  <p>Gülümsemesi cana yakın ve içtendi.</p>

  <p>«Seni yeniden gördüğüme sevindim. Harry.» Fox'u hafifçe kucakladı.</p>

  <p>«Ben de seni gördüğüme, Liam.»</p>

  <p>Devlin bakışlarını Fox'un gerisine kaydırdı ve direksiyon başında oturan Billy White'yi gördü.</p>

  <p>«Yanında birini mi getirdin?»</p>

  <p>«Sürücümü yalnızca.»</p>

  <p>Devlin yanından geçti, taşlık yolda ilerleyip arabanın yanına geldi ve sürücüye doğru cama eğildi.</p>

  <p>«Bay Devlin,» dedi Billy.</p>

  <p>Devlin tek söz etmeden dönüp yine Fox'un yanına geldi.</p>

  <p>«Sürücü, öyle mi. Harry? O adamın seni götüreceği yer yalnızca <span class="t21">Cehennemdir</span>.»</p>

  <p>«Ferguson'la konuştun mu?»</p>

  <p>«Evet, ama bunu sonraya bırak. Şimdi içeriye gel.»</p>

  <p>Evin iç kısmı sanki zaman makinesiyle Victoria devrine gidilmiş gibiydi. Duvarlar maun kaplamaydı ve bunları Victoria devri ressamlarından Atkinson Grimshaw'un birçok gece manzarası süslüyordu. Fox yağmurluğunu çıkarıp Devlin'e uzatırken bu tablolara hayranlıkla göz gezdirdi.</p>

  <p>«Bunları burada görmek oldukça garip, Liam. Ne de olsa Grimshaw aslında Yorkshire'lı bir Ingilizdi.»</p>

  <p>«Öyle olmak onun hatası değildi. Harry... bir melek yapmış gibi harikulade tabloları var.»</p>

  <p>«Birkaç şilin ederler.» dedi Fox. Oysa gerçekte küçücük bir Grimshaw tablosunun bile mezatta on bin sterlin ettiğini biliyordu.</p>

  <p>«Ya, ne demezsin?» diye Devlin karşılık verdi.</p>

  <p>Sonra çift kanatlı maun kapının bir tarafını açtı ve oturma odasına girdi. Hol gibi burası da Victoria devrinin özelliklerini taşımaktaydı. Duvarlarında yine Grimshaw'un tabloları vardı. Mobilyalar maundandı ve şöminede de canlı bir ateş yanmaktaydı.</p>

  <p>Şöminenin önünde dikilen adam siyah cüppe giymiş bir papazdı, onları selamlamak için döndü.</p>

  <p>Aşağı yukarı Devlin'in boyundaydı. Demir kırı rengindeki saçları kulaklarının üstünde geriye doğru taranmıştı. Yakışıklı bir adamdı, özellikle de hoşgeldin gülücüğü istek doluydu ve Fox'u etkileyen bir enerjisi vardı. İnsanın bir başkasından böylesine çok hoşlanması öyle sık rastlanan bir şey değildi.</p>

  <p>«Shakespeare kusura bakmasın, bu gece iki Harry karşı karşıya geldiler,» dedi Devlin. «Yüzbaşı Harry Fox, size Peder Harry Cussane'yi tanıtayım.»</p>

  <p>Cussane samimi bir şekilde el sıktı.</p>

  <p>«Benim için büyük bir zevk. Yüzbaşı Fox,» dedi. «Siz zili çalmadan biraz önce Liam bana sizden söz ediyordu.»</p>

  <p>Devlin kanapenin yanındaki satranç masasını işaret etti.</p>

  <p>«Şu oyuna son vermek için bir bahane çıkmıştı. Ne de olsa beni fena yeniyordu.»</p>

  <p>«Yok canım, büyütüyorsun,» dedi Cussane. «Neyse benim artık gitmem gerekiyor. Siz ikinizi işinizle baş başa bırakayım.»</p>

  <p>Sesi hoş ve derindendi. İrlandalıydı, ama nedense Amerikalıymış gibi bir havası vardı.</p>

  <p>«Beni dinler misin?» Devlin köşedeki dolaptan üç kadehle bir şişe Bushmills çıkarmıştı. «Otur, Harry. Yatmadan önce bir kadeh daha içsen seni öldürmez.» Sonra da Fox'a döndü. «Onun kadar hareketli bir başkasını tanımadım.»</p>

  <p>«Pekâlâ, Liam teslim oluyorum,» dedi Cussane. «Yalnızca on beş dakika daha kalırım, ondan sonra gitmem gerekiyor. Bildiğin gibi, misafirhaneye şöyle bir uğramak istiyorum. Danny Malone'nin artık günleri sayılı, durumu iyice kötü.»</p>

  <p>Devlin, «Onun şerefine içiyorum,» dedi. «Hepimizin başına aynı şey gelecek.»</p>

  <p>«Misafirhane mi dediniz?» diye Fox sordu.</p>

  <p>«Evet. Yanda rahibelerin yönettiği bir manastır var. <span class="t23">Kutsal Kalp Manast</span><span class="t23">ı</span><span class="t23">r</span><span class="t23">ı</span>. Birkaç yıl önce ölümcül hastalar için bir misafirhane açtılar.»</p>

  <p>«Orada mı çalışıyorsunuz?»</p>

  <p>«Evet, bir tür yönetici ve papaz olarak. Rahibelerin hesap işleriyle uğraşacak denli dünyevi olmamaları gerekiyor. Son derece saçma, tabii. Çünkü manastır sorumlusu Rahibe Anne Marie son kuruşuna dek para işlerini iyi bilir. Ayrıca burası küçük bir köy, bu nedenle yerel papazın bir yardımcısı yok. Ona ben yardım ediyorum.»</p>

  <p>«Haftanın üç günü de Dublin'deki Katolik Sekreterliğinin basın bürosunu yönetiyor,» dedi Devlin. «Sonra yerel gençlik kulübünün, üyelerini çalıştırıp tam doksan üç küçük öğrencinin rol aldığı Güney Pasifik adlı oyunu beş kez sahneye koyduğunu belirtmeden edemeyeceğim.»</p>

  <p>Cussane gülümsedi.</p>

  <p>«Peki, ya sahne amiri kimdi? Şimdi de Batı Yakasının Hikâyesi'ni çalışıyoruz. Liam bunun çok iddialı bir seçim olduğunu düşünüyor, ama bence kolay bir oyunu seçmektense biraz zorlanacağımız bir eser sahnelememiz daha iyi olacak.»</p>

  <p>İçkisinden bir yudum aldı. Fox, «Sorduğum için beni bağışlayın. Peder.» dedi. «Ama siz acaba İrlandalı mı, yoksa Amerikalı mısınız? Pek anlayamadım.»</p>

  <p>«Bunu kendisi de bilmiyor,» dedi Devlin gülerek.</p>

  <p>«Annem İrlanda kökenli bir Amerikalıydı. Annesi ve babası öldükten sonra, 1938 yılında köklerini aramak için Connacht'a geri döndü. Ama tüm bulduğu ben oldum.»</p>

  <p>«Ya babanız?»</p>

  <p>«Onu asla tanımadım. Annemin adı Cussane'ydi. Ve Protestandı. Bugün Connacht'ta hâlâ birkaç Cussane var, Cromwell'in kasaplarının soyundan geliyorlar. Cussane'ye ülkenin o bölgesinde genellikle Patterson derler, bu da İrlanda dilinde yol anlamına gelen Casan sözcüğünün yanlış çevirisidir.»</p>

  <p>«Yani kim olduğundan kendisi de pek emin değil,» diye Devlin araya girdi.</p>

  <p>«Ama yalnızca küçük bir bölümünden,» diyen Cussane gülümsedi. «Annem savaştan sonra 1946 yılında Amerika'ya döndü. Bir yıl sonra gripten öldü ve beni yanına geride kalan tek yakınım olan yaşlı büyük amcam aldı. Ontario buğday bölgesinde bir çiftliği vardı. İyi bir insan ve koyu bir Katolikti. Kiliseye girmeye karar vermem onun etkisiyle oldu.»</p>

  <p>Devlin, «Şeytan girdi, oyun bitti,» diyerek kadehini havaya kaldırdı.</p>

  <p>Fox bir şey anlamadığından şaşkın şaşkın bakındı. ama Cussane açıklama yaptı.</p>

  <p>«Bu sözler beni kabul eden Tüm Ruhlar adındaki seminerden alınma. Seminer Boston'un dışındaki Vine Landing'teydi ve Liam da orada İngilizce profesörü olarak görev yapıyordu.»</p>

  <p>«Başıma dert olmuştu,» dedi Devlin.</p>

  <p>«Çelik bir tuzak gibiydi. Sınıfta sürekli olarak yanlışımı yakalıyor, Eliot'tan yaptığım alıntılarda hatalarımı ortaya çıkarıyordu.»</p>

  <p>«Bir iki Boston kilisesinde ve bir New York kilisesinde çalıştım,» dedi Cussane.</p>

  <p>«Ama her zaman İrlanda'ya geri dönmeyi umut edip durdum. Sonunda 1968 yılında Belfast'a gittim. Çağlayanlar Yolundaki bir kilisede çalışmaya başladım.»</p>

  <p>«Ve ertesi yıl <span class="t23">Orange Protestan</span> grubu tarafından işine son verdirildi.»</p>

  <p>«Okul binasını kullanarak halkı birbirleriyle kaynaştırmaya çalışıyordum,» dedi Cussane.</p>

  <p>«Tanrı seni böyle davrandığın için belki bağışlar,» dedi Devlin dindar bir tavırla.</p>

  <p>«Ama ben bağışlayamam.»</p>

  <p>Cussane kadehindeki içkiyi bitirdi.</p>

  <p>«Öyleyse ben de gidiyorum. Tanıştığımıza sevindim, Yüzbaşı Fox.»</p>

  <p>Elini uzattı. Fox tokalaştı ve Cussane kapı gibi yere dek uzanan pencerenin yanına gidip açtı. Fox bahçe duvarının ötesinde yer alan manastırın gece karanlığında yükselen görüntüsünü farketti. Cussane bahçedeki çimi aşıp bir kapıyı açtı ve arasından geçerek gözden kayboldu.</p>

  <p>«Yaman adam,» dedi Fox, o anda Devlin de pencereyi kapatmaktaydı.</p>

  <p>«Öyledir.» diyen Devlin geri döndüğünde artık gülümsemiyordu.</p>

  <p>«Pekâlâ, Harry. Ferguson her zaman olduğu gibi yine anlaşılmazdı. Öyle görünüyor ki, neler olup bittiğini bana sen anlatacaksın.»</p>

  <p class="p12"><span class="t25">§</span></p>

  <p><span class="t20">M</span>isafirhanede durum sakindi. Burası alışılmış türde bir hastane görünümünde değildi. Her ölümcül hastanın yatağı ötekilerden bölmelerle ayrılmakta, ona koğuşta kişisel gizlilik kazandırmaktaydı. Gece görevlisi rahibe ma<span class="t24">sas</span>ında oturuyordu. Koğuştaki tek ışık kaynağı masada yanan gölgelikli lambaydı. Rahibe, Cussane'nin gelişini duymadı. Cussane karanlığın içinden çıkmış, ansızın karşısında belirmişti.</p>

  <p>«Malone nasıl?»</p>

  <p>«Aynı, Peder. Çok az ağrısı var. Uyuşturucu Hapı yalnızca yeterli ölçüde veriyoruz.»</p>

  <p>«Aklı başında mı?»</p>

  <p>«Zaman zaman.»</p>

  <p>«Gidip bir göreyim.»</p>

  <p>Danny Malone'nin yatağı ötekilerden kitap rafları ve dolaplarla ayrılmış, dışarıyı ve gökyüzünü görebilmesi için pencereye doğru çevrilmişti. Yatağın yanındaki gece lambası yüzünü aydınlatıyordu. Yaşlı değildi, kırk yaşından daha büyük olamazdı. Saçları erken ağarmıştı. Onu yavaş yavaş ve sürekli olarak ölüme yaklaştıran kanserin neden olduğu ağrıdan yüzünün derisi iyice gerilmişti.</p>

  <p>Cussane yanına otururken Malone gözlerini açtı. Bir süre boş bakışlarla gözlerini Cussane'nin üzerine dikti, sonra yüz ifadesinden onu tanıdığı belli oldu.</p>

  <p>«Peder, gelemeyeceksiniz sanıyordum.»</p>

  <p>«Söz verdim, değil mi? Liam Devlin'le birlikte birer kadeh içki içiyorduk, hepsi bu.»</p>

  <p>«Peder, onunla yalnızca bir kadeh içip kurulabildiğin için şanslısın, ama Liam'ın davada büyük biri olduğunu kabul ederim. İrlanda'ya onun kadar yararlı olmuş başka hiç kimse yoktur.»</p>

  <p>«Ya sana ne, demeli?» dedi Cussane. «Senden daha güçlü hiçbir savaşçı yoktur, Danny.»</p>

  <p>«Ama kaç kişi öldürdüm. Peder, biliyor musun? Sorun da bu... tüm bunlar ne içindi?» diye Malone sordu. «Daniel O'Connel yaptığı bir konuşmada, İrlanda'nın özgürlüğü düşüncesinin adil olmakla birlikte tek bir insanın bile yaşamını yitirmesine değmeyeceğini söylemişti. Gençliğimde bunu kabul etmiyordum. Oysa şimdi ölüyorum ve onun ne demek istediğini bildiğimi sanıyorum.»</p>

  <p>Acıyla yüzünü buruşturdu ve Cussane'ye bakmak için başını çevirdi.</p>

  <p>«Biraz daha konuşabilir miyiz. Peder? Kafamı toparlamama yardımcı oluyor.»</p>

  <p>«Yalnızca kısa bir süre için, sonra biraz uyuman gerekiyor.» dedi Cussane gülümseyerek. «Bir papazın iyi becerdiği iş dinlemektir. Danny.»</p>

  <p>Malone de memnun bir şekilde gülümsedi.</p>

  <p>«Haklısın. Nerede kalmıştık? Sana yetmişiki yılında İngiltere'nin iç eyaletlerini ve Londra'yı bombalama kampanyasının hazırlığından söz ediyordum.»</p>

  <p>«Gazetelerin sana Tilki adını taktıklarını söylüyordun.» dedi Cussane. «İngiltere'yle İrlanda arasında canının istediği gibi gidip geliyordun. Tüm arkadaşların yakalanmıştı, Danny, bir tek sen yakalanmamayı başardın. Bu nasıl oldu?»</p>

  <p>«Cok basit. Peder. Ülkemizdeki en büyük bela muhbirlerin olması, ikincisi de <span class="t24">IRA</span>'nın yeterince etkin olmayışıdır. Kafaları ideoloji ve devrim fikirleriyle dolu insanlar hava atıp dururlar ve çoğu kez sağduyulu davranmazlar. İşte, bu nedenle ben onlarla çalışmak yerine profesyonelleri yeğledim.»</p>

  <p>«Profesyoneller mi?»</p>

  <p>«Yasadışı yaşayanlar diyebilirsin. Örneğin, yetmişli yıllarda <span class="t24">IRA</span>'nın İngiltere'de er ya da geç <span class="t23">Scotland Yard</span>'daki Özel Şubenin listelerine geçmeyen hiçbir güvenilir evi yoktu. Birçok <span class="t24">IRA</span> üyesinin yakalanmasına neden de buydu.»</p>

  <p>«Ya sen?»</p>

  <p>«Kaçan ya da ortalık iyice kızıştığında bir süre kenara çekilip dinlenmesi gereken suçluların gidebilecekleri yerler vardır. Peder. Pahalı yerlerdir, bunu kabul ederim, ama güvenilirdir, işte ben de bu tür yerleri kullandım. Iskoçya'da Glasgow'un güneyinde Galloway denilen yerde Mungo adında iki kardeşin işlettiği böyle bir yer var. Bir tür kır evi. Mungo'lar çok belalı heriflerdir.»</p>

  <p>Birden acısı arttı; öyle ki, nefes almakta güçlük çekiyordu.</p>

  <p>«Rahibeyi çağırayım.» dedi Cussane aceleyle.</p>

  <p>Malone cüppesinin önünü sıkıca kavradı.</p>

  <p>«Hayır, çağırmayacaksın. Başka ağrı kesici istemiyorum, Peder. Rahibeler İyi niyetliler, ama artık yeter. Yalnızca konuşmaya devam edelim.»</p>

  <p>«Pekâlâ,» dedi Cussane.</p>

  <p>Malone cüppeyi bırakarak arkaya uzandı ve bir an İçin gözlerini kapadı, sonra yine açtı.</p>

  <p>«Neyse, dediğim gibi, bu Mungo kardeşler, Hector ve Angus tam birer başbelası.»</p>

  <p class="p12"><span class="t25">§</span></p>

  <p><span class="t20">D</span>evlin huzursuz bir şekilde odada bir aşağıya bir yukarıya dolandı. «İnanıyor musun?» diye Fox sordu.</p>

  <p>«Anlattıkların hem akla uygun, hem de birçok şeyi açıklıyor,» dedi Devlin. «Bu nedenle ilke olarak kabul ediyorum.»</p>

  <p>«öyleyse şimdi ne yapacağız?»</p>

  <p>«Biz mi ne yapacağız?» Devlin bakışlarını Fox'a dikti.</p>

  <p>«Adamın küstahlığına bak. Sana bir şey hatırlatayım, Harry. Ferguson'a son yardım ettiğimde alçak herif beni aldattı. Yalan söyledi. Kullandı beni.»</p>

  <p>«O, o zamandı, bu ise şimdi, Liam.»</p>

  <p>«Ya bu bilgece sözün anlamı ne?»</p>

  <p>Pencerede hafif bir tıklama duyuldu. Devlin masasının çekmecesini açtı, eski model bir <span class="t21">Mauser</span> tabanca çıkardı, ucuna SS tipi yuvarlak susturucu takılıydı. Fox'a bir baş işareti yaptı ve perdeyi açtı. Martin McGuiness'in bakışlarıyla karşılaştılar, onun hemen arkasında da Murphy durmaktaydı.</p>

  <p>«Aman» diye Devlin inledi.</p>

  <p>Sonra pencereyi açtı ve McGuiness içeriye girerken gülümsedi.</p>

  <p>«Şükürler olsun buradalar!» dedi alaylı bir şekilde ve Murphy'ye dönerek ekledi. «Pencereyi gözle, Michael.»</p>

  <p>Pencereyi arkasından kapatıp şöminenin yanına gitti, ellerini öne uzatarak ısındı. «Dışarısı çok soğuk.»</p>

  <p>«Ne istiyorsun?» diye Devlin sordu.</p>

  <p>«Buradaki yüzbaşı durumu açıkladı mı?»</p>

  <p>«Açıkladı.»</p>

  <p>«Peki, sen ne düşünüyorsun?»</p>

  <p>«Hiçbir şey,» dedi Devlin, «özellikle de seninle ilgili bir konuda.»</p>

  <p>«Terörizmin amacı terör yaratmaktır, derdi Mick Collins,» dedi McGuiness. «Ben ülkem için savaşıyorum, Liam, ve elime geçen her fırsatı kullanıyorum. Bir savaştayız.» Kızmıştı. «Özür dilememi gerektirecek hiçbir şey yapmadım.»</p>

  <p>«Bana kalırsa,» diye Fox araya girdi. «Cuchulain'in varlığını kabul edelim, o zaman konu bir taraf tutma sorunu olmaz. Çünkü yaptığı iş son otuz yılın üzücü olaylarını gereksiz yere uzatmıştır.»</p>

  <p>McGuiness kendisine viski doldurdu.</p>

  <p>«Haklı. Yetmişiki yılında O.C. Derry'de bulunduğum sırada Willie Whitelaw'la buluşup barış görüşmeleri yapmak için <span class="t23">Dalthi O'Connell, Seamus Twomey,</span> <span class="t23">İ</span><span class="t23">vor Bell</span> ve ötekilerle birlikte Londra'ya uçmuştum.»</p>

  <p>«Ama Lenadoon'un mermi yağmuruna tutulması ateşkesi sona erdirmişti,» dedi Fox ve Devlin'e döndü. «Benim için konu. bundan böyle bir taraf tutma sorunu kesinlikle değil. Cuchulain ortalığı sürekli karışık tutmak için kasıtlı olarak çalıştı. Onu durdurmaya yardımcı olacak her yolu düşünürdüm ve buna da değerdi.»</p>

  <p>«Ahlak dersi mi?» Devlin elini havaya kaldırarak hınzırca gülümsedi.</p>

  <p>«Öyle olsun... şimdi asıl konumuza dönelim. Levin denilen bu adam, Cuchulain veya Kelly ya da her neyse, onu yıllar önce görmüş. Sanırım Ferguson ona bilinen tüm <span class="t24">KGB</span> görevlilerinin resimlerini gösteriyordur. Ayrıca <span class="t24">IRA</span>'yla Protestan örgütlerinin de bilinen tüm elemanlarının resimlerini gösteriyor,» diye Fox ekledi. «Bunlara Dublin'deki Özel Şubenin elindekiler de dâhil olacak, çünkü onlarla bilgi değiş tokuşu yapıyoruz.»</p>

  <p>«Yapar o alçak herifler.» dedi McGuiness acı bir şekilde. «Yine de hâlâ ne Dublin'deki polisin, ne de Londra'dakilerin gördüğü birkaç adamımız olduğunu sanıyorum.»</p>

  <p>«Peki, bu işi nasıl halledeceğiz?» diye Fox sordu.</p>

  <p>«Levin'i buraya getir. O ve Devlin birlikte elimizdekilere bakarlar... ama yalnızca ikisi, başka kimse yok. Tamam mı?»</p>

  <p>Fox, Devlin'e baktı. Devlin başıyla kabul işareti yaptı.</p>

  <p>«Tamam,» dedi Fox. «Tuğgenerale bu gece telefon eder, haber veririm.»</p>

  <p>«Güzel,» diyen McGuiness, Devlin'e bir göz attı.</p>

  <p>«Telefonunun gizlice dinlenmediğinden umarım eminsindir. Aklıma Özel Şube denilen alçak herifler geliyor da.»</p>

  <p>Devlin ma<span class="t24">sas</span>ının çekmecesini açıp siyah bir metal kutu çıkardı. Üzerindeki düğmeyi çevirince kırmızı bir ışık yandı. Telefona yaklaşarak kutuyu üstünde tuttu. Hiçbir tepki olmadı.</p>

  <p>«Ah, elektronik çağın harikaları,» diye mırıldanıp kutuyu uzağa koydu.</p>

  <p>«Güzel.» dedi McGuiness.</p>

  <p>«Bu konuyu bilen kişiler yalnızca Ferguson, sen, yüzbaşı, personel şefi ve benim.»</p>

  <p>«Ve Profesör Paul Cherny,» diye Fox ekledi.</p>

  <p>McGuiness de onu onayladı.</p>

  <p>«Doğru. Onun için bir şey düşünmeliyiz.» Devlin'e döndü. «Onu tanıyor musun?»</p>

  <p>«Onu üniversitede verilen kokteyllerde gördüm. Birkaç nezaket sözcüğünden başka bir şey konuşmadık. Çok sevilen biri. Karısı iltica etmeden önce ölmüş. Yine de konuyla bir ilgisi olmayabilir tabii.»</p>

  <p>«Tıpkı domuzların uçabileceği gibi,» dedi McGuiness alaylı bir tavırla. «Oysa Cherny'nin iltica ettiği yerin İrlanda olması, bana göre normal sayılmayacak bir rastlantı. Bire yüz iddiaya girerim ki, aradığımız adamın kim olduğunu biliyor, peki öyleyse neden onu yakalayıp biraz sıkıştırmıyoruz?»</p>

  <p>«Neden basit,» dedi Fox. «Çünkü bazı insanlar sıkıştırılmaz.»</p>

  <p>«Haklı,» dedi Devlin. «Önce tatlılıkla yaklaşmayı denesek daha İyi olur.»</p>

  <p>«Pekâlâ.» dedi McGuiness. «Cherny'nin peşine adam takar, onu yirmidört saat izletirim. Bu kişi de Michael Murphy olacak. Böylece Cherny tuvalete bile gitse haberimiz olacaktır.»</p>

  <p>Devlin Fox'a baktı. «Sence kabul mü?»</p>

  <p>«Evet» dedi Fox.</p>

  <p>«Güzel.» McGuiness yağmurluğunun düğmelerini ilikledi.</p>

  <p>«Öyleyse ben gidiyorum. Size göz kulak olması için Billy'i burada bırakıyorum, Yüzbaşı.»</p>

  <p>Pencereyi açtı. «Arkana dikkat, Liam.» Ve çıkıp gitti.</p>

  <p>Fox telefon ettiğinde Ferguson yatağında oturmuş, ertesi günü yapılacak olan Savunma Bakanlığı toplantısına hazırlanmak için elindeki kâğıt tomarını gözden geçiriyordu. Fox'un tüm sözlerini sabırla sonuna dek dinledi. Daha sonra da, «Şu ana dek her şey çok iyi gitmiş, Harry,» dedi. «Levin de bütün gününü genel müdürlüğümüzde ne varsa hepsini incelemekle geçirdi. Bir şey bulamadı.»</p>

  <p>«Aradan uzun zaman geçti tabii, efendim. Cuchulain değişmiş olabilir ve bu değişiklik yalnızca yaşlılıktan ileri gelmeyip, örneğin sakal da bırakmış olabilir.»</p>

  <p>«Şansımızı deneyeceğiz, Harry. Levin'i Dublin'e giden sabah uçağına bindiririm, ama Devlin onu orada karşılamalı. Sen de bana burada gereklisin.»</p>

  <p>«Belirli bir nedeni var mı, efendim?»</p>

  <p>«Vatikan'la ilgili. Papa gerçekten gelmeyecekmiş gibi görünüyor. Bununla birlikte Arjantin ve İngiltere kardinallerini görüşmek için yanına çağırdı.»</p>

  <p>«Yani hâlâ gelme durumu var mı?»</p>

  <p>«Belki, ama bizim açımızdan daha da önemlisi, savaş hâlâ sürüyor ve ortada dolaşan sözlere göre. Arjantin bu lanet olası <span class="t21">Exocet</span> füzelerini Avrupa karaborsasından sağlamaya çalışıyormuş. Bu nedenle, sana gereksinmem var, Harry. Kalkacak ilk uçağa atla. Sahi, aklıma gelmişken, ilginç bir gelişme oldu. Tanya Voroninova, anımsadın mı?»</p>

  <p>«Evet. efendim.»</p>

  <p>«Bir dizi konser vermek için Paris'te bulunuyor. Tam şu sırada ortaya çıkması harika bir şey.»</p>

  <p>«Eşzamanlılık deyimini kullanan hangi Jung'du, efendim?»</p>

  <p>«Young mu, Harry? Tanrı aşkına, ağzında ne geveleyip duruyorsun öyle?»</p>

  <p>«Tamam, efendim, anımsadım. Carl Jung'du. Ünlü psikolog. Olayların aynı zamana rastlaması anlamına geliyor. Bu nedenle olayların ardında daha derin güdüler yatıyormuş.»</p>

  <p>«İrlanda'da bulunman, psikolojiden söz ederek ukalalık yapmanı gerektirmez,» diye terslenen Ferguson telefonu kapadı.</p>

  <p>Daha sonra bir süre düşündü, yataktan kalkarak robdöşambrını giydi ve odasından çıktı. Konuk odasının kapısını çalıp içeriye girdi. Levin yatağın içinde oturmuş kitap okumaktaydı, sırtında Ferguson'un pijaması vardı.</p>

  <p>Ferguson yatağın kenarına oturdu.</p>

  <p>«Onca fotoğrafı gözden geçirdikten sonra yorgun olacağını düşünüyordum.»</p>

  <p>Levin gülümsedi.</p>

  <p>«İnsan benim yaşıma gelince, generalim uyku ondan uzaklaşıyor, yerini anılar alıyor. Ve insan tüm bu anıları düşünüyor.»</p>

  <p>Ferguson onu teselli etti.</p>

  <p>«Hepimiz aynı durumda değil miyiz sanki, dostum? Her neyse, sabah ilk uçakla Dublin'e gitmeye ne dersin?»</p>

  <p>«Yüzbaşı Fox'u görmek için mi?»</p>

  <p>«Hayır, o buraya dönecek, ama seninle bir arkadaşım, Trinity Kolejde görevli Profesör Liam Devlin ilgilenecek. <span class="t24">IRA</span>'daki dostlarımızın bir inceliği olarak sanırım sana birkaç fotoğraf daha gösterecek. Bilinen nedenlerle o fotoğrafları elde etmemizi asla istemezler.»</p>

  <p>Yaşlı Rus başını iki yana salladı.</p>

  <p>«Söyleyin, generalim, tüm savaşları sona erdirecek büyük savaş 1945 yılında bitti mi, yoksa ben mi yanılıyorum?»</p>

  <p>«Sen ve daha birçok kişi bu yanılgı içindeler, dostum.»</p>

  <p>Ferguson ayağa kalkıp kapının yanına gitti.</p>

  <p>«Senin yerinde olsam biraz uyurdum. Heathrow Havaalanından kalkacak ilk uçağa yetişebilmek için sabah saat altıda ayakta olmam gerekecek. Kim'le yatağına kahvaltı gönderirim.»</p>

  <p>Ferguson dışarıya çıkıp arkasından kapıyı kapadı. Levin bir süre düşünceye daldı. Yüzünde üzgün bir ifade vardı. Sonra iç çekerek kitabını kapatıp, ışığı söndürdü, uyumaya çalıştı.</p>

  <p class="p12"><span class="t25">§</span></p>

  <p><span class="t20">K</span>ilrea Evinde Fox telefonun almacını yerine koyduktan sonra Devlin'e döndü.</p>

  <p>«Tamam. Levin sabah uçağıyla gelecek. Ama ne yazık ki, benim uçağım onun gelmesinden hemen önce kalkacak. Ana salondaki danışmaya gelecek. Onu oradan alırsınız.»</p>

  <p>«Gerek yok. »dedi Devlin.</p>

  <p>«Nasılsa senin yardımcın genç White var. Seni bırakmak için havaalanına gideceğinden, aynı zamanda Levin'i de alıp doğruca buraya getirir. En iyi çözüm yolu bu. McGuiness belki daha erken saatte bana telefon ederek Levin'i nereye götürmem gerektiğini söyler.»</p>

  <p>«Güzel,» dedi Fox. «Artık gitsem iyi olacak.»</p>

  <p>«Pekâlâ.»</p>

  <p>Devlin ona yağmurluğunu uzattı ve birlikte dışarıya çıkarak Billy White'nin sabırla beklediği yere dek Fox'a eşlik etti</p>

  <p>«Westbourne'ye dönüyoruz. Bili.» dedi Fox arabaya bindikten sonra.</p>

  <p>Devlin yan pencereye doğru eğildi. «Gece orada kal, evlat. Sabah olunca da yüzbaşının dediğini yap. Eğer onu bir an gözden kaybedersen o zaman senin kafanı patlatırım, tabii benim elimden sağ çıkarsan gerisini de Martin McGuiness tamamlar.»</p>

  <p>Billy White nezaketle gülümsedi.</p>

  <p>«Siz hiç merak etmeyin. Ne de olsa bana hemen hemen sizin kadar keskin nişancı olduğumu söylerler, Bay Devlin.»</p>

  <p>«Pekâlâ. Güle güle.»</p>

  <p>Araba hareket edip uzaklaştı.</p>

  <p>Devlin bir süre arkalarından izledi, sonra dönüp yine içeriye girdi. Bahçedeki çalılıkta bir kıpırdama oldu, ayak sesleri duyuldu, ama ancak çok usta birinin uzaklaşırken çıkaracağı ölçüde hafif seslerdi bunlar.</p>

  <p class="p12"><span class="t25">§</span></p>

  <p><span class="t20">C</span>uchulain'e <span class="t24">KGB</span>'nin sağladığı dinleme aygıtı dünyada en gelişmiş olanıydı. Aslında bunu geliştiren bir Japon firmasıydı, ama sanayi casusluğu sonucu daha gelişmesi tamamlanmadan dört yıl önce tüm ayrıntıları Rusya'nın eline geçmişti. Kilrea Evine doğru yönlendirilen bir mikrofon, yüzlerce metre ötedeki kapalı yerlerde konuşulan her sözü alabiliyordu. Yüksek frekanslı ikinci işlevi ise, en hafif telefon konuşmalarını bile duyabilmesiydi. Ve tüm bunlar geliştirilmiş bir kayıt aygıtıyla bağlantılıydı.</p>

  <p>Sistem binanın kiremitli çatısının hemen altında bulunan ve su tanklarının arkasında gizlenen küçük çatı katı odasına yerleştirilmişti. Cuchulain uzun süreden beri Liam Devlin'i bu sistemin yardımıyla dinlemekteydi, ama çok ilginç bir durumla daha yeni karşılaşıyordu. Çatı katındaki odasında oturmuş, bir yandan sigarasını içerken, bir yandan da aygıta kaydolan konuşmaları dinliyordu. Boş kısımlarda ve önemsiz yerlerde teybi hızla çalıştırarak tüm dikkati Ferguson'la yapılan telefon konuşmasına vermişti.</p>

  <p>Daha sonra bir süre düşünceye daldı, ardından teybi yine kurdu ve aşağı inerek dışarıya çıktı. Birahanenin yanındaki telefon kulübesine giderek Dublin'deki bir numarayı çevirdi. Karşı taraftaki telefona daha ilk zil çalışta yanıt verildi. Kulağına insan sesleri geliyordu, bir kahkaha duyuldu, geri planda da hafifçe Mozart'ın bir eseri çalmaktaydı.</p>

  <p>«Cherny, buyurun.»</p>

  <p>«Benim. Yalnız değil misin?»</p>

  <p>Cherny hafifçe güldü. «Birkaç fakülte arkadaşıma akşam yemeği veriyorum.»</p>

  <p>«Seni görmeliyim.»</p>

  <p>«Pekâlâ.» dedi Cherny. «Yarın öğleden sonra aynı yerde, aynı zamanda.»</p>

  <p>Cuchulain almacı yerine koyup kulübeden çıktı ve hafifçe ıslık çala çala geri döndü. Islıkla çaldığı parça, yaşamın tüm ümitsizliğini ve üzüntüsünü yansıtan eski bir Connemaro halk şarkısıydı.</p>

  <p class="p12"><span class="t25">§</span></p>

  <p>&nbsp;</p>
</body>
</html>
