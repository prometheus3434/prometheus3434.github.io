<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xml:lang="tr">
<head>
  <meta content="Atlantis Word Processor 1.6.6.0" name="Generator" />
  <link href="../Styles/style.css" rel="stylesheet" type="text/css" />

  <title>BOLUM I</title>
</head>

<body>
  <h1 class="h12">BOLUM&nbsp; I</h1>

  <p class="p3"><span class="t18">1982</span></p>

  <p><span class="t20">C</span>helsea Kı<a id="a1"></a>şlasındaki <span class="t21">Grenadier Muhaf</span><span class="t21">ı</span><span class="t21">zlar</span><span class="t21">ı</span>'nın<a id="a2"></a><a href="../Text/notes.html#a5"><span class="t22">{2}</span></a> subay yemek salonuna girdiğinde içeride hiç kimse yoktu. Loş bir yerdi. Tek ışık kaynağı uzun ve cilalı yemek masasındaki şamdanda titreyerek yanan mumlardı ve bunlardan yayılan ışık gümüş sofra takımında yansımalar yapıyordu.</p>

  <p>Masanın sonuna yalnızca bir kişilik servis konmuştu, ama gümüş buz kovasında en sevdiği şampanya olan Krug 1972 onu beklemekteydi. Durup bir an şişeye baktı, sonra eline alarak mantarını çıkardı. Masadaki uzun kristal kadehlerden birini alıp şampanyayı kadehe yavaş yavaş, dikkatle doldurdu. Şöminenin yanına gitti ve üzerindeki aynada beliren görüntüsüne baktı.</p>

  <p>Kırmızı üniforması üzerine çok iyi oturmuştu ve göğsüne takılı madalyaların her biri bir kahramanlık belirtisiydi, özellikle Silahlı Kuvvetler Haçının mor ve beyaz çizgileriyle ikinci bir ödül olan gümüş rozet göz alıyordu. Orta boydaydı. Geniş omuzları ve bir asker için uzun sayılabilecek siyah saçları vardı. Her ne kadar burun kemiği anımsamadığı bir tarihte kırılmışsa da, sonuç olarak tehlikeli sayılacak denli yakışıklıydı.</p>

  <p>«Şerefine, Tony,» dedi, «Ve mutlu bir yeni yıl dileğiyle.»</p>

  <p>Kristal kadehi dudaklarına götürdü. Şampanya o güne dek içtiklerinden daha soğuktu. İçkiyi hızla dikti, birden şampanya ağzında sıvı ateşe dönüşmüş gibiydi, geçtiği yeri kasıp kavurdu. Ve ayna paramparça olurken acıyla haykırdı. Daha sonra da ayakları arasındaki zemin ikiye ayrılıyormuş gibi geldi ve açılan boşluğa yuvarlanmaya başladı.</p>

  <p class="p12"><span class="t25">§</span></p>

  <p><span class="t20">B</span>inbaşı Tony Villiers rüya görüyordu. Orada susuzluk yoktu. Sonra uyandı ve kendisini bir haftadır nasılsa öyle buldu. Küçük odanın köşesinde duvara yaslanmış durumdaydı, yatamıyordu. Çünkü bileklerini omuz hizasında tutan ve boynunu çevreleyen asma kilitli tahta bir boyunduruk içindeydi.</p>

  <p>Kafasında yeşil bir başlık vardı; bu, on gün önce yakalanana dek Dofar'da komutanlık ettiği Beluşi Kabilesi erkeklerinin kullandığı türdendi. Haki renk gömleğiyle pantolonu kir içindeydi, birçok yeri yırtılmıştı. Ayakları çıplaktı, çünkü Raşitlerden biri süet çöl botlarını çalmıştı. Ve bir de dikeni andıran ve onu rahatsız eden sakalı vardı. Bu onun hiç hoşuna gitmiyordu. Eskiden <span class="t21">Grenadier Muhaf</span><span class="t21">ı</span><span class="t21">zlar</span><span class="t21">ı</span>nda bulunduğu sırada edindiği her gün sinekkaydı traş olma alışkanlığından koşullar ne olursa olsun asla vazgeçememişti, öyle ki, daha sonra görev yaptığı <span class="t24">SAS</span> bile onun bu alışkanlığını değiştirememişti.</p>

  <p>Bir kilit takırtısı oldu, kapı gıcırdayarak açıldı ve büyük perdeden sinekler uçuştu. İçeriye iki Raşit girdi. Kısa boylu, sırım gibi ince yapılı adamlardı. Kirli beyaz elbise giymişlerdi, omuzlarında çapraz asılı fişeklikler bulunuyordu. Tek söz etmeden iki yanına geçip onu ayağa kaldırarak dışarıya çıkardılar, sonra da kaba bir şekilde bir duvarın dibine oturttular ve yürüyüp uzaklaştılar.</p>

  <p>Sabah güneşinin parlak ışığına gözlerinin alışması birkaç dakika sürdü. Bir-el-Gafani yoksul bir yerdi. Palmiye ağaçlarının çevrelediği vahası bulunan tek katlı bir düzineye yakın evden oluşuyordu. Bir erkek çocuğu beş, altı deveyi ilerdeki su yalağına doğru sürdü. Koyu renk giysili, siyah peçeli bir grup kadın da o anda yalağın başında çamaşır yıkamaktaydı.</p>

  <p>Uzakta ve sağ tarafta Umman'ın en güney eyaleti olan Dofar'ın dağları mavi gökyüzüne doğru yükseliyordu. Bir haftayı biraz aşkın bir süre önce komuta ettiği Beluşi kabilesiyle birlikte Marksist gerillaların peşindeydi. Öte yandan Bir-el-Gafani düşman bölgesindeydi ve Güney Yemen Demokratik Halk Cumhuriyeti kuzey yönünde uzanıyordu. Sol tarafında su dolu geniş bir toprak kap, İçinde de bir kepçe vardı. Ama su içmeye çalışmanın iyi sonuç vermeyeceğini biliyordu, bu nedenle bekledi. Uzakta, bir tepeciğin üzerinde bir deve göründü. Hızlı hızlı vahaya doğru yaklaşıyor ve yakıcı güneşin altında sanki gerçek değilmiş gibi görünüyordu.</p>

  <p>Bir an için gözlerini kapadı ve boynundaki ağrıyı azaltmak İçin başını göğsüne bıraktı. O anda yaklaşan ayak seslerini farketti. Başını kaldırıp bakınca Selim-bin-al-Kaman'ın kendisine doğru geldiğini gördü. Siyah bir başlıkla siyah bir elbise giymişti. Sağ kalçasında kılıfı içinde bir otomatik <span class="t21">Browning</span> tabanca vardı. Kıvrık ağızlı bir hançeri beline sokmuştu. Ve elinde de gurur kaynağı olan Çin malı tüfeği tutuyordu. Villiers'in başına gelip dikilerek onu süzdü. Sevimli biriydi. Kırlaşmış sakalı ve İspanyol köselesi renginde kapkara bir teni vardı.</p>

  <p>«Selamün aleyküm, Selim-bin-al-Kaman.» dedi Villiers resmi bir tarzda Arapça.</p>

  <p>«Aleyküm selam ve 'Günaydın'. Villiers Sahip.»</p>

  <p>Bildiği İngilizce bu kadardı. Gerisine Arapça devam ettiler.</p>

  <p>Selim tüfeğini duvara dayadı, kepçeyi suyla doldurdu ve dikkatle Villiers'in ağzına götürdü. İngiliz suyu büyük bir iştahla içti. Bu onların her sabah tekrarladıkları bir törendi. Selim kepçeyi yine doldurdu ve Villiers başını havaya doğru kaldırarak dökülen suyla serinledi.</p>

  <p>«Daha İyi misin?» diye Selim sordu.</p>

  <p>«Öyle diyebilirsin.»</p>

  <p>Deve o anda yüz metre uzaklığa dek yaklaşmıştı. Sürücünün eyer kaşına bağlı bir ip vardı ve bu ipin ucunda da devenin öteki tarafında ayaklarını sürüyerek yürüyen bir adam görünüyordu.</p>

  <p>Villiers sordu. «Gelen kim?»</p>

  <p>«Hamit,» diye Selim yanıtladı.</p>

  <p>«Bir dost mu?»</p>

  <p>Selim gülümsedi.</p>

  <p>«Burası bizim ülkemiz. Binbaşı Villiers, yani Raşit ülkesi. İnsanlar buraya yalnızca davet edildikleri zaman gelmelidir.»</p>

  <p>«Ama Hauf'taki Halk Cumhuriyeti Komiserleri Raşitlerin haklarını tanımıyor. Hatta AMVı bile tanımıyorlar. Yalnızca Marx'ı tanıyorlar.»</p>

  <p>«Kendi topraklarında istedikleri gibi konuşabilirler, ama burası Raşitlerin ülkesi...» Selim omuz silkerek cebinden yassı bir kutu çıkardı. «Neyse bu kadar yeter. Bir sigara ister misin, dostum?»</p>

  <p>Arap sigarayı Villiers'in dudakları arasına tutuşturdu, sonra da yaktı.</p>

  <p>«Ruslar mı?»</p>

  <p>«Elli mil ötedeki Fasari'de, çölde bir hava üssü var. Birçok Rus uçağı, kamyon, Rus askeri... kısacası her şey!»</p>

  <p>«Evet, biliyorum,» dedi Villiers.</p>

  <p>«Biliyorsun ve buna rağınen sizin o ünlü <span class="t24">SAS</span> bu konuda hiçbir şey yapmıyor, öyle mi?»</p>

  <p>«Ülkem Yemen'le savaş durumunda bulunmuyor,» dedi Villiers. «İngiliz Ordusu beni Umman Sultanı'nın askerlerini Marksist <span class="t21">D.L.F.</span> gerillalarına karşı eğitmeye yardım etmem ve onları yönetmem için ödünç verdi.»</p>

  <p>«Bizler Marksist değiliz, Villiers Sahip. Biz, Reşitler istediğimiz yere gideriz ve İngiliz <span class="t24">SAS</span>'ından bir binbaşı bizim İçin büyük bir ödüldür. Çünkü birçok deve, birçok silah değerindedir.»</p>

  <p>«Kimin için?» diye Villiers sordu.</p>

  <p>Selim sigarasını ona doğru salladı. «Fasari'ye haber gönderdim. Bugün Ruslar buraya gelecek. Senin için çok para ödeyecekler. İstediğimi vermeyi kabul ettiler.»</p>

  <p>«Benim halkım sana onlardan daha çok öder.» dedi Villiers. «Beni sağ salim Dofar'a götür, sonra da ne istersen al. Altın İngiliz lirası, gümüş Maria Theresa lirası, ne istersen.»</p>

  <p>«Ama Villiers Sahip, söz verdim.» diyen Selim alaylı bir şekilde gülümsedi.</p>

  <p>«Biliyorum.» dedi Villiers. «Hatırlatmana gerek yok. Raşitler için söz namustur.»</p>

  <p>«Evet, öyle!»</p>

  <p>Deve yanlarına gelirken Selim ayağa kalktı. Deve dizleri üzerine çöktü ve sırtında bir tüfek bulunan, koyu sarı renkte elbise giymiş genç Raşit savaşçısı Hamit yere atladı, onlara yaklaştı. Elinde tuttuğu ipe hızla asıldı ve ipin öteki ucuna bağlı adam elleriyle dizleri üzerine düştü.</p>

  <p>«Kimi getirdin?» diye Selim sordu.</p>

  <p>«Onu gece buldum, çölde yürüyordu.» Hamit devenin yanına döndü, sonra elinde askeri bir su matarası ve bir sırt çantasıyla geri geldi. «Bunları taşıyordu.»</p>

  <p>Sırt çantasının içinde biraz ekmekle bir miktar asker yiyeceği vardı. Yiyecek paketlerinin üzerlerindeki yazılar Rusçaydı.</p>

  <p>Selim görmesi için bir tanesini Villiers'e doğru uzattı. sonra da adama Arapça sordu.</p>

  <p>«Rus musun?»</p>

  <p>Adam yaşlıydı. Beyaz saçları vardı ve yorgunluktan tükendiği açıkça görülüyordu. Sırtındaki haki gömlek ter içindeydi. Başını hayır anlamında iki yana salladı. Dudakları şişmiş, normalin iki katı olmuştu. Selim su doldurduğu kepçeyi uzattı. Adam da içti.</p>

  <p>Villiers az çok Rusça biliyordu.</p>

  <p>«Kim olduğunu öğrenmek istiyor. Fasari'den mi geliyorsun?»</p>

  <p>«Sen kimsin?» diye adam çatlak bir sesle sordu.</p>

  <p>«Bir İngiliz subayıyım. Dofar'daki Sultan'ın kuvvetleri için çalışıyordum. Onun adamları devriyemi pusuya düşürdü, adamlarımı öldürdü, beni de esir aldılar.»</p>

  <p>«İngilizce biliyor mu?»</p>

  <p>«Üç beş kelime. Sanırım, sen Arapça bilmiyorsun.»</p>

  <p>«Hayır, ama benim İngilizcem senin Rusçandan belki daha iyidir. Adım Viktor Levin. Fasari'den geliyorum. Dofar'a gitmeye çalışıyordum.»</p>

  <p>«İltica etmek için mi?» diye Villiers sordu.</p>

  <p>«Onun gibi bir şey.»</p>

  <p>Selim Arapça araya girdi.</p>

  <p>«Seninle İngilizce konuşuyor. Rus değil, öyle mi?»</p>

  <p>Villiers yavaşça Levin'e fısıldadı.</p>

  <p>«Yalan söylemenin bir anlamı yok. Nasılsa, seninkiler beni almak için bugün buraya gelecekler.»</p>

  <p>Sonra Selim'e döndü. «Hayır, Rus. Fasari'den.»</p>

  <p>«Peki öyleyse Raşit topraklarında ne yapıyordu?»</p>

  <p>«Dofar'a gitmeye çalışıyordu.»</p>

  <p>Selim gözlerini kısarak Levin'i süzdü.</p>

  <p>«Kendi halkından kaçmak için mi?» Sonra bir kahkaha atarak bacağına bir şaplak indirdi. «Çok iyi. Demek ki, onun için de iyi bir ücret vermeleri gerekecek. Bu bir ikramiye sayılır, dostum. Allah beni seviyor.» Hamit'e bir baş işareti yaptı. «Onları içeriye koy, karınlarının doymasını sağla, sonra da yanıma gel.» dedi ve yürüyerek uzaklaştı.</p>

  <p class="p12"><span class="t25">§</span></p>

  <p><span class="t20">L</span>evin de tıpkı Villiers gibi tahta bir boyunduruğa vuruldu. Küçük odada duvarın dibine yan yana oturdular. Bir süre sonra içeriye yüzü siyah bir örtüyle kaplı bir kadın girdi, önlerinde çömeldi ve büyük bir tahta kâse içinde bulunan keçieti yemeğini sırasıyla ikisine yedirdi. Daha sonra da ağızlarını dikkatle sildi ve arkasından kapıyı kapatarak çıkıp gitti.</p>

  <p>«Neden yüzünü örtmüş?» diye sordu Levin. «Bir türlü anlayamadım.»</p>

  <p>«O örtü yalnızca kocalarına ait olduklarını gösteren bir semboldür. Kocalarından başka hiç kimse yüzlerini göremez.»</p>

  <p>«Garip bir ülke,» diyen Levin gözlerini kapadı. «Çok sıcak.»</p>

  <p>«Kaç yaşındasın?» diye Villiers sordu.</p>

  <p>«Altmış sekiz.»</p>

  <p>«İltica etmek için biraz yaşlı sayılmaz mısın? Bana kalırsa bu iş için oldukça geç kalmışsın.»</p>

  <p>Levin gözlerini açtı ve hafifçe gülümsedi.</p>

  <p>«Nedeni çok basit. Leningrad'da bulunan karım geçen hafta öldü. Hiç çocuğum yok. Bu nedenle özgürlüğüme kavuştuğumda bana şantaj yapabilecekleri hiç kimse kalmadı.»</p>

  <p>«Ne iş yaparsın?»</p>

  <p>«Leningrad Üniversitesinde yapı mühendisi profesörüyüm. Uzmanlık alanım uçak yapımı. Sovyet Hava Kuvvetlerinin Fasari'de görünüşte eğitimde kullanılan beş tane <span class="t21">M</span><span class="t21">İ</span><span class="t21">G 23</span> uçağı var. Bunlar <span class="t21">M</span><span class="t21">İ</span><span class="t21">G</span>'lerin eğitim amacıyla yapılanları.»</p>

  <p>«Yani bazı değişikliklerle mi?»</p>

  <p>«Evet, böylece dağlık bölgede kara saldırı rolü oynayabiliyor. Değişiklikler Rusya'da yapıldı, ama bazı sorunlar çıktı ve beni de bu sorunları halletmem için getirdiler.»</p>

  <p>«Ve sonunda senin de yeterince sorunun oldu. Ne yapmayı düşünüyordun, İsrail'e mi gitmeyi?»</p>

  <p>«Pek değil. Bir kez ben inançlı bir Siyonist değilim. Yo, hayır, oraya değil, ama İngiltere çok daha çekici geliyor. Ne de olsa savaştan hemen önce 1939 yılında ticari bir heyetle birlikte İngiltere'ye bir kez gitmiştim. O günler hayatımın en güzel iki ayıdır.»</p>

  <p>«Anlıyorum.»</p>

  <p>«1959 yılında kaçmayı umuyordum. Bana yardımcı olarak İsrail'deki akrabalarımla gizlice mektuplaşıyordum, ama gerçek dost sandığım birinin ihanetine uğradım. Eski bir hikâye...sonunda da beş yıla mahkûm oldum.»</p>

  <p>«Gulag'ta mı?»</p>

  <p>«Hayır, çok daha ilginç bir yerde. Drumore denilen küçük bir Ulster kasabasında desem acaba inanır mısın?»</p>

  <p>Villiers ona döndü, yüzünde şaşkınlık vardı. «Anlamadım?»</p>

  <p>«Ukrayna'nın göbeğinde Drumore denilen küçük bir Ulster kasabasında.»</p>

  <p>Yaşlı adam Villiers'in yüzündeki şaşkın bakış karşısında gülümsedi.</p>

  <p>«Sanırım, açıklasam iyi olacak.»</p>

  <p class="p12"><span class="t25">§</span></p>

  <p><span class="t20">S</span>özlerini bitirdiğinde Villiers derin bir düşünceye daldı. Yıkıcı faaliyetler ve anti-terörizmle yıllardır ilgileniyordu. bu onun işiydi, özellikle de İrlanda'da. Bu nedenle Levin'in anlattıkları en azından büyüleyiciydi.</p>

  <p>«İngiltere'de ve öteki Batı ülketerinde çalışacak <span class="t24">KGB</span> ajanlarının eğitildiği <span class="t21">Gaczyna</span>'yı biliyordum, ama anlattığın şeyler benim için tümüyle yepyeni.»</p>

  <p>«Ve sanırım, sizin haberalma örgütleri için de öyledir!»</p>

  <p>«Eskiden Roma'da.» diye Villiers söze başladı. «Savaş esirleri ve köleler arenalarda dövüşmeleri için gladyatör olarak eğitilirdi.»</p>

  <p>«Hem de ölümüne dövüşmeleri için,» dedi Levin.</p>

  <p>«Yalnızca karşısındaki adamdan daha iyi olanın yaşama şansı olurdu. Tıpkı Drumore'de polis rolü oynayan o karşıt fikirliler gibi.»</p>

  <p>«Kelly'nin karşısında pek şansları yoktu.» dedi Levin.</p>

  <p>«Hayır, yoktu. Dediğine bakılırsa çok özel bîri olmalı.»</p>

  <p>Yaşlı adam gözlerini kapadı. Nefes alıp verirken boğuk bir ses çıkarıyor ve güçlük çekiyordu. Aradan birkaç dakika geçince onun uykuya daldığını anladı Villiers. Levin'ln anlattıklarını düşünmeye devam etti. Birçok Ulster pazar kasabası biliyordu, örneğin Crossmaglen gibi. Berbat bir yerdi. Öylesine tehlikeliydi ki. askerler oraya helikopterle bırakılıyor ve yine helikopterle alınıyordu. Ama Ukrayna'da Drumore adlı bir kasaba... işte bu çok daha başka bir şeydi. Bir süre sonra başı göğsüne düştü ve o da uykuya daldı.</p>

  <p class="p12"><span class="t25">§</span></p>

  <p><span class="t20">G</span>özlerini açtığında kendisini uyandırmak için Raşit kabilesinden bir erkeğin hızla sarstığını gördü. Bir başkası da Levin'i uyandırmaya çalışıyordu. Adam Villlers'i çekip ayağa kaldırdı ve sendeleye sendeleye dışarıya çıkardı, öğleden sonra olmuştu, Villiers bunu güneşin bulunduğu yere bakıp anladı. Ama en ilginç olanı, karşısında paletli ve zırhlı bir personel taşıyıcısının bulunmasıydı. Ruslar buna <span class="t21">Çöl-kruvazörü</span> diyorlardı. Çölde kolayca farkedilmemesi için kum renginde kamuflaj boyasıyla boyanmıştı. Haki renk eğitim üniforması giymiş yarım düzine asker ellerinde kullanıma hazır silahlarla <span class="t21">Çöl-kruvazörü</span>nün yanında dikiliyorlardı. İki asker de aracın içindeydi ve 12.7 mm.'lik ağır makineli tüfeğin namlusunu tüfeklerini kollarında tutan bir düzine kadar Raşitin üzerine çevirmişlerdi.</p>

  <p>Villiers'in ardından Levin de dışarıya çıkarılırken Selim onlara doğru döndü.</p>

  <p>«Ee, Villiers Sahip, artık ayrılmamız gerekiyor. Çok yazık. Seninle çene çalmak hoşuma gidiyordu.»</p>

  <p>Rus subayı onu hemen arkasından izleyen bir çavuşla birlikte yaklaştı. Adamları gibi o da haki eğitim üniforması giymişti; sivri tepeli başlığıyla çöl gözlüğü ona Rommel'in Afrika Birliklerindeki subaylardan birisiymiş gibi garip bir hava veriyordu. Bir süre durup onları süzdü, sonra başındaki gözlüğü arkaya doğru itti. Villiers'in düşündüğünden daha gençti. Kırışıksız dümdüz bir yüzü ve masmavi gözleri vardı.</p>

  <p>«Profesör Levin,» dedi Rusça. «Dolaşırken yolunuzu kaybettiğinizi sanıyorum, ama korkarım, <span class="t24">KGB</span>'li dostlarımız konuyu daha farklı bir açıdan ele alacaklardır.</p>

  <p>«Genellikle öyle yaparlar,» dedi Levin.</p>

  <p>Subay, Villiers'e döndü ve sakin bir şekilde konuşmaya başladı.</p>

  <p>«21. Özel Paraşüt Tugayından Yüzbaşı Yuri Kirov.» İngilizcesi kusursuzdu.</p>

  <p>«Ve siz de <span class="t21">Grenadier Muhaf</span><span class="t21">ı</span><span class="t21">zlar</span><span class="t21">ı</span>ndan ya da daha doğru bir deyişle. 22. Özel Hava Hizmet Alayından Binbaşı Villiers'siniz.»</p>

  <p>«Size çok iyi bilgi verilmiş,» dedi Villiers. «Ayrıca İngilizcenizin kusursuz olduğunu belirtmeme izin verin.»</p>

  <p>«Teşekkür ederim.» dedi Kirov. «Biz de tıpkı <span class="t24">SAS</span> tarafından Hereford'daki Bradbury Piyade Kışlasında uygulanan dil laboratuvarı tekniklerini uyguluyoruz. Ve siz de <span class="t24">KGB</span> tarafından özel bir ilgi göreceksiniz.»</p>

  <p>«Bundan eminim,» dedi Villiers dostça.</p>

  <p>«Pekâlâ.» Kirov, Selim'e döndü. «Şimdi de sıra iş konusunda.»</p>

  <p>Arapçası İnglllzcesi kadar iyi değildi, ama yeterince işe yarardı.</p>

  <p>Parmağını şıklattı ve çavuş öne çıkarak Arab'a bez bir torba uzattı. Selim torbayı alıp açtı ve elini içine daldırarak bir avuç madeni para çıkardı. Altın para güneşte pırıl pırıl parladı.</p>

  <p>«Ve şimdi de.» dedi Kirov. «Bu ikisini boyunduruklarından çıkarırsan, yolumuza koyuluruz.»</p>

  <p>«Ah, ama Sahip bir şeyi unutuyor,» dedi Selim gülümseyerek. «Bana ayrıca bir makineli tüfekle yirmi bin mermi söz verilmişti.»</p>

  <p>«Evet, ama üstlerim böyle bir şeyin Raşitleri iyice baştan çıkaracağını düşünüyor,» dedi Kirov.</p>

  <p>Selim'in gülümsemesi kesildi. «Söz vermiştiniz.»</p>

  <p>Adamlarının çoğu işlerin sarpa sardığını hissedip tüfeklerini doğrulttu. Kirov İki parmağını şıklattı ve bir anda başlayan ağır makineli tüfeğin mermi yağmuru Selim'in üzerinden geçip arkasındaki duvarı taradı. Silahın gürültüsü dinerken Kirov konuşmaya başladı.</p>

  <p>«Altını al, bu sana dostça tavsiyemdir.»</p>

  <p>Selim gülümseyerek kollarını iki yana açtı.</p>

  <p>«Haklısın. Önemli olan dostluktur. Küçük bir yanlış anlama uğruna feda etmeye hiç değınez.»</p>

  <p>Kemerindeki bir keseden anahtar çıkardı ve önce Levin'in boyunduruğundakl kiliti açtı. Sonra Viillers'in yanına gitti.</p>

  <p>«Bazen bulutların arasından aşağıya bakar ve sahtekârı cezalandırır,» diye mırıldandı.</p>

  <p>«Kitab'da mı yazıyor?» diye Villiers sordu. O anda Hamit de kilidi açılan boyunduruğu çıkarmıştı; Villiers ağrıyan kollarını uzatıyordu.</p>

  <p>Selim omuz silkti, gözlerinde Villiers'in anlamadığı bir anlam vardı.</p>

  <p>«Yazmıyorsa bile, öyle olması gerekir.»</p>

  <p>Çavuşun emriyle dört asker yaklaştı ve Villiers'le Levin'in iki yanlarında ikişer ikişer durdular. Hep birlikte <span class="t21">Çöl-kruvazörü</span>ne yürüdüler. Villiers ve Levin aracın içine bindi. Onları askerler izledi. En son binen Kirov aracın kapısını kapadı. Levin'le Villiers'in iki yanına silahlı askerler oturdular. Motor gürültüyle homurdanmaya başlarken Kirov başını çevirip selam verdi.</p>

  <p>«Seninle iş yapmak güzel,» diye Selim'e bağırdı.</p>

  <p>«Ve seninle de. Kirov Sahip!»</p>

  <p><span class="t21">Çöl-kruvazörü</span> bir toz bulutu çıkararak yola koyuldu. İlk kum tepeciğini tırmandıkları sırada Villiers başını çevirip baktı ve Selim'in hiç kımıldamadan durup onları seyrettiğini gördü. Yalnız tek bir fark vardı, o da tüm adamlarının arkasında toplanmış olmasıydı. Garip bir durgunluk içindeydiler, bir tür tehditti sanki. Ve sonra <span class="t21">Çöl-kruvazörü</span> tepeciği aştı ve Bir-al-Gafani gözden kayboldu.</p>

  <p class="p12"><span class="t25">§</span></p>

  <p><span class="t20">F</span>asari'deki yönetim binasının sonunda bulunan beton hücre, daha önce kaldıkları hücreye göre daha gelişmişti. Duvarları badanalıydı, bir tuvalet ve iki tane de dar portatif demir karyola vardı. Her birinde çarşaf ve battaniye bulunuyordu. Kapatıldıkları hücre yarım düzine kadar benzerinden biriydi. Villiers bunu getirilirken farketmişti. Her birinde küçük bir gözetleme deliği olan yekpare çelik kapılar vardı. Ve sürekli olarak üç tane silahlı asker nöbet tutuyordu.</p>

  <p>Villiers penceredeki parmaklıkların arasından havaalanını şöyle bir gözden geçirdi. Sandığı kadar büyük değildi. Prefabrik üç hangarla asfalt bir pist vardı. Beş tane <span class="t21">MIG 23</span> hangarların önünde kuyruk kuyruğa sıralanmıştı ve güneş battıktan sonraki alacakaranlıkta hareretsiz duran garip, ilkel yaratıklara benzlyorlardı. Onların ötesinde ise. iki tane <span class="t21">Mi-8</span> personel taşıyıcı helikopter, kamyonlar ve birçok değişik türde motorlu araç duruyordu.</p>

  <p>«Güvenlik önlemleri yok gibi,» diye mırıldandı.</p>

  <p>Onun yanı başında dikilen Levin başını sallayarak doğruladı.</p>

  <p>«Böyle bir şeye pek gerek yok. Ne de olsa dost bir ülkede bulunuyorlar ve çevreleri tümüyle çöl. Sanırım, böyle bir hedef için sizin <span class="t24">SAS</span> bile zorlanır.»</p>

  <p>Arkalarındaki kapı tıkırdadı. Açıldığında içeriye genç bir onbaşı girdi, onu elinde bir kova ve iki tane emaye kâse taşıyan bir Arap izledi.</p>

  <p>«Kahve,» dedi onbaşı.</p>

  <p>«Ne zaman yemek yiyeceğiz?» diye Villiers sordu.</p>

  <p>«Dokuzda.»</p>

  <p>Onbaşı, Arabı dışarıya çıkardı ve kapıyı kapadı. Kahve şaşılacak denli güzel ve çok sıcaktı.</p>

  <p>«Arap personel mi kullanıyorlar?» diye Villiers sordu.</p>

  <p>«Mutfaklarda, temizlik ve ona benzer işlerde kullanıyorlar. Ama çöl kabilelerinden değiller. Onları sanırım Hauf'tan getiriyorlar.»</p>

  <p>«Şimdi ne olacak dersin?»</p>

  <p>«Şey, yarın günlerden perşembe ve bir ikmal uçağı gelecek. Belki geri dönerken bizi de Aden'e götürür.»</p>

  <p>«Sonraki durak da Moskova mı?»</p>

  <p>Buna verilecek bir yanıt yoktu kuşkusuz, tıpkı beton duvarlara, çelik kapılara ve demir parmaklıklara verilecek bir yanıt olmadığı gibi. Villiers yataklardan birine uzandı, Levin de ötekine.</p>

  <p>«Yaşam benim için sürekli bir düş kırıklığı oluyor,» dedi yaşlı Rus. «İngiltere'ye gittiğimde beni Oxford'a götürdüler. Cok güzel bir yer.» içini çekti. «Bir gün yine oraya dönebilmek benim için bir düş oldu.»</p>

  <p>«Evet, haklısın, çok güzel bir yer,» dedi Villiers.</p>

  <p>«Yani orayı biliyor musun?»</p>

  <p>«Karım oradaydı. St. Hugh Kolejinde. Sorbonne'u bitirdikten sonra gitmişti. Yarı Fransızdır.»</p>

  <p>Levin dirseği üzerinde doğruldu.</p>

  <p>«Beni şaşırtıyorsun. Sözlerim için beni bağışla ama, hiç de evli bir erkeğe benzemiyorsun.»</p>

  <p>«Değilim,» dedi Villiers. «Birkaç ay önce boşandık.»</p>

  <p>«Üzgünüm.»</p>

  <p>«Boşver. Dediğin gibi, yaşam sürekli bir düş kırıklığıdır. Hepimiz farklı şeyler istiyoruz, insanların sorunu da bu. Özellikle kadınların istekleri değişik. Kadın hakları savunucuları ne derlerse desinler, onlar bizlerden farklı.»</p>

  <p>«Sanırım, onu hâlâ seviyorsun, öyle mi?»</p>

  <p>«Ah, evet,» dedi Villiers. «Sevmek kolay. Zor olan şey birlikte yaşamak.»</p>

  <p>«Peki, sorun neydi?»</p>

  <p>«Kısaca söylemek gerekirse, benim işim. Borneo. Umman. İrlanda. Hatta bir keresinde bizim kesinlikle olmamamız gereken Vietnam'da bile bulundum. Bana bir kez dediği gibi, ben yalnızca bir işde gerçekten çok başarılıyım... İnsan öldürmekte. Bir süre sonra daha fazla dayanamaz oldu ve boşandık.»</p>

  <p>Levin tek söz etmeden yatağına uzandı. Tony Villiers de ellerini başının altına koyarak gözlerini tavana dikti, karanlığın çökmesiyle kaybolmayacak şeyleri düşünmeye başladı.</p>

  <p class="p12"><span class="t25">§</span></p>

  <p><span class="t20">D</span>ışardaki koridordan gelen ayak sesleri ve insan mırıldanmalarıyla uyandı. Tavandaki lamba uyuduğu sırada yakılmış olmalıydı. Kolundaki Rolex marka saati almadıklarından hızla saatine bir göz attı. Aynı anda da Levin onun kımıldandığını farkettl.</p>

  <p>«Ne var?» diye yaşlı Rus sordu.</p>

  <p>«Dokuz on beş. Yemek olmalı.»</p>

  <p>Villiers ayağa kalkarak pencerenin önüne gitti. Gökyüzünde yarım ay ve yıldızlar vardı. Ay ışığının aydınlattığı çölde <span class="t21">MIG 23</span>'ler kapkara birer siluet gibi duruyordu. Tanrım, diye düşündü. Mutlaka bir yolu olmalı. Geri döndü, midesi kasılıyordu.</p>

  <p>«Ne oldu?» diye Levin fısıltıyla sordu, o anda kapının kilidi açılmaktaydı.</p>

  <p>«Yalnızca düşünüyordum,» dedi Villiers. «Bir noktada kaçmaya kalkışmak, hatta kaçarken arkadan kurşun yemiş bile olsak, yine de Moskova ve Lubianka'ya götürülmekten kuşkusuz çok daha İyidir.»</p>

  <p>Kapı açıldı ve onbaşı içeriye girdi. Onu bir Arap izledi. İki kâse et yemeği, siyah ekmek ve kahve bulunan bir tepsi taşıyordu. Başı önüne eğikti ama yine de Arapta yabancısı olmadıkları bir şey vardı.</p>

  <p>«Haydi, çabuk ol!» diye onbaşı kötü bir Arapçayla bağırdı.</p>

  <p>Arap tepsiyi Levin'in yatağı ucunda bulunan küçük tahta masaya koydu ve başını kaldırıp baktı. O anda Villiers'le Levin onun aslında Selim-bin-al-Kaman olduğunu anladı. Onbaşı kapıya doğru yöneldi. Selim sol kolundan bir bıçak çıkardı. Bir eliyle onbaşının ağzını kapattı, bir diz darbesiyle dengesini bozdu ve bıçağı onbaşının kaburga kemikleri altına daldırdı. Sonra da onbaşının cesedini yatağa yatırdı ve bıçağını üniformasına silerek temizledi.</p>

  <p>Selim gülümsedi.</p>

  <p>«Hep senin sözlerini düşündüm, Villiers Sahip. Dofar'daki dostlarının seni geri almak için çok para vereceğini söylemiştin.»</p>

  <p>«Böylece sen de iki kez para almış olacaksın... her iki taraftan birden. Tam ticaret kafası,» dedi Villiers.</p>

  <p>«Tabii. Ama ne de olsa Ruslar bana karşı dürüst davranmadılar. Kendi onurumu düşünmem gerekiyor.»</p>

  <p>«Ya öteki muhafızlar ne olacak?»</p>

  <p>«Yemeğe gittiler. Tüm bunları mutfaklarda çalışan dostlarımdan öğrendim. Yerini aldığım kişi şu anda kafasında kocaman bir şişle dışarda yatıyor. Onu güç duruma düşmekten kurtarmak için yaptım. Haydi gelin. Hamit bizi develerle birlikte üssün dışında bekliyor.»</p>

  <p>Dışarıya çıktılar ve koridor boyunca hızla giderek açık havaya ulaştılar. Fasari hava üssü çok sakindi, ay ışığında her şey kımıldamadan duruyordu.</p>

  <p>«Bakın,» dedi Selim. «Hiç kimse aldırmıyor. Hatta nöbetçiler bile yemeğe gitmişler. N'olacak, üniformalı köylüler.»</p>

  <p>Duvarın kenarında duran çelik bir varilin arkasına uzanıp bir bohça çıkardı.</p>

  <p>«Bunları sırtınıza geçirin ve beni izleyin.»</p>

  <p>İçinde bedevilerin çok soğuk çöl gecelerinde giydiği türden iki tane kukuletalı yün pelerin vardı. Sırtlarına geçirdiler ve hangarlara doğru Selim'in peşinden yürüdüler.</p>

  <p>«Üssü çevreleyen ne bir dikenli çit, ne de bir duvar var.» diye Villiers fısıldadı.</p>

  <p>«Onlara gerekli olan tek duvar çöldür.» dedi Levin.</p>

  <p>Hangarların ötesinde kum tepecikleri iki yanda ansızın yükseliyordu, bir dere ağzıymış gibi bir görünüm vardı.</p>

  <p>«Al Hara deresi.» dedi Selim. «Çeyrek mil ötede bir düzlüğe dökülüyor. Hamit de bizi orada bekliyor.»</p>

  <p>«Acaba aklına hiç, Kirov'un iki kere ikinin dört ettiği gibi parçaları biraraya getirerek bu işi yapanın Selim-bin-al-Kaman olduğunu anlayacağını getirdin mi?» diye Villiers sordu.</p>

  <p>«Tabii. Ama o zamana dek halkım Dotar sınırına doğru yarı yolu aşmış olacak.»</p>

  <p>«Güzel,» dedi Villiers.</p>

  <p>«Benim de öğrenmek istediğim buydu. Şimdi sana çok ilginç bir şey göstereceğim.»</p>

  <p>Yakında bulunan <span class="t21">Çöl-kruvazörü</span>ne doğru yöneldi ve yanına varınca içine atladı. O sırada Selim boğuk bir fısıltıyla onu caydırmaya çalışıyordu.</p>

  <p>«Villiers Sahip, bu bir çılgınlık!»</p>

  <p>Ama aracın sürücü koltuğuna kurulan Villiers'i önce Raşit. sonra da Levin izledi.</p>

  <p>«Tüm bunlara nedenin benim hatam olduğu konusunda içimde güçlü bir duygu var,» dedi yaşlı Rus. «Öyle sanıyorum ki, şimdi de <span class="t24">SAS</span>'ı işbaşında göreceğiz, değil mi?»</p>

  <p>«İkinci Dünya Savaşı sırasında David Stirling yönetimindeki <span class="t24">SAS</span>'ın Kuzey Afrika'da yerde yok ettiği Alman uçaklarının sayısı İngiliz ve Amerikan Hava Kuvvetlerinin hava çatışmalarında yok ettikleri uçak sayısından fazladır. Size şimdi bunun tekniğini göstereceğim.» dedi Villiers.</p>

  <p>Villiers kontağı çevirdi ve motor gürültüyle çalışmaya başlarken Selim'e Arapça sordu.</p>

  <p>«Makineli tüfeği kullanabilir misin?»</p>

  <p>Selim, <span class="t21">Degtyarev</span> marka makineli tüfeğin kollarını yakaladı. «Allah'ım merhamet et. Kafasında ateş var. Başkalarına hiç benzemiyor.»</p>

  <p>«O da mı Kitab'da yazıyor?» diye Villiers sordu. Ama gaz pedalına hızla basmasıyla 110 beygirlik motorun çıkardığı homurtu Selim'in sesini boğdu.</p>

  <p><span class="t21">Çöl-kruvazörü</span> pisti gürültüyle geçti. Villiers direksiyonu hızla kırdı ve yana savrulan aracın arka kısmı birinci <span class="t21">MIG</span>'in kuyruğunu paramparça etti. Ve hızını arttırarak aynı işi öteki uçaklara da yaptı. Sıra helikopterlere gelmişti, ama onların kuyrukları çok yüksekteydi. Bu nedenle Villiers dikkatini helikopterlerin ön tarafındaki pilot bölgelerine yoğunlaştırdı ve <span class="t21">Çöl-kruvazörü</span>nün sekiz tonluk zırhı her iki helikopterin ön kısımlarını kolayca darmadağın etti.</p>

  <p>Daha sonra geniş bir daire çizerek geri döndü ve Selim'e seslendi.</p>

  <p>«Helikopterler. Yakıt tanklarına ateş et.»</p>

  <p>O anda ana yönetim binasında alarm çalmakta, insanlar bağırmaktaydı ve silah sesleri de duyulmaya başlamıştı. Selim sürekli atışla iki helikopteri taradı. Soldaki helikopterin yakıt tankı büyük bir gürültüyle patladı. Gecenin karanlığında mantar şeklinde bir ateş topu yükseldi, yanan parçalar her yere dağıldı. Bir an sonra da <span class="t21">MIG</span>'in yakınındaki ikinci helikopter patladı ve onu <span class="t21">MIG</span>'in yanmaya başlaması izledi.</p>

  <p>«Tamamdır!» dedi Villiers. «Artık ötekiler de yanar. Haydi, buradan uzaklaşalım.»</p>

  <p>Direksiyonu kırarken Selim de makineli tüfeğin namlusunu onlara doğru koşan askerlere çevirdi. Villiers, Kirov'un silahını kahramanca ateşlediğini farketti, ama boşuna bir çabaydı tabii. Daha sonra kum tepeciklerini tırmanmaya başladılar ve derenin ağzına girdiler. Eski derenin kurumuş yatağı oraya buraya serpilmiş iri kaya parçalarıyla doluydu, ama ay ışığında görüş oldukça iyiydi. Villiers ayağını gaz pedalında tuttu ve hızla yol almaya devam ettiler.</p>

  <p>«İyi misin?» diye Levin'e sordu.</p>

  <p>«Sanırım.» dedi yaşlı Rus. «Kontrol ediyorum.»</p>

  <p>Selim, <span class="t21">Degtyarev</span> marka makineli tüfeği okşadı.</p>

  <p>«Ne güzel bir sevgili. Herhangi bir kadından daha iyi. Bu bende kalabilir mi, Villiers Sahip?»</p>

  <p>«Tabii. Hak ettin,» dedi Villiers. «Şimdi yapmamız gereken tek şey Hamit'i de almak ve son hızla sınıra doğru gitmektir.»</p>

  <p>«Bizi İzleyecek hiçbir helikopter yok!» diye Levin bağırdı.</p>

  <p>«Evet. yok.»</p>

  <p>«Raşit olmaya hak kazandın, Villiers Sahip,» dedi Selim. «Yıllardır hiç böylesine çok eğlenmemiştim.» Elini havaya kaldırdı. «Onları avucumun içine aldım ve onlar toza benziyordu.»</p>

  <p>«Yine Kitab'dan mı?» diye Villiers sordu.</p>

  <p>«Hayır, dostum,» dedi Selim-bin-al-Kaman. «Bu kez sizin Kitab'ınızdan.»</p>

  <p>Büyük bir coşkuyla kahkaha attı. O anda dere yatağından çıkıp aşağıda Hamit'in beklediği düzlüğe doğru inmeye başlamışlardı.</p>

  <p class="p12"><span class="t25">§</span></p>
</body>
</html>
