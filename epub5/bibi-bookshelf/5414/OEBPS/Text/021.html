<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xml:lang="tr">
<head>
  <meta content="Atlantis Word Processor 1.6.6.0" name="Generator" />
  <link href="../Styles/style.css" rel="stylesheet" type="text/css" />

  <title>BOLUM XIV</title>
</head>

<body>
  <h1 class="h12">BOLUM XIV</h1>

  <p><span class="t20">M</span>oräg ani bir sarsıntıyla uyandı. Tren duracak gibiydi, makas değiştirip bir yan hatta geçiyorlardı. Vagonun tahtaları arasından içeriye süzülen ışık karanlıkta Cussane'nin yüzünü aydınlatıyordu. Cussane uyumaktaydı, yüzü çok sakin ve ifadesizdi. Moräg alnına hafifçe dokununca Cussane'nin terlemiş olduğunu farketti. O anda inleyerek yan döndü, bu arada kolu da aynı yönde hareket etmişti. <span class="t21">Stechkin</span>'i hâlâ sımsıkı tutmaktaydı.</p>

  <p>Moräg üşüyordu; yün ceketinin yakasını kaldırdı, ellerini ceplerine sokarak Cussane'ye bakmaya devam etti. Daha önce hiç okula gitmediğinden cahil bir kızdı, ama çok zekiydi ve aklı başındaydı.</p>

  <p>Cussane gibi birini hiç tanımamıştı. Böyle düşünmesine neden, yalnızca Cussane'nin elinde silah oluşu, hızlı ve soğukkanlı bir şekilde şiddet saçması değildi. Ondan hiç korkmuyordu. Başka ne olursa olsun Cussane acımasız biri değildi. En önemlisi de Cussane ona yardım etmişti ve bu alışık olmadığı bir şeydi. Büyükbabası bile onu Murray'in zalimliğinden korumakta güçlük çekmişti. Cussane onu Murray'in zalimliğinden kurtarmıştı, hatta çok daha kötüsünden kurtardığını anlayacak kadar büyümüştü Moräg. Hayatında ilk kez olarak özgürlük duygusuyla doluydu.</p>

  <p>Vagon yine sarsıldı. Cussane'nin gözleri açıldı, hızla dönüp bir dizi üzerinde doğruldu, sonra da saatine bir göz attı.</p>

  <p>«Bir buçuk... Epey uyumuş olmalıyım.»</p>

  <p>«Evet, öyle.»</p>

  <p>Vagonun tahtaları arasından dışarısını gözetleyen Cussane başını salladı.</p>

  <p>«Penrith'te yan hatlara geçiyor olmalıyız. Çantam nerede?»</p>

  <p>Moräg çantayı ona doğru itti. Cussane çantanın içini karıştırdı, ilkyardım çantasını bulup çıkardı ve kendine bir morfin iğnesi daha yaptı.</p>

  <p>«Nasıl?» diye kız sordu.</p>

  <p>«İyi,» dedi Cussane. «Sorun yok. Yalnızca işi sağlama alıyorum.»</p>

  <p>Oysa yalan söylüyordu. Uyandığı anda duyduğu acı oldukça şiddetliydi. Kapıyı yana doğru çekerek açıp dışarı bakındı. Biraz sonra oranın Penrith olduğunu belirten bir tabela karanlığın içinde göründü.</p>

  <p>«Haklıymışım,» dedi.</p>

  <p>«Burada iniyor muyuz?»</p>

  <p>«Bu trenin daha ileriye gideceği kesin değil ve otoyola ulaşmak için de çok yürümemiz gerekmiyor.»</p>

  <p>«Oraya vardıktan sonra ne olacak?»</p>

  <p>«Bir lokanta, dükkânlar, parkedilmlş arabalar ve kamyonların olduğu bir servis istasyonu buluruz. Sonra mı... kimbilir?» Acısı o anda dinmişti, gülümsedi.«Önümüzde sonsuz olasılıklar var... Şimdi bana elini ver, tren yavaşlayana dek bekle ve ben işaret verince de aşağıya atla.»</p>

  <p class="p12"><span class="t25">§</span></p>

  <p><span class="t20">Y</span>ürüyüşleri Cussane'nin tahmininden daha uzun sürdü. M6 karayolunda karşılarına çıkan ilk servis istasyonunun otoparkına saparak lokantasına doğru yaklaştıklarında, saat sabahın üçü olmuştu. Önce birkaç araba, sonra da dev bir TIR kamyonu karayolundan istasyona saptı. Kamyon öylesine büyük ve uzundu ki, onun arkasından gelen polis arabasını ancak son anda farkedebildiler. Cussane hemen Moräg'ı bir kamyonetin ardına çekti. Polis arabası lokantanın önünde durdu, tepesindeki mavi ışık ağır ağır dönmekteydi.</p>

  <p>«Ne yapacağız?» diye fısıldadı kız.</p>

  <p>«Bekleyip göreceğiz.»</p>

  <p>Sürücü arabada kaldı, yanındaki polis inip lokantaya girdi. Lokantanın pencereleri yekpare camla kaplı olduğundan, içerisini kolayca görebiliyorlardı. İçerde yirmi ya da otuz kişi vardı. Polis bakışlarıyla içerde oturan kişileri şöyle bir taradıktan sonra yine dışarıya çıktı. Arabaya binip yola koyuldukları sırada polisin elindeki telsize bir şeyler söylediğini gördüler.</p>

  <p>«Bizi arıyorlar,» dedi Moräg.</p>

  <p>«Başka kimi arayacaklardı ki?» Cussane uzanıp kızın başındaki bereyi alarak en yakındaki çöp kutusuna attı. «Böyle daha iyi. Yoksa bereyle hemen tanınırsın.» Cebini karıştırarak bir beşlik banknot çıkarıp kıza verdi. «Bu tür yerlerde yiyecek paketi hazırlarlar. Gidip biraz sıcak çay ve birkaç sandviç al. Ben burada bekleyeceğim. Böylesi daha güvenceli olur.»</p>

  <p>Moräg, Cussane'nin yanından ayrılarak lokantaya girdi. Cussane onun bir an için tezgâhın başında duraksadığını, sonra da bir tepsi aldığını gördü. Büyük bir kamyonetin yarı yarıya gizlediği bir bank farketti ve alçak bir duvarın yanında bulunan banka gidip oturdu. Bir sigara yaktı, Moräg Finlay'i düşünerek beklemeye başladı.</p>

  <p>Kızı düşünmeyi normal karşılaması garipti. Oysa bir papaz olarak yaptığının hatalı olduğunu, böyle bir şey yapmaması gerektiğini biliyordu. Çünkü Moräg daha çocuktu. Ayrıca Katolik papazı olması nedeniyle yirmi yılı aşkın bir süredir bekârdı ve kadınsız yaşamakta en küçük bir güçlük çekmemişti. Bu bakımdan yolun sonunda on altı yaşındaki küçük bir çingene kızına âşık olması çok saçmaydı.</p>

  <p>Moräg kamyonetin köşesinden çıkıp geldi ve ellndeki paketi banka bıraktı.</p>

  <p>«Çay ve jambonlu sandviç getirdim. Ve bir de bunu. Ne olduğunu biliyor musun? Yerel bir gazete. Bizden söz ediyor. Kapının yanında bir gazete satış kutusu vardı, oradan aldım.»</p>

  <p>Cussane plastik bardaktaki sıcak çayı dikkatle içmeye başladı. Moräg'ın uzattığı gazeteyi dizlerinin üzerine yayarak lokantadaki lambaların yarı aydınlığında okudu. Carlisle'de akşam basılan yerel bir gazeteydi. Ön sayfada Cussane'nin ve hemen yanında da Moräg'ın ayrı ayrı fotoğrafları vardı.</p>

  <p>«Fotoğrafta daha genç görünüyorsun,» dedi Cussane.</p>

  <p>«Annemin geçen yıl çektiği bir fotoğraf. Büyükbabam onu karavanın duvarına asmıştı. Oradan almış olmalılar. Yoksa büyükbabam bunu onlara asla kendi vermiş olamaz.»</p>

  <p>«Eğer bu fotoğraflar yerel bir gazetede dün akşam çıktıysa, bu sabah da ülkedeki tüm büyük gazetelerde çıkacağını söyleyebilirim,» dedi Cussane.</p>

  <p>Sıkıntılı bir sessizlik oldu. Cussane bir sigara daha yakarak bir şey söylemeden sigarasını içmeye devam etti.</p>

  <p>«Benden ayrılacaksın, değil mi?» diye Moräg sordu.</p>

  <p>Cussane hafifçe gülümsedi.</p>

  <p>«Aman Tanrım, sanki bin yaşındaymış gibi anlayışlısın, öyle değil mi? Evet, senden ayrılacağım. Başka seçeneğimiz yok.»</p>

  <p>«Açıklama yapman gerekmiyor.»</p>

  <p>Ama Cussane yine de yaptı.</p>

  <p>«Gazetede basılan fotoğraflar birçok insan için bir anlam taşımaz. Dikkatlerini çeken şeyler yalnızca normal olmayan durumlardır, tıpkı seninle benim birlikte olmamız gibi. Tek başına olursan istediğin yere gitme şansın var. Sana verdiğim para yanında, değil mi?»</p>

  <p>«Evet.»</p>

  <p>«Öyleyse şimdi yine lokantaya dön. İçerinin sıcağında otur ve bekle. Ekspres yolcu otobüsleri burada dururlar, bunu biliyorum, önceki gün ters yönden böyle bir ekspres otobüsle gelmiştim. Hiçbir güçlükle karşılaşmadan Birmingham'a oradan da Londra'ya gidebilirsin.»</p>

  <p>«Ya sen?»</p>

  <p>«Beni boşver. Eğer seni yakalarlarsa, o zaman yardım etmen için seni zorladığımı söyle onlara. Göreceksin hemen inanacaklardır.»</p>

  <p>Çantasını aldı, öteki elini Moräg'ın yüzüne dokundurdu.</p>

  <p>«Sen özel birisin. Bir daha hiç kimsenin seni ezmesine izin verme. Bunun için bana söz verir misin?»</p>

  <p>«Söz veriyorum.»</p>

  <p>Moräg ağlamaklı olduğunu anladı, uzanıp Cussane'yi yanağından öptü, sonra da dönerek lokantaya doğru hızla koştu.</p>

  <p>Yaşam kavgasında ağlamaması gerektiğini öğrenmişti, ama yine de lokantaya girdiğinde gözleri dolu doluydu. Bir masanın yanından geçti. Tam o anda bir el ceketinin kolunu yakaladı. Dönüp baktığında masada oturan iki gençle karşılaştı. Motosiklet sürücülerinin kullandığı türden siyah deri giysiler giymişlerdi, saçları kısa kesilmişti; acımasız, kötü İnsanlar oldukları bir bakışta hemen anlaşılıyordu. Kolunu yakalayan sarışındı ve deri montunun göğsünde bir Nazi Demir Haç nişanı takılıydı.</p>

  <p>«Derdin ne, güzelim?» dedi sarışın serseri. «Motorumun arka tarafında şöyle bir tur atmak tüm dertlere devadır.»</p>

  <p>Moräg kolunu çekip kurtardı, kızmamıştı bile. Tezgâhın yanına gitti, bir fincan çay alıp bir masaya oturdu. İki eliyle avuçladığı sıcak bardak içini ısıtıyordu. Cussane onun yaşamına girmiş ve şimdi de çıkıp gitmişti, artık hiçbir şey eskisi gibi olamazdı. Ağlamaya başladı. Yıllardan beri ilk kez acı gözyaşları ağır ağır yanaklarından aşağıya süzüldü.</p>

  <p class="p12"><span class="t25">§</span></p>

  <p><span class="t20">C</span>ussane'nin iki seçeneği vardı. Elini kaldırıp otostop yapmak ya da bir araba çalmak, ikincisi ona daha çok hareket serbestliği ve özgürlük veriyordu, ama bunun bir işe yaraması için arabanın çalındığının belli bir süre farkedllmemesi gerekiyordu. Yolun karşı tarafında bir motel vardı. Önünde parketmiş tüm araçlar geceyi geçirmek için motelde kalan kişilerin olmalıydı. Yani eksiklikleri en azından üç dört saat sonra farkedillrdi ve tabii o zamana dek kendisi de epey yol almış olurdu.</p>

  <p>Karşı tarafa geçmek için üst geçitin merdivenini tırmandı. Bir yandan da Moräg Finlay'ı düşünüyor, ona ne olacağını merak ediyordu. Ama bu onun sorunu değildi. Kıza dedikleri çok doğruydu. Birlikte olsalardı hemen tanınırlardı. Üst geçitte bir an duraksadı, yeni bir sigara yaktı, o sırada altındaki karayolunda hızla kamyonlar gelip geçmekteydi. Her şey son derece akılcı ve olağan görünüyordu, peki ama öyleyse neden kendini böylesine berbat hissediyordu?</p>

  <p>«Aman Tanrım, Harry,» diye mırıldandı yavaşça. «Dürüstlük, iyi ahlak ve masumiyet seni baştan çıkarıyor. O kızı bozmak mümkün değil. Şu kokuşmuş dünyada her zaman saf ve tertemiz kalacak.»</p>

  <p>Ama yine de...</p>

  <p class="p12"><span class="t25">§</span></p>

  <p><span class="t20">Y</span>anına birisi yaklaştı ve yumuşak bir pes duyuldu. «İyi misin, evlat? Yapabileceğim bir şey var mı?»</p>

  <p>Moräg başını kaldırınca karşısında duran adamın karaderili olduğunu gördü. Simsiyah, kıvırcık saçları vardı, şakakları hafif kırlaşmıştı. Kırk beş yaşlarında olmalıydı. Ağır vasıta sürücülerinin giydiği türden yakası kürk kaplı ceketi yağ lekeleriyle doluydu. Elinde plastik bir sandviç kutusuyla bir termos vardı. Adam gülümsedi. Sevecen gülümsemesi karşısında Moräg bir tehlike olmadığını hemen anladı. Adam masaya oturdu.</p>

  <p>«Sorun olan ne?»</p>

  <p>«Yaşam,» dedi Moräg.</p>

  <p>«Heh, senin gibi küçük bir kız için gerçekten çok bilgece bir yanıt.»</p>

  <p>Adamın gülümsemesi canayakındı. «Ben bir şey yapabilir miyim?»</p>

  <p>«Otobüs bekliyorum.»</p>

  <p>«Nereye gideceksin?»</p>

  <p>«Londra'ya.»</p>

  <p>Adam başını iki yana şarladı.</p>

  <p>«Evden kaçtığınızda siz gençlerin gittikleri yer hep Londra olur.»</p>

  <p>«Büyükannem Londra'da oturuyor,» dedi Moräg bezgin bir tavırla. «Wapping semtinde.»</p>

  <p>Adam başını sallayarak düşünüyormuş gibi kaşlarını çattı, sonra ayağa kalktı, «Pekâlâ, aradığın adam benim.»</p>

  <p>«Ne demek istiyorsun?»</p>

  <p>«Bir Tır kamyonu kullanıyorum ve Londra benim merkezim. Yalnız yolumuz oldukça uzun, çünkü Manchester'e vardığımda Pennine karayoluyla yükün bir bölümünü boşaltacağım. Leeds'e gitmem gerekiyor. ama yarın öğleden sonra erken saatlerde Londra'da olmalıyız.»</p>

  <p>«Ne desem bilmem ki.» diyen Moräg bir an kararsız kaldı.</p>

  <p>«Otobüs buradan beş saat sonra geçecek. Karar vermene belki yardımı olur diye söylüyorum, tümü de senden daha büyük üç tane kızım var ve benim adım da Earl Jackson.»</p>

  <p>«Pekâlâ.» dedi Moräg, kararını vermişti.</p>

  <p>Birlikte lokantadan çıktılar, otoparka doğru yürümeye başladılar. Kamyonun yanına geldiklerinde.</p>

  <p>«İşte geldik,» dedi Jackson. «Bir evin tüm konforu vardır.»</p>

  <p>Ayak sesleri duyuldu. O yöne doğru dönerlerken başka bir kamyonun arkasından lokantadaki sarışın motosiklet sürücüsü çıktı. Karşılarına gelip durdu, ellerini kalçasına dayamıştı.</p>

  <p>«Yaramaz kız,» dedi.</p>

  <p>«Sana daha önce motosikletimin arkasında yolculuk yapmanın iyi olacağını söylemiştim, oysa ne buluyorum? Şu zenci herifle beni ekip tüyüyorsun. İşte buna asla izin vermem.»</p>

  <p>«Ah, tatlım,» dedi Earl Jackson. «Bunlar yalnızca konuşmayı bilirler. Birazcık sıkıştırmaya kalksan hemen altlarına ıslatırlar.»</p>

  <p>Sandviç kutusuyla termosunu yere bırakmak için eğildi, tam o anda kamyonun altından öteki motosikletli genç çıktı, Jackson'a arkasından bir tekme attı. Jackson dengesini kaybederek öne doğru sendeledi. Karşısında bulunan sarışın da Jackson'un suratına alttan bir diz çıkardı. Yere düşen Jackson'u arkadaki adam boynundan yakalayarak ayağa kaldırdı. Sarışın olanı da ellerini kalçasından çekerek eldivenlerini sıkılaştırdı.</p>

  <p>«Tut onu, Sammy. Şimdi onun pestilini çıkaracağım,» dedi.</p>

  <p>Tam o anda Jackson'u tutan Sammy böbreğine inen balyoz gibi bir yumrukla çığlık atarak Jaokson'u serbest bıraktı. Cussane indirdiği İkinci yumruğuyla Sammy'i yere devirdi.</p>

  <p>Sarışınla yüz yüze gelmek için Jackson'un yanından öne geçti.</p>

  <p>«Böyle bir işe kalkışmamanız gerekirdi,» dedi Cussane.</p>

  <p>Sarışın elini cebine atmasıyla sustalı bıçağını çıkarması bir oldu. Moräg dikkat etmesi için Cussane'yi uyarırken, sustalının yayı çıt diye bir ses çıkardı ve yuvasından yay gibi fırlayan bıçak yarı karanlıkta ışıldadı. Cussane elindeki çantasını yere bırakıp yana doğru eğildi, sonra da sarışının bileğini iki eliyle sıkıca yakalayarak büktü. Sarışının bıçağı yere düşünce de kolunu tutup onu balıklama kamyonun yan tarafına çarptı. O hızla kamyona çarpan sarışın dizüstü yere çöktü, yüzü kan içindeydi. Cussane onu çekerek ayağa kaldırdı, o anda ayağa kalkan öteki gence uzandı ve yakalayıp ikisini yan yana getirdi.</p>

  <p>«Sizi bir yıl baston kullanmak zorunda bırakabilirim, ama belki hemen toz olup gitmek istersiniz, ne diyorsunuz?» diye Cussane sordu.</p>

  <p>Bıraktığı iki genç korkuyla geri çekildiler, sonra da dönerek düşe kalka hızla uzaklaştılar. Cussane o anda acıyı farketti, öylesine şiddetliydi ki, fenalaştığını hissederek kamyonun bez örtüsüne tutundu. Moräg hemen atılıp koluyla Cussane'yi belinden sardı.</p>

  <p>«Harry, iyi misin?»</p>

  <p>«Elbette, merak etme.»</p>

  <p>Jackson, «Beni kurtardın, dostum. Sana borçluyum.» Sonra Moräg'a döndü.</p>

  <p>«Bana tüm hikâyeyi anlattığını sanmıyorum.»</p>

  <p>«Birlikteydik, sonra ayrıldık,» diyen kız Cussane'ye baktı ve, «Şimdi yine birlikteyiz,» diye ekledi.</p>

  <p>Jackson, «O da Londra'ya mı gidiyor?»</p>

  <p>Moräg evet anlamında başını salladı, «Bana yaptığın öneri hâlâ geçerli mi?»</p>

  <p>Jackson gülümsedi.</p>

  <p>«Neden olmasın. Arabaya binin. Yolcu koltuğunun arkasında yana doğru açılan bir kapak göreceksin. Kapağı çektiğinizde, içersinde bir yatak ve battaniyeler bulacaksınız. Bunu ben akıl ettim. Otoparklarda orada yatıp uyuyor, böylece otel masrafından kurtuluyorum.»</p>

  <p>Moräg arabaya bindi. Cussane de arkasından tam bineceği sırada Jackson onun kolunu tuttu.</p>

  <p>«Bak, neler olup bittiğini bilmiyorum, ama o kız tatlı bir çocuk.»</p>

  <p>«Merak etmene hiç gerek yok,» dedi Cussane. «Çünkü ben de tıpkı senin gibi düşünüyorum.» Sonra da arabaya bindi.</p>

  <p class="p12"><span class="t25">§</span></p>

  <p><span class="t20">P</span>apa John Paul'u Roma'dan getiren İtalyan Havayollarına ait jet uçağı Gatwick Havaalanına indiğinde, saat sekizi biraz geçiyordu ve o sabah hava çok güzeldi. Papa kendisini karşılamaya gelen coşkulu kalabalığa elini sallayarak merdivenden aşağıya indi. Yere basar basmaz ilk hareketi diz çöküp İngiltere toprağını öpmek oldu.</p>

  <p>Devlin'le Ferguson terminalin balkonunda durmuşlar, aşağıyı seyrediyorlardı. General.</p>

  <p>«İşte böyle anlarda maaşımı hak ediyorum,» dedi.</p>

  <p>«Aslına bakarsan,» dedi Devlin. «Eğer suikast girişiminde bulunacak kişi kendi canını tehlikeye atmaktan çekinmeyecek denli gerçekten kararlıysa, o zaman Papa'yı, İngiltere Kraliçesi'ni ya da aklına gelebilecek herhangi bir önemli kişiyi kolayca öldürebilme şansına sahip.»</p>

  <p>O sırada aşağıda Papa'yı, Kardinal Basil Hume ve Kraliçe adına Norfolk Dükü karşıladı. Kardinal kısa bir hoşgeldin konuşması yaptı ve Papa da ona karşılık verdi. Sonra hep birlikte bekleyen arabalara doğru ilerlediler.</p>

  <p>«Westminster Katedralinde bir ayine katılacak. Öğle yemeğinden sonra Buckingham Sarayında Kraliçe'yle buluşacak. Ardından Southwark'taki St. George Katedralinde şifa bulmaları için hastaları kutsayacak. İşte, programda olacak şeyler bunlar.»</p>

  <p>Ferguson mutsuzdu ve sıkıntısını hemen ortaya koydu.</p>

  <p>«Lanet olsun. Liam, söyle nerede o? Cussane denilen o herif nerede?»</p>

  <p>«Her yerde olabilir,» dedi Devlin.</p>

  <p>«Belki de sandığımızdan daha yakındadır. Emin olduğum tek şey, önümüzdeki yirmi dört saat içinde ortaya çıkacağıdır.»</p>

  <p>«Ve biz de onu ele geçireceğiz,» dedi Ferguson balkondan uzaklaşırlarken.</p>

  <p>Devlin. «Tabii, bu senin fikrin,» demekle yetindi.</p>

  <p class="p12"><span class="t25">§</span></p>

  <p><span class="t20">L</span>eeds'in Hunslet semtindeki depo otoyola oldukça yakındı ve avlusu kamyonlarla doluydu. Cussane yattığı bölmenin kapağını çekerek açtı. Jackson hemen.</p>

  <p>«Sakın burnunuzu dışarıya çıkarmayın,» dedi.</p>

  <p>«Çünkü yolcu almak kesin olarak yasaktır. Eğer görülürseniz çalışma iznimi kaybedebilirim.»</p>

  <p>Jackson aşağıya indi ve TIR kamyonunun arkasına bağlı romörkün sökülmesini izledi, sonra da gerekli teslim formalitesi için büroya gitti.</p>

  <p>Görevli memur başını masasından kaldırdı. «Selam, Earl, yolculuğun iyi geçti mi?»</p>

  <p>«Fena sayılmaz.»</p>

  <p>«M6 Karayolunun epey eğlenceli olduğunu duydum. Adamlardan biri Manchester'den telefonla bildirdi. Yoğun bir polis faaliyeti varmış.»</p>

  <p>«Ben bir şey farketmedlm,» dedi Jackson. «Ne olmuş?»</p>

  <p>«<span class="t24">IRA</span>'yla ilgisi olan birini arıyorlarmış. Yanında bir de kız varmış.»</p>

  <p>Jackson sakin olmayı başardı ve belgeleri imzaladı.</p>

  <p>«Başka bir şey var mı?»</p>

  <p>«Hayır, hepsi bu kadar, Earl. Bir sonraki gelişinde yine görüşürüz.»</p>

  <p>Jackson bürodan dışarıya çıktı. Kamyonun yanına varınca bir an duraksadı, sonraa da ilk düşündüğü şeyi uyguladı. Avluyu geçip yolun karşı tarafındaki lokantaya gitti. Tezgâhtaki kıza doldurması için termosunu verdi, birkaç sandviç ısmarladı ve bir gazete satın aldı. Biraz sonra, yine kamyonuna geri dönerken yolda gazeteyi okudu.</p>

  <p>Arabaya binerek direksiyonun başına geçti, elindeki termosla sandviçleri arkaya uzattı.</p>

  <p>«Size kahvaltılık bir şeyler ve karnınızı doyururken okumanız için bir gazete getirdim.»</p>

  <p>Fotoğraflar ve anlatılan öykü daha önce Carlisle gazetesinde gördüklerinin aynısıydı. Kız hakkında az söz edilmişti, yalnızca Cussane'yle birlikte olduğu yazılıydı.</p>

  <p>Yan yoldan otoyola çıkarlarken Cussane, «Ee, ne düşünüyorsun?»</p>

  <p>Jackson dikkatini yoldan ayırmadan yanıt verdi. «Bu iş çok ciddi dostum. Evet, sana borçluyum, ama o kadar çok değil. Eğer kamyonumda yakalanırsanız...»</p>

  <p>«Senin için kötü olur,» diye Cussane cümleyi tamamladı.</p>

  <p>«Sonra bu işin altından kalkamam.» dedi Jackson.</p>

  <p>«Poliste sabıka kaydım var. İki kez içeriye girip çıktım. Akıllanana dek araba çalardım. Ama artık bela istemiyorum, hele Pentonville tutukevinin içini görmeyi bir daha hiç.»</p>

  <p>«Öyleyse yapılacak en basit iş, yola devam etmen olacak,» dedi Cussane.</p>

  <p>«Londra'ya varır varmaz biz ineriz, sen de kendi İşine bakarsın. Hiç kimse birşey bilmez.»</p>

  <p>Tek çözümdü ve bunu Jackson da biliyordu.</p>

  <p>«Pekâlâ,» diyerek içini çekti. «Sanırım sorun çözüldü.»</p>

  <p>«Üzgünüm, Bay Jackson,» dedi Moräg.</p>

  <p>Jackson dikiz aynasına bakarak kıza gülümsedi.</p>

  <p>«Boşver, evlat. Aldırma. Sen yalnız o bölmeden dışarıya burnunu çıkarma ve kapağını kapat!»</p>

  <p>Sonra da direksiyonu kırarak kamyonu otoyola soktu.</p>

  <p class="p12"><span class="t25">§</span></p>

  <p><span class="t20">F</span>erguson çalışma odasından içeriye girdiğinde, Devlin. Dumfries'deki hastaneyle konuşuyordu.</p>

  <p>İrlandalı almacı yerine bırakırken General, «Biraz da iyi haber almak İstiyorum,» dedi.</p>

  <p>«Daha kesin olmayan yeni aldığım habere göre, Albay H. Jones komutasındaki iki birlik Falkland Adalarında Goose Green denilen yere saldırmışlar ve karşılarında beklediklerinin üç katı bir Arjantin birliği bulmuşlar.»</p>

  <p>«Sonra ne olmuş?»</p>

  <p>«Başarılı olmuşlar, ama korkarım bu arada Jones ölmüş.»</p>

  <p>«Fox'la ilgili haberler rahatlatıcı,» dedi Devlin.</p>

  <p>«Onu bu gece Glasgow'dan kalkacak uçakla buraya getiriyorlar. Durumu iyiymiş.»</p>

  <p>«Tanrıya şükürler olsun,» dedi Ferguson.</p>

  <p>«Telefonda Trent'le konuştum. O kamptaki tenekecilerden yararlı olabilecek hiçbir şey öğrenememişler. Yaşlı büyükbabası kızın nereye gidebileceği konusunda hiçbir fikri olmadığını söylemiş, Kızın annesiyse Avustralya'daymış.»</p>

  <p>«O gezgin tenekeciler çingenelerden daha kötüdür.» dedi Ferguson.</p>

  <p>«Bunu iyi bilirim, ne de olsa Angus'luyum. Garip insanlardır. Birbirlerinden nefret etseler bile polisten daha çok nefret ederler. Umumi tuvaletin nerede olduğunu bile söylemezler.»</p>

  <p>«Peki, öyleyse şimdi ne yapıyoruz?»</p>

  <p>«St. George Katedraline gidip Papa ne yapıyor bir görelim, sonra sen Canterbury'e gidebilirsin. Senin için bir polis arabası ve bir sürücü ayarladım. Bence bundan böyle resmi bir görevli gibi görünmenin sana epey yardımı olacaktır.»</p>

  <p class="p12"><span class="t25">§</span></p>

  <p><span class="t20">M</span>oräg bölmedeki yatağa doğrularak oturdu ve sırtını duvara yasladı.</p>

  <p>«Penrith'de neden geri döndün? Bunu bana anlatmadın.»</p>

  <p>Cussane omuz silkti. «Sanırım senin daha tek başına ayakta duramayacağına karar verdim.»</p>

  <p>Moräg hayır anlamında başını salladı.</p>

  <p>«İyi kalpliliğinden böyle yaptığını itiraf etmek neden seni çok korkutuyor?»</p>

  <p>«Öyle mi?» Cussane bir sigara yaktı ve kızın cebinden bir deste fal kartı çıkarmasını, sonra da onları karıştırmasını izledi. «Tarrot falından anlıyor musun?»</p>

  <p>«Küçük bir çocukken büyükannem yıllar önce öğretmişti. Ama bende doğuştan bir yetenek olduğundan emin değilim. Bunu söylemek güç...»</p>

  <p>Kartları yine karıştırdı. Cussane, «Polis bizi büyükannenin evinde bekliyor olabilir,» dedi.</p>

  <p>Moräg durdu, şaşkın şaşkın baktı.</p>

  <p>«Neden böyle bir şey olsun? Büyükannemin varlığından haberleri yok.»</p>

  <p>«Kampta sorular sormuş ve birisi de bir şeyler anlatmış olabilir. Büyükbaban söylemese bile Murray var.»</p>

  <p>«Asla,» dedi Moräg.</p>

  <p>«Murray bile ağzını açıp tek kelime söylemez. Sen farklıydın... ne de olsa bir yabancısın, oysa ben onlardanım. Daha önce Murray'ın polisi kampa getirmesiyle bu durum birbirlerinden çok farklı.»</p>

  <p>İlk kartı açtı. Kule'ydi. Yapıya yıldırım düşmüştü ve iki kişi devriliyordu.</p>

  <p>«Faldaki kişi alınyazısını belirleyen dünyadaki güçlerin etkisiyle acı çekmiş,» diye Moräg kartı yorumladı.</p>

  <p>«Bu kişi benim. Ah, hem de kesin olarak benim,» diyen Harry Cussane çaresizce gülmeye başladı.</p>

  <p class="p12"><span class="t25">§</span></p>

  <p><span class="t20">Y</span>irmi üç yaşında, ufak tefek bir kız olan Susan Caider'in denizci mavisi rengindeki polis üniforması içinde son derece çekici bir görünüşü vardı. Öğretmenlik eğitimi yapmış, ama ancak üç yıl öğretmen olarak çalışmıştı. Daha sonra polis olmak için başvurmuş ve kabul edilerek polis olmuştu. Bir yılı biraz aşkın bir süreden beri bu meslekte görev yapmaktaydı. Cavendish Alanındaki dairenin hemen önünde parketmiş polis arabasının yanında beklerken gözü okşayan bir görünüm sergilemekteydi. Kızı farkeden Devlin'in yüreği bir an için hop etti. Devlin merdiveni inmeye başladığında, kız da arabanın ön camını parlatmaya çalışıyordu.</p>

  <p>«İyi günler, güzel kız, kolay gelsin,» dedi Devlin.</p>

  <p>Kız dönüp bakınca karşısında siyah bir Burberry trençkot giymiş, fötr şapkasını bir kulağının üzerine eğmiş İrlandalıyı gördü ve tam ters bir karşılık vereceği anda duraksadı.</p>

  <p>«Yoksa siz Profesör Devlin misiniz?» diye sordu.</p>

  <p>«Evet. Ya sen?»</p>

  <p>«Polis memuru Susan Calder, efendim.»</p>

  <p>«Yarına kadar benimle birlikte olacağını sana söylediler mi?»</p>

  <p>«Evet, efendim. Canterbury'deki otelde de yerimiz ayırtıldı.»</p>

  <p>«Pekâlâ, haydi Öyleyse yola koyulalım,» diyen Devlin arka kapıyı açtı ve arabaya bindi.</p>

  <p>Susan Calder de direksiyonun başına geçti, motoru çalıştırıp arabayı hareket ettirdi. Devlin bu arada arkasına yaslanarak kızı izledi.</p>

  <p>«Sana bu iş hakkında herHangi bir bilgi verdiler mi?»</p>

  <p>«Siz <span class="t21">Grup Dört</span>'le birlikte çalışıyorsunuz, efendim. tüm bildiğim bu.»</p>

  <p>«Yani?»</p>

  <p>«Anti-terörizm... <span class="t23">Scotland Yard</span>'ın anti-terörist bölümünden farklı olarak faaliyette bulunan bir grupla birliktesiniz.»</p>

  <p>«Evet, <span class="t21">Grup Dört</span> benim gibi insanları işe alabilir ve başarılı olabilir.» Kaşlarını çattı, «önümüzdeki on altı saat içinde ya batacağız ya da başarılı olacağız ve sen bir an olsun yanımdan ayrılmayacaksın.»</p>

  <p>«Siz nasıl diyorsanız, efendim.»</p>

  <p>«Bu nedenle sanırım her şeyi bilmeye hakkın var.»</p>

  <p>Susan Calder.</p>

  <p>«Bana anlatmanız gerekiyor mu efendim?» diye sakin bir sesle sordu.</p>

  <p>«Hayır, ama yine de anlatacağım,» diyen Devlin başından başlayarak her şeyi özellikle de Harry Cussane'yi anlattı.</p>

  <p>Sözleri sona erince, kız.</p>

  <p>«Müthiş bir öykü.» diye fikrini açıkladı. «Söylemek istediğim bir şey var yalnız, efendim.»</p>

  <p>«Nedir?»</p>

  <p>«Büyük ağabeyim Deniz Piyade Alayında yüzbaşı olarak üç yıl önce Belfast'ta görev yaptığı sırada öldürüldü. Divis Kumsalı denilen yerde pusuya yatmış biri tarafından vuruldu.»</p>

  <p>«Yani senin için bir sorun mu oluyorum?» diye Devlin sordu.</p>

  <p>«Hayır, kesinlikle değil, efendim. Yalnızca bilmenizi istedim,» dedi emin bir tavırla. Sonra da ana yola çıkarak nehire doğru ilerlemeye başladı.</p>

  <p class="p12"><span class="t25">§</span></p>

  <p><span class="t20">C</span>ussane'yle Moräg, Wapping semti kıyısındaki sessiz bir caddede durdular ve Tır kamyonunun köşeyi dönerek gözden kaybolmasını izlediler.</p>

  <p>«Zavallı Earl Jackson,» dedi Cussane.</p>

  <p>«Altındaki kamyonla yeterince hızlı kaçamayacağına iddiaya girerim. Büyükannenin adresi neydi?»</p>

  <p>«Cork Rıhtım Caddesi. Oraya son gidişimden beri aradan beş ya da altı yıl geçti. Yolu bulamamaktan korkuyorum.»</p>

  <p>«Merak etme, buluruz.»</p>

  <p>Nehire doğru ilerlemeye başladılar. Cussane'nin kolu yine acı vermeye başlamıştı, ayrıca başı da ağrıyordu, ama kıza hiç belli etmedi. Köşedeki bakkal dükkânına gelince Moräg adresi sormak için girdi.</p>

  <p>Kızın dışarıya çıkması uzun sürmedi.</p>

  <p>«Bir iki sokak ilerdeymiş,» dedi.</p>

  <p>Nehirin kıyısına vardıklarında, birkaç yüz metre daha yürüdüler ve duvarda Cork Rıhtım Caddesi yazan tabelayı gördüler.</p>

  <p>«Pekâlâ, sen yalnız git,» dedi Cussane.</p>

  <p>«Belki büyükannenin bizi bekleyen konukları vardır diye ben burada bekleyeceğim.»</p>

  <p>«Fazla gecikmem.»</p>

  <p>Moräg caddeden aşağıya doğru hızla yürümeye başladı. Cussane de yakındaki döküntü bir evin kapı aralığı içine çekilerek bekledi. Nehirin kokusu burnuna geliyordu, ama nehirde seyir yapan öyle çok tekne yoktu. Burası eskiden dünyanın en büyük limanıydı, oysa şimdi tıpkı tarih öncesi canavarları gibi göğe yükselen paslı vinçler mezarlığıydı. Kendisini berbat hissediyordu, bir sigara yakarken eli titredi. O anda kulağına koşan ayak sesleri geldi. Biraz sonra da Moräg göründü.</p>

  <p>«Büyükannem evde değil. Bitişik komşusuyla konuştum,» dedi.</p>

  <p>«Neredeymiş?»</p>

  <p>«Gezici bir panayır gösteri grubuyla birlikteymiş ve bu hafta Maidenstone'de bulunuyormuş.»</p>

  <p>Maidenstone, Canterbury'den yalnızca otuz mil uzaktaydı. Her şeyde bir kaçınılmazlık vardı, Cussane, «öyleyse yola koyulsak iyi olur.» dedi.</p>

  <p>«Beni götürüyor musun?»</p>

  <p>«Tabii,» diyen Cussane döndü ve yürümeye başladı. Moräg da onu izledi.</p>

  <p class="p12"><span class="t25">§</span></p>

  <p><span class="t20">C</span>ussane aradığı türde bir otoparkı yirmi dakika sonra buldu.</p>

  <p>«Bu otopark neden çok önemli?» diye Moräg sordu.</p>

  <p>«Çünkü insanlar arabalarını ne kadar süre için parketmek istiyorlarsa, ücretini peşin ödüyorlar ve aldıkları bileti ön cama yapıştırıyorlar. Tabii, bu da araba hırsızlarına büyük kolaylık oluyor. Böylece arabanın çalındığı anlaşılmadan ne kadar süreleri olduğunu bilebiliyorlar.»</p>

  <p>Moräg çevrede şöyle bir dolandı.</p>

  <p>«Burada altı saat yazan bir park bileti var.»</p>

  <p>«Peki, bilet hangi saatte alınmış?» diye soran Cussane, Moräg'ın yanına giderek bileti kontrol etti. sonra da cebinden çakısını çıkardı.</p>

  <p>«Tamam, bu araba işimize yarar. Daha dört saatlik park süresi var. Ayrıca bittiğinde gece olacak.»</p>

  <p>Cussane ay ışığında çakısıyla uğraşarak kapıyı açtı, sonra kontrol panelinin altına uzanarak kabloları çekip kopardı.</p>

  <p>«Bunu daha önce de yapmış gibisin.» dedi Moräg.</p>

  <p>«Öyle.» Motor kısa devreyle çalışmaya başladı.</p>

  <p>«Tamam.» dedi Cussane; «Artık buradan gidelim.»</p>

  <p>Kız ön koltuğa yerleşir yerleşmez gaza bastı.</p>

  <p class="p12"><span class="t25">§</span></p>

  <p>&nbsp;</p>
</body>
</html>
