<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xml:lang="tr">
<head>
  <meta content="Atlantis Word Processor 1.6.6.0" name="Generator" />
  <link href="../Styles/style.css" rel="stylesheet" type="text/css" />

  <title>BOLUM X</title>
</head>

<body>
  <h1 class="h12">BOLUM X</h1>

  <p><span class="t20">C</span>logher burnu yakınındaki Dundalk körfezinin hemen güneyinde yer alan Ballywater bir liman bile sayılamazdı. Bir birahanede, birkaç ev, yarım düzine balıkçı teknesi vardı. Devlin'in Ferguson'a telefon etmesinden tam bir buçuk saat sonra Cussane, <span class="t21">BSA motosikletini</span> köye tepeden bakan bir yamaçtaki koruya doğru yöneltti. Durup motosikletini park konumuna getirdi ve biraz ilerleyerek aşağıdaki Ballywater'i seyretti. Ayışığında oldukça net bir şekilde görülüyordu. Sonra yine motosikletinin yanına döndü. Arkaya bağladığı çantayı çözüp aldı ve başındaki koruyucu başlığı çıkararak çantadaki siyah fötr şapkayı giydi.</p>

  <p>Elinde çantayla köye doğru yol boyunca yürümeye başladı. Şimdi yapmaya niyet ettiği şey ustalık istiyordu, ama işe yararsa akıllıca bir davranış olacaktı. Aslında tıpkı satranç oyununa benziyor, yalnızca İlk hamleyi değil, üç hamle ötesini düşünmeye çaIışıyordu. Ölüm döşeğindeki Danny Malone'nin ağzından büyük bir ustalıkla aldığı tüm o bilgilerin işe yarayıp yaramayacağını artık öğrenme zamanı gelmişti.</p>

  <p class="p12"><span class="t25">§</span></p>

  <p><span class="t20">S</span>ean Deegan on bir yıldan beri Ballywater'da oturmakta ve bir birahane işletmekteydi. Bütün gününü köyde geçirdiğini söylemek pek doğru olmazdı, çünkü yasal olarak köyde içki içecek yaşta yalnızca kırk bir erkek vardı. Deegan aynı zamanda on iki metrelik Wary Murphy adlı motorlu balıkçı teknesinin kaptanlığını yapıyordu. Ayrıca işin bir de yasadışı yönü vardı. Deegan yalnızca <span class="t24">IRA</span> üyesi olmakla kalmayıp, oldukça da aktif eylemlere katılmaktaydı. Yasadışı silah bulundurmaktan Ulster'deki Long Kesh tutukevinde üç yıl yatmış ve şubat ayında daha yeni serbest bırakılmıştı. Ama Derry'de bizzat kendisinin iki İngiliz askerini öldürmesi yetkililer tarafından açığa çıkarılmamıştı.</p>

  <p>Karısıyla iki çocuğu Galway'e kaynanasını ziyaret etmeye gitmişlerdi. Deegan da ertesi gün erkenden balık avına çıkmaya niyet ederek işlettiği birahaneyi saat on birde kapatmıştı. Cussane sokakta yaklaşırken hâlâ uyanıktı. Aslında McGuiness'in adamlarından birinin ettiği telefonla uykusundan uyandırılmıştı. Deegan İngiltere'yle İrlanda arasında iyi bir köprü oluşturan Man Adasına yasadışı seferler düzenlerdi. Telefonda Cussane hakkında verilen tanım kısa ve açıktı.</p>

  <p>Deegan telefonun almacını yerine koyduğu anda kapıda bir tıklatma duyuldu. Gidip açtı ve karşısında Cussane'nin durduğunu gördü. Gece ziyaretçisinin kim olduğunu görür görmez tanıdı; boynundaki papaz yakası, siyah şapkası ve yağmurluğu bile kim olduğunu anlamasına başlı başına yeterliydi.</p>

  <p>«Sizin için ne yapabilirim, Peder?» diye Deegan sordu ve Cussane'nin içeriye girmesi için yana çekildi.</p>

  <p>Küçük birahaneye geçtiler. Deegan ateşi kurcalayarak canlandırdı.</p>

  <p>«Senin adını Danny Malone'den aldım,» dedi Cussane. «Sahi, benim adım da Daly.»</p>

  <p>«Danny, öyle mi?» diye Deegan sordu. «Kötü durumda olduğunu duymuştum.»</p>

  <p>«Ölüyor zavallı. Eğer ücret yeterliyse ya da amaca hizmet ediyorsa, Man Adasına adam kaçırdığını söylemişti.»</p>

  <p>Deegan barın arkasına geçerek bir bardağı viski doldurdu.</p>

  <p>«Bana katılır mısın Peder?»</p>

  <p>«Hayır, teşekkür ederim.»</p>

  <p>«Başın belada, öyle mi? Politik mi yoksa polis mi?»</p>

  <p>«Her ikisinden de biraz.»</p>

  <p>Cussane cebinden on tane ellilik sterlin çıkardı ve bann üzerine yaydı.</p>

  <p>«Bu yeter mi?»</p>

  <p>Deegan banknotları alıp düşünceli düşünceli şöyle bir eliyle tarttı.</p>

  <p>«Neden olmasın. Peder? Bak, şimdi siz ateşin yanında oturup biraz ısının, ben de bu arada bir telefon konuşması yapayım.»</p>

  <p>«Telefon konuşması mı?»</p>

  <p>«Tabii, yoksa tekneyi tek başıma kullanamam. En azından bir ya da en iyisi iki tayfa gerekir.»</p>

  <p>Dışarıya çıkıp kapıyı arkasından kapadı. Cussane hemen barın arkasındaki telefonun başına giderek bekledi. Zilde hafif bir tıklama sesi duyunca almacı yavaşça kaldırdı.</p>

  <p>«Ben Ballywater'den Deegan. Bay McGuiness orada mı?»</p>

  <p>«Yattı.»</p>

  <p>«Aman tanrım, onu çağırır mısın? O burada şimdi, benim birahanemde. Sizinkilerin telefonla haber verdiği Cussane denilen adam, yani.»</p>

  <p>«Dur bir dakika, sakın ayrılma.»</p>

  <p>Bir bekleme oldu, sonra başka bir ses duyuldu.</p>

  <p>«Ben, McGuiness. Sen misin. Sean?»</p>

  <p>«Ta kendisi. Cussane şu anda burada. Kendisini Daly diye tanıttı. Onu Man Adasına götürmem için biraz önce bana beş yüz sterlin verdi. Ne yapayım, burada oyalamaya mı çalışayım?»</p>

  <p>«Onun icabına kendim bakmak isterdim, ama şu anda böyle brr şey çocukça olur. Söyle, orada sıkı birkaç adamın var mı?»</p>

  <p>«Phil Egan ve Tadgh McAteer var.»</p>

  <p>«Öyleyse... o bu gece ölecek. Sean. Eğer onun geçmişte yaptıklarını, davamıza verdiği zararları bir anlatacak olsaydım asla inanamazdın. Onunla birlikte teknenle denize açıl, kıyıdan üç mil uzaklaşınca beynine arkadan bir kurşun sık, sonra da denize at.»</p>

  <p>«Tamam. Sen bu işi oldu say,» dedi Deegan.</p>

  <p>Telefonu kapatıp oturma odasından ayrıldı, üst kata çıkarak giyindi. Sonra da sırtına eski bir pilot ceketi geçirip yine bara geri döndü.</p>

  <p>«Seni bir süre yalnız bırakacağım Peder. Gidip adamlarımı alacağım. İçmek istediğin bir şey olursa çekinmeden iç.»</p>

  <p>«Çok iyisin,» diye Cussane karşılık verdi.</p>

  <p>Bir sigara yaktı ve bir şey yapmış olmak için akşam gazetesini okumaya başladı. Deegan yarım saat sonra yanında iki adamla birlikte döndü.</p>

  <p>«Phil Egan, Peder, Tadgh McAteer,»</p>

  <p>Birbirleriyle el sıkıştılar. Egan ufak tefek ve zayıf yapılıydı, yirmi bir yaşlarında olmalıydı. McAteer ise göbeği belinden taşan, iri yapılı biriydi, kalın bir eski ceket giymişti. Deegan'dan daha yaşlıydı. En azından elli beş olmalı, diye Cussane aklından geçirdi.</p>

  <p>«Tamam, artık gidiyoruz, Peder.»</p>

  <p>Cussane çantasını kaptı, ama Deegan hemen söze başladı.</p>

  <p>«O denli de çabuk değil Peder. Önce ne taşıdığımı bilmek İsterim.»</p>

  <p>Cussane'nin çantasını alıp barın üzerine koydu, fermuarını açarak içindekileri çabucak kontrol etti. Sonra da McAteer'a dönüp bir baş işareti yaptı. McAteer bunun üzerine elleriyle kaba bir şekilde papazı aradı ve <span class="t21">Stechkin</span>'i buldu. Silahı cebinden çıkararak tek söz etmeden bara koydu.</p>

  <p>Deegan, «Bunu neden taşıdığın seni ilgilendirir.» dedi. «Seni Man Adasına bıraktığımızda silahını geri alırsın.» Sonra da tabancayı alıp cebine attı.</p>

  <p>«Anlıyorum,» diye Cussane karşılık verdi.</p>

  <p>«Güzel, öyleyse artık gidelim.» Deegan önden yürüdü, dışarıya çıktılar.</p>

  <p class="p12"><span class="t25">§</span></p>

  <p><span class="t20">M</span>cGuiness telefon ettiğinde Devlin yataktaydı. «Onu yakaladılar,» dedi.</p>

  <p>«Nerede?»</p>

  <p>«Ballywater'de. Yakalayan da bizimkilerden biri, adı Sean Deegan. Cussane adamımıza Danny Malone'nin bir dostu olduğunu söylemiş ve kendisini Man Adasına götürmesini istemiş. Anlaşılan Danny ona söylememesi gereken bazı şeyleri anlatmış.»</p>

  <p>«Danny ölüm döşeğinde. Çoğunlukla neler anlattığının farkında bile değil,» dedi Devlin.</p>

  <p>«Her neyse, Cussane ya da kendisini en son tanıttığı adıyla Peder Daly hoş olmayan bir sürprizle karşılaşılacak. Kıyıdan üç mil açıldıktan sonra Deegan'la adamları onu temizleyecek, cesedini de denizin dibine gönderecekler. O alçak herifi yakalayacağımızı sana söylemiştim.»</p>

  <p>«Ve yakaladınız da.»</p>

  <p>«Seni yine ararım, Liam.»</p>

  <p>Telefon kapandıktan sonra Devlin bir süre oturup düşündü, inanılmayacak denli kolay olmuştu. Deegan'ın böyle bir iş yaptığını Cussane'nin Danny Malone'den öğrendiği ortadaydı. Bu nokta yeterince açıktı, ama öylece ortaya çıkması, adını değiştirmek dışında tanınmasını güçleştirecek başka bir girişimde bulunmaması... Belki Devlin ve Tanya'nın en erken sabah bulunacağını düşünmüş olabilirdi, öyle bile olsa... Hiçbir anlamı yoktu... yoksa var mıydı?</p>

  <p class="p12"><span class="t25">§</span></p>

  <p><span class="t20">Y</span>ola çıktıklarında denizde hafif bir sis vardı, ama gökyüzü açıktı ve ayışığı her şeyi az çok gerçek değilmiş gibi bir görünüm vererek aydınlatıyordu. McAteer güvertedeki işlerle meşguldü. Egan küçük makine dairesine inen kapağı kaldırmış, merdivenden aşağıya inerek gözden kaybolmuştu, Deegan ise dümendeydi. Cussane, Deegan'nın yanında durmuş, pencereden dışarısını seyrediyordu.</p>

  <p>«Güzel bir gece.» dedi Deegan.</p>

  <p>«Gerçekten öyle, Yolculuk ne kadar sürecek?»</p>

  <p>«Dört saat ve ağırdan alacağız. Yani gece yakaladıkları balıklarla Man Adasına dönen balıkçıların arasına katılacak şekilde zamanı ayarlayacağız. Sizi batı kıyısına bırakacağız. Peel yakınında bildiğim küçük bir yere. Oradan bir otobüse binerek başkente Douglas'a gidersiniz. Douglas'ta bir havaalanı var, adı Ronaldsway. Ya bir uçağa binerek Londra'ya gidersiniz ya da deniz yoluyla ingiltere kıyısındaki Blackpool'a varırsınız.»</p>

  <p>«Evet biliyorum.» dedi Cussane.</p>

  <p>«Aşağıya inseniz belki daha iyi olur. Bir süre yatıp uyuyun,» diye Deegan öneride bulundu.</p>

  <p>Cussane aşağıya indi. Kamarada dört ranza, ortada da yere tutturulmuş sabit bir masa ve bir uçta da küçük bir mutfak vardı. İçerisi çok dağınıktı, ama mazot kokusu olmasına karşın sıcak ve rahattı. Cussane ocaktaki kaynar suyla kendine bir bardak çay yaptı. Masaya oturarak bir yandan çayını yudumladı. bir yandan da sigarasını içti. Daha sonra ranzalardan birinin alttaki yatağına uzandı, siyah şapkasını yanına koydu gözlerini kapadı. Bir süre sonra McAteer'le Egan aşağıya indiler.</p>

  <p>«İyi misin, Peder?» diye McAteer sordu. «Bir bardak çay ya da başka bir şey ister misin?»</p>

  <p>«Ben bir bardak çay içtim, başka istemez, teşekkür ederim,» dedi Cussane.</p>

  <p>«Sanınm, biraz uyuyacağım.»</p>

  <p>Yatmaya devam etti. Gözleri kapalı gibiydi, bir eli de kayıtsızca şapkanın altına uzanıyordu. McAteer Egan'a gülümseyerek göz kırptı. Egan da üç bardağa hazır kahve koyarak, üzerlerine kaynar suyla süt doldurdu. Sonra yukarıya çıktılar. Cussane onların güvertede yürürken çıkardıkları ayak seslerini, bir şeyler mırıldandıklannı ve ardından da kahkaha atarak güldüklerini duydu. Sessizce yatmaya devam ederek, neler olacağını beklemeye başladı.</p>

  <p class="p12"><span class="t25">§</span></p>

  <p><span class="t20">B</span>elki yarım saat geçmişti, motor sustu ve tekne dalgalarla sürüklenmeye başladı. Cussane doğrulup ayaklarını yere bastı.</p>

  <p>Deegan aşağıya doğru seslendi. «Lütfen, güverteye gelir misin. Peder?»</p>

  <p>Cussane şapkayı başına düzgünce yerleştirdi ve merdivenden yukarıya çıktı. Egan makine dairesinin kapağı üzerinde oturuyordu McAteer dümen köşkünün açık penceresinden dışarıya sarkmıştı. Deegan da parmaklığın önünde arkası dönük durmuş, bir yandan sigarasını içerken, bir yandan da iki ya da üç mil gerideki İrlanda kıyısına bakıyordu.</p>

  <p>Cussane. «Ne var?» diye sordu. «Ne oluyor?»</p>

  <p>«Masken düştü!» Deegan geriye döndü, sağ elinde <span class="t21">Stechkin</span>'i tutmaktaydı.</p>

  <p>«Anlayacağın, kim olduğunu biliyoruz, ahbap. Hakkındaki hemen her şeyi.»</p>

  <p>«Ve tabii yaptığın kötülükleri,» diye McAteer söze karıştı.</p>

  <p>Egan eline ağır bir zincir parçası aldı. Cussane ona doğru şöyle bir baktı, sonra şapkasını çıkarıp göğsünde tutarak Deegan'a döndü.</p>

  <p>«Sanırım, bu konuyu tartışmamızın hiçbir yolu yok, değil mi?»</p>

  <p>«Hem de hiç,» diye Deegan yanıtladı.</p>

  <p>Cussane şapkanın içinden ateşlediği silahla onu göğsünden vurdu. Deegan arkasındaki parmaklığa doğru hızla savruldu. Elindeki <span class="t21">Stechkin</span> yere düştü, dengesini kaybetti, boşa giden bir çabayla parmaklığı tutmaya çalıştıysa da başaramayıp denize düştü. Cussane hemen dönerek o anda pencereden geri çekilmeye çalışan McAteer'e ateş etti ve mermisi iriyarı adamın tam sağ gözünün üzerine gömüldü. Egan elindeki zinciri Cussane'ye doğru savurdu, ama Cussane acemice yapılan hareketten kolaylıkla kurtuldu.</p>

  <p>«Lanet olsun!» diye Egan bağırdı. Cussane dikkatle nişan alarak ateş etti, Egan'ı kalbinden vurdu.</p>

  <p>Cussane daha sonra hızla hareket etmeye başladı. Deegan'ın yere düşürdüğü <span class="t21">Stechkin</span>'i alarak cebine attı, teknenin orta tarafında duran takma motorlu şişme salı denize indirdi ve ipini kenardaki parmaklığa bağladı. Sonra dümen köşküne gitti. Orada bıraktığı çantayı almak için McAteer'in cesedinin üzerinden atladı. Çantasının gizli bölümünü açarak plastik patlayıcıyı çıkardı ve cep çakısıyla bir parça kesti. Zamanlama çubuklarından birini on beş dakika sonra patlayacak şekilde kestiği plastik patlayıcıya sokup makine dairesinin açık kapağından aşağıya attı. Daha sonra denize indirdiği şişme sala bindi, motorunu çalıştırarak gerisin geriye kıyıya doğru hızla İlerlemeye başladı. Arkada ise, Sean Deegan göğsündeki mermiye karşın hâlâ yaşıyordu; bir yandan kendisini su yüzünde tutmaya yetecek denli ayaklannı hafif hafif hareket ettirirken, bir yandan da uzaklaşan motoru izliyordu.</p>

  <p>Gecenin sessizliğini bozan patlama duyulduğunda, Cussane tekneden oldukça uzaklaşmış bulunuyordu. Sarı ve turuncu rengi alevler göğe doğru yükseldi. Bir anlığına geriye doğru şöyle bir göz attı. Bundan daha iyisi olamazdı. Artık ölmüştü ve McGuiness'le Ferguson av köpeklerini geri çekerlerdi. Devlin sonunda gerçeği anlayınca acaba neler hissedecek, diye merak etti.</p>

  <p>Ballywater yakınında küçük bir kumsala çıktı ve şişme salı çekerek sık çalılardan oluşan bitki örtüsü arasına gizledi. Sonra motosikletini bıraktığı koruya yürüdü. Çantasını arka tarafa kayışla bağladı, koruyucu başlığını giydi ve motosikleti çalıştırarak oradan uzaklaştı.</p>

  <p class="p12"><span class="t25">§</span></p>

  <p><span class="t20">O</span>lay yerine ilk ulaşan tekne, gece avına çıkmış Dublin Town adında Ballywater'dan başka bir balıkçı teknesiydi. Güvertesinde ağlarla uğraşan tayfaları yaklaşık bir mil ötede meydana gelen patlamayı duymuşlar, göğe yükselen alevleri görmüşlerdi. Mary Murphy'nin battığı yere vardıklarında, aradan aşağı yukan yarım saat geçmişti. Deniz enkaz parçalarıyla doluydu ve daha da kötüsü, teknenin adı yazılı bir canyeleği bulmuşlardı. Kaptanı hemen telsizle felaketi kıyı korumaya bildirdi, sonra da batan teknenin mürettebatını ya da hiç olmazsa cesetlerini bulmak için aramaya devam ettiler. Ama ne yazık ki. hiçbir şey bulamadılar. O sırada yoğunlaşan sis işlerini daha da güçleştiriyordu. Saat beşe doğru Dundalk'tan bir kıyı koruma botu ve birçok küçük balıkçı teknesi geldi, hepsi birden şafak sökene dek aramayı sürdürdüler.</p>

  <p class="p12"><span class="t25">§</span></p>

  <p><span class="t20">F</span>elaket haberi McGuiness'e sabah saat dörtte ulaştı ve o da hemen telefonla Devlin'i aradı.</p>

  <p>«Neler olduğunu Tanrı biliyor,» dedi McGuiness. «Bir patlama olmuş ve tekne bir taş gibi dibi boylamış.»</p>

  <p>«Hiç kimse bulunmamış mı yani?»</p>

  <p>«Belki şu anda teknenin ya da ondan geriye kalan dipteki parçası içindedirler. Ve o bölgede şiddetli bir akıntı olduğu anlaşılıyor. Sağ ya da ölü herhangi bir insanı oldukça uzağa götürebilir. Neler olduğunu bilmek isterdim. Sean Deegan iyi bir adamdı.»</p>

  <p>«Ben de öğrenmek isterdim.» dedi Devlin.</p>

  <p>«Yine de bundan böyle Cussane diye biri yok. Hiç olmazsa o alçak herif belasını bulmuş oldu. Ferguson'a haber verecek misin?»</p>

  <p>«Orasını bana bırak, ben hallederim.»</p>

  <p>Devlin sırtına bir robdöşambr geçirerek alt kata indi ve kendisine çay yaptı. Cussane ölmüştü, ama başka her şey bir yana yirmi yıldan fazla zamandır dostu olan biri için hiç acı duymuyordu. Üzülmenin bir anlamı yoktu. Onun yerine, boğazına bir türlü geçmek bilmeyen inatçı bir yumruk tıkanmış gibi bir rahatsızlık duymaktaydı.</p>

  <p>Londra'daki Cavendish Alanının telefon numarasını çevirdi. Az bir beklemeden sonra Ferguson'un yarı uykulu sesini duydu. Devlin ona haberi verince generalin uykusu bir anda yok oldu.</p>

  <p>«Anlattıklarının doğru olduğundan emin misin?»</p>

  <p>«Öyle görünüyor. Teknede neyin ters gittiğini ancak Tanrı bilir.»</p>

  <p>«Ah, evet. haklısın,» dedi Ferguson. «Hiç olmazsa Cussane belasından kurtulmuş olduk. En son isteyeceğim şey, o deliyle uğraşmak olacaktı. Ne de olsa Papa'yı gerçekten öldürebilirdi.»</p>

  <p>«Tanya ne olacak?»</p>

  <p>«Yarın geri dönebilir. Sen onu uçağa bindir, burada da ben kendim karşılarım. Çünkü Harry, <span class="t21">Exocet</span> işi hakkında Tony Villiers'e bilgi vermek için Paris'te olacak.»</p>

  <p>«Pekâlâ,» dedi Devlin. «İş bitti öyleyse.»</p>

  <p>«Sevinmiş görünmüyorsun, Liam. Sorun ne?»</p>

  <p>«Şöyle söyleyeyim: İşin içinde Cussane olunca, tümüyle inanabilmek için cesedini görmeyi isterdim,» dedi Devlin ve telefonu kapadı.</p>

  <p class="p12"><span class="t25">§</span></p>

  <p><span class="t20">U</span>lster'le İrlanda Cumhuriyeti arasındaki sınır, birçok yol engeli, hatırı sayılır polis ve asker gücü bulunmasına karşın, yine de bilen biri için her zaman geçilmesi çok kolay, açık bir sınırdı. Çünkü birçok yerde hayali sınır çizgisiyle arazisi bölünen çiftlikler vardı ve böyle yerlerde yüzlerce dar kır yolu, patika ve araba yolu sınırı keserek iki yanda uzanıyordu.</p>

  <p>Cussane saat dört olmadan Ulster'e geçmişti. Sabahın oldukça erken saatinde karayolunda görülebilecek herhangi bir ulaşım aracı dikkat çekebilirdi, bu nedenle bir süre oyalanmak için dinlenmeye karar verdi. Newry'nin öteki tarafındaydi; karayolunun biraz gerisinde bir koru içindeki kullanılmayan boş bir ahıra girdi.</p>

  <p>Uyumadı, yalnızca sırtını duvara yaslayarak rahat bir şekilde oturdu, sigarasını içti. Belki gerekebilir diye de <span class="t21">Stechkin</span>'i elinde hazır tutmaktan geri kalmadı. Saat altıyı geçince yine yola koyuldu. O saatte yolda erken işe giden yeterince işçi olacağından göze batmayacaktı. Banbridge'den geçerek Lisburn'a ulaşan Al karayolunda ilerledi.</p>

  <p>Aldergrove Havaalanının otoparkına girdiğinde saat yedi on beşti, motosikletini oraya pârketti. <span class="t21">Stechkin</span> de çantanın gizli bölmesindeki <span class="t21">Walther</span>'in yanına girdi. Tatil sezonu başladığından, sekiz on beşte Man Adasına bir uçak kalkıyordu. Ama yer bulamaması durumunda bir saat içinde Glasgow, Edinburg ve Newcastle'ye de kalkacak uçaklar vardı. Seçimi Man Adasıydı, çünkü çoğunlukla tatile gidenlerin kullandığı rahat bir yoldu. Bilet gişesine gitti. Yer vardı ve bilet almakta hiçbir güçlük çekmedi.</p>

  <p>Tüm bagajlar röntgen ışınlarıyla kontrol edilirdi, ama bu yalnızca en önemli uluslararası havaalanlarında böyleydi. Gerçi Belfast'ta da çoğu bagajlar röntgenle kontrol edilmekteydi ama tatil sezonu sırasında turistik hatlarda pek uygulanmıyordu bu. Ama yine de böyle bir kontrole karşı hazırlıklı olmak için yalnızca yedi santim derinliğindeki gizil göz ince bir kurşun tabakasıyla kaplanmıştı, yani içinde ne olduğu röntgen kontrolünde kesinlikle anlaşılmazdı. Karşılaşabileceği tek güçlük Man Adasındaki gümrükte çıkabilirdi.</p>

  <p class="p12"><span class="t25">§</span></p>

  <p><span class="t20">S</span>aat aşağı yukarı sekiz otuzdu ve Cussane'nin uçağı havalanalı on dakikayı geçmişti. Aynı saatte yakıtı iyice azalan Dublin Town, batan Mary Murphy kazezedelerini bulmak için yaptığı başarısız aramaya son verdi ve burnunu Ballywater'e doğru çevirerek dönüş yolculuğuna başladı. Tayfaların en genci olan on beş yaşındaki delikanlı, teknenin baş tarafına oturmuş ipi roda ederken, sancak tarafında enkazı gördü ve hemen kaptana haber verdi. Rotasını değiştiren tekne on beş dakika sonra enkazın yanına ulaştı ve motorları stop ettirdi. Enkaz Mary Murphy'nin kapaklarından biriydi.</p>

  <p>Sean Deegan sırtüstü enkaz üzerine yayılmıştı. Başını yavaşça döndürdü ve güçlükle gülümsemeyi başardı.</p>

  <p>«Epey zamanınızı aldı, değil mi?» dedi boğuk bir sesle.</p>

  <p class="p12"><span class="t25">§</span></p>

  <p><span class="t20">R</span>onaldsway Havaalanında gümrükten geçerken Cussane hiçbir güçlük çekmedi. Çantasını aldı ve ilerleyen büyük kalabalığa karıştı. Hiç kimse onu durdurmaya çalışmadı. Tüm turistik yerlerde olduğu gibi orada da turiste olabildiğince az sıkıntı vermek isteniyordu. Ada uçağı İngiltere kıyısındaki Blackpool'a gün boyunca sayısız kısa uçuşlar yapmaktaydı, ama sabah seferleri doluydu ve en erken öğle uçağında yer vardı. Daha da kötüsü olabilirdi, bu nedenle hemen bir bilet aldı ve bir şeyler yemek için kafeteryaya doğru ilerledi.</p>

  <p class="p12"><span class="t25">§</span></p>

  <p><span class="t20">F</span>erguson çalan telefonu açtığında saat on bir otuzdu. Hattın öteki ucunda Devlin'in sesini duydu. Söylenenleri dinledi ve dehşet içinde kaşlarını çattı.</p>

  <p>«Emin misin?»</p>

  <p>«Kesinlikle. Deegan denilen bu adamın patlamadan kurtulmasının tek nedeni, Cussane'nin daha önce onu yaralayarak denize düşürmüş olması. Patlamayı yapan Cussane'di, sonra da balıkçı teknesinin şişme salıyla yine kıyıya geri dönmüş. Bu arada az kalsın Deegan'a çarpıyormuş.»</p>

  <p>«Ama neden?» diye Ferguson sordu.</p>

  <p>«Akıllı herif beni yıllardır satrançta yener durur. Onun stilini biliyorum. Her zaman üç oyun sonrasını düşünür. Dün geceki ölmüş numarasını sahneye koymakla peşindekilerden kurtulmuş oldu. Sonraki saatlerde onu arayan hiç kimse yoktu. Çünkü gereksizdi.»</p>

  <p>Ferguson'un içini korkutucu bir önsezi kapladı.</p>

  <p>«Aklıma gelen şeyi mi söylemeye çalışıyorsun?»</p>

  <p>«Ne sanıyordun? Cussane artık sizin topraklarınızda, general, bizim değil.»</p>

  <p>Ferguson hafifçe bir küfür savurdu.</p>

  <p>«Haklısın. Dublin'deki Özel Şubeden biraz resmi yardım alayım. Kaldığı evi bizim için inceleyebilirler. Fotoğraf, parmak izi ve daha başka yararlı ne bulurlarsa bize gönderebilirler.»</p>

  <p>«Katolik Sekreterliğine de haber vermeniz gerekecek,» dedi Devlin.</p>

  <p>«Bu iş Vatikan'ın hiç hoşuna gitmeyecek.»</p>

  <p>«Herhalde bizim Başbakan da duyunca bayılmayacaktır. Voroninova'ya hangi uçaktan yer ayırtmıştın?»</p>

  <p>«İki uçağından.»</p>

  <p>«Sen de onunla birlikte gel. Sana ihtiyacım var.»</p>

  <p>«Pek önemli olmayan ama yine sözünü etmeye değecek küçücük bir sorun var yalnızca,» dedi Devlin.</p>

  <p>«Sizin topraklarınızda hâlâ aranan biriyim. En azından yasadışı bir örgüt üyesi olarak.»</p>

  <p>«Ben onu hallederim,» dedi Ferguson. «Yeter ki, sen de o uçakla gel.»</p>

  <p>Telefonu kapadı.</p>

  <p>Tanya Voroninova mutfaktan çay getirdi.</p>

  <p>«Ne oluyor şimdi?»</p>

  <p>«Seninle birlikte Londra'ya gideceğim,» dedi Devlin. «İşe oradan devam edeceğiz.»</p>

  <p>«Ya Cussane? Sence nerededir?»</p>

  <p>«Hemen her yerde.» Çayını biraz yudumladı.</p>

  <p>«Ama yine de bir sorunu var. Gazetenin yazdığına göre Papa cuma günü geliyor. Canterbury'i de ertesi günü ziyaret edecek.»</p>

  <p>«Yani yirmi dokuzu cumartesi mi?»</p>

  <p>«Evet. Bu duruma göre, Cussane'nin arada geçirmesi gereken bir süre var. Asıl önemli nokta, bu süreyi geçirmek için nereye gitmek isteyeceği...»</p>

  <p>Telefon çaldı. Arayan McGuiness'di. «Ferguson'la konuştun mu?»</p>

  <p>«Evet,» dedi Devlin.</p>

  <p>«Ne yapmak niyetinde?»</p>

  <p>«Tanrı bilir. Benden oraya gelmemi istedi.»</p>

  <p>«Peki gidecek misin?»</p>

  <p>«Evet.»</p>

  <p>«Aman tanrım, Liam, Lubov denen şu Rusun sinemada ölü bulunduğunu duydun mu? Senin papaz ortalığı kasıp kavuruyor.»</p>

  <p>«Hesabına iş gördüğü kişilerin de kendisini öldürmeye çalıştıklarını öğrendiğinden beri bu konudaki tutumu biraz değişti,» dedi Devlin. «Onu nerenin çektiğini görmek ilginç olacak...»</p>

  <p>«Deli herifi çeken yer Canterbury,» dedi McGuiness.</p>

  <p>«Ve bizim elimizden bir şey gelmez: Bu konuyu halletmek <span class="t23">İ</span><span class="t23">ngiliz Haberalma Örgütü</span>ne kalıyor. <span class="t24">IRA</span>'nın onlar için yapabileceği başka hiçbir şey yok. Kendine dikkat et. Liam.»</p>

  <p>Telefon kapandı. Devlin kaşlannı çatarak düşünmeye başladı. Biraz sonra ayağa kalktı.</p>

  <p>«Kısa bir süre için dışarıya çıkıyorum,» dedi Tanya'ya. «Çabuk dönerim.» Pencereden çıkıp gitti.</p>

  <p class="p12"><span class="t25">§</span></p>

  <p><span class="t20">B</span>lackpool'daki gümrük de tıpkı Ronaldsway'de olduğu gibi rahattı. Yolcuların arasında ilerlerken sırası gelen Cussane durdu ve gülümseyerek çantasını uzattı.</p>

  <p>«Deklare edecek bir şeyiniz var mı Peder?» diye gümrük memuru sordu.</p>

  <p>Cussane çantanın fermuarını açtı. «Bir şişe viski ve iki yüz adet sigara,» dedi.</p>

  <p>Gümrük memuru sırıttı, «Bir litre de şarabınız olabilirdi. Gününüzde değilsiniz Peder.»</p>

  <p>«Olmadığım ortada.» diye Cussane karşılık verdi ve çantanın fermuarını kapatarak ilerledi.</p>

  <p>Küçük havaalanının çıkış kapısında bir an duraksadı. Birçok taksi beklemekteydi, ama onun yerine ana yolda yürümeye karar verdi. Nasıl olsa çok zamanı vardı. Yolun karşı tarafındaki gazete büfesinden bir gazete aldı. O sırada birkaç adım ötede bir ötobüs durdu; gideceği yer olarak Morecambre yazılıydı. Orasının kıyıda birkaç mil ötede bir dinlenme yeri olduğunu biliyordu. İçinden gelen ani bir dürtüyle hemen koştu ve tam hareket ederken otobüse bindi.</p>

  <p>Bir bilet alıp üst kata çıktı. Hava gerçekten çok güzeldi, içi huzur ve büyük bir enerjiyle doldu. Gazeteyi açınca Güney Atlantik'teki haberlerin iyi olmadığını gördü. <span class="t21">HMS Coventry</span> uçaklar tarafından bombalanmış, <span class="t21">Atlantic Conveyor</span> adlı nakliye gemisi de <span class="t21">Exocet</span> füzeleriyle batırılmıştı. Bir sigara yakarak yazılanları okumaya başladı.</p>

  <p class="p12"><span class="t25">§</span></p>

  <p><span class="t20">D</span>evlin misafirhanedeki koğuşa girdiğinde, Hemşire Anne-Marie de Danny Malone'nin yanındaydı. Devlin bekledi. Hemşire Anne-Marie yanındaki hemşireye bir şeyler fısıldadı, daha sonra dönünce Devlin'i farketti.</p>

  <p>«Ne İstiyorsun?»</p>

  <p>«Danny'le konuşmak.»</p>

  <p>«Bu sabah gerçekten konuşacak durumda değil.»</p>

  <p>«Çok önemli.»</p>

  <p>Rahibe öfkeyle kaşlarını çattı.</p>

  <p>«Hep de öyledir. Pekâlâ. Ama yalnızca on dakika.» Yürümeye başladı, sonra geri döndü. «Peder Cussane dün gece gelmedi. Nedenini biliyor musun?»</p>

  <p>«Hayır» diye Devlin yalan söyledi. «Onu görmedim.»</p>

  <p>Hemşire yürüyüp uzaklaştı. Devlin de bir sandalye çekip yatağın yanına oturdu.</p>

  <p>«Danny, nasılsın?»</p>

  <p>Malone gözlerini açarak boğuk bir sesle sordu.</p>

  <p>«Sen misin, Liam? Peder Cussane gelmedi.»</p>

  <p>«Söyle, Danny, ona Ballywater'dan Sean Deegan'ı ve Man Adasına seferler yaptığını anlattın, değil mi?»</p>

  <p>Malone kaşlarını çattı.</p>

  <p>«Tabii, ona daha başka birçok şey anlattım.»</p>

  <p>«Ama genellikle <span class="t24">IRA</span> konusunda.»</p>

  <p>«Evet eskiden nasıl başarılı olduğumu anlatırken çok ilgilendi.»</p>

  <p>«Özellikle İngiltere'de yaptıklarınla mı ilgilendi?» diye Devlin sordu.</p>

  <p>«Evet. Yakalanmadan yıllarca iş gördüğümü bilirsin, Liam. Bunu nasıl başardığımı bilmek istedi.»</p>

  <p>Kaşlarını çattı. «Sorun ne?»</p>

  <p>«Sen her zaman güçlüydün, Danny. Şimdi de güçlü ol. O bizden biri değildi.»</p>

  <p>Malone'nin gözleri dört açıldı.</p>

  <p>«Beni kandırıyorsun, Liam.»</p>

  <p>«Sean Deegan göğsünde bir kurşunla hastanede yatarken ve iki iyi adam da ölmüşken mi?»</p>

  <p>Danny yatakta doğrulup oturdu, bakışlarını Devlin'e dikti.</p>

  <p>«Anlat, neler oldu?»</p>

  <p>Ve Devlin de her şeyi anlattı. Sözleri sona erince Danny Malone.</p>

  <p>«Alçak herif.» dedi.</p>

  <p>«Ne anımsıyorsan anlat bana. Danny, özellikle ilgisini neler çekti söyle.»</p>

  <p>Malone kaşlannı çatarak anımsamaya çalıştı.</p>

  <p>«Evet, yıllarca Özel Şube ve Haberalma örgütünün; adamlarına yakalanmamayı nasıl başardığımı sordu. Ben de ona İngiltere'de bulunduğum süre içinde hiçbir zaman <span class="t24">IRA</span>'nın olanaklarından yararlanmadığımı söyledim. Çünkü tümüyle güvenilmezdi, sen ne demek istediğimi bilirsin. Liam.»</p>

  <p>«Doğru.»</p>

  <p>«Ben şahsen her zaman yeraltı dünyasından yararlandım. Bunun için ödenecek ücretin tatmin edici olması yeterliydi. Bu türden birçok insan tanıyorum.»</p>

  <p>«Bana onlardan söz et,» dedi Devlin.</p>

  <p class="p12"><span class="t25">§</span></p>

  <p><span class="t20">C</span>ussane kıyı kasabalarını seviyordu, özellikle de kalabalık olanları. Buralara tatillerini geçirmek isteyen dürüst ve çalışan sınıfın insanları gelirlerdi. Birçok pastane, bilgisiyarlı oyun salonları ve eğlence parkları bulunurdu. Morecambe'nin de böyle olduğu ortadaydı. Körfezin karanlık suları bembeyaz köpükler çıkararak çalkalanıp duruyor ve daha da uzaklarda Districk Gölünün dağları görülebiliyordu.</p>

  <p>Cussane otobüsten indikten sonra yolun öteki tarafına geçti. Sezonun en kalabalık zamanı değildi, ama yine de oldukça çok sayıda turist gelmişti. Dar caddelerde yürümeye devam ederek sonunda şehirlerarası otobüs terminalini buldu.</p>

  <p>Hızlı otobüslerle büyük kentlerin çoğuna gidilebilmesi, genellikle ekspres yollar olması nedeniyle çok kolaydı. Aradığını bulana dek otobüs tarifelerini inceledi. Carlisle ve Lumfries yoluyla bir otobüs Glasgow'a gidiyordu. Kalkma zamanına daha bir saat vardı. Bir bilet aldıktan sonra karnını doyurabileceği bir yer aramaya gitti.</p>

  <p class="p12"><span class="t25">§</span></p>

  <p>&nbsp;</p>
</body>
</html>
