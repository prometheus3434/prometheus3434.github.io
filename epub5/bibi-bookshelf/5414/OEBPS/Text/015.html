<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xml:lang="tr">
<head>
  <meta content="Atlantis Word Processor 1.6.6.0" name="Generator" />
  <link href="../Styles/style.css" rel="stylesheet" type="text/css" />

  <title>BOLUM VIII</title>
</head>

<body>
  <h1 class="h12">BOLUM VIII</h1>

  <p><span class="t20">D</span>evlin gece saatte oynatılan televizyon filmini izlerken telefonun zili çaldı. Ses öylesine net geliyordu ki ilk anda Kilrea'nın içinden telefon ediliyor sandı.</p>

  <p>«Profesör Devlin mi?»</p>

  <p>«Evet.»</p>

  <p>«Ben Tanya... Tanya Voroninova.»</p>

  <p>«Neredesin?» diye Devlin sordu.</p>

  <p>«Gare du Nord'da. Paris'te. Yalnızca birkaç dakikam var. Rennes'e giden gece trenine yetişeceğim.»</p>

  <p>«Rennes'e mi?» Devlin şaşırdı. «Ne işin var orada?»</p>

  <p>«Rennes'de aktarma yapıp St. Malo'ya gideceğim. Kahvaltı saatinde orada olacağım. St. Malo'dan Jersey'e giden bir gemi seferi var. Ada ingiltere'ye bağlı olduğundan oraya varırsam, güvencede sayılacağım. Daha sonra, oradan da Londra'ya kalkan bir uçağa binerim. Kaçışımı birkaç dakika sonra farketmiş olmalılar, bu nedenle Londra'dakilerin önerdiği öteki yollar çoktan kontrolları altına alınmıştır.»</p>

  <p>«Demek, fikrini değiştirdin. Neden?»</p>

  <p>«Senden hoşlandığımı ve onlardan da hoşlanmadığımı farkettlm diyelim. Kuşkusuz, ülkemden nefret ediyorum anlamına gelmez. Yalnızca orada yaşayan insanların bazılarını sevmiyorum. Şimdi artık gitmem gerekiyor.»</p>

  <p>«Londra'yı arar, haber veririm,» dedi Devlin. «Rennes'e varınca bana telefon et. İyi şanslar.»</p>

  <p>Hatta ses kesildi. Elinde almaç olduğu halde bir süre öylece kıpırdamadan durdu. Yüzünde hafif bir alaycı gülümseme, bir tür şaşkınlık vardı.</p>

  <p>«Şu işe bak,» diye kendi kendine yavaşça söylendi. «Götürüp annenle tanıştıracağın bir kız çıktı sonunda, hem de bu kez iş ciddi.»</p>

  <p>Cavendish Alanının numarasını çevirdi ve karşı taraftan ilk çalışta yanıt verildi.</p>

  <p>«Ben. Ferguson.» Sesinden kızdığı anlaşılıyordu.</p>

  <p>«Acaba şu anda yatağına uzanmış, televizyonda eski Bogart filmlerinden birini mi izliyordun?» diye Devlin sordu.</p>

  <p>«Aman Tanrım, yoksa şimdi de falcılığa mı başladın?»</p>

  <p>«Öyleyse televizyonu kapatıp yatağından çıkabilirsin. Oyun yeni bir güçle ansızın hızlandı.»</p>

  <p>Ferguson'un sesi değişti. «Ne diyorsun?»</p>

  <p>«Şu Tanya Voroninova kaçtı. Biraz önce Gare du Nord'dan bana telefon etti. Rennes'e giden gece trenine binecekmiş. St. Malo için aktarma yapacak. Sabahleyin de gemiyle Jersey'e gidecek. Öteki yolların kontrol altına alınmış olabileceğini düşünüyor.»</p>

  <p>«Akıllı kız,» dedi Ferguson. «Onu geri götürebilmek için her yolu deneyeceklerdir.»</p>

  <p>«Rennes'e varınca bana yine telefon edecek. Sanırım, oraya aşağı yukarı üç otuzda ya da belki saat dörtte varacak.»</p>

  <p>Ferguson, «Telefonun başından ayrılma. Seni arayacağım,» dedi.</p>

  <p>Dairesinde bulunan Harry Fox yatmadan önce tam duşa gireceği anda telefonun zili çaldı. Küfrederek gidip açtı. Uzun bir gün geçirmişti. Biraz uyuması gerekiyordu.</p>

  <p>«Harry?»</p>

  <p>Ferguson'un sesiyle bir anda canlandı.</p>

  <p>«Evet, efendim?»</p>

  <p>«Çabuk buraya gel. Yapılacak işimiz var.»</p>

  <p class="p12"><span class="t25">§</span></p>

  <p><span class="t20">C</span>ussane çalışma odasında pazar günü vereceği vaizi hazırlarken, çatı katındaki aygıta bağlı alıcı harekete geçti. Hemen fırladı, ama çatı katına çıkana dek Devlin konuşmasını bitirmişti. Kayıt aygıtındaki bandı geriye alıp dikkatle dinlemeye başladı. Konuşma sona erdikten sonra bir süre öylece oturarak tatsız durumu düşündü.</p>

  <p>Çalışma odasına İndiğinde Cherny'e telefon etti. Karşı tarafta profesörün sesini duyunca, «Benim. Yalnız mısın?» diye sordu.</p>

  <p>«Evet. Yatmak üzereydim. Nereden telefon ediyorsun?»</p>

  <p>«Yerimden. Başımız belada. Şimdi beni dikkatle dinle.»</p>

  <p>Sözleri sona erince, Cherny, «Demek, durum daha da kötüleşecek. Ne yapmamı istiyorsun?»</p>

  <p>«Hemen Lubov'la konuş. Ona Paris'te bulunan Belov'la bağlantı kurmasını ve haber vermesini söyle. Kızı belki onlar durdurabilir.»</p>

  <p>«Ya durduramazlarsa?»</p>

  <p>«O zaman buraya geldiğinde kendim halletmek zorunda kalırım. Yine arayacağım, bu nedenle telefonun yanından ayrılma.»</p>

  <p>Kendine viski koyup ateşin karşısında durdu. Ne garip, onu hâlâ yıllar önce yağmur altında dikilen sıska küçük kız olarak görüyordu.</p>

  <p>Kadehi havaya kaldırdı ve yavaşça, «Şerefine Tanya Voroninova,» dedi, «Bakalım peşindeki herifleri atlatabilecek misin, göreceğiz.»</p>

  <p class="p12"><span class="t25">§</span></p>

  <p><span class="t20">B</span>eş dakika sonra Turkin bir terslik olduğunu anlamış hemen giyinme odasına dalmış ve kilitli tuvalet kapısını farketmiştl. Kapıyı panik içinde tıklatmasına yanıt olarak aldığı sessizlik kapıyı kırmasına yeterli olmuştu. Boş tuvaletle açık pencere her şeyi açıklıyordu. Pencereye tırmanıp öteki taraftaki bahçeye atladı ve Rue de Madrid'e çıktı. Tanya'dan hiçbir iz yoktu. Konservatuarın ön tarafına dolanarak ana girişten yine binaya girdi. İçini kapkara bir öfke bulutu kapladı. Lanet olası kadın yüzünden meslek hayatı mahvolmuş, canı da tehlikeye girmişti.</p>

  <p>Türkin omuzuna dokunduğunda Belov başka bir şampanya kadehini yudumlamakta, Kültür Bakanıyla koyu bir sohbete dalmış bulunmaktaydı.</p>

  <p>«Rahatsız ettiğim için üzgünüm, albay, ama bir şey söyleyebilir miyim?»</p>

  <p>Onu en yakındaki köşeye götürerek kötü haberi verdi.</p>

  <p class="p12"><span class="t25">§</span></p>

  <p><span class="t20">N</span>ikolai Belov terslikler karşısında iyi bir yanının ortaya çıktığını her zaman görmüştü. Olan olduktan sonra bağırıp çağıran biri değildi. Büyükelçilikteki bürosunda masasına oturdu ve karşısında duran Natasha Rubenova'ya baktı. Shepilov'la Turkin de kapının yanında duruyorlardı.</p>

  <p>«Bir daha soruyorum, yoldaş.» dedi Natasha'ya.</p>

  <p>«Tanya sana herhangi bir şey söyledi mi? Niyeti hakkında hiçbir fikrin yok muydu?»</p>

  <p>Natasha gerçekten üzgündü, gözleri yaşla doluydu. Bu nedenle yalan söylemesi kolay oldu.</p>

  <p>«Ben de sizin kadar büyük bir kayıp içindeyim, yoldaş albay.»</p>

  <p>Belov içini çekerek Turkin'e bir baş işareti yaptı. Türkin. Natasha'nın yanına yaklaştı ve ona koltuğa oturmasını işaret etti. Sonra sağ eldivenini çıkardı, kadının boynunu yakalayıp bir siniri sıktı. Natasha'nın gövdesi büyük bir acı dalgasıyla titredi.</p>

  <p>«Yine soruyorum,» dedi Belov tatlılıkla. «Lütfen aklını başına al. Bu tür şeylerden hoşlanmam.»</p>

  <p>Acı, öfke ve alçaltılma duygularıyla dolu olan Natasha tüm yaşamının en cesurca sözlerini söyledi.</p>

  <p>«Lütfen! Yoldaş, bana hiçbir şey söylemediğine yemin ederim! Hiçbir şey!»</p>

  <p>Turkin'in parmakları aynı siniri yine sıkarken acı dolu bir çığlık attı. Belov eliyle durmasını işaret etti.</p>

  <p>«Yeter. Doğruyu söylediğine ikna oldum. Hem yalan söylemekle eline ne geçecek?»</p>

  <p>Natasha koltuğunda büzülmüş bir şekilde ağlamaya devam etti.</p>

  <p>Türkin, «Şimdi ne olacak, yoldaş,» diye sordu.</p>

  <p>«Havaalanlarını tam bir kontrol altına aldık. Şimdiye dek hiçbir uçağa binmedi.»</p>

  <p>«Ya Calais ve Boulogne?»</p>

  <p>«Adamlarımız oralara karadan gitmek için yola çıktılar bile. Nasılsa her iki yerden de en erken sabah feribotlarından biriyle ayrılabilir ve adamlarımız da o zamana dek çoktan orada olurlar.»</p>

  <p>Ender konuşan Shepilov yavaşça, «Bağışlayın, yoldaş albay,» dedi.</p>

  <p>«Ama İngiliz Büyükelçiliğine sığınmış olabileceğini acaba hiç düşündünüz mü?»</p>

  <p>«Elbette,» dedi Belov. «Bilinen nedenlerle karanlık bastıktan sonraki saatlerde ana girişi geçen Temmuz ayından beri gözetim altında tutuyoruz. Tanya'nın orada görünmediği kesin, eğer görünecek olursa...» Omuz silkti.</p>

  <p>Kapı açılıp Irana Vronsky hızla içeriye daldı.</p>

  <p>«Direkt olarak Dublin'den Lubov sizi anyor, yoldaş. Çok ivediymiş. Telsiz odası bağlantıyı kurdu. Birinci hatta.»</p>

  <p>Belov telefonun almacını kaldırarak dinledi. Konuşma sona erdiğinde gülümsüyordu.</p>

  <p>«Haberler iyi. Tanya, Rennes'e giden gece trenindeymlş. Haritaya bir göz atalım.» Natasha'ya doğru bir baş İşareti yaptı. «Onu dışarıya çıkar Irana.»</p>

  <p>Türkin, «Peki, ama neden Rennes'e?» diye sordu.</p>

  <p>Belov duvardaki haritada Rennes'in yerini buldu.</p>

  <p>«St Malo'ya aktarma yapmak için. Oradan da gemiyle Channel Adalarındaki Jersey'e gidecek.»</p>

  <p>«İngiliz toprakları mı?»</p>

  <p>«Kesinlikle. Jersey, dostum Türkin, küçük bir ada olabilir, ama belki de dünyanın en önemli açık deniz üssüdür. Her gün Londra'ya ve başka yerlere birçok uçak seferi yapılan mükemmel bir havaalanı var.»</p>

  <p>«Pekâlâ,» dedi Türkin. «St. Malo'ya arabayla gitmemiz gerekiyor. Oraya ondan önce varmalıyız.»</p>

  <p>«Dur bir dakika. Rehbere bir göz atalım.»</p>

  <p>Belov kırmızı kaplı yol rehberini masasının sağ üst çekmecesinde buldu ve aceleyle sayfaları karıştırdı.</p>

  <p>«İşte, burada... St. Malo. Paris'ten üç yüz yetmiş İki mil uzaklıkta ve yolun büyük bir bölümü Bretanya'dan geçiyor. Şimdi oraya arabayla zamanında varabilmek olanaksız. Aşağıya <span class="t21">V. Büroya</span> git Türkin. Ellerinde St. Malo'da kullanabileceğimiz kimse olup olmadığını öğren bakalım. Ve sen de Shepilov, Irana'ya Jersey hakkında elinde olan tüm bilgileri getirmesini söyle. Havaalanı, liman, uçak, gemi seferleri ve daha başka ne varsa., ayrıca acele etsin.»</p>

  <p class="p12"><span class="t25">§</span></p>

  <p><span class="t20">C</span>avendish Alanındaki evde, Kim oturma odasının şöminesini yakmaya çalışırken, havlu robdöşambrını üzerine giyen Ferguson da masasına oturmuş önündeki evraklarla uğraşıyordu.</p>

  <p>Gurka işini bitirerek doğruldu.</p>

  <p>«Kahve ister misiniz, Sahip?»</p>

  <p>«Tanrı aşkına, hayır, Kim. Sen bize taze ve güzel çay hazırla, yanında da birkaç sandviç getir.»</p>

  <p>Kim dışarıya çıkarken, yandaki çalışma odasından Harry Fox hızla içeriye daldı.</p>

  <p>«Tamam, efendim, zaman çizelgesini çıkardım. Tanya, Rennes'e vardığında yaklaşık iki saat aktarma için bekleyecek.</p>

  <p>Oradan St. Malo yetmiş mil. St. Malo'ya sabah saat yedi otuzda varacak.»</p>

  <p>«Ya sürat gemisi?»</p>

  <p>«Sekiz on beşte kalkıyor. Yolculuk yaklaşık bir saat on beş dakika sürüyor. Tabii saat farkı nedeniyle Jersey'e bizim saatimizle sekiz otuzda varıyor. Jersey'den kalkan ve Londra'da Heathrow Havaalanına inen onu on geçe bir uçak var. Buna yetişebilmesi için bol zamanı olacak. Ne de olsa küçük bir ada efendim. Taksiyle limandan havaalanına ulaşması yalnızca on beş dakika sürer.»</p>

  <p>«Hayır, yalnız olamaz, Harry. Onun karşılanmasını istiyorum. Sabah erkenden orada olman gerekecek. Bir sabah uçağı olmalı.»</p>

  <p>«Var. Ama ne yazık ki, Jersey'e saat dokuz yirmiden önce ulaşmıyor.»</p>

  <p>Ferguson öfkeyle, «Lanet olsun!» diye bağırarak yumruğunu masaya indirdi. Aynı anda da kapı açılarak içeriye Kim girdi. Taşıdığı tepside çay ve mis gibi kızarmış et kokuları yayılan bir tabak dolusu sandviç vardı.</p>

  <p>«Bir olasılık var, efendim.»</p>

  <p>«Nedir?»</p>

  <p>«Kuzenim Alex, efendim. Alexander Martin. Gerçekte kuzen çocukları oluyoruz. Jersey'de oturuyor. Finansman işinde çalışıyor. Oralı bir kızla evli.»</p>

  <p>«Martin mi?» Ferguson kaşlarını çattı. «Adı hiç yabancı gelmiyor.»</p>

  <p>«Olabilir, efendim. Aslında, ondan daha önce de yararlanmıştık. Bir borsa bankerinin yanında çalıştığı sırada çok yolculuk yapardı. Cenevre, Zürih, Berlin ve Roma'ya sık sık giderdi.»</p>

  <p>«Adı aktif personel listesinde değil, öyle değil mi?»</p>

  <p>«Hayır, efendim, değil. Onu kurye görevinde kullandık. Ama üç yıl önce Doğu Berlin'de durumun kontrolümüz dışına çıktığı bir olay olmuş ve Martin o sırada oldukça başarılı bir şekilde hareket etmişti.»</p>

  <p>«Şimdi anımsadım,» dedi Ferguson.</p>

  <p>«Bir kadın aracıdan belgeler alması gerekiyordu ve bulduğunda kadının foyası meydana çıkmıştı. Kadını arabasının bagajında saklayarak Charlie Kontrol Noktasından geçirmişti.»</p>

  <p>«İşte o Alex, efendim. <span class="t23">Gal Muhaf</span><span class="t23">ı</span><span class="t23">z Alay</span><span class="t23">ı</span><span class="t23">nda</span> kısa dönem askerlik yaptı, üç kez İrlanda'ya atandı. Oldukça başarılı bir müzisyendir. Çok iyi piyano çalar. Tam bir çılgındır. Tipik bir Gal'li, anlayacağınız.»</p>

  <p>«Bul onu!» dedi Ferguson. «Şimdi, Harry.»</p>

  <p>Martin konusunda olumlu izlenimleri vardı, birden keyfi yerine geldi. Tepsideki sandviçlerden birini alıp ısırdı.</p>

  <p>«Gerçekten nefis olduğunu söyleyebilirim.»</p>

  <p class="p12"><span class="t25">§</span></p>

  <p><span class="t20">A</span>lexander Martin otuz yedi yaşında, uzun boylu, insanı aldatan uyuşuk bir görünüşe sahip, oldukça yakışıklı biriydi. Yüzünde gülümseme hiç eksik olmazdı, aslında işi için de çok gerekliydi. Çünkü on sekiz ay önce Jersey'e geldiğinden beri yatırım komisyonculuğu yapmaktaydı. Karısı Joan'a birçok kez söylediği gibi, yatırım işinde en büyük güçlük insanın sürekli olarak zenginlerle birlikte olmasıydı ve kendisi zenginleri sınıf olarak gerçek anlamda hiç sevmiyordu.</p>

  <p>Yaşam güçlüklerle doluydu, ama bunları telafi edici iyi yanlan da yok değildi. Nitekim Martin öyle büyük olmasa bile başarılı bir piyanistti. Eğer büyük bir piyanist olsaydı, o zaman yaşamı çok daha başka olabilirdi. O anda, denize yüksekten bakan St. Aubin'deki güzel evinin oturma odasında piyanosunun başına oturmuş, Bach'tan bir parça çalmaktaydı. Tabii Bach çalarken tüm dikkatini vermesi gerekiyordu. Smokin giymişti ve kravatı boynunda çözük durumdaydı. Telefonun zili onu Bach'tan ayırana dek birçok kez çaldı. Böyle bir şey İçin saatin oldukça ilerlemiş olduğunu farkederek kaşlarını çattı ve almacı kaldırdı.</p>

  <p>«Ben, Martin, buyurun.»</p>

  <p>«Alex, sen misin? Ben, Harry. Harry Fox.»</p>

  <p>«Aman Tanrım!» dedi Alex Martin.</p>

  <p>«Joan ve çocuklar nasıl?»</p>

  <p>«Bir haftalığına Almanya'daki kız kardeşinin yanına gitti. Çocukları da birlikte götürdü. Kız kardeşinin kocası orduda binbaşı. Detmold'da oturuyorlar.»</p>

  <p>«Demek, evde yalnızsın... Uyuduğunu sanmıştım.»</p>

  <p>«Bir iş vardı. Biraz önce dönmüştüm.» Martin o anda iyice kendine gelmişti. Geçmiş deneyimleri ona bu telefon görüşmesinin havadan sudan konular için olmadığını söylüyordu.</p>

  <p>«Pekâlâ. Harry. Anlat, ne var?»</p>

  <p>«Sana ihtiyacımız var Alex, hem de çok. ama bu kez öncekilere benzemiyor. Ayrıca iş orada. Jersey'de.»</p>

  <p>Alex Martin şaşkın şaşkın güldü. «Jersey'de mi? Şaka yapıyor olmalısın.»</p>

  <p>«Tanya Voroninova diye bir kız. Adını daha önce hiç duymuş muydun?»</p>

  <p>«Elbette, hem de onu çok iyi tanıyorum,» dedi Martin.</p>

  <p>«Yıllardan beri yetişmiş en iyi konser piyanistlerinden biri. Onu geçen sezon Albert Hall'de verdiği konser sırasında görmüştüm. Çalıştığım büro her gün Paris gazetelerini getirtir. Şu anda bir konser turu için Paris'te bulunuyor.»</p>

  <p>«Hayır, bulunmuyor,» dedi Fox. «Şu anda gece treninde. Rennes'e giden yolun yarısını aşmış olmalı. Kız iltica ediyor, Alex.»</p>

  <p>«Ne yapıyor?»</p>

  <p>«Şansı yardım ederse, St. Malo'dan kalkan sürat gemisine binecek ve sekiz otuzda Jersey'de olacak. Elinde Joanna Frank adına hazırlanmış bir ingiliz pasaportu var.»</p>

  <p>Martin anlamaya başlamıştı. «Ve benim onu burada karşılamamı istiyorsunuz, öyle mi?»</p>

  <p>«Evet, öyle. Sonra da doğruca havaalanına götür ve onu on geçe Heathrow'a gidecek uçağa bindir. Hepsi bu. Biz onu burada karşılarız. Senin için bir sakıncası var mı?»</p>

  <p>«Yok. tabii. Neye benzediğini biliyorum. Aslına bakarsan, gittiğim konserinin programı hâlâ duruyor. Kapağında bir fotoğrafı var.»</p>

  <p>«Güzel,» dedi Fox. «Rennes'e vardığında aracımız olan kişiye telefon edecek. Senin karşılayacağını haber veririz.»</p>

  <p>Ferguson, «Telefonu bana ver,» diyerek almacı aldı. «Ben, Ferguson.»</p>

  <p>«Merhaba, efendim,» dedi Martin.</p>

  <p>«Cok minnettarız.»</p>

  <p>«Hiç değmez, efendim. Yalnız bir şey var. Engelleme olacak mı?»</p>

  <p>«Olmaması gerekir. <span class="t24">KGB</span> tüm bilinen kilit noktalannı tutuyor olacak. Charles de Gaulle, Calais, Boulogne. Bu yolu akıllarına getirmeleri olmayacak bir şey. Telefonu yine Harry'e veriyorum.»</p>

  <p>Fox, «Biz burada olacağız, Alex. Herhangi bir sorunla karşılaştığında araman için sana bu numarayı vereyim,» dedi.</p>

  <p>Martin o anda tümüyle ayılmış ve keyfi de yerine gelmişti. Uyuma olasılığı hiç yoktu. Durum iyiye gidiyordu. Kendisine votka tonik hazırladı ve Bach'a devam etmek için piyanonun başına döndü.</p>

  <p class="p12"><span class="t25">§</span></p>

  <p><span class="t20">V</span><span class="t21">. Büro</span>, Paris'teki Sovyet Büyükelçiliğinin bir bölümüydü; Fransız Komünist Partisi, sendikalar ve öteki kuruluşlara sızma işleriyle uğraşmaktaydı. Türkin yarım saatten beri büronun elindeki St. Malo ve yakın çevresiyle ilgili dosyayı inceliyordu, ama sonuçta işe yarar hiçbir şey bulamadı.</p>

  <p>«Tüm sorun, yoldaş.» dedi Belov'a geri dündüğü zaman.</p>

  <p>«Fransız Komünist Partisine hiç güvenilmeyeceğidir. Fransızlar iş ciddiye bindiğinde partiden önce ülkelerini düşünürler.»</p>

  <p>«Biliyorum,» dedi Belov. «Bunun nedeni de kendilerinin üstün olduğuna doğuştan inanmalarıdır.»</p>

  <p>Masasına dağılmış kâğıtları gösterdi. «Jersey'i oldukça ayrıntılı bir şekilde inceledim. Çözüm yeterince basit. Daha önce kullandığımız Paris dışındaki küçük havaalanını biliyorsun, değil mi?»</p>

  <p>«Croix mi?» diye Türkin sordu. «Lebel Hava Taksileri mi?»</p>

  <p>«Tamam. Jersey Havaalanı erken açılır. Oraya sabah yedide inebilirsin. Limana gidip kızı karşılaman için bol zamanın olur. Eldeki hazır pasaportlardan birini kullanarak Fransız işadamı gibi gidebilirsin.»</p>

  <p>«Peki, ama kızı nasıl geri getireceğiz?» diye Türkin sordu.</p>

  <p>«Jersey Havaalanında dönüş için uçağa binmeden once gümrükten geçmemiz gerekecek. Olanaksız bir şey. Çünkü kızın gümrükte ortalığı karıştırması çok kolay.»</p>

  <p>Shepilov, «Bağışlayın, yoldaş albay,» diyerek araya girdi. «Ama bu konuda gerekli olan tek şey, kızın konuşmaması olduğuna göre, acaba onu geri getirmemiz gerçekten önemli mi, yoksa ben mi yanlış anladım?»</p>

  <p>«Kesinlikle geri getirmelisiniz,» dedi Belov soğuk bir tavırla. «Güç olmasına karşın, yine de ne olursa olsun Generol Maslovsky kızın geri getirilmesini istiyor. Eğer kızı öldürmek zorunda kaldığınızı söylerseniz, o zaman kesinlikle sizin yerinizde olmak istemem, Shepilov. Sanırım, bu işin kolay bir çözüm yolu var. Broşürlere göre, St. Helier'de teknelerin kiraya verildiği bir limanı buluyor. Yelken sporu ülkeden ayrılana dek amatörce ilgilendiğin uğraşılardan biri değil miydi Türkin?»</p>

  <p>«Evet yoldaş?»</p>

  <p>«Güzel, öyleyse motorlu bir tekneyi Jersey'den St. Molo'ya götürebileceğinden eminim. Oraya varınca da bir araba kiralar ve onu karayoluyla getirirsin.»</p>

  <p>«Harika bir fikir yoldaş.»</p>

  <p>Irana elinde bir kahve tepsisiyle içeriye girdi.</p>

  <p>«Oldu bu iş. Şimdi yapılacak tek şey, birinin Lebel'i yatağından kaldırması. Yapılan plan iyi yürümeli.»</p>

  <p>Tanya kendisinin de şaştığı gibi tren yolculuğunun çoğunu uyuyarak geçirdi. Rennes'e vardıklarında, onu Paris'ten beri birlikte yolculuk yaptığı iki genç öğrenci uyandırdı. Saat üç otuzdu ve yağmur durmuş olmasına karşın, peron yine de çok soğuktu, öğrenciler istasyon dışındaki Beaumont Bulvarında tüm gece açık bir pastane olduğunu biliyorlardı, ona yolu gösterdiler. Pastanenin sıcak ve davetkâr bir görünümü vardı, içerisi de kalabalıktı. Tanya kahve ve omlet ısmarladı, sonra da Devlin'i aramak için telefonun yanına gitti.</p>

  <p class="p12"><span class="t25">§</span></p>

  <p><span class="t20">D</span>evlin telefon sesini kaygıyla beklemekteydi. Çalar çalmaz hemen yanıtladı. «İyi misin?»</p>

  <p>«İyiyim,» dedi Tanya. «Trende uyudum. Merak etme. Nerede olduğum konusunda hiçbir fikirleri olamaz. Seni ne zaman göreceğim?»</p>

  <p>«Yakında,» dedi Devlin. «Önce seni sağ salim Londra'ya ulaştırmalıyız. Şimdi beni dinle. Sürat gemisi Jersey'e vardığında, seni Martin adında biri karşılayacak. Alexander Martin. Anlaşıldığına göre senin hayranlarından biri o nedenle seni tanıyor.»</p>

  <p>«Tamam. Başka bir şey var mı?»</p>

  <p>«Hayır, yok.»</p>

  <p>«İyi. öyleyse ben de omletimin başına döneyim.»</p>

  <p>Kız telefonu kapadı, Devlin de elindeki almacı yerine koydu.</p>

  <p>«Yarı yaşında bir kız,» diye mutfağa giderken kendi kendine söylendi. Aynı anda Cussane telefonda Cherny'e haber vermeye başlamıştı bile.</p>

  <p class="p12"><span class="t25">§</span></p>

  <p><span class="t20">C</span>roix bir kontrol kulesi, iki hangarı ve üç barakası, bir havacılık kulübünün merkez binası olan küçük bir havaalanıydı. Merkez binayı kendi hava taksi servisini işleten Pierre Lebel de kullanıyordu. Lebel esmerdi ve yeterli ücret verildikten sonra asla soru sormayan sessiz biriydi. Daha önce birçok kez Belov için uçmuştu ve Turkin'le Shepilov'u iyi tanıyordu. Onların Rus oldukları konusunda en küçük bir fikri yoktu. Her zaman yasadışı kişiler olduklanm düşünmüştü. Ama uyuşturucu işiyle ilgili olmadıkları ve yeterli ücreti ödedikleri sürece umurunda değildi. İki adamı bekliyordu. Geldiklerini görünce ana hangarın kapısını açtı ve adamlar arabalarıyla içeriye girebildiler.</p>

  <p>«Hangi uçak?» diye Türkin sordu.</p>

  <p>«<span class="t21">Chieftain</span>'i kullanacağız. <span class="t21">Cessna</span>'dan daha hızlıdır ve St. Malo'yo dek rüzgâr karşımızdan esecek.»</p>

  <p>«Ne zaman gidiyoruz?»</p>

  <p>«Siz ne zaman isterseniz.»</p>

  <p>«Ama Jersey'deki havaalanının saat yedide açıldığını sanıyordum.»</p>

  <p>«Bunu size kim söylediyse yanılmış. Hava taksileri için resmi olarak yedi otuzda açılır. Bununla birlikte, havaalanı saat beş otuzdan itibaren kâğıt uçağı için açık olur.»</p>

  <p>«Kâğıt uçağı mı?»</p>

  <p>«İngiltere'den gazeteleri getiren uçak. Postayı da getirir. Genellikle erken iniş için yapılan istekleri geri çevirmezler. Hele bir de pilotu tanıyorlarsa o zaman hiç çevirmezler. Bende bu gidişinizde bir ivedilik olduğu izlenimi uyandı, acaba yanılıyor muyum?»</p>

  <p>«Hayır, yanılmıyorsunuz. İşimiz ivedi,» dedi Türkin.</p>

  <p>«Güzel, öyleyse şimdi büroya gidelim de gerekli formaliteleri tamamlayalım.»</p>

  <p>Büroya eğreti merdivenden çıktılar. Küçük ve karmakarışık bir yerdi. Masanın üzeri dağınıktı, odayı tek bir çıplak ampul aydınlatıyordu. Türkin, Lebel'e bir zarf uzattı.</p>

  <p>«Saysanız iki olur.»</p>

  <p>«Ah, evet, sayacağım,» dedi Fransız. O anda telefon çaldı. Hemen almacı kaldırıp yanıt verdi ve kısa bir dinlemeden sonra Turkin'e uzattı. «Size.»</p>

  <p>Belov, «Kız Rennes'den Devlin'e telefon etmiş. Yeni bir sorun çıktı. Jersey'de gemiden indiğinde kızı Alexander Martin adında biri karşılayacakmış.»</p>

  <p>«Profesyonel mi?» diye Türkin sordu.</p>

  <p>«Bu konuda hiçbir şey bilinmiyor. Jersey gibi bir yerde adamları olacağı kimsenin aklına gelmezdi. Yine de...»</p>

  <p>«Hiç sorun değil,» dedi Türkin. «Biz icabına bakarız.»</p>

  <p>«İyi şanslar.»</p>

  <p>Hat kesildi. Türkin, Lebel'e döndü.</p>

  <p>«Pekâlâ, dostum. Sen hazır olduğunda biz de hazırız.»</p>

  <p class="p12"><span class="t25">§</span></p>

  <p><span class="t20">J</span>ersey Havaalanına indiklerinde saat tam altıydı.</p>

  <p>Rüzgârın uğuldadığı güzel bir sabahtı. Gökyüzü doğuda aydınlanmaya başlamıştı bile. Güneş yükselirken ufukta portakal rengi bir ışıma vardı. Gümrükteki nöbetçi görevli güleryüzlü ve kibardı. Olmaması için bir neden de yoktu. Çünkü belgeleri tamamdı ve Jersey her yıl binlerce Fransız konuğu ağırlamaya oldukça alışıktı.</p>

  <p>«Burada kalacak mısınız?» diye gümrük görevlisi Lebel'e sordu.</p>

  <p>«Hayır, Paris'e hemen geri döneceğim,» dedi Fransız.</p>

  <p>«Ya siz baylar?»</p>

  <p>«Üç ya da dört gün kalacağız. Hem iş, hem de dinlenme gezisi,» diye yanıtladı Türkin.</p>

  <p>«Peki, deklare edeceğiniz bir şey var mı? Duyuru yazısını okudunuz mu?»</p>

  <p>«Okuduk. Hiçbr şey yok.» diyen Türkin elçantasını uzattı.</p>

  <p>Görevli gerek yok anlamında başını salladı.</p>

  <p>«Pekala, baylar, öyleyse hoşgeldiniz.»</p>

  <p>Resmi bir şekilde Lebel'le tokalaşarak veda ettiler ve sabahın o saatinde bomboş olan yolcu salonuna geçtiler. Daha sonra yürüyerek terminal binasının dışına çıktılar. Parketmiş durumda bir iki araba vardı, ama taksi durağı boştu. Duvarda bir telefon gözlerine ilişti ve tam Türkin ona doğru yürümeye niyetlenirken, Shepilov koluna dokunarak İşaret etti. Bir taksi havaalanının girişine yaklaşmaktaydı. Durduğunda iki hostes inerek terminal binasına girdi. Ruslar beklediler. Biraz sonra taksi yanlarına gelip durdu. Hemen bindiler.</p>

  <p>«Erkencisiniz, baylar,» dedi sürücüsü.</p>

  <p>«Evet. biraz önce Paris'ten geldik.» dedi Türkin. «Özel uçakla.»</p>

  <p>«Sizi nereye götüreyim?»</p>

  <p>Türkin uçakla gelirlerken zamanın çoğunu Irana'nın verdiği Jersey'le ilgili tanıtma kitapçığını inceleyerek geçirmişti, özellikle de St. Helier'in kent içi haritasına göz gezdirmişti.</p>

  <p>«Weighbridge'ye. Doğru söyledim, değil mi? Limanın hemen yanında.»</p>

  <p>Sürücü arabayı hareket ettirdi.</p>

  <p>«Demek bir otele gereksinmeniz yok, öyle mi?»</p>

  <p>«Daha sonra dostlarımızla buluşacağız. Onlar bu tür işleri halleder. Ama daha önce bir kahvaltı yapmak istiyoruz.»</p>

  <p>«Orada yaparsınız. Weighbridge'ye yakın ve erken saatte açılan bir pastane var. Size gösteririm.»</p>

  <p>Yollar sabahın o saatinde çok tenhaydı. Bel Royal'den inerek çift yollu Victoria Caddesi boyunca ilerlemeye başlamaları on dakikadan biraz fazla sürdü. Güneş yükselmeye başlamıştı ve St. Aubin koyundaki manzara görülmeye değerdi. Deniz yükseldiğinden. Kayaların üzerine inşa edilmiş Elizabeth Kalesi suyla çevrilmişti. Tam karşılarında kent, limanın dalgakıranı ve daha ilerde de göğe doğru yükselen vinçler vardı.</p>

  <p>Sürücü kıyıdaki alanın sonunda bulunan otoparka saptı.</p>

  <p>«İşte, geldik, baylar. Weighbridge burası. Danışma bürosu karşıda. Eğer bilgi almak isterseniz az sonra açılır. Pastane ise şu köşeyi döner dönmez tam karşıda. Borcunuz üç sterlin.»</p>

  <p>Türkin, İrana'nın vermiş olduğu cüzdanındaki yüzlerce sterlin arasından bir beşlik çekip çıkardı.</p>

  <p>«Üstü kalsın. Bize çok iyi davrandın. Yat limanı ne tarafta kaldı?»</p>

  <p>Sürücü eliyle gösterdi.</p>

  <p>«Limanın öteki ucunda. Yürüyerek gidebilirsiniz.»</p>

  <p>Türkin koyda uzanan dalgakıranı işaret ederek.</p>

  <p>«Tekneler oraya mı yanaşıyor?» diye sordu.</p>

  <p>«Evet. Adı, Albert rıhtımı. Feribotların yanaştığı yeri buradan görebilirsiniz. Sürat gemileri ise onun ilersine dizilirler.»</p>

  <p>«Güzel,» dedi Türkin. «Çok teşekkürler.»</p>

  <p>Taksiden inip yürümeye başladılar. Birkaç yüz metre ötede bir umumi tuvalet vardı. Türkin hemen tuvalete girdi, Shepilov da onu izledi. Türkin elçantasını açarak içindeki giysileri araladı ve yalancı tabanını çekip çıkardı. Altında iki tabanca belirdi. Tabancanın birini cebine attı, ötekini de Shepilov'a verdi. Silahlar otomatikti, uçlarına birer susturucu takılmıştı.</p>

  <p>Türkin çantanın fermuarını kapadı.</p>

  <p>«Şimdiye dek işler yolunda gitti. Haydi, gel de şu yat limanına bir göz atalım.»</p>

  <p class="p12"><span class="t25">§</span></p>

  <p><span class="t20">Y</span>at limanında demir otmış her tipte ve büyüklükte yüzlerce tekne vardı; yatlar, sürat motorları, motorlu tekneler... Tekne kiralama şirketinin bürosunu kolayca buldular, ama daha açılmamıştı.</p>

  <p>«Çok erken,» dedi Türkin. «Gel aşağıya inip bir dolanalım.»</p>

  <p>Sallanan dubalardan birinde ilerlemeye başladılar. İki tarafina tekneler demirlemişti. Bir süre sonra durdular, birbirlerine dönüp bakıştılar. Daha önce Turkin'in şansı hep iyi gitmişti. Yazgıya çok inanırdı. Gerçi Tanya Voroninova'nın kaçması gibi meslek yaşamında kötü bir şanssızlık olmuştu ama bunu kısa sürede telafi edecekti, hiçbir kuşkusu yoktu. Nitekim şimdi şansı dönmüş, yüzüne gülmeye başlamıştı.</p>

  <p>Dubanın sonunda demirlemiş bir motorlu tekne vardı. İnsanın gözlerini kamaştıracak beyazlıktaydı ve su kesiminin hemen üzerine mavi bir çizgi çekilmişti. Teknenin arka tarafında yazılı adı L'Alouette'ydi ve Granville'ye kayıtlıydı. Türkin bunun St. Malo' nun bulunduğu kıyıda yer alan bir liman olduğunu biliyordu. O sırada bir çift Fransızca konuşarak güverteye çıktı. Erkek üzün boylu, sakallı ve gözlüklüydü. Koyu renkte kalın bir ceket giymişti. Kadın da kot pantolon ve ceket giyiyordu, başında da eşarp vardı.</p>

  <p>Adam kadına tekneden inmesi için yardım ederken, Türkin de neler konuştuklarını duydu.</p>

  <p>«Otobüs durağına yürüyeceğiz. Oradan bir taksiye binerek havaalanına gideriz. Guernsey'e gidecek uçak sekizde.»</p>

  <p>«Saat kaçta geri döneceğiz?» diye kadın sordu.</p>

  <p>«Dörtte. Havaalanına vardığımızda kahvaltı etmek için zamanımız olacak.»</p>

  <p>Tekneden inmişlerdi. Yürüyerek uzaklaşıp gittiler.</p>

  <p>Shepilov, «Guernsey neresi?» diye sordu.</p>

  <p>«Öteki ada,» dedi Türkin. «Adalarla ilgili tanıtma kitabında okumuştum. Günde birçok kez adalar arasında uçak seferleri var. Oraya varmak yalnızca on beş dakika sürüyor.»</p>

  <p>«Sen de benim düşündüğümü mü düşünüyorsun?» diye Shepilov sordu.</p>

  <p>«Güzel bir tekne,» dedi Türkin. «O çift öğleden sonra dörtte dönene dek biz St. Malo'ya varıp karadaki yolculuğumuza çoktan başlamış oluruz.»</p>

  <p>Cebinden bir paket Fransız sigarası çıkararak arkadaşına sundu.</p>

  <p>«Onlar iyice uzaklaşana kadar biraz bekleyelim, sonra biner kontrol ederiz.»</p>

  <p>Dubaların çevresinde gezinmeye başladılar, on dakika geçince yine geri dönüp tekneye bindiler. Alttaki kamaralara İnen bölmenin kapısı kilitliydi. Shepilov cebinden sustalı bir çakı çıkardı, kapıyı ustalıkla kurcalayarak açtı. Aşağıda iki kamara, bir salon ve bir mutfak vardı. Güverteye geri dönerek kaptan köşküne yöneldiler. Kapısı açıktı, içeriye girdiler.</p>

  <p>«Kontak anahtarı yok,» dedi Shepilov.</p>

  <p>«Sorun değil. Bana çakını ver.»</p>

  <p>Türkin kontrol tablosunun arkasını açarak birçok teli ortaya çıkardı. Gerekli bağlantıyı yapması bir dakikadan az sürdü ve marşa basınca motor hemen çalışmaya başladı. Benzin deposunu kontrol etti. «Deponun üçte ikisi dolu.» kısa devre yaptırdığı telleri yine birbirlerinden ayırdı.</p>

  <p>«Anlayacağın, bence bu bizim günümüz. Ivan,» dedi Shepilov'a.</p>

  <p>Tekneden indiler. Yürüyerek limanın öteki ucuna gittiler. Bir ara durarak sürat gemisinin yanaşacağı yere baktılar.</p>

  <p>«Her şey yolunda,» dedi Türkin saatine bakarak. «Artık yapmamız gereken tek şey beklemek</p>

  <p>Şimdf şu pastaneyi bulalım da kahvaltı edelim.»</p>

  <p class="p12"><span class="t25">§</span></p>

  <p><span class="t20">C</span>ondor adlı sürat gemisi St. Malo'dan hareket ederek Mole des Nolres'i geçti. Tümüyle dolu sayılırdı; Tanya'nın konuşmalardan anladığına göre, çoğu günübirliğine Jersey'e giden Fransız turistlerdi. Gemi limandan çıkar çıkmaz hızını artırarak altındaki kayakları üzerinde yükselmeye başladı. Tanya coşkuyla sabah manzarasını seyretmeye koyuldu. Başarmıştı. Tümünü atlatmıştı. Bir kez Jersey'e vardı mı, Londra'ya varmış gibi olacaktı. Bir süre sonra rahat koltuğunda arkasına yaslanarak gözlerini kapadı.</p>

  <p class="p12"><span class="t25">§</span></p>

  <p><span class="t20">A</span>lex Martin büyük Peugeut marka arabasının direksiyonunu Albert rıhtımına doğru kırdı ve uygun bir park yeri bulana dek rıhtımda ilerledi. Ama bulması kolay olmadı, çünkü Weymouth'tan gelen feribot yanaşmış, boşalan arabalar trafiği yoğunlaştırmıştı. Gece hiç uyumamıştı. Gerçi iyi bir kahvaltı etmiş ve soğuk bir duş yapmıştı, ama yine de uykusuzluğun etkilerini hissetmeye başlıyordu. O sabah denizci mavisi bir pantolon, aynı renkte balıkçı yaka bir kazdk ve Yves St. Laurent etiketli, açık mavi renkte spor bir tüvit ceket giymişti. Tanya Voroninova'nın üzerinde iyi bir izlenim bırakmak istiyordu. Kendisi için müzik çok önemliydi ve hayran olduğu bir sanatçıyla tanışma fırsatı, Ferguson ya da Fox'un düşleyeceklerinden çok daha değerliydi.</p>

  <p>Saçları hâlâ nemliydi, parmaklarını saçları arasında şöyle bir gezdirdi. Birden bir huzursuzluk duydu. Arabanın torpido gözünü açıp içinden bir tabanca çıkardı. 38'lik bir <span class="t21">Smith Wesson SpeCIAl</span>'di. <span class="t24">CIA</span>'nın çok kullandığı iki inçlik kısa namlulu <span class="t23">Airweight</span> modeliydi. Altı yıl önce Belfast'ta yasadışı Protestan örgütünün üyesi olan bir teröristin cesedinden almıştı. Adam onu öldürmeye çalışmıştı, bunda az kalsın başarılı da oluyordu. Ama sonuçta Martin onu öldürmüştü. Hiç üzülmemişti, garip olan da buydu. Ne bir pişmanlık duymuş, ne de düşlerinde karabasan görmüştü.</p>

  <p>«Kendine gel, Alex,» dedi yavaşça. «Burası Jersey.»</p>

  <p>Ama Belfast'ta başından geçenler bir türlü aklından çıkmıyordu. O günlerde öğrendiği bir hileyi anımsayarak tabancayı belinin tam arkasındaki boşluğa kemerinin arasına soktu. Daha önce elle yapılan aramalarda bile birçok kez bu yöntemle tabanca gizlemeyi başarmıştı.</p>

  <p>Sürat gemisi limanın girişinde belirene dek arabanın içinde bir yandan sigarasını içti, bir yandan da Jersey radyosunu dinledi. Terminal binasından çıkan ilk yolcu göründüğünde, arabadan indi ve binaya doğru yürümeye başladı. Siyah bir tulum giymiş, trençkotunu pelerin gibi omuzlarına atmış Tanya'yı görür görmez tanıdı.</p>

  <p>Ona doğru ilerledi.</p>

  <p>«Bayan Voroninova?» Kız çekingen bir şekilde baktı. «Yoksa Bayan Frank mı demeliyim?»</p>

  <p>«Kimsiniz?»</p>

  <p>«Alexander Martin. Burada sizi uçağınıza sağ salim bindirmek için bulunuyorum. Londra'ya gidecek onu on geçe uçağında yeriniz ayırtıldı. O zamana dek bol vaktiniz var.»</p>

  <p>Tanya büyük bir rahatlamayla elini adamın koluna koydu; oysa aynı anda onlara kısmen arkalarını dönmüş olarak yolun karşı tarafındaki duvann önünde dikilen Turkin'le Shepilov'un farkında değildi.</p>

  <p>«Dost bir yüz görmenin ne denli güzel bir şey olduğunu asla bilemezsiniz.»</p>

  <p>«Bu taraftan,» diyen Martin onu Peugeot'a doğru götürdü.</p>

  <p>«Sizi geçen yıl Albert Hall'da İmparator adlı eseri çalarken dinlemiştim. Büyüleyiciydiniz.»</p>

  <p>Kızı öndeki yolcu koltuğuna oturttu, sonra da öteki tarafa dolanarak direksiyonun başına geçti.</p>

  <p>«Siz de çalıyor musunuz?» Bu soruyu sormak o anda Tanya'nın içinden gelmişti.</p>

  <p>«Ah, evet.» Kontağı açtı. «Ama sizin gibi değil.»</p>

  <p>Aynı anda arka kapılar açıldı, iki Rus yanlardan içeriye girdiler. Türki'n tam Tanya'nın arkasına oturdu.</p>

  <p>«Sakın karşı koyma, senin ve kızın tam arkasında susturucu takılı birer tabanca var. Bu koltukların kurşungeçirmez olduklarını hiç sanmıyorum. Çıt çıkarmadan ikinizi de öldürür ve elimizi kolumuzu sallaya sallaya çekip gidebiliriz.»</p>

  <p>Tanya kaskatı kesildi. Alex Martin sakin bir sesle, «Bu adamları tanıyor musunuz?» diye sordu.</p>

  <p>«<span class="t24">GRU</span>'dan. Askeri Haberalma, »diye Tanya karşılık verdi.</p>

  <p>«Anlıyorum. Ne olacak şimdi?» diye Turkin'e sordu Martin.</p>

  <p>«Eğer götürebllirsek kız geri gidecek. Yok, götüremezsek, o zaman ölecek, önemli olan tek şey, onun yanlış kişilerle konuşmaması. Eğer bir saçmalık yapmaya kalkışırsan, ilk ölecek kişi kız olur. İşimizi biliriz.»</p>

  <p>«Bildiğinizden eminim.»</p>

  <p>«Biz güçlü, sizlerse zayıfsınız, güzel çocuk,» dedi Türkin.</p>

  <p>«Bu nedenle sonunda biz kazanırız. Buckingham Sarayına bile rahatça girebiliriz.»</p>

  <p>«Yanlış mevsim seçtiniz, evlat,» dedi Alex. «Kraliçe şimdi Sandringham'da.»</p>

  <p>Türki'n kaşlarını çattı. «Çok komik. Haydi, artık şu arabayı hareket ettir. Yat limanına gidiyoruz.»</p>

  <p class="p12"><span class="t25">§</span></p>

  <p><span class="t20">D</span>ubada L'Alouette'ye doğru ilerlediler.</p>

  <p>Martin kızı dirseğinden tutmuştu, iki Rus da onları arkadan izlemekteydi. Teknenin yanına gelince Martin. Tanya' ya binmesi için yardım etti. Kızın titrediğinin farkındaydı.</p>

  <p>Türkin kamaraya inen kapıyı açtı.</p>

  <p>«Aşağıya, ikiniz de.»</p>

  <p>O da arkalarından izledi. Salona gelince, «Dur!» dedi Martin'e. «Bacaklarını açarak masanın üzerine uzan. Sen otur,» dedi Tanya'ya da.</p>

  <p>Shepilov kenarda dikildi, tabancası elindeydi. Tanya ağlamak üzereydi. Alex yavaşça.</p>

  <p>«Gülümsemeye çalış. Her zaman yararı olur,» dedi.</p>

  <p>«Siz İngilizler gerçekten çok kendini beğenmiş insanlarsınız,» diyen Türkin bir yandan da Martin'in üzerini ustalıkla arıyordu. «Ama bitti artık. O dündü. Göreceksiniz bak, Arjantinliler sizi Güney Pasifik'e nasıl gömecekler.»</p>

  <p>Martin'in ceketinin arkasını kaldırdı ve <span class="t23">Airweight</span>'i buldu.</p>

  <p>«Vay, vay vay şuna bak!» dedi Shepilov'a dönerek.</p>

  <p>«Amatör, n'olacak. Mutfakta biraz ip olduğunu görmüştüm. Git, getir.»</p>

  <p>Shepilov İpi almak için gitti ama hemen geri döndü.</p>

  <p>«Denize açılır açılmaz dibi boylayacağım, öyle mi?» diye Martin sordu.</p>

  <p>«Onun gibi bir şey.» Türkin, Shepilov'a döndü.</p>

  <p>«Bağla onu. Buradan ne denli çabuk ayrılırsak iyi olur. Ben motoru çalıştırmaya gidiyorum.»</p>

  <p>Türkin kapıdan çıkarak gözden kayboldu. Tanya titremeyi kesmişti. Yüzü solgundu, gözlerinde ise öfke ve ümitsizlik vardı. Martin kendini koyvermemesi için kızı baş işaretiyle uyarmaya çalıştı, aynı anda Shepilov arkasına sert bir diz attı.</p>

  <p>«Doğrul ve ellerini arkada tut.»</p>

  <p>Martin susturuculu namluyu sırtında hissetti. Rus. Tanya'ya dönerek, «Şunun bileklerini bağla,» dedi.</p>

  <p>«Size hiç öğretmiyorlar mı?» diye Martin sordu. «Hiç kimseye asla çok yakın durulmayacağını.»</p>

  <p>Sonra da sola doğru olduğu yerde hızla dönerek silahın namlusunu kendisinden uzaklaştırdı. Boğuk bir ses duyuldu ve duvarda bir delik açıldı. Sağ eliyle Rusun bileğini yakalayıp bükmeye başladı, parmakları çelik gibi gerilmişti. Shepilov homurdanarak elindeki silahı düşürdü, aynı anda Martin'in sağ yumruğu balyoz gibi Rusun koluna indi.</p>

  <p>Shepilov acı dolu haykırışla tek dizi üzerine yere düştü. Martin hemen eğilip yerdeki silahı aldı. Rusun öteki kolu inanılmaz bir hızla havaya kalktı, sustalı bıçağın çelik yüzü parıldıyordu. Martin darbeyi karşıladıysa da, sol kolunda ani bir acı hissetti. Bıçak kolunu kesmişti. Yumruğunu Shepilov'un çenesine indirince, Rusun parmakları gevşedi ve Martin yere düşen bıçağı bir tekmeyle koltuğun altına gönderdi.</p>

  <p>Güverteden hızla yaklaşan ayak sesleri duyulmaya başlamıştı.</p>

  <p>«Ivan?» diye bağıran Turkin'in sesi duyuldu.</p>

  <p>Martin parmağını dudağına götürerek Tanya'ya susmasını işaret etti ve yanından geçerek mutfağa girdi. Küçük bir merdiven ön taraftaki ambar kapağına uzanıyordu. Merdiveni çıkarak kapağı açıp güverteye çıktı. Aynı anda da Turkin'in kamaraya doğru inmeye başladığını duydu.</p>

  <p>Yağmur yağınaya başlamıştı. Güvertede kamaraya inen merdivene doğru sessizce yürürken, ince bir sis tabakası da ortalığı kaplamaktaydı. Türkin merdivenin alt basamağında durmuş, elinde silahı, dikkatle salonu araştınyordu. Martin hiç ses çıkarmadı ve ona hiç şans tanımadı. Hemen silahını doğrultup Rusun sağ koluna ateş etti. Türkin bir çığlık atarak elindeki silahı düşürdü ve sendeleyerek salona daldı. Martin de hızla merdiveni indi.</p>

  <p>Tanya yanına gelmek için harekete geçti. Martin eğilerek Turkin'in düşen silahını alıp cebine koydu. Türkin ortadaki kasaya dayandı, bir eliyle yaralı kolunu tutmuş öfkeyle bakıyordu. O anda Shepilov da daha yeni doğrulmaya çalışıyordu, inleyerek kanepeye yığıldı. Martin, Turkin'i çevirip ceplerini aradı, öteki silahını da bularak yine kendi cebine attı. Sonra Turkin'in tekrar yüzünü çevirdi.</p>

  <p>«Özellikle koluna ateş ettim. Ölmeyeceksin... şimdilik. Teknenin sahibi kim bilmiyorum, ama sen ve dostunun bununla kaçmaya çalıştığı ortada. Yerinizde olsam acele ederdim. Çünkü bizimkiler için yalnızca bir sıkıntı olursunuz ve eminim sizi Moskova'ya göndermek isteyeceklerdir. Bu nedenle sorunu siz kendi aranızda çözüp ona göre hareket ecfin.»</p>

  <p>«Orospu çocuğu!» dedi Peter Türkin ümitsizlik içinde.</p>

  <p>«Bir bayanın önünde çok ayıp!» dedi Martin. Tanya'yı merdivene doğru İtti ve geri döndü.</p>

  <p>«Bilesiniz diye söylüyorum, sizler Belfast'ın o kötü cumartesi gecelerinden birini bile sağ salim atlatamazsınız.»</p>

  <p>Sonra da kızın arkasından güverteye çıktı.</p>

  <p>Peugeot'a varınca ceketini dikkatle çıkardı. Gömleğinin kolu kan içindeydi, ceplerini karıştırarak mendilini bulup çıkardı.</p>

  <p>«Lütfen şununla elinizden geleni yapar mısınız?»</p>

  <p>Tanya mendili bıçak yarasının üzerine sıkıca sardı.</p>

  <p>«Nasıl birisiniz siz böyle?»</p>

  <p>«Şey, ben şahsen Mozart'ı yeğlerim,» dedi Alex Martin ceketini giyerken. «Şu yöne bir bakar mısınız?»</p>

  <p>İlerde, yat limanının dış sınırında L'Alouette açık denize doğru yol almaktaydı.</p>

  <p>«Gidiyorlar.» dedi Tanya.</p>

  <p>«Zavallı aptallar,» dedi Martin.</p>

  <p>«Bundan sonra ilk gönderilecekleri yer belki de Gulag olacaktır.»</p>

  <p>Peugeot'a binerken Tanya'ya yardım etti ve direksiyonun başına geçerken neşeyle gülümsedi.</p>

  <p>«Şimdi artık havaalanına gidebiliriz, değil mi?»</p>

  <p class="p12"><span class="t25">§</span></p>

  <p><span class="t20">H</span>eathrow Havaalanının bir numaralı terminalinde, Harry Fox güvenlik bürosunda oturmuş, bir yandan çayını içerken, bir yandan da nöbetçi çavuşla birlikte içtikleri sigaranın keyfini çıkarıyorlardı. Telefon çalınca çavuş yanıt verdi, sonra da almacı karşısında oturan Harry'e uzattı.</p>

  <p>«Harry?» dedi Ferguson.</p>

  <p>«Efendim.»</p>

  <p>«Tanya başardı. Şu anda uçakta. Jersey'den biraz önce ayrıldı.»</p>

  <p>«Sorun çıkmış mı, efendim?»</p>

  <p>«Eğer iki <span class="t24">GRU</span> elemanının kızla Martin'i Albert rıhtımından silah zoruyla kaçırmalarını saymazsan çıkmamış.»</p>

  <p>«Ne olmuş?» diye Fox sordu.</p>

  <p>«Martin başarmış, olan bu. O genç adamı yine kullanmamız gerekecek. Muhafız Alayından olduğunu söylemiştin, değil mi?»</p>

  <p>«Evet, efendim. Gal Muhafız Alayından.»</p>

  <p>«Ben de öyle düşünmüştüm.» dedi Ferguson neşeyle. Sonra da telefonu kapadı.</p>

  <p class="p12"><span class="t25">§</span></p>

  <p><span class="t20">H</span>ostes, «Hayır, bayan, bir şey ödemeyeceksiniz,» dedi Tanya'ya. O anda Jersey'den kalkan yüz on bir sefer sayılı uçak göğe doğru tırmanmaktaydı.</p>

  <p>«Bar ücretsizdir. Ne içmeyi arzu ederdiniz? Votka ve tonik, cin ve portakal mı? Şampanyamız da var.»</p>

  <p>Bedava şampanya. Tanya şampanya istediğini belirtti ve hostesin uzattığı soğuk şampanya dolu kadehi aldı. Yeni bir yaşama, diye aklından geçirdi, sonra da yavaşça, «Şerefine. Alexander Martin.» diyerek kadehi bir dikişte bitirdi.</p>

  <p class="p12"><span class="t25">§</span></p>

  <p><span class="t20">S</span>ansına, temizlikçi kadının izin günüydü. Alex Martin kanlı gömleğini çıkarıp çöp kutularından birinin dibine tıktı, sonra banyoya giderek yarasını temizledi. Gerçekte dikiş atılması gerekiyordu; ama hastaneye gitmesi, bir sürü soru sorulması demekti ve bunu hiç istemiyordu. Kesiğin iki kenarını çekerek birleştirdi ve bantla tutturdu, bu eski bir asker hllesiydi, sonra da sargı beziyle sararak bağladı. Bornozunu giydi, büyük bir kadehe viski doldurup oturma odasına gitti. Tam otururken telefon çaldı.</p>

  <p>Karısıydı. «Sevgilim, büronu aradım, ama bugün izinli olduğunu söylediler. Bir şey mi oldu? Kendini çok yormuyorsun, değil mi?»</p>

  <p>Geçmişte Ferguson için yaptığı işlerden karısının hiç haberi yoktu. Şimdi anlatıp da onu heyecanlandırmak gereksizdi. Yanındaki koltukta duran Yves St. Laurent ceketinin kolundaki bıçak kesiğini farkederek acı acı gülümsedi.</p>

  <p>«Yormuyorum, tabii,» dedi. «Beni tanırsın, değil mi? Rahatıma düşkünümdür. Bugün evde biraz dinleniyorum, hepsi bu. Şimdi söyle bakalım... çocuklar nasıl?»</p>

  <p class="p12"><span class="t25">§</span></p>

  <p>&nbsp;</p>
</body>
</html>
