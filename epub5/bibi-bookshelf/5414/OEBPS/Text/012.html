<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xml:lang="tr">
<head>
  <meta content="Atlantis Word Processor 1.6.6.0" name="Generator" />
  <link href="../Styles/style.css" rel="stylesheet" type="text/css" />

  <title>BOLUM V</title>
</head>

<body>
  <h1 class="h12">BOLUM&nbsp; V</h1>

  <p><span class="t20">F</span>ox çok kötü bir gece geçirmiş ve az uyumuştu, bu nedenle Billy White arabayı usta bir şekilde havaalanına doğru sürerken kendisini uykusuz ve huzursuz hissetmekteydi. Oysa genç İrlandalı yeterince neşeliydi. parmaklarını direksiyona vurarak radyodaki müziğe tempo tutuyordu.</p>

  <p>«Geri dönecek misiniz, yüzbaşı?»</p>

  <p>«Bilmiyorum. Belki.»</p>

  <p>«Ah evet, sizin ülkemize bayıldığınızı hiç sanmıyorum.» White başıyla Fox'un eldivenli elini işaret etti.</p>

  <p>«Özellikle burada başınıza gelenlerden sonra.»</p>

  <p>«Öyle mi?» diye Fox karşılık verdi.</p>

  <p>Billy bir sigara yaktı.</p>

  <p>«Siz İngilizlerin sorunu. İrlanda'nın yabancı bir ülke olduğu gerçeğini asla kabul etmemenizdir. Yalnızca bizler İngilizce konuşuyoruz diye...»</p>

  <p>«Merakını yenmek için söyleyeyim, annemin adı Fitzgerald'dı ve Mayo Bölgesindendi.» dedi Fox. «Kendisi Gal Dili Cemiyetinde çalıştı, Valera'nın ömür boyu arkadaşıydı ve İrlanda dilini mükemmel konuşuyordu. Daha küçük bir çocukken bana İrlanda dilini ısrarla öğretmeye başladığında bu dili oldukça zor bulmuştum. Peki, sen İrlanda dilini biliyor musun, Billy?»</p>

  <p>«Tanrı affetsin, ama bilmiyorum, yüzbaşı,» dedi White şaşkınlıkla.</p>

  <p>«Öyleyse deminki saçma sapan konuşmanı kesmeni öneririm.»</p>

  <p>Fox suratını asıp dışardaki trafiği izlemeye başladı. Arabanın sol tarafında motosikletli bir polis belirdi. Gözlükleri, koruyucu miğferi ve sabah sağanağına karşı sıkıca giyindiği yağmurluğuyla uğursuz bir görünüşü vardı. Koyu renk camlı güneşliğinin altındaki kimliği belirsiz gözler, bir an için Fox'a doğru baktı ve araba havaalanına giden yola saparken de motosiklet geride kaldı.</p>

  <p>Billy arabayı kısa süreli park yerinde durdurdu. Terminal binasına girerlerken Fox'un bineceği uçağın yolcularına çağrı yapılmaktaydı. Otelden ayrıldıklarından beri peşlerinde olan Cuchulain terminal binasının girişinde durdu ve bir süre Fox'un arkasından bakarak havayolu şirketinden biletini almasını izledi.</p>

  <p>Fox'la Billy biniş kapısına doğru ilerlediler.</p>

  <p>Fox, «İngiliz Havayollarının uçağının inmesine tam bir saat var,» dedi.</p>

  <p>«Bu arada ben de güzel bir kahvaltı yaparım,» dedi Billy sırıtarak. «Birlikte iyi vakit geçirdik, yüzbaşı.»</p>

  <p>«Hoşçakal, Billy.»</p>

  <p>Fox sağlam elini öne uzattı ve Billy White kendisine uzatılan eli belirgin bir isteksizlikle sıktı.</p>

  <p>«Belfast'ta yanlış bir yerde olmamaya bakın. Yoksa sizi namlumun ucunda görmek beni memnun etmeyecektir, yüzbaşı.»</p>

  <p>Fox biniş kapısından geçti. Billy de üst kattaki kahvaltı salonuna çıkan merdivenlere doğru yürüdü. Cuchulain onun gidişini izledi, sonra dönüp terminalden dışarıya çıktı ve yolun öteki tarafına geçip otoparka giderek bekledi.</p>

  <p>Bir saat sonra yine terminal binasına girdi, gelen uçakları gösteren en yakındaki monitörün yanına gitti. O anda İngiliz Havayollarının Londra'dan gelen uçağı alana yeni inmişti. White'nin danışma masasına doğru ilerlediğini ve görevliyle konuştuğunu gördü. Aradan kısa bir süre geçince merkezi duyuru sisteminden bir anons yapıldı.</p>

  <p>«Londra uçağı yolcularından Bay Viktor Levin lütfen danışmaya gelir misiniz?»</p>

  <p>Birkaç dakika sonra yaşlı Rus'un tıknaz gövdesi kalabalığın arasında belirdi. Elinde küçük bir çanta vardı. Üzerine oldukça bol gelen kahverengi bir yağmurluk, başına da siyah bir fötr şapka giymişti. Daha danışma masasındaki görevliyle konuşup görevli de onu White'ı işaret etmeden, Cuchulain beklediği kişinin bu olduğunu anlamıştı. White'le el sıkışmasını izledi. Ve White konuşmaya başlayana dek birkaç saniye daha bekledikten sonra dönüp terminalden çıktı.</p>

  <p class="p12"><span class="t25">§</span></p>

  <p><span class="t20">D</span>emek İrlanda burası, öyle mi?» diye Levin kente doğru giderlerken sordu.</p>

  <p>«İlk gelişiniz mi?»</p>

  <p>«Ya, evet. Ben Rusum. Ülke dışına pek çıkmadım.»</p>

  <p>Billy şaşkınlıkla.</p>

  <p>«Rus mu?» diye sordu. «Aman Tanrım, öyleyse İrlanda'yı oldukça farklı bulacaksınız.»</p>

  <p>Kent içi trafiğinde giderlerken.</p>

  <p>«Peki, burası Dublin mi?» diye sordu Levin.</p>

  <p>«Evet. Gideceğimiz Kilrea ise nehrin karşı tarafında.»</p>

  <p>«Tarihi önemi olan bir kent, sanırım,» diye Levin görüşünü belirtti.</p>

  <p>«Öyledir.» dedi White.</p>

  <p>«Sizi büyük bir vatansever olan Pamell'in adının verildiği alandan geçireyim. Nasılsa yolumuzun üzerinde bulunuyor. Sonra da O'Connell Caddesini ve 1916 yılında tüm İngiliz Ordusuna karşı kahramanca savunulan Merkez Postanesini gösteririm.»</p>

  <p>«Güzel. İşte, bu çok hoşuma gitti.»</p>

  <p>Levin arkasına yaslanarak geçtiği yerleri ilgiyle izlemeye koyuldu.</p>

  <p class="p12"><span class="t25">§</span></p>

  <p><span class="t20">K</span>ilrea'da, Liam Devlin evin arka tarafındaki çim bahçeyi yürüyerek eşti, duvardaki küçük kapıdan geçti ve tam o anda ansızın bastıran sağanak yüzünden misafirhanenin arka kapısına doğru koştu. İçeriye girdiğinde Hemşire Anne-Marie'yle karşılaştı. Yanında Dublin'deki üniversiteden ödünç gönderilen beyaz gömlekli iki stajyer doktor bulunuyordu.</p>

  <p>Rahibe giysisinin üzerine beyaz bir gömlek giymiş olan hemşire Anne-Marie yetmiş yaşlarında, ufak tefek bir kadındı. Londra Üniversitesinde tıp doktorası yapmıştı ve Kraliyet Doktorlar Birliğinin üyesiydi.</p>

  <p>Yani sıradan biri olmayıp, oldukça kalburüstü biriydi. O ve Devlin birbirlerine karşı eskiden beri düşmandı. Hemşire Anne-Marie bir ara Fransa'da bulunmuştu, ama bu uzun zaman önceydi. Gelgelelim Devlin bunu ona anımsatmaktan büyük bir zevk duyardı.</p>

  <p>«Sizin için ne yapabiliriz, profesör?» diye Hemşire Anne-Marie sordu.</p>

  <p>«Karşında sanki Şeytan duruyormuş gibi soruyorsun?» dedi Devlin.</p>

  <p>«İnsanı hayrete düşürecek denli yerinde bir benzetme.»</p>

  <p>Birlikte merdivenleri çıktılar.</p>

  <p>Devlin, «Danny Malone... nasıl?» diye sordu.</p>

  <p>«Ölüyor,» dedi hemşire sakin bir sesle.</p>

  <p>«Huzur içindedir dilerim. İlaç programımıza iyi yanıt veren hastalarımızdan biri, yani hastalığının neden olduğu ağrıyı yalnızca kısa aralıklarla duyuyor.»</p>

  <p>Koğuştaki hastalardan ilkinin yanına vardılar. Devlin.</p>

  <p>«Ne zaman?» diye sordu.</p>

  <p>«Bu öğleden sonra, yarın... gelecek hafta.» Omuz silkti. «Ne de olsa bir savaşçı.»</p>

  <p>«Doğru,» dedi Devlin. «Hem de tüm yaşamı boyunca dava için çarpışan büyük bir savaşçıdır Danny.»</p>

  <p>«Peder Cussane her gece geliyor. Yanında oturup kendisine şiddet dolu geçmişini anlatmasına İzin veriyor. Sanırım, <span class="t24">IRA</span> ve öldürme olayları onu son günlerinde rahatsız ediyor.»</p>

  <p>«Bir süre yanında otursam olur mu?»</p>

  <p>«Yalnızca yarım saat,» dedi Hemşire Anne-Marie sert bir tavırla ve arkasında stajyer doktorlarla birlikte yürüyüp uzaklaştı.</p>

  <p>Malone uyuyor gibiydi, gözleri kapalıydı ve yüzü de parşömen kâğıdı gibi sararmıştı. Yüzündeki deri İyice gerilmiş, parmaklarıyla çarşafın kenarını sıkıca yakalamıştı.</p>

  <p>Devlin yatağın kenarına oturdu.</p>

  <p>«Uyanık mısın, Danny?»</p>

  <p>«Ah, geldin demek. Peder.»</p>

  <p>Malone gözlerini açarak güçsüz bakışlarını Devlin'e çevirdi ve kaşlarını çattı.</p>

  <p>«Liam, sen misin?»</p>

  <p>«Başkası değil.»</p>

  <p>«Ben Peder Cussane sanmıştım. Biraz önce konuşuyorduk.»</p>

  <p>«O dün geceydi, Danny. Uyumuş olmalısın. Ayrıca. biliyorsun, o gündüzleri Dublin'deki Sekreterlikte çalışıyor.»</p>

  <p>Malone kuruyan dudaklarını yaladı.</p>

  <p>«Bir fincan çay olsa iyi olacak.»</p>

  <p>«Bulabilir miyim gidip bir bakayım,» diye Devlin ayağa kalktı.</p>

  <p>Devlin çay bulmaya giderken aynı anda da alt katta büyük bir gürültü koptu, bağıran insanların sesleri duyuldu. Devlin kaşlarını çatarak alt kata inen merdivenlere doğru hızla ilerledi.</p>

  <p class="p12"><span class="t25">§</span></p>

  <p><span class="t20">B</span>illy White karayolundan ayrılıp Kilrea'ya giden, iki yanı çam ağaçlı dar yola saptı.</p>

  <p>«Çok kalmadı.»</p>

  <p>Geride oturan Levin'le konuşmak için yarım dönen Billy White, o anda dikiz aynasından bir motosikletli polisin de karayolundan dar Kilrea yoluna saptığını farketti.</p>

  <p>Yavaşlamaya başladı. Levin, «Ne var?» diye sordu.</p>

  <p>«Polis,» dedi Billy. «İnsan hız sınırını bir mil aşsa bu alçak herifler hemen ceza yazarlar.»</p>

  <p>Motosikletli polis yanlarına gelerek durmalarını işaret etti.Başında koyu renk camlı güneşliğiyle koruyucu miğferi olduğundan, White onun yüzünü göremiyordu öfkeyle arabayı yol kenarında durdurdu.</p>

  <p>«Bu herif de ne istiyor? Saatte otuz mili hiç aşmıyordum.»</p>

  <p>Onu şiddet dolu yaşamında yıllardır koruyan hayvansal içgüdüsünün etkisiyle Billy uyanık davranıp elini sol cebindeki tabancanın kabzasına götürdü ve arabadan öyle indi. Polis motosikletini hafifçe kaldırarak park durumunda bıraktı. Eldivenlerini çıkarıp döndü. Üzerindeki yağmurluk sırılsıklamdı.</p>

  <p>«Bu güzel sabahta sizin için ne yapabiliriz, memur bey?» diye Billy küstahça sordu.</p>

  <p>Polisin yağmurluğunun sağ cebine sokulu eli dışarıya çıktı. Elinde namlusuna bir <span class="t21">Carswell</span> susturucusu takılı <span class="t21">Walther</span> vardı. White tüm bunları farkettiği anda çılgın gibi cebindeki silahı çıkarmaya çalıştı. Ama ne yazık ki, çok geç kalmıştı. Kalbini parçalayan mermi onu geriye fırlatıp arabaya çarpmasına neden oldu. Ve sonra da yüzüstü yola devrildi.</p>

  <p>Arka koltukta oturan Levin dehşetten donakaldı, ama korkmamıştı, çünkü alınyazısı neyse o olacaktı, kaçamazdı. Polis arabanın kapısını açıp içeriye baktı. Bir anlık duraksamadan sonra yüzündeki güneşliği yukarıya itti.</p>

  <p>Levin'in polise çevrili bakışlarında büyük bir şaşkınlık belirdi.</p>

  <p>«Aman Tanrım!» diye Rusça fısıldadı. «O sensin.»</p>

  <p>«Evet,» diye Cuchulain aynı dilde karşılık verdi. «Korkarım, haklısın.»</p>

  <p>Silahını Levin'in kafasına doğru ateşledi, <span class="t21">Walther</span>'den yalnızca boğuk bir ses çıktı.</p>

  <p>Daha sonra <span class="t21">Walther</span>'i yine cebine koydu ve motosikletine binip uzaklaştı. Köye ekmek götüren kamyonet sabah servisini yaparken olay yerine geldiğinde. aradan daha beş dakika bile geçmemişti. Sürücüyle yardımcısı kamyonetten indiler, katliam sahnesine dehşet içinde yaklaştılar. Sürücü White'ye bakmak amacıyla eğildi. O anda arabanın arka koltuğundan çok hafif bir inilti duyuldu ve sürücü hızla arabanın içine bir göz attı.</p>

  <p>«Tanrım!» diye bağırdı. «Burada bir kişi daha var ve hala yaşıyor. Kamyonete atla ve gidebildiğin, kadar hızlı giderek misafirhanenin cankurtaranını alıp gel.»</p>

  <p class="p12"><span class="t25">§</span></p>

  <p><span class="t20">D</span>evlin alt kata inip girişe geldiğinde, cankurtaran görevlileri Viktor Levin'i tekerlekli sedye içinde kabul odasına sokmaktaydı.</p>

  <p>«Hemşire Anne-Marie şu anda üçüncü bölmede. Hemen geliyor,» diye odadaki sorumlu genç hemşireye bilgi veren cankurtaran görevlilerinden birinin sesini duydu. Ekmek kamyonetinin sürücüsü çaresiz bir şekilde girişte dikiliyordu. Tulumunun bir kolu kan içindeydi ve bir titreme nöbetine yakalanmıştı. Devlin bir sigara yakıp sürücüye uzattı.</p>

  <p>«Ne oldu?»</p>

  <p>«Onu Tanrı bilir. Biz yalnızca arabayı bir iki mil ötede bulduk. Adamlardan biri arabanın yanında ölü yatıyordu, öteki de arka koltuktaydı ve... yaşıyordu. İşte, şu anda da ötekini getiriyorlar.»</p>

  <p>Devlin korkunç bir önseziyle kapıya doğru dönerken, cankurtaran görevlileri Billy White'ın cesedini içeriye sokuyorlardı. White'ın yüzü kolayca tanınacak şekilde açıktaydı. Genç hemşire kabul odasından çıktı ve White'ı kontrol etmek için yandaki odaya girdi. Devlin hızla içeriye dalarak Levin'in hareketsiz yattığı sedyenin yanına yaklaştı. Levin hafifçe inliyordu ve kafasındaki korkunç bir yaradan akan kan pıhtılaşmaya başlamıştı.</p>

  <p>Devlin üzerine eğildi.</p>

  <p>«Profesör Levin, beni duyabiliyor musunuz?» Levin gözlerini açtı. «Ben Liam Devlin'im. Ne oldu?»</p>

  <p>Levin konuşmaya çalışarak elini uzattı ve Devlin'in ceketinin yakasını kavradı.</p>

  <p>«Onu tanıdım. O burada.»</p>

  <p>Gözleri yuvalarında devrildi, boğazından bir hırıltı çıktı ve ceketi kavrayan parmakları çözüldü. Tam o anda içeriye hızla Hemşire Anne-Marie daldı. Devlin'i kenara itip Levin'in üzerine eğilerek nabzını kontrol etti. Bir an sonra da geri çekildi.</p>

  <p>«Bu adamı tanıyor musun?»</p>

  <p>«Hayır,» dedi Devlin, bir bakıma da doğruydu.</p>

  <p>«Tanısaydın bile bir şey farketmezdi.» dedi hemşire. «Çünkü öldü. Aslında kafasından aldığı böyle bir yarayla daha ilk anda ölmemiş olması bir mucize.»</p>

  <p>Devlin'in yanından geçip dışarıya çıktı ve Billy White'ın götürüldüğü yandaki odaya gitti. Devlin gözlerini Levin'in cesedinden bir süre ayıramadı. Fox'un onun hakkında anlattıklarını düşünüyordu. Adam yıllarca kaçıp kurtulmayı düşlemişti. Ve sonu böyle olmuştu. Yaşamın acımasızlığına içinden küfretti.</p>

  <p class="p12"><span class="t25">§</span></p>

  <p><span class="t20">H</span>arry Fox, Cavendish Alanındaki Ferguson'un dairesine daha yeni dönmüştü, yağmurluğunu çıkarmasına fırsat bulamadan telefon çaldı. Telefona yanıt veren Ferguson, bir süre sessizce dinledi, sonra elini almacın ağızlığı üzerine koydu.</p>

  <p>«Arayan Liam Devlin. Senin yanına verilen Billy White ve Levin'in içinde bulunduğu araba Kilrea'nın hemen dışında tuzağa düşürülmüş. White ilk anda ölmüş, Levin ise daha sonra götürüldüğü Kilrea'daki misafirhanede ölmüş.»</p>

  <p>Fox, «Liam onunla görüşmüş mü?» diye sordu.</p>

  <p>«Evet. Levin bu işi yapanın Cuchulain olduğunu söylemiş. Onu tanıdığını belirtmiş.»</p>

  <p>Fox çıkardığı yağmurluğunu en yakındaki koltuğa fırlattı.</p>

  <p>«Ama hiç anlamıyorum, efendim.»</p>

  <p>«Ben de, Harry,» diyen Ferguson elini ağızlığın üzerinden çekti. «Seni sonra ararım. Devlin.»</p>

  <p>Almacı yerine koyup döndü, ellerini ateşe doğru uzattı.</p>

  <p>Fox. «Bir anlamı yok. Nasıl haber almış olabilir?» diye sordu.</p>

  <p>«<span class="t24">IRA</span> tarafında bir sızıntı olmalı, Harry. Ağızlarını asla sıkı tutamazlar.»</p>

  <p>«Bu konuda ne yapacağız, efendim?»</p>

  <p>«Daha da önemlisi, Cuchulain konusunda ne yapacağız?» diye Ferguson ekledi. «Çünkü bu adam beni gerçekten rahatsız etmeye başlıyor.»</p>

  <p>«Ama Levin öldükten sonra artık elimizden birşey gelmez. Ne de olsa, Cuchulain denen o alçak herifin neye benzediğini bilen tek kişiydi.»</p>

  <p>«Doğrusunu istersen, yanılıyorsun,» dedi Ferguson.</p>

  <p>«Şu anda Paris'te bulunan Tanya Voroninova'yı unutuyorsun. Dört konser vermek için on günlüğüne Paris'e geldi ve bu da bize çok ilginç başka bir olasılık yaratıyor.»</p>

  <p class="p12"><span class="t25">§</span></p>

  <p><span class="t20">T</span>am o anda Harry Cussane, Dublin'deki Katolik Sekreterliğinin basın bürosunda masasına oturmuş, halkla ilişkiler sorumlusu Monsenyör Halloran'la konuşuyordu.</p>

  <p>Rahat koltuğuna kurulmuş olan Halloran.</p>

  <p>«Kutsal Peder'in İngiltere ziyaretinin tehlikeye girmesi, böylesine tarihsel bir olay İçin korkunç bir şey,» dedi. «Bir düşün, Harry, Papa Cenapları Canterbury Katedraline geliyor. Tarihte ilk kez bir Papa böyle bir ziyaret yapmış olacaktı. Oysa şimdi.»</p>

  <p>«Gelmeyeceğini mi sanıyorsunuz?» diye Cussane sordu.</p>

  <p>«Şey, bunu hâlâ Roma'da tartışıyorlar, ama bana görünen durum bu. Neden sordun, yoksa bir şey mi biliyorsun?»</p>

  <p>«Hayır,» diye Cussane karşılık verdi. Eline daktiloyla yazılmış bir kâğıt parçası aldı. «Bunu Londra'dan elde ettim. Kutsal Pederin gezi planı, yani hâlâ gelecekmiş gibi hareket ediyorlar.» Kâğıda şöyle bir göz gezdirdi. «28 Mayıs sabahı Gatwick Havaalanına varıyor. Londra'daki Westminster Kilisesinde ayine katılıyor. Aynı gün öğleden sonra da Buckingham Sarayında Kraliçe'yle buluşuyor.»</p>

  <p>«Ya Canterbury?»</p>

  <p>«Oraya ertesi gün gidiyor... yani cumartesi. Güne önce bir Londra kolejinde yapacağı bir toplantıyla başlıyor. Toplantıda kimlikleri gizli tutulacak keşişler ve rahibeler bulunacakmış. Sonra da helikopterle Canterbury'e gidiyor, ama yol üzerindeki Stokely Hall'da kısa bir süre duruyor. Aklıma gelmişken belirteyim, bu duruş resmi değil.»</p>

  <p>«Peki, orada neden duruyor?»</p>

  <p>«Stokely'ler, tüm olumsuz koşullara karşın, inançlarına asırlardır bağlı kalan büyük Katolik ailelerden biridir. Ev şimdi Kraliyet Eski Eserler Kurumunun malı, ama çok önemli bir özelliği var: Ailenin küçük özel kilisesi. İngiltere'de bilinen en eski Katolik kilisesi. Papa Cenapları işte bu kilisede dua etmek istiyor. Sonra da tabii Canterbury'e gidiyor.»</p>

  <p>«Tüm bunlar şimdilik yalnızca kâğıt üzerinde,» dedi Halloran.</p>

  <p>Telefon çaldı. Cussane almacı kaldırdı.</p>

  <p>«Basın bürosu. Ben Cussane.»</p>

  <p>Dinlerken suratı asıldı. Sonunda, «Benim yapabileceğim bir şey var mı?» diye sordu. Kısa bir duraksama oldu. «Öyleyse sonra görüşürüz.»</p>

  <p>Halloran, «Sorun mu var?» diye sordu.</p>

  <p>Cussane almacı yine yerine koydu.</p>

  <p>«Kilrea'dan bir arkadaşımdı. Trinity Kolejinde görevli Profesör Liam Devlin. Köyün dışında silahlı bir saldırı olayı olmuş. Misafirhaneye iki adam getirilmiş. Ve ikisi de ölmüş.»</p>

  <p>Halloran eliyle istavroz çıkardı.</p>

  <p>«Politik, öyle mi?»</p>

  <p>«Adamlardan biri <span class="t24">IRA</span>'nın bilinen bir üyesiymiş.»</p>

  <p>«Sana gerek var mıymış? Eğer varsa, git.»</p>

  <p>«Hayır, gerekmiyor.» Cussane soğuk bir şekilde gülümsedi. «Şimdi onlara adlî tıp gerekiyor, Monsenyör, bir papaz değil. Hem benim burada yapacak bir sürü işim var.»</p>

  <p>«Evet, haklısın. Şey, ben de gidip seni işlerinle baş başa bırakayım.»</p>

  <p>Halloran kalktı, odadan çıkıp gitti. Cussane bir sigara yaktı, ayağa kalkarak pencerenin yanına gidip aşağıdaki caddeye baktı. Sonunda geri döndü, masasına oturup çalışmaya koyuldu.</p>

  <p class="p12"><span class="t25">§</span></p>

  <p>Paul Cherny, Dublin'in göbeğinde bulunan Trinity Kolejinde kendisine ayrılan odaları çok seviyordu. Astında yalnızca odaları değil, bu güzel kentle ilgili her şeyi çok sevmekteydi.</p>

  <p>İltica etmesi Maslovsky'nin ani emirleriyle olmuştu. Tabii bir <span class="t24">KGB</span> generaliyle tartışamazdı. İrlanda'ya iltica edecekti, plan böyleydi. Nasılsa uluslararası ünü nedeniyle üniversitelerden biri ona iş verirdi. Böylece Cuchulain'in kontrol görevlisi olarak mükemmel bir mevkide bulunacaktı. İlk yıllarda karşılaşılan en büyük güçlük Dublin'de Sovyet Elçiliğinin olmaması, her zaman Londra aracılığıyla çalışmak zorunluluğu bulunmasıydı. Oysa artık böyle bir sorunları yoktu ve Dublin elçiliğindeki <span class="t24">KGB</span> bağlantısı ona Moskova'yla doğrudan ilişkiyi sağlıyordu.</p>

  <p>Evet, burada güzel yıllar geçirmişti, Dublin her zaman düşlediği türde bir cennetti. Düşünce özgürlüğü, teşvik edici iş ortamı ve kent... kente âşıktı. O öğleden sonra Trinity Kolejden ayrılırken bunları düşünmekteydi. Green Kolejinin içinden geçip nehire doğru yürüdü.</p>

  <p>Michael Murphy onu belli bir uzaklıktan izliyordu ve takip edildiğinden haberi olmayan Paul Cherny. Liffey nehri boyunca canlı adımlarla Usher rıhtımına dek yürüdü. Kırmızı tuğlalı ve oldukça çirkin Victoria tarzı bir kilisenin önündeki basamakları çıkarak İçeriye girdi. Peşindeki Murphy ise içeriye girmeden önce bir an durdu, yaldız boyası pul pul dökülen duyuru panosunu gözden geçirdi. Üzerinde <span class="t21">«Meryem Ana, Evrenin Kraliçesi»</span> yazılıydı. Altında da ayin zamanları belirtilmişti. Günah çıkarma saatleri ise hafta içinde her gün öğleden sonra saat bir ve üç arasındaydı. Murphy daha sonra kapıyı itip içeriye girdi.</p>

  <p>On dokuzuncu yüzyılın varlıklı döneminde ticaretten elde edilen bol kazançla paranın oluk gibi harcandığı türde bir kiliseydi. Her tarafta Victoria devrinde yaygın olan renkli camlar, duvar heykelleriyle alışılmış mum ve tütsü kokuları vardı. Günah çıkarma bölmelerinin yanında bekleyen yarım düzine insan göze çarpıyordu. Paul Cherny de bekleyenlerin sonuna gidip oturdu.</p>

  <p>«Aman Tanrım!» diye Murphy şaşkınlıkla mırıldandı. «Alçak herif Hıristiyanlığa inanmış olmalı.»</p>

  <p>Bir sütunun arkasına gizlenerek beklemeye başladı.</p>

  <p>Cherny'nin sırası geldiğinde aradan on beş dakika geçmişti. Meşeden yapılmış günah çıkarma bölmesinin içine girip kapısını kapadı ve oturarak başını kafese iyice yaklaştırdı.</p>

  <p>«Günah işlediğim için beni bağışlayın. Peder.» dedi Rusça.</p>

  <p>«Çok komik. Paul.» diye kafesin öteki tarafındaki ses aynı dilde yanıt verdi. «Şimdi sana anlatmak zorunda olduğum şeyleri duyduğunda, bakalım hâlâ bağışlanmak isteyecek misin?»</p>

  <p>Cuchulain sözlerini bitirir bitirmez Cherny hemen.</p>

  <p>«Ne yapacağız?» diye sordu.</p>

  <p>«Paniğe kapılmaya hiç gerek yok. Kim olduğumu bilmiyorlar ve Levin'i ortadan kaldıranın ben olduğumu anlamalarına da olanak yok.»</p>

  <p>«Peki ya ben ne yapacağım?» diye Cherny sordu. «Eğer Levin onlara Drumore'den söz ettiyse, mutlaka benim rolümü de anlatmıştır.»</p>

  <p>«Kuşkusuz. Şu anda gözaltındasın. <span class="t24">IRA</span> tarafından, <span class="t23">İ</span><span class="t23">ngiliz Haberalma Örgütü</span> tarafından değil, bu nedenle yerinde olsam şimdilik kaygı duymazdım. Moskova'yla bağlantı kur. Maslovsky'nin bundan haberi olması gerekiyor. Belki bizi İrlanda dışına çıkarmak isteyebilir. Bu gece sana yine telefon ederim. Ayrıca peşindeki adamı düşünerek kaygı duyma. Ben icabına bakarım.»</p>

  <p>Cherny bölmeden dışarıya çıktı. Cuchulain kapıdaki bir çatlaktan bakarak Cherny'nin gidişini, Murphy'nin de bir sütunun ardından çıkıp peşine takılışını izledi. Kilise görevlilerinin kullandığı giyinme odasının kapısı açılıp kapandı ve yaşlı temizlikçi kadın geçite doğru yaklaşırken, günah çıkarma bölmelerinin birinden siyah cüppesi, mor renkli atkısıyla bir papaz çıktı.</p>

  <p>«İşiniz bitti mi, Peder?»</p>

  <p>«Evet, Ellie.» Harry Cussane döndü ve boynundaki mor atkıyı çıkarırken etkileyici bir şekilde gülümsedi, sonra da atkıyı dürmeye başladı.</p>

  <p class="p12"><span class="t25">§</span></p>

  <p><span class="t20">C</span>herny'nin koleje dönmekten başka bir şey yapmadığını düşünen Murphy biraz geride kaldı. Cherny bir süre sonra durdu ve bir telefon kulübesine girdi. İçerde fazla kalmadı; yağmurdan korunuyormuş gibi bir ağacın altında bekleyen Murphy, yine onu izlemeye devam etti.</p>

  <p>Bir araba biraz ilersinde kaldırıma yanaşıp durdu. Sürücüsü olan papaz arabadan İndi, öteki tarafa dolanıp ön lastiğe baktı. Sonra başını çevirdi, Murphy'yle göz göze geldi.</p>

  <p>«Bir dakika bakar mısınız?» diye sordu.</p>

  <p>Murphy yavaşladı. «Üzgünüm, Peder,» diye karşılık verdi. «Randevum var.»</p>

  <p>Birden papazın eli Murphy'nin kolunu yakaladı, aynı anda Murphy böğrünü delercesine batan <span class="t21">Walther</span>'in namlusunu hissetti.</p>

  <p>«Sakin ol, elimde silah var. Yalnızca yürümeye devam et.»</p>

  <p>Cussane onu nehir kıyısına inen taş basamaklara doğru sürükledi. Basamakları inip tahtaları çürüyen bir iskeleye vardılar. Kırık tahtalar boyunca ilerlerken ayak sesleri yankılar yaptı. Çatısı parçalanan, tabanında yer yer büyük delikler olan bir kayıkhaneye girdiler. Murphy korkmuyordu, ama tetikteydi ve eline fırsat geçmesini bekliyordu.</p>

  <p>«Burası iyi,» dedi Cussane.</p>

  <p>Murphy durdu.Arkası dönüktü, bir eli yağmurluğunun cebinde otomatik tabancasının kabzasını tutuyordu.</p>

  <p>«Gerçekten papaz mısın?» diye sordu.</p>

  <p>«Evet,» dedi Cussane. «Çok iyi değilim belki, ama yeterince gerçek bir papazım.»</p>

  <p>Murphy yavaşça döndü. Eli yağmurluğun cebinden çıktı, ama çok geç kalmıştı. <span class="t21">Walther</span> iki kez boğuk ses çıkardı. Omzuna gömülen ilk mermi Murphy'i olduğu yerde topaç gibi döndürdü. İkincisi de kayıkhanenin tabanındaki kocaman bir deliğe balıklama düşmesine neden oldu ve Murphy alttaki karanlık sulara gömülerek gözden kayboldu.</p>

  <p class="p12"><span class="t25">§</span></p>

  <p><span class="t20">D</span>imitri Lubov görünürde Sovyet Büyükelçiliğinde görevli bir ticaret ataşesiydi. gerçekteyse bir <span class="t24">KGB</span> yüzbaşısıydı. Cherny'nin sözcükleri seçerek yaptığı telefon görüşmesinden sonra bürosundan çıktı ve kent merkezindeki bir sinemaya gitti, içerisi yalnızca karanlık değildi, aynı zamanda da oldukça tenhaydı, çünkü öğleden sonra sinemaya giden çok az kişi vardı. En arka sıraya oturdu ve beklemeye başladı.</p>

  <p>Aradan yirmi dakika geçince yanına Cherny gelip oturdu.</p>

  <p>«İvedi mi, Paul?» diye Lubov sordu. «Belirlenen günler dışında pek buluşmayız.»</p>

  <p>«Yeterince ivedi,» dedi Cherny. «Cuchulain'in varlığı anlaşıldı. Maslovsky'e en kısa sürede haber verilmeli. Bizi ülke dışına çıkarmak isteyebilir.»</p>

  <p>«Olur,» dedi Lubov heyecanla. «Geri döner dönmez bu işi hallederim, ama önce bana ayrıntıları anlatsan daha iyi olmaz mı?»</p>

  <p class="p12"><span class="t25">§</span></p>

  <p><span class="t20">D</span>evlin çalışma masasında oturmuş, öğrencilerinden birinin verdiği T.S. Elliot'la ilgili tezi okuyordu. O anda telefonun zili çaldı.</p>

  <p>«Çok pis bir iş,» dedi hattın öteki ucundaki Ferguson. «Sizin taraftan biri çıtlatmış olmalı. <span class="t24">IRA</span>'daki dostlarının dünyadaki en güvenilir insanlar olmadıkları kesin.»</p>

  <p>«Kinayeli söz söyleyerek kafa göz yarmakla hiçbir yere varamazsın.» dedi Devlin. «Söyle, ne istiyorsun?»</p>

  <p>«Tanya Voroninova,» dedi Ferguson. «Harry sana ondan söz etti mi?»</p>

  <p>«Evet. Maslovsky denen adamın evlat edindiği Drumore'lı küçük kız. Ne olmuş ona?»</p>

  <p>«Şu anda bir dizi piyano konseri vermek için Paris'te bulunuyor. Bir <span class="t24">KGB</span> generalinin evlatlığı olması nedeniyle ona gereğinden çok tolerans tanınıyor. Yani anlayacağın, herkesin çekindiği biri. Gidip onu görsen iyi olur diye düşünüyorum. Dublin'den Paris'e Fransız Havayollarının direkt bir gece seferi var ve yalnızca iki buçuk saat sürüyor.»</p>

  <p>«Peki, ne yapmam gerekiyor? İltica etmesi için alıp getirmem mi?»</p>

  <p>«Bunu şimdiden bilemeyiz. Ama tüm öyküyü dinledikten sonra belki böyle bir şey isteyebilir. Sen yine de onu bir gör, Liam. Zararı olmaz.»</p>

  <p>«Pekâlâ,» dedi Devlin. «Biraz Fransa havası almak belki bana da iyi gelir.»</p>

  <p>«Dediğime geleceğini biliyordum,» dedi Ferguson. «Dublin Havaalanına varınca Fransız Havayollarına uğra. Adını rezervasyon yaptırdık. Charles de Gaulle Havaalanına indiğinde, seni Paris'teki adamlarımdan biri karşılayacak. Adı Hunter... Tony Hunter. Her şeyi o halleder.»</p>

  <p>«Halledeceğinden eminim.» dedi Devlin ve telefonu kapadı.</p>

  <p>Sevinç içinde hızla çantasını hazırladı. Tam trençkotunu giyerken telefon yine çaldı. Bu kez arayan Martin McGuiness'di.</p>

  <p>«Pis iş, Liam. Anlat, neler oldu?»</p>

  <p>Devlin olup bitenleri anlattı, sözleri sona erince McGuiness bomba gibi patladı.</p>

  <p>«Demek, bu alçak herif gerçekten varmış, öyle mi?»</p>

  <p>«Öyle görünüyor, ama senin açından daha çok kaygı verici bir nokta var, o da Levin'in geldiğini acaba nasıl öğrendi? Onu tanıyabilecek tek kişiyi yani.»</p>

  <p>«Neden bana soruyorsun?»</p>

  <p>«Çünkü Ferguson sizin tarafta bir sızıntı olduğunu düşünüyor.»</p>

  <p>«Ferguson'un canı cehenneme.»</p>

  <p>«Martin, dinle, şimdi gitmem gerek. Paris uçağına yetişmeliyim.»</p>

  <p>«Paris mi? Ne işin var orada?»</p>

  <p>«Cuchulain'i tanıyabilecek Tanya Voroninova adındaki bir kızı görmeye gidiyorum. Seni sonra ararım.»</p>

  <p>Almacı yerine koydu. Çantasını alıp gitmeye hazırlanırken pencerede bir tıkırtı duydu. Pencereyi açınca içeriye Harry Cussane girdi.</p>

  <p>Devlin, «Üzgünüm, Harry,» dedi. «Acele etmeliyim, yoksa uçağımı kaçıracağım.»</p>

  <p>«Nereye gidiyorsun böyle paldır küldür?» diye Cussane sordu.</p>

  <p>«Paris'e.» Devlin sırıtarak ön kapıyı açtı. «Şampanya, sokak kadınları ve mükemmel yemekler. Ne dersin, Harry, yanlış iş seçtiğini düşünmüyor musun?»</p>

  <p>Kapı hızla kapandı. Cussane araba motorunun çalışmasını bekledi. Motor sesini duyduktan sonra hızla pencereden dışarıya çıktı, arka tarafa dolandı ve koşarak misafirhaneye döndü. Aceleyle merdivenleri tırmanarak dinleme aygıtlarının bulunduğu çatıdaki gizli odasına çıktı. Bandı çabucak geriye aldı ve o ana dek Devlin'in yaptığı konuşmaları dinlemeye başladı. En sonunda beklediği önemli konuşmaya sıra geldi.</p>

  <p>Ama tabii öğrenene dek oradan epey zaman geçmiş, çok geç kalmıştı. Yavaşça küfretti, sonra kalkıp aşağıya İndi ve telefonun yanına giderek Paul Cherny'nin numarasını çevirdi.</p>

  <p class="p12"><span class="t25">§</span></p>

  <p>&nbsp;</p>
</body>
</html>
