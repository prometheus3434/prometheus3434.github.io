<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xml:lang="tr">
<head>
  <meta content="Atlantis Word Processor 1.6.6.0" name="Generator" />
  <link href="../Styles/style.css" rel="stylesheet" type="text/css" />

  <title>BOLUM XIII</title>
</head>

<body>
  <h1 class="h12">BOLUM XIII</h1>

  <p><span class="t20">V</span>adi aslında Ulusal Parktı. Yoldan ayrılarak, yağmurlarla kabaran bir dere boyunca çam ağaçları arasında kıvrıla kıvrıla ilerleyen dar bir patikadan tırmanmaya başladılar Gittikçe yükseklere çıktılar, sonunda küçük bir yaylaya ulaştılar.</p>

  <p>Cussane kızın koluna dokunarak, «Tamam, dur,» dedi motorun gürültüsünü bastıran bir sesle.</p>

  <p>Moräg frene basıp Jipi durdurdu. İki yanlarında birbiri ardına tepeler uzanıyor, sis ve yoğun yağmur içinde gözden kayboluyordu. Cussane arazi haritasını çıkardı, araziyi incelemek için Jipin yanından ayrılarak düzlüğün kenarına doğru biraz ilerledi. Harita bir askeri harita kadar doğruydu. Hiç güçlük çekmeden Larwick'i buldu. Danny Malone'nin Mungo'ların çiftliği dediği Glendhu köyden yalnızca birkaç mil ötedeydi. Glendhu'nun Gal dilinde anlamı Siyah Vadi oluyordu ve orada tek bir çiftlik işaretliydi. Danny'nin sözünü ettiği yer orası olmalıydı. Haritaya bakarak aşağılarda uzanan arazi yapısını incelemesi birkaç dakikasını daha aldı, sonra yine Jipin yanına geri döndü.</p>

  <p>Moräg başını elindeki gazeteden kaldırdı. «<span class="t24">IRA</span> üyesi olduğun konusunda burada yazılanlar doğru mu?»</p>

  <p>Yağmurdan kurtulmak için Cussane Jipin içine girdi.</p>

  <p>«Sen ne düşünüyorsun?»</p>

  <p>«Burada sık sık papaz kimliğiyle dolaştığın yazıyor. Yani gerçek bir papaz değil misin?»</p>

  <p>Cussane gülümsedi.</p>

  <p>«Eğer gazeteler öyle yazıyorsa, o zaman doğru olması gerekir. Neden soruyorsun? Yoksa böyle biriyle birlikte olmak seni kaygılandırıyor mu?»</p>

  <p>Kız başını hayır anlamında salladı.</p>

  <p>«Derede Donal'ın hayatını kurtardın ve buna hiç zorunlu değildin. Bana da yardım ettin... beni Murray'in elinden kurtardın.»</p>

  <p>Elindeki gazeteyi katlayıp arka tarafa fırlattı. Yüzünde hafif bir şaşkınlık vardı.</p>

  <p>«Gazetede anlatılan adamla şu anda yanımda duran adam sanki birbirlerinden apayrı iki kişi gibi.»</p>

  <p>«Çoğumuz en az üç ayrı kişiyizdir,» dedi Cussane. «Birincisi, benim kendimi düşündüğüm gibi bir kişiyim, ikincisi senin beni düşündüğün gibi bir kişiyim.»</p>

  <p>«Üçüncüsü de gerçekte olduğun kişisin.» diye Moräg tamamladı.</p>

  <p>«Doğru, ama bazı insanlar ancak sürekli olarak koşullara uyum sağlayarak yaşayabilirler. Birçok farklı insan olurlar ve bunda başarı kazanabilmeleri için de canlandırdıkları kişilikleri gerçekten yaşamaları gerekir.»</p>

  <p>«Tıpkı aktörler gibi mi?» diye kız sordu.</p>

  <p>«Evet öyle. İyi bir aktör gibi belirli zamanlarda oynadıkları role gerçekten İnanmaları gerekir.»</p>

  <p>Moräg arkasına yaslanmış, ona doğru hafifçe dönerek kollannı göğsünde kavuşturmuş, dikkatle dinliyordu. İşte o anda kızın geçmişine ve daha önce hiç okula gitmemiş olmasına karşın, son derece akıllı olduğunu farketti.</p>

  <p>«Anlıyorum,» dedi kız. «Demek ki bir papaz rolü oynadığın zaman gerçek bir papazmış gibi hareket ediyorsun.»</p>

  <p>Kızın açık sözlülüğü insanı rahatsız ediciydi.</p>

  <p>«Onun gibi bir şey.»</p>

  <p>Bir süre konuşmadan sessizce oturdular. Sonra Cussane yavaşça.</p>

  <p>«Koruda beni kurtardın. Eğer sen olmasaydın, şimdi yine ellerim kelepçeli olacaktı.» dedi.</p>

  <p>«Yine mi?» diye kız sordu.</p>

  <p>«Dün polis tarafından yakalanmıştım. Beni trenle Glasgow'a götürüyorlardı, ama onları atlatmayı başardım. Tepelerden buraya geldim ve sizinle karşılaştım.»</p>

  <p>«Gelmen Donal için iyi oldu,» dedi Moräg. «Aslına bakarsan, benim için de iyi oldu.»</p>

  <p>«Murray'i mi kastediyorsun? Uzun zamandan beri mi seni rahatsız ediyordu?»</p>

  <p>«Evet, on üç yaşımdan beri. Annem yanımdayken o denli kötü değildi. Murray'i kontrol altında tutardı. Ama o gittikten sonra...»</p>

  <p>Omuz silkti</p>

  <p>«Eskiden benimle böyle çok uğraşmazdı, oma son zamanlarda işi iyice azıtmıştı. Kamptan kaçıp gitmeyi düşünüyordum.»</p>

  <p>«Kaçıp gitmek mi? Peki, ama nereye?»</p>

  <p>«Büyükanneme. Annemin annesine. O gerçek bir çingenedir. Adı Brana... Brana Smith, ama o kendisine Çingene Rose der.»</p>

  <p>«Böyle bir adı daha önce duymuş gibiyim,» dedi Cussane gülümseyerek.</p>

  <p>«Onda doğuştan yetenek vardır.» dedi Moräg ciddi bir ifadeyle. «El falı, kristal küre ve kâğıt falına bakar. Gezici panayırlarla birlikte dolaşarak çalıştığı zamanlar dışında, Londra'nın Wapping semtinde, nehir kıyısında, kaldığı bir evi var.»</p>

  <p>«Onun yanına mı gitmek istiyorsun?»</p>

  <p>«Büyükbabam büyüdüğüm zaman onun yanına gidebileceğimi hep söylerdi.» Şöyle bir silkindi.</p>

  <p>«Ya sen? Londra'ya gitmeyi düşünüyor musun?»</p>

  <p>«Belki,» dedi Cussane yavaşça.</p>

  <p>«Öyleyse birlikte gidebiliriz.»</p>

  <p>Kız bunu çok doğal bir şeymiş gibi, sakin bir tavırla söylemişti.</p>

  <p>«Hayır,» dedi Cussane.</p>

  <p>«Ben öyle düşünmüyorum. Öncelikle, böyle bir şeye kalkışmamız senin başını daha çok derde sokacaktır. Sonra da, hafif yolculuk yapmalıyım. Fazla bagajım olmamalı. Koşmam gerektiği zaman hızlı koşabilmeliyim. Bir de başkasını düşünmek için zaman harcamamalıyım.»</p>

  <p>Kızın bakışları incinmiş gibiydi, ama duygularını belli etmedi, yalnızca Jipten aşağıya indi ve ellerini ceplerine sokarak patikanın yanında durdu.</p>

  <p>«Anlıyorum sen buradan yoluna devam et. Ben vadiye geri döneceğim.»</p>

  <p>Bir an için gözlerinin önünde kampın yoksulluğu ve kızın bu sefalet içinde ömür boyu yıpranıp gitmesi geldi. Hayır, o daha iyisine lâyıktı. Hem de çok daha İyisine.</p>

  <p>«Aptal olma,» dedi Cussane. «Haydi, bin!»</p>

  <p>«Niçin?»</p>

  <p>«Ben haritadan izlerken senin de Jipi kullanman gerek, öyle değil mi? Aşağıdaki vadiye ineceğiz, sonra da şu ilerdeki tepeye tırmanacağız. Larwick dışında Glendhu denilen yerde bir çiftlik var.»</p>

  <p>Moräg gülümseyerek hemen direksiyonun başına geçti.</p>

  <p>«Orada dostların mı var?»</p>

  <p>«Tam olarak değil,» dedi Cussane.</p>

  <p>Çantasına uzandı, alt tarafındaki gizli bölmeyi açıp bir tomar para çıkardı.</p>

  <p>«Bu paraların dostu onlar. Aslına bakarsan, çoğu insan paraya tapar.»</p>

  <p>Tomardan birkaç banknot ayırdı, katlayarak Moräg'ın ceket cebine soktu.</p>

  <p>«Bunlar büyükanneni bulana dek sana yeter.»</p>

  <p>Kızın gözleri şaşkınlıktan faltaşı gibi açıldı.</p>

  <p>«Bu paraları kabul edemem.»</p>

  <p>«Ah, hayır, edebilirsin. Haydi, artık şu Jipi çalıştır da yolumuza devam edelim.»</p>

  <p>Moräg vitesi küçültüp patikadan aşağıya doğru dikkatle inmeye başladı.</p>

  <p>«Peki, oraya vardığımızda ne olacak? Bana yani?»</p>

  <p>«Buna sonra karar veririz. Belki yolda bir tren yakalayabilirsin. Tek başına kalınca, daha başarılı olabilirsin. Çünkü peşinde oldukları kişi benim, bu bakımdan senin için tek tehlike benimle birlikte olmandır.»</p>

  <p>Kız hiçbir şey söylemedi. Cussane de sessizce haritayı inceledi. Sonunda ilk konuşan Moräg oldu.</p>

  <p>«Benimle Murray arasındaki işi iğrenç buluyor musun? Yani günahkârlık bakımından?»</p>

  <p>«Günahkârlık mı?» Cussane hafifçe güldü.</p>

  <p>«Sevgili yavrum, belki Murray günahkâr olmaya yaklaşacak denli hayvan olabilir, ama sen gerçek günahkârlığın, gerçek kötülüğün nasıl bir şey olduğu konusunda hiçbir şey bilmiyorsun. Çoğu insanın ömürleri boyunca işledikleri günahtan daha fazlasını bir papaz bir hafta içinde dinleyebilir.»</p>

  <p>Moräg ona şöyle bir baktı.</p>

  <p>«Ama sen yalnızca bir papaz gibi göründüğünü söylemiştin sanırım.»</p>

  <p>«Öyle mi demiştim?»</p>

  <p>Cussane yeni bir sigara yaktı ve gözlerini kapatarak arkasına yaslandı.</p>

  <p class="p12"><span class="t25">§</span></p>

  <p><span class="t20">P</span>olis arabası Glasgow Havaalanının otoparkından çıkarken Trent sürücüye, «Nereye gideceğimizi biliyorsun,» dedi.</p>

  <p>«Oraya varmak için yalnızca otuz beş dakikamız var.»</p>

  <p>Arabanın arka koltuğunda Devlin ve Fox oturmaktaydı. Trent onlara doğru dönerek, «Yolculuğunuz iyi geçti mi?» diye sordu.</p>

  <p>«Çabuk geldik, en önemlisi de buydu.» dedi Fox. «Son durum ne?»</p>

  <p>«Cussane yine ortaya çıktı. Bu kez Galloway tepelerindeki bir çingene kampında. Uçağınız alana inmeden kısa bir süre önce arabadaki telsizle haber almıştım.»</p>

  <p>«Ve yine kaçıp kurtuldu, öyle mi?» diye Devlin sordu.</p>

  <p>«Evet, öyle oldu.»</p>

  <p>«Kötü bir alışkanlığa tutuldu desenize.»</p>

  <p>«Her neyse. Dunhill bölgesine gitmek istediğinizi söylemiştiniz. Şimdi doğruca Glasgow merkez garına gidiyoruz, Karayolu hâlâ sel suları altında, ama Londra'ya giden eksprese binmek için gerekli girişimleri yaptım. Bizi Dunhill'de bırakacaklar. Ayrıca Cussane'yi yakalayan, sonra da elinden kaçıran aptalı, yani Çavuş Brodie'yi de yanımıza almamız gerekecek. Hiç olmazsa bölgeyi iyi biliyor.»</p>

  <p>«Güzel.» dedi Devlin.</p>

  <p>«Her şey hallolmuş gibi görünüyor. Umarım yanınıza silah almışsınızdır, değil mi?»</p>

  <p>«Evet, aldım. Acaba nereye gittiğimizi bilmemin bir sakıncası var mı?» diye Trent sordu.</p>

  <p>Fox, «Dunhill bölgesinden çok uzakta olmayan, Larwick adında bir köye gidiyoruz,» dedi.</p>

  <p>«O köyün biraz ilersinde bir çiftlik var. Aldığımız bilgilere göre, burası kaçan yasadışı kişiler için bir tür gizlenme yeri olarak işletilmekteymlş. Adamımızın orada olacağını düşünüyoruz.»</p>

  <p>«Öyleyse yardım kuvvetleri çağırmama izin vermelisiniz.»</p>

  <p>«Hayır, olmaz,» dedi Devlin.</p>

  <p>«Sözkonusu çiftliğin yakın çevresinde başka bir yerleşim olmadığını anlıyoruz. Bu durumda üniformalı olsun ya da olmasın fazla kişi hemen dikkati çeker. Ve eğer adamımız oradaysa, yine hemen kaçmaya kalkışacaktır.»</p>

  <p>«Böylece ortaya çıkınca biz de onu yakalarız,» dedi Trent.</p>

  <p>Devlin başını çevirip Fox'a şöyle bir baktı. Fox da onu onaylarcasına başını salladı. Bunun üzerine İrlandalı yine Trent'e doğru dönerek konuşmaya devam etti.</p>

  <p>«Önceki gece, üç <span class="t24">Geçici IRA</span> üyesi onu İrlanda'da öldürmeye çalıştı, ama o üçünün de icabına baktı.»</p>

  <p>«Aman Tanrım!»</p>

  <p>«Evet, aynen böyle oldu,» dedi Harry Fox.</p>

  <p>«Onu yakalamadan önce senin adamlarından da birkaçını temizleyecektir. O nedenle bizim dediğimiz gibi hareket etmek en iyisi olacak, başmüfettiş. İnanın bana.»</p>

  <p class="p12"><span class="t25">§</span></p>

  <p><span class="t20">G</span>lendhu'ya kuşbakışı bakan tepenin üzerinde, Cussane'yle Moräg ıslak eğreltiotlarının arasına çömelerek aşağıya baktılar. Patika sona ermişti, ama devam etmiş olsaydı bile, Cussane Jiple daha fazla gitmeyi akıllıca bulmamıştı. Eğer işler ters giderse o zaman Jip elinde bir koz olacaktı ve Mungo Kardeşlerin Jipten haberdar olmamaları daha iyiydi.</p>

  <p>«Çiftlik buradan pekiyi seçilemiyor,» dedi Moräg.</p>

  <p>Oysa yanılıyordu çünkü aşağıdaki çiftlik hiç de hoş olmayan bir manzara sergiliyordu. Ahırın çatısı yoktu, ana binanın çatısındaki kiremitler eksikti. Avluda içi su dolu çukurlar vardı. Ayrıca lastikleri olmayan bir kamyon ve bir de pastan kıpkırmızı olmuş çürüyen bir traktör göze çarpıyordu.</p>

  <p>Kız birden titredi.</p>

  <p>«İçimde kötü bir his var. Bu çiftliği sevmedim.»</p>

  <p>Cussane ayağa kalkarak çantasını aldı ve cebindeki <span class="t21">Stechkin</span>'i çıkarıp gösterdi.</p>

  <p>«Yanımda bu var. Kaygı duymana hiç gerek yok. Bana güven.»</p>

  <p>«Evet,» dedi Moräg, sesinden güven duyduğu açıkça belli oluyordu.</p>

  <p>«Sana güveniyorum.»</p>

  <p>Cussane'nin kolunu tuttu, birlikte aşağıdaki çiftliğe doğru inmeye başladılar.</p>

  <p class="p12"><span class="t25">§</span></p>

  <p><span class="t20">H</span>ector Mungo o sabah erkenden Larwick'e inmişti. Asıl neden sigaralarının bltmesiydi; gerçekte sigara yanında tüm öteki erzakları da tükenmişti. Bakkaldan et, yumurta, çeşitli konserve, bir karton sigara ve bir şişe viski aldı, bakkalı işleten yaşlı kadına da hesabına yazmasını söyledi. Zavallı kadın dediğini yaptı, çünkü ondan ve kardeşinden çok korkuyordu, Aslında köyde yaşayan herkes Mungo Kardeşlerden çok korkmaktaydı. Hector Mungo, dışarıya çıkınca, aklına sonradan gelmiş gibi gidip bir de sabah gazetesi aldı. Daha sonra da eski kamyonetine binerek çiftliğe doğru dönüş yolculuğuna başladı.</p>

  <p>Hector Mungo altmış iki yaşında, asık suratlı, acımasız biriydi. Eski bir pilot ceketi, tüvit bir şapka giymişti; çenesini örten kırlaşmış sakalı iyice uzamıştı. Kamyoneti çiftliğin avlusuna soktu, durduktan sonra içinde satın aldığı şeyler bulunan karton kutuyu kucakladı ve yağmurda hızla kapıya doğru koştu, sonra da kapıyı tekmeleyerek açtı.</p>

  <p>Girdiği mutfak son derece pisti. Eski taş lavabo kirli tabaklarla doluydu. Kardeşi Angus masaya oturmuş, başı elleri arasında, gözlerini boşluğa dikmişti. Kırk beş yaşlarındaydı, saçları iyice kısa kesilmişti; kaba ve vahşi yüzü sağ gözünü ikiye bölen eski bir yara iziyle daha da korkunç bir görünüm almaktaydı.</p>

  <p>«Hiç gelmeyeceksin sandım,» dedi Angus.</p>

  <p>Kardeşi elindeki kutuyu masaya bırakırken uzandı, viski şişesini çıkardı, ağzını açıp büyük bir yudum aldı. Sonra da sigaraları buldu.</p>

  <p>«Tembel herif,» dedi Hector. «Hiç olmazsa ateşi yakmış olabilirdin.»</p>

  <p>Angus ona hiç aldırmadı, viskiden bir yudum daha içti, bir sigara yaktı ve gazeteyi açtı. Hector lavabonun yanına gidip gaz sobasını yakmak için bir kibrit buldu. Bir an için duraksayarak avluya doğru baktı, o sırada Cussane'yle Moräg görünmüşler, eve doğru yaklaşıyorlardı.</p>

  <p>«Konuklarımız var,» dedi.</p>

  <p>Angus hemen yanına gelip dışarıya bir göz attı.</p>

  <p>«Dur bir dakika,» dedi. Gazeteyi lavabonun yanına yaydı.</p>

  <p>«Gelen herif gazetedeki fotoğrafa çok benziyor.»</p>

  <p>Hector hızla gazetede yazılanları okudu.</p>

  <p>«Aman Tanrım, Angus, tam da adamı geliyor. Yazılanlara göre herif gerçek bir bela.»</p>

  <p>«Yok canım. İrlanda denen bataklıktan çıkmış başka bir İrlandalı yalnızca,» dedi Angus küçümsercesine.</p>

  <p>«Kuyunun dibinde tıpkı öncekilerde olduğu gibi onun için de çok yer var.»</p>

  <p>«Doğru, haklısın,» dedi Hector, ciddi ciddi başını sallayıp onaylayarak.</p>

  <p>Angus elinin tersiyle ağzını sildi.</p>

  <p>«Ama kız hariç... Görünüşü hoşuma gitti. Kız benim, anlıyorsun değil mi, ihtiyar? Sakın bunu aklından çıkarma. Haydi, şimdi git de onları içeriye al,» dediği anda kapı tıklatıldı.</p>

  <p class="p12"><span class="t25">§</span></p>

  <p><span class="t20">M</span>ungo Kardeşleri öyleyse tanıyorsun, değil mi, çavuş?» diye Fox, Brodie'ye sordu.</p>

  <p>Devlin, Fox, Trent ve İrıyarı çavuş gittikçe hızlanan trenin arka tarafındaki kondüktör vagonundaydılar.</p>

  <p>«Onlar birer hayvandır,» dedi Brodie.</p>

  <p>«Bölgedeki herkes onlardan çok korkar. Dağ başında tek başlarına nasıl yaşıyorlar bilmiyorum. İkisi de hapse girip çıktılar. Hector hâlâ yasadışı viski işiyle uğraşıyor. Daha önce bu suçtan tam üç kez yattı. Angus bir dizi küçük suçtan İçeriye girip çıktı, sonra yumruk kavgasında bir adamı öldürdü. Beş yıl cezaya çarptırıldı, ama üç yıl sonra salıverildi. Ve iki kez de ırza tecavüzle suçlandı, ama davacı kadınlar daha sonra suçlamalarından vazgeçtiler. Yasadışı kişilerin gizleneceği bir yer işlettiklerini söylemeniz beni şaşırtmadı, ama benim bu konuda hiçbir bilgim yok ve suç dosyalarında da böyle bir şey kayıtlı değil.»</p>

  <p>«Farkedilmeden çiftliğe ne kadar yaklaşabiliriz?» diye Trent sordu.</p>

  <p>«Aşağı yukarı çeyrek mil kadar. Glendhu'ya uzanan yol yalnızca onların çiftliğine gider.»</p>

  <p>«Daha öteye gidiş yok mu?» diye Fox sordu.</p>

  <p>«Yaya olarak, sanırım gidebilirsiniz. Vadiyi tırmanıp tepeye çıkarak.»</p>

  <p>Devlin, «Önemli bir nokta var,» dedi.</p>

  <p>«Eğer Cussane, Mungo'larla kalmaya niyet etmişse, planı kötü bir şekilde engellenmiş oldu. Çavuş tarafından yakalanması, trenden atlaması ve çingene kampı hep hesapta olmayan şeylerdi. Bu durumda yaptığı planları değiştirmiş olabilir.»</p>

  <p>«Doğru.» dedi Harry Fox. «Ve şimdi yanında bir de kız var.»</p>

  <p>Trent. «Ama hâlâ tepelerde olabilirler.» diye görüşünü belirtti.</p>

  <p>«Öte yandan eğer hâlâ o Jiptelerse, o zaman çiftliğe ulaşabilmek için Larwick'ten geçmeleri gerekiyor. O büyüklükte bir köyde de onları gören birisi mutlaka vardır.»</p>

  <p>«Öyle olduğunu umut edelim,» dedi Devlin.</p>

  <p>Dunhill'e yaklaştıklarından ekspresin hızı yavaşlamaya başladı.</p>

  <p class="p12"><span class="t25">§</span></p>

  <p><span class="t20">D</span>anny Malone» dedi Hector Mungo ve pis bardaklara koyu çay doldurdu, üzerlerine de süt ilave etti.</p>

  <p>«Danny burada kaldığından beri aradan çok uzun yıllar, geçti, öyle değil mi, Angus?»</p>

  <p>«Evet, öyle.»</p>

  <p>Angus öteki ikisine aldırmadan elinde çay bardağıyla masaya oturdu, gözlerini kıza dikmişti. Moräg ise adamla göz göze gelmemek için elinden geleni yapıyordu.</p>

  <p>Cussane oraya gelmekte büyük bir hata işlediğini anlamıştı. Mungo Kardeşlerin yıllar önce Danny gibi adamlara sunduğu hizmet şimdikinden çok farklı olmalıydı. Çayı umursamadan masaya oturdu, bir eli <span class="t21">Stechkin</span>'in kabzasındaydı. Bir sonraki hareketinin ne olacağından emin değildi. Bu kez senaryo önceden belli değildi, o anda yeni yazılıyor gibiydi.</p>

  <p>«Aslında, siz gelmeden biraz önce biz de senin hakkında gazetede yazılanları okuyorduk,» diyen Hector Mungo gazeteyi ona doğru itti.</p>

  <p>«Ama kızdan hiç söz edilmiyordu.»</p>

  <p>Cussane gazeteyi umursamadı.</p>

  <p>«Söz edilmesi gerekmiyordu.»</p>

  <p>«Peki, sizin için ne yapabiliriz? Bir süre burada kalmak mı istiyorsunuz?»</p>

  <p>«Yalnızca akşama kadar,» dedi Cussane.</p>

  <p>«Karanlık bastıktan sonra biriniz bizi o eski kamyonetinizle güneye götürebilirsiniz. Bizi kamyonetin arkasında gizlersiniz.»</p>

  <p>Hector olur anlamında ciddi ciddi başını salladı.</p>

  <p>«İstediğini yapmamamız için bir neden yok. Nereye gideceksiniz? Dumfries'e mi?»</p>

  <p>«Ekspres yolun başladığı Carlisle'ye kadar ne dersiniz?»</p>

  <p>«Altmış mil. Size çok pahalıya patlayacak.»</p>

  <p>«Kaça?»</p>

  <p>Hector, Angus'a bir göz attı ve sinirli bir hareketle kuruyan dudaklarını yaladı.</p>

  <p>«Bin sterlin. Sen tehlikelisin, dostum. Hem de çok.»</p>

  <p>Cussane çantasının alt tarafındaki bölmeyi açıp para tomarını çıkardı, on tane banknot ayırarak masaya yaydı.</p>

  <p>«Beş yüz sterlin.»</p>

  <p>«Şey, bilemiyorum,» diye Hector gevelemeye başladı.</p>

  <p>«Aptal olma,» dedi Angus .«Sen son altı ayda bu kadar parayı blrarada hiç görmedin.» Sonra Cussane'ye döndü. «Sizi Carlisle'ye ben kendim götüreceğim.»</p>

  <p>«Tamam, anlaştık öyleyse.» Cussane ayağa kalktı. «Sanırım, kalabileceğimiz bir odanız vardır.»</p>

  <p>«Elbette.» dedi Hector büyük bir hevesle. «Bir tane de genç bayan için var.»</p>

  <p>«İkimize bir oda yeter,» dedi Cussane.</p>

  <p>Onu izleyerek taş döşenmiş koridora çıktılar, sonra da eğreti bir merdiveni tırmandılar.</p>

  <p>Hector ikinci kattaki ilk kapıyı açarak onları büyük bir yatak odasına soktu. İçerde hoş olmayan pis bir koku vardı, çiçek desenli duvar kâğıtları nemden yer yer leke olmuştu. Sararmış bir çarşaf serili, iki kişilik eski pirinç karyolanın üzerine ordu artığı battaniyeler yığılıydı.</p>

  <p>«Tuvalet bitişik kapı,» dedi Hector. «Şimdilik sizi yalnız bırakıyorum.»</p>

  <p>Dışarıya çıkıp arkasından kapıyı kapattı. Merdivenden aşağıya inişini duydular. Kapıda pas tutmuş eski bir sürgü vardı. Cussane sürgüyü çekti. Odanın karşı tarafında bir kapı daha vardı ve anahtarı da üzerindeydi. Gidip kapıyı açınca evin yan tarafından avluya inen taş merdivenle karşılaştı. Kapıyı yine kapatarak kilitledi.</p>

  <p>Kıza döndü. «İyi misin?»</p>

  <p>«Evet. Şu gözü yaralı olan adam var ya...»</p>

  <p>Omuz silkti. «O Murray'dan daha kötü.» Bir an duraksadı. «Sana Harry diyebilir miyim?»</p>

  <p>«Tabii.»</p>

  <p>Cussane battaniyeleri çabucak açtı ve çarşafın üzerine yaydı.</p>

  <p>«Ne yapacağız?» diye Moräg sordu.</p>

  <p>«Dinleneceğiz,» dedi Cussane. «Biraz uyuyacağız. İçeriye kimse giremez, en azından şimdilik.»</p>

  <p>«Bizi Carlisle'ye götüreceklerini sanıyor musun?»</p>

  <p>«Hayır, ama hava kararana ve biz gitmeye hazır olana dek bir şey yapmaya kalkışacaklarını sanmıyorum.»</p>

  <p>«Peki, bir şey yapmaya kalkışacaklarından nasıl bu kadar emin olabiliyorsun?»</p>

  <p>«Çünkü bunlar o tür insanlar. Haydi, şimdi yat ve biraz uyumaya çalış.»</p>

  <p>Yağmurluğunu çıkarmadan yatağa uzandı, <span class="t21">Stechkin</span> sağ avucundaydı. Moräg yatağın öteki ucuna uzandı. Bir süre öylece kaldı, sonra dönerek Cussane'ye sarıldı.</p>

  <p>«Korkuyorum.»</p>

  <p>Cussane kolunu atarak, kıza sarıldı.</p>

  <p>«Sesini çıkarmadan uyumaya bak. Ben buradayım. Hiç kimse kılına dokunamaz.»</p>

  <p>Kızın nefes alıp vermesi gittikçe yavaşladı ve uykuya daldı. Cussane kızı kolları arasında tutmaya devam ederken düşünmeye başladı. Kız onun sorumluluğu altındaydı ve bunu ne kadar sürdürebileceğini kesin olarak bilmiyordu. Öte yandan kıza borçluydu. Tabii, bu borç ahlaki bakımdandı. Onun gencecik yüzündeki saflığa baktı. Şu kötü dünyada iyi bir şeydi. Bunu düşünerek gözlerini kapadı ve sonunda uyudu.</p>

  <p class="p12"><span class="t25">§</span></p>

  <p><span class="t20">O</span> para tomarını gördün mü?» diye Hector sordu.</p>

  <p>«Evet.» dedi Angus. «Gördüm.»</p>

  <p>«Kapının sürgüsünü çekti, sesini duydum.»</p>

  <p>«Kilitleyecek tabii. Aptal değil ya. Ama bu sorun değil. Nasılsa dışarıya çıkacak. Onu o zaman haklarız.»</p>

  <p>«Güzel.» dedi Hector.</p>

  <p>Kardeşi boşalan bardağı yine viskiyle doldurdu.</p>

  <p>«Ve sakın unutma. Kız benim.»</p>

  <p class="p12"><span class="t25">§</span></p>

  <p><span class="t20">D</span>evlin, Fox, Trent ve Brodie. Dunhill'den Larwick'e, çavuşun yerel bir garajdan ödünç aldığı eski bir Ford kamyonetle geldiler. Brodie kamyoneti köydeki bakkalın önünde durdurdu ve ötekiler arabada beklerken inip bakkala girdi. Beş dakika sonra geri dönüp yine direksiyonun başına geçti.</p>

  <p>«Hector Mungo sabah erken saatte erzak almak için köye inmiş. Bakkalı işleten yaşlı kadın akşamları da birahanenin barını işletir. Dediğine göre, Mungo Kardeşlerin ikisi de buralardaymış, ama köyde herhangi bir yabancı görmemiş.»</p>

  <p>Devlin kamyonetin arka kapısındaki pencerelerden dışanya bir göz attı. Gerçekten de yalnızca tek bir cadde, bir dizi taştan yapılmış kulübe, bir birahane, bir bakkal vardı ve yukarıya doğru dik olarak yükselen tepeler görünüyordu.</p>

  <p>«Ne demek istediğini anlıyorum.»</p>

  <p>Brodie motoru çalıştınp yola koyularak gri taş duvarlar arasındaki dar yolda ilerlemeye başladı.</p>

  <p>«Tek yol bu, sonunda da çiftlik var.»</p>

  <p>Birkaç dakika sonra da, «Tamam, buraya kadar,» dedi.</p>

  <p>«Farkedilmeden arabayla daha ileriye gidemeyiz.»</p>

  <p>Kamyoneti ağaçların altına çekip durdurdu. Hepsi indi.</p>

  <p>«Ne kadar uzakta?» diye Trent sordu.</p>

  <p>«Çeyrek milden daha az. Size yolu göstereyim.»</p>

  <p>Yolun yan tarafından uzanan ağaçlar arasında önden giderek yol gösterdi, ağaçların son bulup çiftliğin göründüğü yere gelince durdu.</p>

  <p>«İşte geldik.»</p>

  <p>Gerçekten de çiftlik birkaç yüz metre ötedeki hafifçe çukur bir arazide gözlerinin önüne serilmişti.</p>

  <p>«Herhangi bir yaşam belirtisi yok.» dedi Fox.</p>

  <p>«Daha da önemlisi, ortalarda Jip diye bir şey görünmüyor,» dedi Devlin. «Belki ben yanıldım.»</p>

  <p>Tam o anda Mungo Kardeşlerin ikisi birden mutfak kapısından dışarıya çıktılar ve avluyu geçtiler.</p>

  <p>«Onlar olmalı,» diyen Fox cebinden küçük bir dürbün çıkararak baktı.</p>

  <p>«İğrenç görünüşlü herifler...»</p>

  <p>O anda Mungo Kardeşler de ahıra giriyorlardı. Bir dakika sonra Moräg Finley göründü.</p>

  <p>Trent heyecanla, «İşte, kız. O olmalı. Yün ceket, başında bere. Verilen tanıma uyuyor.»</p>

  <p>«Şükürler olsun Tanrım,» dedi Devlin yavaşça. «Haklı olduğum ortaya çıktı. Harry de o evde olmalı.»</p>

  <p>Trent, «Bu işi nasıl halledeceğiz?» diye sordu.</p>

  <p>«İkinizde de el telsizi var mı?» diye Fox sordu.</p>

  <p>«Var, tabii.»</p>

  <p>«Güzel, öyleyse birini bana verin. Devlin'le ben çiftliğe arka taraftan gireceğiz. Eğer şansımız yaver giderse, onları habersiz yakalarız. Siz geri dönün ve bizi kamyonette bekleyin. Size müjdeyi verir vermez yoldan ekspres tren gibi hızla gelirsiniz.»</p>

  <p>«Pekâlâ.»</p>

  <p>Trent'le Brodie kamyonete doğru geri dönmeye başladılar. Devlin cebindeki <span class="t21">Walther</span> <span class="t21">PPK</span>'yı çıkarıp horozunu kaldırdı. Fox da aynı şeyi yaptı.</p>

  <p>İrlandalı gülümsedi.</p>

  <p>«Bir şeyi sakın unutma. Harry Cussane herhangi bir şans tanınacak türde kişi değlidir.»</p>

  <p>«Merak etme,» dedi Fox acımasızca. «Hiçbir şans tanımayacağım.»</p>

  <p>Islak eğreltiotları arasından çiftliğe doğru ilerlemeye başladı. Devlin de onu izledi.</p>

  <p class="p12"><span class="t25">§</span></p>

  <p><span class="t20">M</span>oräg Finlay uyandığında bir süre boş boş tavana baktı, sonra nerede olduğunu anımsadı ve başını çevirip yanında yatan Cussane'ye baktı. Sessizce uyuyordu; yüzü çok sakindi, <span class="t21">Stechkin</span>'i hâlâ sağ elinde sıkıca tutmaktaydı. Moräg yavaşça ayaklarını yere indirdi ve yataktan kalktı, sonra gerinerek pencerenin yanına gitti. Dışarıya bakarken Hector'la Angus'un avluya geçtiklerini, karşı taraftaki ahıra girdiklerini gördü. Yan taraftaki kilitli kapıyı açtı, taş merdivenin üst basamağında durdu ve kulağına motor çalışmasını andıran bir ses geldi. Kaşlarını çatarak dikkatle dinledi, sonra da hızla aşağıya inerek avluyu geçti.</p>

  <p>Aynı anda yatak odasında Cussane yerde kıpırdandı, gerindi ve gözlerini açtı. Her zaman olduğu gibi gözlerini açar açmaz yine tümüyle uyanıktı. Kızın yokluğunu daha ilk anda farketti, hemen ayağa kalktı.</p>

  <p>Ve kapının açık olduğunu gördü.</p>

  <p class="p12"><span class="t25">§</span></p>

  <p><span class="t20">M</span>ungo Kardeşlerin kaçak içki yaptıkları imbik ahırdaydı, o nedenle içerisi ezilmiş arpanın suyla karışımından yayılan ekşimsi bir kokuyla doluydu. Hector güç kaynakları olan eski bir benzin motoruyla tulumbayı çalıştıracak düğmeye bastı, sonra da büyük fıçının içindeki karışımı kontrol etti.</p>

  <p>«Daha şeker gerekiyor,» dedi.</p>

  <p>Angus olur der gibi başını salladı.</p>

  <p>«Gidip getireyim.»</p>

  <p>Ahırın öteki tarafındaki küçük bir kulübeye geçilen kapıyı açtı. Kulübede yasadışı işlerde kullanılan birçok malzeme ve çuvallarla şeker vardı. Tam çuvallardan birini kaldıracağı anda kırık bir tahtanın aralığından Moräg Finlay'ı gördü. Kız bir pencereden ahırın içini gözetliyordu. Memnun memnun gülümseyerek çuvalı yere bırakıp dışarıya süzüldü.</p>

  <p>Moräg onun yaklaştığını farketmedi bile. Ağzına kapanan bir el çığlığını boğdu ve kız güçlü kollar arasında havalandı. Tekmeler atıp karşı koymaya çalıştı, ama boşunaydı, ahıra taşınmasını engelleyemedi.</p>

  <p>Hector fıçıdaki karışımı karıştırmayı bırakıp kapıya doğru döndü.</p>

  <p>«Bu da ne?»</p>

  <p>«Kendisini ilgilendirmeyen işlere burnunu sokan ve ders alması gereken küçük bir yaramaz,» dedi Angus.</p>

  <p>Kızı yere bırakınca Moräg çılgın gibi ona doğru atıldı. Angus elinin tersiyle kıza bir tokat indirdi, bunu bir ikincisi izledi. Tokatların şiddetinden kız yerdeki boş çuvalların üzerine sırtüstü yayıldı.</p>

  <p>Angus kızın başına dikilerek kemerini çözmeye başladı.</p>

  <p>«Şimdi sana iyi bir ders vereceğim,» dedi.</p>

  <p>«Angus!» Harry Cussane kapının iç tarafından bağırdı.</p>

  <p>«Doğuştan mı alçak herifin birisin, yoksa öyle olmak için gerçekten çaba göstermen mi gerekiyor?»</p>

  <p>Ellerini kayıtsız bir şekilde yağmurluğun ceplerine sokmuş, öylece dikiliyordu. Angus öfkeyle ona doğru döndü, sonra da yerden bir kürek almak için eğildi.</p>

  <p>«Kendini beğenmiş ufaklık seni! Kafanı ikiye ayırayım da gör!»</p>

  <p>«<span class="t24">IRA</span>'dan öğrendiğim bir şey var,» dedi Cussane. «Senin gibi alçak heriflere uygulanan Özel bir ceza.»</p>

  <p><span class="t21">Stechkin</span> cepten dışarıya çıktı, boğuk bir ses çıkardı ve mermi Angus Mungo'nun sağ dizkapağını parçaladı. Angus bir çığlık atarak gerisin geriye benzin motorunun üzerine düştü, yere yuvarlandı. İki eliyle tuttuğu parçalanan dizkapağından oluk gibi kan fışkırıyordu. Hector Munro korku dolu bir çığlık attı, dönerek yan kapıya doğru koşmaya başladı, bir yandan da ellerini kaldırıp çaresizlik içinde korunmaya çalışıyordu. Hızla kapıdan çıktı ve gözden koyboldu.</p>

  <p>Cussane, Angus'a aldırmadan Moräg'ı yerden kaldırdı.</p>

  <p>«İyi misin?»</p>

  <p>Moräg yerde kıvranan Angus'a baktı, yüzünde öfke ve aşağılama vardı. Cussane kızı kolundan tuttu, birlikte dışarıya çıktılar, avluyu geçip mutfak kapısının önüne geldiler. Moräg tam kapıyı açarken Harry Fox bağırdı.</p>

  <p>«Olduğun yerde dur, Cussane!»</p>

  <p>Ve gizlendiği parketmiş kamyonetin arkasından ortaya çıktı.</p>

  <p>Cussane sesi hemen tanıdı ve tek bir hareketle kızı aralık kapıdan içeriye itti. Kendisi geriye dönüp silahını ateşledi. Fox arkaüstü kamyonete çarptı, silahı elinden düştü. Aynı anda Devlin de köşeden çıktı ve iki kez ateş etti. Birinci mermi Cussane'nin ceketinin sol kolunu delip geçti, ikincisi de omzuna gömülüp onu olduğu yerde hızla döndürdü. Balıklama mutfak kapısından içeriye daldı, tekmeleyerek arkasından kapadı, sonra da hemen geri dönüp sürgüsünü çekti.</p>

  <p>«Vuruldun!» diye Moräg bağırdı.</p>

  <p>«Boşver şimdi bunu! Buradan dışarıya çıkalım!»</p>

  <p>Kızı yatak odasına çıkan merdivene doğru itti.</p>

  <p>«Sen çantayı al,» dedi ve kendisi hemen yan taraftaki kapıya giderek açıp dışarıya bir göz attı.</p>

  <p>Fox'la Devlin köşede parketmiş kamyonetin yanına siper almışlardı. Cussane parmağını dudaklarına götürerek kıza sessiz olmasını işaret etti ve başıyla kendisini izlemesini belirtti. Sonra da o önde, kız arkada sessizce taş merdiveni indiler. Aşağıya varınca, arka bahçeye doğru yöneldi, duvar dibine iyice sinerek Glendhu'nun tepesine doğru uzanan eğreltiotları arasındaki patikada ilerlemeye başladı.</p>

  <p class="p12"><span class="t25">§</span></p>

  <p><span class="t20">D</span>evlin, Fox'un gömleğini açarak sol memesinin tam altındaki yarayı inceledi. Fox'un nefes alıp vermesi kötüydü, gözleri ise acı doluydu.</p>

  <p>«Haklıymışsın.» dedi Fox. «Çok sıkı biri.»</p>

  <p>«Kendini yorma,» dedi Devlin. «Trent'le Brodie'yi çağırdım.»</p>

  <p>Yaklaşan Ford'un sesi duyulmaya başlamıştı bile. Fox, «Hâlâ evde mi?» diye sordu.</p>

  <p>«Bundan kuşkuluyum.»</p>

  <p>Fox iç çekti.</p>

  <p>«Beceremedik, Liam. Bunu pahalıya ödeyeceğiz. Elimize geçirmiştik, ama o yine kaçıp kurtuldu.»</p>

  <p>«Kötü bir alışkanlığı var,» dedi Devlin.</p>

  <p>O anda Ford avluya girerek durdu.</p>

  <p class="p12"><span class="t25">§</span></p>

  <p>Cussane Jipin ön koltuğuna yan oturdu, ayakları yere basıyordu. Beline dek soyunmuştu. Görünürde çok kan yoktu, yalnızca yaranın büzülmüş çirkin görünüşü vardı. Aslında bunun kötü bir belirti olduğunu biliyordu, ama kıza söylemenin bir anlamı yoktu. Moräg küçük ilkyardım çantasından çıkardığı sürfa tozunu yaranın üzerine dikkatle serpti ve dediklerini uygulayarak yara tamponlarından birini üzerine bandajladı.</p>

  <p>«Kendini nasıl hissediyorsun?» diye Moräg kaygıyla sordu.</p>

  <p>«İyi.»</p>

  <p>Aslında yalandı tabii. İlk şoku atlattığından bu yana büyük bir acı duymaktaydı. Morfin-ampullerinden birini çıkardı. Savaş alanlarında kullanılan türden ampullerdi. Kendi kendine iğne yaptı ve acı hemen yok olmaya başladı.</p>

  <p>«Güzel.» dedi. «Şimdi bana temiz bir gömlek uzat. Hâlâ bir tane kalmış olması gerekir.»</p>

  <p>Moräg gömleği, sonra da ceketle yağmurluğu giymesine yardım etti.</p>

  <p>«Bir doktora görünmen gerekecek.»</p>

  <p>«Ya, elbette,» dedi Cussane.</p>

  <p>«Lütfen bana yardım et. Omzumda bir kurşun var. Doktorun ilk yapacağı hareket telefona uzanmak olacaktır.»</p>

  <p>«Peki öyleyse ne yapacağız? Şimdi artık seni yakalamak için gerçekten insan avına başlayacaklardır. Tüm yollar kapatılmış olmalı.»</p>

  <p>«Biliyorum. Haritaya bir göz atalım.»</p>

  <p>Bir süre sonra, «Bizimle İngiltere arasında Solway Körfezi var,» dedi.</p>

  <p>«Dumfries ve Annan yoluyla Carlisle'ye giden tek bir ana yol bulunuyor. Başka bir yol yok.»</p>

  <p>«Yani kapana mı kısıldık?»</p>

  <p>«Pek değil. Çünkü demiryolu var. Belki şansımız olabilir. Haydi hemen harekete geçelim ve şansımız olup olmadığını öğrenelim.»</p>

  <p class="p12"><span class="t25">§</span></p>

  <p><span class="t20">F</span>erguson, «Ne pis bir iş.» dedi «Daha kötüsü olamazdı. Harry Fox nasıl?»</p>

  <p>«Dediklerine göre, yaşayacak. En azından bölge doktoru böyle diyor. Onu buradaki, yani Dumfries'teki hastaneye kaldırdılar.»</p>

  <p>«Elverdiğince çabuk Londra'ya getirilmesi için gerekli girişimleri yapacağım. En iyi tedaviyi görmesini istiyorum. Şimdi nereden arıyorsun?»</p>

  <p>«Dumfries'deki polis merkezinden. Trent de yanımda. Mümkün olduğunca çok adam görevlendiriyorlar. Yollara barikatlar kuruluyor. Ama hava yardımcı olmuyor. Hâlâ bardaktan boşanırcasına yağmur yağınaya devam ediyor.»</p>

  <p>«Sen ne düşünüyorsun. Liam?»</p>

  <p>«Sanırım, kaçtı.»</p>

  <p>«Onu orada yakalayacaklarını sanmıyor musun?»</p>

  <p>«Hem de hiç.»</p>

  <p>Ferguson iç çekti. «Evet, doğrusunu istersen, ben de senin gibi düşünüyorum. Bir süre Harry'nin yanında kal, yalnızca yaşayacağından emin olmak için, daha sonra da geri dönersin.»</p>

  <p>«Şimdi... bu gece mi?»</p>

  <p>«Londra'ya gelen gece trenine bin. Papa yarın sabah saat sekizde Gatwick Havaalanında olacak. Yanımda olmanı istiyorum.»</p>

  <p class="p12"><span class="t25">§</span></p>

  <p><span class="t20">C</span>ussane'yle Moräg Jipi Dunhill'in yukarı tarafındaki küçük bir taş ocağında terkettiler ve aşağıdaki demiryolu hattına doğru inmeye başladılar. Küçük Kasabanın sonunda yer alan sokaklar şiddetli yağmur nedeniyle bomboştu. Yolu geçtiler, eski bir deponun arka tarafındaki çitin arasından geçerek demiryolu hattının tam üstüne ulaştılar. Yan hatta bir yük treni duruyordu. Cussane yere çömelip lokomotife doğru yaklaşan tulum elbisesi içindeki makinisti izledi. Sonra da makinistin lokomotife bindiğini gördü.</p>

  <p>«Ama nereye gittiğini bilmiyoruz,» dedi Moräg.</p>

  <p>Cussane gülümsedi. «Lokomotifin baş tarafı güneye doğru, değil mi?» Kızı kolundan yakaladı. «Haydi!»</p>

  <p>Tren hareket etmeye başlarken alacakaranlıkta banktan aşağıya, demiryolu hattına indiler. Cussane biraz hızlanarak koşmaya başladı, yetiştiği vagonun kapısını yana doğru iterek açtı. Elindeki çantayı içeriye fırlattı, kendini yukarıya çekti ve geriye dönüp kızın elini yakaladı. Bir an sonra kız da yanındaydı. Vagon ambalaj kutularıyla doluydu ve bazılarının üzerinde Penrith'teki bir fabrikanın adresi yazılıydı.</p>

  <p>«Penrith nerede?» diye Moräg sordu.</p>

  <p>«Carlisle'nin güneyinde. Tren oradan daha ileriye gitmese bile yine de yolumuzun üzerinde sayılırız.»</p>

  <p>Cussane oldukça keyifli bir şekilde oturup bir sigara yaktı. Sol kolunu kullanabiliyordu, ama sanki kendi kolu değilmiş gibi hissizdi. Yine de hiç olmazsa morfin acıyı dindirmişti. Moräg yanına sokulunca Cussane kolunu kızın omzuna attı. Başka herhangi birine karşı böyle koruyucu duygularla dolu olmayalı uzun zaman geçmişti. Daha doğrusu, açıkça kabul etmesi gerekirse, kendini bildiğinden beri ilk kez böyle koruyucu olmaktaydı.</p>

  <p>Moräg gözlerini kapatmıştı, uyuyor gibiydi. Cussane morfine şükrediyordu, yine acı duymaya başlayınca çaresine bakabilirdi. Nasıl olsa yanında daha birçok ampul vardı. Bunlar ona yeterdi kuşkusuz. Tıbbi bakım görmezse omzundaki mermiyle kanının mikrop kapması bir an meselesiydi, ama ona yalnızca otuz altı saat gerekiyordu. Çünkü Kutsal Peder sabahleyin Gatwick Havaalanında, bir gün sonra da Canterbury'de olacaktı.</p>

  <p>Tren ana hatta geçip ilerlemeye başlarken, Cussane arkasına yaslandı ve sağlam koluyla kızı sarmış, bir şekilde uykuya daldı.</p>

  <p class="p12"><span class="t25">§</span></p>

  <p>&nbsp;</p>
</body>
</html>
