<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xml:lang="tr">
<head>
  <meta content="Atlantis Word Processor 1.6.6.0" name="Generator" />
  <link href="../Styles/style.css" rel="stylesheet" type="text/css" />

  <title>BOLUM III</title>
</head>

<body>
  <h1 class="h12">BOLUM&nbsp; III</h1>

  <p><span class="t20">D</span>ublin'de yağmur yağınaktaydı. Havaalanından bindiği taksi George rıhtımının hemen dışında bir yan caddeye yönelirken, Liffey nehrini yumuşak gri bir perde içinde geçti ve Fox'u oteline bıraktı.</p>

  <p>Westbourne Oteli yalnızca bir bar-lokantası bulunan küçük ve eski bir yerdi. Georgian devrine ait bir binaydı; bu nedenle herhangi bir yenileştirme yapılmaması için eski eserleri koruma listesine alınmıştı. Ama yine de iç kısmı boyanıp elden geçirilmişti ve devrinin sessiz zerafetini taşıyordu. Müşterileri orta sınıftan ve yaşlı kişiler olup, taşradan birkaç günlüğüne geldiklerinde yıllardan beri hep burada kalan türdendi. Fox bu otelde sayısız kez kalmıştı. Tabii gerçek kimliğini gizleyip bir şarap toptancısı olan Charles Hunt adını almıştı. Fox'un bu mesleği seçmesinin nedeni ise, şarap konusunda yeterince uzman olmasıydı.</p>

  <p>Siyah takım elbise giymiş, genç bir adam olan resepsiyon görevlisi onu içtenlikle selamladı.</p>

  <p>«Sizi yine görmek ne güzel. Bay Hunt. Size birinci kattaki üç numaralı odayı ayarladım. Daha önce de orada kalmıştınız.»</p>

  <p>«Güzel,» dedi Fox. «Herhangi bir mesaj var mı?»</p>

  <p>«Hayır, efendim, yok. Ne kadar kalacaksınız?»</p>

  <p>«Bir gece, belki de iki. Haber veririm.»</p>

  <p>Hamal üzgün ve buruşuk yüzlü, bembeyaz saçlı çok yaşlı bir adamdı. Yeşil üniforması üzerine biraz büyük geliyordu ve çantasını taşırken Fox her zaman olduğu gibi yine hafif bir utanç duydu.</p>

  <p>«Nasılsınız, Bay Ryan?» diye küçük asansörle yukarıya çıkarlarken sordu.</p>

  <p>«İyiyim, efendim. Bundan daha iyi olamam. Gelecek ay ayrılıyorum. Beni emekliye ayırıyorlar.»</p>

  <p>Küçük bir koridorda önden ilerledi.</p>

  <p>«Çok yazık.» dedi Fox. «Westbourne'yi özleyeceksiniz.»</p>

  <p>«Evet. efendim, özleyeceğim. Tam yirmi sekiz yıl oldu.»</p>

  <p>Odanın kapısını açıp içeriye girdi. «Eninde sonunda hepimizin başına gelen bir şey.»</p>

  <p>Duvarları yeşil ipek kaplı, iki yataklı, şömineli ve Georgian tarzı mauri mobilyalı güzel bir odaydı. Ryan çantayı yatağın üzerine koydu ve perdeleri düzeltti.</p>

  <p>«Buraya geçen gelişinizden sonra banyo yapıldı, efendim. Çok güzel. Çay ister miydiniz?»</p>

  <p>«Şu anda değil, Ryan.»</p>

  <p>Fox cüzdanından bir beş sterlin çıkarıp Ryan'a verdi.</p>

  <p>«Bir mesaj bırakılırsa, hemen bildir. Eğer burada olmazsam, o zaman barda olurum.»</p>

  <p>Çok kısa bir an için yaşlı adamın gözlerinde bir şey vardı, sonra hafifçe gülümsedi.</p>

  <p>«Sizi bulurum, efendim, hiç korkmayın.»</p>

  <p>Fox yağmurluğunu yatağa bırakırken bir yandan da, işte Dublin bugünlerde böyle, diye düşündü ve pencerenin yanına gitti, insan başkaları hakkında asla emin olamıyordu ve tabii her yerde sempatizanlar vardı. <span class="t24">IRA</span>'dan olmaları gerekmiyordu, sıradan ve dürüst insanlardı bunlar. Gerçi şiddet ve bombalama olaylarından nefret ediyorlardı, ama bunların ardındaki politik idealleri de onaylıyorlardı.</p>

  <p>Telefon çaldı ve almacı kaldırdığında karşısında Ferguson'u buldu.</p>

  <p>«Her şey ayarlandı. McGuiness seni görecek.»</p>

  <p>«Ne zaman?»</p>

  <p>«Sana haber verecekler.»</p>

  <p>Hat kesilince Fox almacı yerine bıraktı. Demek ki, kendisini <span class="t24">Geçici IRA</span>'nın Kuzey Komutanlığı Şefi Martin McGuiness görecekti. Her şeyin ötesinde, hiç olmazsa Ordu Konseyinin akıllı bir üyesiyle buluşmuş olacaktı.</p>

  <p>Caddenin sonunda uzanan Liffey nehrini görebiliyordu. Yağmur pencerenin camına çarpıp tıkırtılar çıkarıyordu. Üzerine büyük bir hüzün çöktü. İrlanda tabii... Bir an için artık yerinde olmayan sol elinde belirgin bir acıyı yine hissetti. Her şey dün gibi kafasının içinde taptazeydi. Daha sonra odadan çıktı ve aşağıdaki bara indi.</p>

  <p>Genç İtalyan barmen dışında kimsecikler yoktu. Fox bir viski ısmarladı ve pencerenin yanındaki köşeye oturdu. Masanın üzerinde birkaç gazete vardı. The Times gazetesini okurken yanı başında bir gölge gibi Ryan belirdi.</p>

  <p>«Arabanız hazır, efendim. »</p>

  <p>Fox başını kaldırıp baktı.</p>

  <p>«Arabamı mı? Ah. evet, tabii.»</p>

  <p>Ryan'ın kolundaki mavi yağmurluğu farkedince kaşlarını çattı.</p>

  <p>«O benim değil mi?»</p>

  <p>«Odanızdan sizin için getirme cüretini gösterdim efendim. Size gerekli olacak. Yağmur bir süre daha devam edecek sanırım.»</p>

  <p>Gözlerinde yine bir şey vardı, neredeyse zevk duyuyor gibiydi. Fox yağmurluğunu giyerken onun yardımcı olmasına izin verdi. Sonra da ardından dışarıya çıktı ve siyah bir taksinin beklediği yere geldiler.</p>

  <p>Ryan binmesi için arabanın kapısını Fox'a açtı, «İyi günler, efendim,» dedi.</p>

  <p>Araba hemen hareket etti. Sürücüsü siyah, kıvırcık saçlı genç bir adamdı. Sırtında kahverengi bir deri ceket, boynunda da beyaz bir eşarp vardı. Tek kelime konuşmadı. Caddenin sonunda saparak yoğun trafiğe girdi ve George rıhtımı boyunca ilerlemeye devam etti. Yeşil bir telefon kulübesi yanında kasket ve kalın ceket giymiş bir adam dikiliyordu. Araba kaldırımın kenarında durunca, kalın ceketli adam arka kapıyı açarak Fox'un yanına süzüldü.</p>

  <p>«Devam et. Billy.» dedi sürücüye ve güler bir yüzle Fox'a döndü. «Aman tanrım, orada beklerken yağmur sularında boğulacağımı sandım. Şimdi lütfen kollarınızı havaya kaldırın, yüzbaşı. Çok değil, yalnızca yeteri kadar.»</p>

  <p>Fox'u baştan aşağıya profesyonelce aradı ve bir şey bulamadı. Arkasına yaslanıp bir sigara yaktı, sonra da cebinden bir tabanca çıkardı, dizi üzerinde tuttu.</p>

  <p>«Bunun ne olduğunu biliyor musunuz, yüzbaşı?»</p>

  <p>«Görünüşe göre bir <span class="t21">Ceska</span>,» dedi Fox.</p>

  <p>«Çeklerin birkaç yıl önce yapımına başladıkları ses çıkarmayan bir tip.»</p>

  <p>«Bravo, tam puan. Yalnız siz McGuiness'le konuşurken bunun bende olduğunu hiç unutmayın. Filmlerde dedikleri gibi, yanlış bir hareket yaparsanız ölürsünüz.»</p>

  <p>Nehir boyunca ilerlemeye devam ettiler. Sağnak nedeniyle trafik yavaş akıyordu. Sonunda Victoria rıhtımının ortasında araba kaldırıma yanaşıp park etti.</p>

  <p>«Dışarı!» dedi kalın ceketli adam.</p>

  <p>Fox denileni yaptı. Rüzgârın savurduğu yağmurdan korunmak için yağmurluğunun yakasını İyice kaldırdı. Kalın ceketli adam bir ağacın altına girdi ve rıhtım duvarının yanındaki küçük bir sığınağı işaret etti.</p>

  <p>«Bekletilmeyi sevmez. Meşgul biridir.»</p>

  <p>Başka bir sigara yakarak ağaca yaslandı. Fox kaldırım boyunca yürüdü, sığınağın önündeki basamakları çıkıp İçeriye girdi. Köşedeki bankta oturmuş gazete okuyan bir adam vardı. İyi giyimliydi. Açık kahverengi yağmurluğunun düğıneleri açık olduğu için altında görülen. İyi bir terzi elinden çıkma, koyu mavi bir takım elbiseyle beyaz bir gömlek giymiş, kırmızı ve mavi çizgili bir kravat takmıştı. Mavi gözleri vardı ve yakışıklı sayılırdı. Bu oldukça hoş görünüşlü adamın aşağı yukarı otuz yıldır İngiliz Ordusunun en çok arananlar listesinde olduğuna inanmak güçtü.</p>

  <p>«Ah, Yüzbaşı Fox,» dedi Martin McGuiness kibar bir tavırla. «Sizi yine görmek ne güzel.»</p>

  <p>«Ama biz daha önce hiç karşılaşmadık,» dedi Fox.</p>

  <p>«Derry, 1972,» dedi McGuiness. «O zaman bir kornettiniz. İngiliz Ordusunda teğmenlere böyle deniyor, değil mi? Prior Caddesindeki bir birahanede bir bomba patlamıştı. Ve siz de olay yerine gelen askeri polis devriyesinde görevliydiniz. »</p>

  <p>«Aman Tanrım!» dedi Fox. «Şimdi anımsıyorum.»</p>

  <p>«Tüm cadde alevler içindeydi. Bakkal dükkânının yanındaki bir eve koşarak girmiş, bir kadınla İki çocuğu dışarıya çıkarmıştınız. Ben o sırada karşıdaki binanın zemin katındaydım ve yanımda da kafanızda bir delik açmak isteyen tüfekli bir adam bulunuyordu. Ama ona istediğini yapmasına izin vermedim. O durumda doğru görünmemişti.»</p>

  <p>Bir an için Fox buz gibi oldu.</p>

  <p>«O tarihte Derry'de <span class="t24">IRA</span> şefiydiniz demek.»</p>

  <p>McGuiness sırıttı.</p>

  <p>«Yaşam ne sürprizlerle dolu, değil mi? Aslında burada olmamanız gerekirdi. Neyse, anlatın bakalım, Ferguson denilen ihtiyar yılanın benimle görüşmek istediği konu neymiş?»</p>

  <p>Böylece Fox anlatmaya başladı.</p>

  <p class="p12"><span class="t25">§</span></p>

  <p><span class="t20">F</span>ox sözlerini bitirdiğinde, McGuiness ellerini yağmurluğunun ceplerine sokup, bakışlarını Liffey'in ötesine dikerek düşünceye daldı. Bir süre sonra.</p>

  <p>«Şuradaki Wolfe Tone'nin adını alan rıhtım... biliyor muydun?» diye sordu.</p>

  <p>«O bir Protestan değil miydi?»</p>

  <p>«Öyleydi. Ama aynı zamanda da en büyük İrlanda vatanseverlerinden biriydi,» dedi McGuiness.</p>

  <p>Fox uzun bir ıslık çaldı. Sonra da, «Bana inanıyor musun?» diye sordu.</p>

  <p>«Ah. evet.» dedi McGuiness yavaşça. «Tek bir nedenden inanıyorum, oda anlatılanlar akla yatkın olduğu İçin, yüzbaşı. Yıllar boyu süregelen tüm o öldürme olayları, bunlar yüzünden üzerimize atılan çamurlar ve kimi kez de uluslararası suçlamalar... Gerçekte bizim sorumlu olmadığımız gibi. Ordu Konseyinin de sorumlu olmadığı birçok öldürme olayı bilirim. Ama böyle durumlarda hep bu işi yapanın bir deli, bir Kovboy ya da bir aptal olduğu sanılmıştı.»</p>

  <p>Ağzını çarpıtarak sırıttı. «Yada <span class="t23">İ</span><span class="t23">ngiliz Haberalma Örgütü</span>nün tabii. Oysa tüm bunların tek bir adamın işi olabileceği hiçbirimizin aklına asla gelmedi. Çok akıllıca bir plan doğrusu.»</p>

  <p>«Örgütünüzde birkaç Marksist olabilir, değil mi?» diye Fox görüşünü belirtti. «Yani Sovyetleri 'kurtarıcı' gibi görecek türden kişiler.»</p>

  <p>«Bunu hemen aklından silebilirsiniz.» Bir an için McGuiness'in mavi gözlerinde öfke belirdi. «İrlanda özgürdür ve İrlandalılarındır. Ülkemizde hiçbir Marksist istemiyoruz.»</p>

  <p>«Peki, şimdi ne olacak? Ordu Konseyine gidecek misiniz?»</p>

  <p>«Hayır, hiç sanmıyorum. Personel şefiyle konuşacağım. Bakalım ne düşünüyor. Ne de olsa beni buraya gönderen kişi o. Doğrusunu isterseniz, bu konuyu ne denli az kişi bilirse, o denli iyi olur.»</p>

  <p>«Haklısınız.» Fox ayağa kalktı. «Cuchulain herhangi bir kişi olabilir. Belki de Ordu Konseyine yakın biridir.»</p>

  <p>«Bu benim de aklıma geldi.» McGuiness elini sallayınca ağacın altında bekleyen kalın ceketli adam yanlarına geldi. «Murphy sizi şimdi Westbourne'ye geri götürecek. Otelden dışarıya çıkmayın. Sizinle bağlantı kuracağım.»</p>

  <p>Fox birkaç adım yürüdü, sonra duraksadı ve geri döndü.</p>

  <p>«Aklıma gelmişken, taktığınız kravat <span class="t21">Grenadier Muhaf</span><span class="t21">ı</span><span class="t21">zlar</span><span class="t21">ı</span>nın kullandığı türden.»</p>

  <p>Martin McGuiness hoş bir şekilde gülümsedi.</p>

  <p>«Bilmediğimi mi sandınız? Yalnızca sizin yabancılık çekmemenize çalışıyordum. Yüzbaşı Fox.»</p>

  <p class="p12"><span class="t25">§</span></p>

  <p><span class="t20">F</span>ox otelin girişindeki bir telefon bölmesinden Ferguson'un numarasını çevirdi, böylece araya otelin santralı girmemiş olacaktı. Ama tuğgeneral evinde değildi. Bu kez genel müdürlükteki bürosunun numarasını çevirdi ve telefonun zili ilk çalışta tuğgeneralin sesini hattın öteki ucundan duydu.</p>

  <p>«İlk görüşmeyi yaptım, efendim.»</p>

  <p>«Çok çabuk oldu. McGuiness'i gönderdiler mi?»</p>

  <p>«Evet. efendim.»</p>

  <p>«Peki, inandı mı?»</p>

  <p>«İnandı, efendim. Yine bağlantı kuracak. Belki bu akşam olur.»</p>

  <p>«Güzel. Ben bir saate dek evimde olacağım. Daha sonra dışarıya çıkmak için herhangi bir planım yok. Verilecek başka haberin olursa beni hemen ara.»</p>

  <p>Fox bir duş yaptı, üzerini değişti ve yine aşağıya bara indi. Bir kadeh viski alıp bir köşeye oturarak bir süre düşündü, özellikle de McGuiness'i düşündü. Zeki ve tehlikeli bir adamdı, bundan hiç kuşkusu yoktu. Gerçi payına düşen öldürme görevini yapmıştı, ama yine de yalnızca bir silahşör değildi, aynı zamanda güçlüklerle yoğrulup yetişen en önemli liderlerden biriydi. Fox'un farkına vardığı ve bundan öfke duyduğu rahatsız edici nokta bu adamdan hoşlanmış olmasıydı. Düşünmeye devam etmesinin bir yararı yoktu, bu nedenle kalkıp lokanta kısmına geçti. Koskoca salonda tek başına bir masaya kuruldu, önüne bir İrlanda Baskısı gazetesi açtı ve erkenden akşam yemeği yedi.</p>

  <p>Daha sonra, dinlenme salonuna giderken bardan geçmesi gerekti. O anda barda bir iki düzine insan vardı ve biri dışında tümünün görünüşünden otelin öteki konukları oldukları belliydi. Farklı olan kişiyse, onu daha önce McGuiness'le buluşmaya götüren arabanın sürücüsüydü. Barın sonundaki bir tabureye oturmuştu, önünde bir bardak bira duruyordu ve göze çarpan en önemli fark, o anda üzerinde oldukça şık gri bir takım elbise bulunmasıydı. Fox'u tanıdığını belirtecek herhangi bir hareket yapmadığından Fox da yürümeye devam etti. Dinlenme salonuna girince Ryan hemen yanına yaklaştı.</p>

  <p>«Eğer doğru anımsıyorsam, efendim, siz akşam yemeğinizden sonra çay içerdiniz, kahve değil, değil mi?»</p>

  <p>O anda koltuğa oturan Fox, «Haklısın,» dedi.</p>

  <p>«Çay tepsisini odanıza götürme cüretini gösterdim, efendim. Bir parça başınızı dinlemek isteyeceğinizi düşündüm.»</p>

  <p>Başka tek söz etmeden döndü ve asansöre doğru yürümeye başladı. Fox yeni bir haber alacağını umarak onu izledi, ama yaşlı adam suskunluğunu sürdürdü ve birinci kata ulaşınca koridorda yine önden gitti, odanın kapısını ona açtı.</p>

  <p>İçerde Martin McGuiness televizyon haberlerini dinlemekteydi. Murphy de pencerenin yanında dikiliyordu. Tıpkı bardaki adam gibi onun da sırtında şimdi bir takım elbise vardı ,ama bu giysi denizci mavisi renginde yün kumaştan yapılmıştı.</p>

  <p>McGuiness televizyonu kapadı.</p>

  <p>«Ah, geldiniz demek. Portakallı ördek yediniz mi? Onu burada iyi yaparlar.»</p>

  <p>Masadaki çay tepsisinde iki fincan vardı.</p>

  <p>«Çayınızı doldurayım mı. Bay McGuiness?» diye Ryan sordu.</p>

  <p>«Hayır, biz hallederiz.» McGuiness çaydanlığa uzandı ve Ryan dışarıya çıkarken Fox'a, «Gördüğünüz gibi, ihtiyar Patrick bizden biridir.» dedi ve «Dışarda bekleyebilirsin, Michael.» diye ekledi.</p>

  <p>Murphy tek söz etmeden dışarıya çıktı.</p>

  <p>«Bana anlattıklarına göre hiçbir centilmen çay fincanına önce süt koymazmış, ama öyle sanıyorum ki, hiçbir gerçek centilmen de böyle saçma sapan şeylerle canını sıkmaz. Size Ëton'da öğrettikleri bu değil mi?»</p>

  <p>«Onun gibi bir şey.» Fox uzatılan fincanı aldı. «Sizi bu denli erken göreceğimi ummuyordum.»</p>

  <p>«Yapılacak çok iş var ama çok zamanımız yok.»</p>

  <p>McGuiness çayından bir yudum aldı ve zevkle iç çekti.</p>

  <p>«Güzel. Tamam, personel şefiyle görüştüm. O da benim gibi sizin bilgisayarda izlenmeye değer bir şeye rastladığınıza inanıyor.»</p>

  <p>«Birlikte izlemeye mi?»</p>

  <p>«Duruma bağlı. Bir kez, bu aşamada konuyu Ordu Konseyiyle kesin olarak görüşmemeye karar verdi. Yani yalnızca benim ve onun arasında kalacak.»</p>

  <p>«Akılcı görünüyor.»</p>

  <p>«İkinci olarak, Dublin polisinin bu işe karışmasını istemiyoruz. Bu nedenle Özel Şubeyi ve askeri haberalmayı devre dışı tutacaksınız.»</p>

  <p>«Tuğgeneral Ferguson'un bunu kabul edeceğinden eminim.»</p>

  <p>«Edecek tabii, ayrıca geçmişteki ya da bugünkü <span class="t24">IRA</span> üyeleriyle ilgili herhangi bir bilgiyi de vermeyeceğimizi kabul etmesi gerekecek. Bize karşı kullanabileceğiniz hiçbir bilgi vermeyeceğiz.»</p>

  <p>«Pekâlâ,» dedi Fox. «Anlıyorum, ama bu durumda oldukça güç olacak. Kaynaklarımızı birleştirmezsek nasıl işbirliği yapacağız?»</p>

  <p>«Bir yolu var.»</p>

  <p>McGuiness biten çayını yeniledi «Konuyu personel şefiyle tartıştım. Eğer siz kabul ederseniz, o da kabul edecek. Çözüm: Bir aracı kullanacağız.»</p>

  <p>«Bir aracı mı?» Fox kaşlarını çattı. «Anlayamadım.»</p>

  <p>«İki tarafın kabul edeceği biri. Yani iki tarafın da güven duyabileceği biri.»</p>

  <p>Fox güldü. «Böyle biri yok.»</p>

  <p>«Hayır, var,» dedi McGuiness. «Liam Devlin... bana sakın onun kim olduğunu bilmediğinizi söylemeyin.»</p>

  <p>Harry Fox sözcüklerin üzerine basa basa yavaşça, «Onu çok iyi tanıyorum,» dedi.</p>

  <p>«Tanıyacaksınız tabii. Frank Barry denilen çılgın köpeği bulabilmek için Martin Brosnan'ı o Fransız hapishanesinden kaçırmanıza yardım etsin diye Liam Devlin'i 1972 yılında <span class="t24">SAS</span>'a kaçırtan siz ve Faulkner değil miydiniz?»</p>

  <p>«Çok iyi bilgi almışsınız.»</p>

  <p>«Evet, öyle. Şey, Liam şimdi burada. Dublin'de bulunuyor. Trinity Kolejinde profesör. Arabayla yaklaşık bir saat uzaklıktaki Kilrea'da oturuyor. Gidip onu görünüz. Eğer yardım etmeyi kabul ederse, gerisini ondan sonra konuşuruz.»</p>

  <p>«Ne zaman?»</p>

  <p>«Size haber veririm, ya da şimdi olduğu gibi beklemediğiniz bir anda karşımıza çıkarım.» Ayağa kalktı. «Aşağıdaki barda bir genç adam var. Farkettiniz mi?»</p>

  <p>«Araba sürücüsü.»</p>

  <p>«Evet, adı Billy White. Sağ eliyle ya da sol eliyle duvardaki bir sineği vuracak denli keskin nişancıdır. Burada bulunduğunuz süre içinde sizinle birlikte olacak.»</p>

  <p>«Hiç gereği yok.»</p>

  <p>«Ah, hayır var,» McGuiness ayağa kalkarak yağmurluğunu giydi.</p>

  <p>«Nedeniyse birincisi, size bir şey olmasını istemiyorum, ikinci olarak da nerede olduğunuzu bilmek işime gelir.»</p>

  <p>Kapıyı açtı ve o anda Fox kapının hemen dışında Murphy'nin beklemekte olduğunu gördü.</p>

  <p>«Yine görüşmek üzere, yüzbaşı,» McGuiness alaylı bir şekilde selam verdi ve arkasından kapı kapandı.</p>

  <p class="p12"><span class="t25">§</span></p>

  <p><span class="t20">S</span>anırım, akılcı görünüyor.» dedi Ferguson. «Ama yine de Devlin'in bize yine yardımcı olacağından emin değilim, özellikle de Frank Barry işinden sonra. Kendisini ve Brosnan'ı oldukça kötü bir şekilde kullandığımızı düşünüyordur.»</p>

  <p>«Anımsadığıma göre, gerçekten de öyle olmuştu, efendim,» dedi Fox. «Çok kötü kullanmıştık.»</p>

  <p>«Pekâlâ, Harry, şimdi bunları yeniden konuşmanın bir yararı yok. Ona telefon edip evde olup olmadığını anlayacaksın. Eğer evdeyse gider görürsün.»</p>

  <p>«Şimdi mi, efendim?»</p>

  <p>«Neden olmasın? Saat daha dokuz buçuk. Evdeyse bana haber ver, onunla önce ben konuşayım.</p>

  <p>Telefonunun numarasını söylüyorum. Not al.»</p>

  <p class="p12"><span class="t25">§</span></p>

  <p><span class="t20">F</span>ox bara gidip beş sterlini 50 penilik madeni paralar şeklinde bozdurdu. Billy White hâlâ oradaydı, bir gazete okuyordu. Önündeki bira bardağı hiç dokunulmamış gibiydi.</p>

  <p>«Size bir içki ısmarlayabilir miyim. Bay White?» diye sordu Fox.</p>

  <p>«Fena olmaz, yüzbaşı,» dedi White neşeyle ve önündeki birayı bir yudumda içti. «Bunun üzerine bir Bushmills iyi gider.»</p>

  <p>Fox ona bir Bushmills ısmarladı. «Kilrea adında bir köye gitmek isteyebilirim. Nerede olduğunu biliyor musun?»</p>

  <p>«Hiç sorun değil,» dedi White. «Ayrıca o köyü çok iyi bilirim.»</p>

  <p>Fox telefon bölmesinin yanına gitti, içeriye girip kapısını kapadı. Bir süre durup düşündü, sonra da Ferguson'un not ettirdiği telefon numarasını çevirdi. Karşı taraftan yanıt veren sesi ilk anda tanıdı. O güne dek tanıdığı belki de en olağanüstü insanın sesiydi.</p>

  <p>«Devlin, buyurun.»</p>

  <p>«Liam? Ben Harry Fox.»</p>

  <p>«Aman tanrım!» dedi Liam Devlin. «Neredesin?»</p>

  <p>«Dublin'de... Westbourne Otelinde. Oraya gelip seni görmek istiyorum.»</p>

  <p>«Yani hemen şimdi mi?»</p>

  <p>«Eğer uygun değilse özür dilerim.»</p>

  <p>Devlin güldü.</p>

  <p>«Nasıl olsa tam şu anda satrançta yenilmek üzereyim ve yenilmek bazen canımı sıkar. O nedenle telefon etmekle beni tam zamanında can sıkıntısından kurtarmış oldun. Geliş nedenin bir iş görüşmesi mi olacak?»</p>

  <p>«Evet, şimdi Ferguson'a telefon edip senin evde olduğunu söyleyeceğim. Seninle önce kendisi konuşmak istiyor.»</p>

  <p>«Demek o alçak herif hâlâ işbaşında? Ah, evet... Nereye geleceğini biliyorsun değil mi?»</p>

  <p>«Evet.»</p>

  <p>«Öyleyse bir saat sonra görüşürüz. Kilrea Evi, Kilrea. Kolayca bulursun. Manastırın yanında.»</p>

  <p>Fox daha sonra da Ferguson'a telefon edip bölmeden dışarıya çıktığında, Whlte'nin kendisini beklemekte olduğunu gördü.</p>

  <p>«Gidiyor muyuz, yüzbaşı?»</p>

  <p>«Evet,» dedi Fox.</p>

  <p>«Kilrea Evi, Kilrea'ya gidiyoruz. Manastırın yanındaymış. Ben gidip yağmurluğumu alayım.»</p>

  <p>Fox asansöre binene dek yerinden kımıldamayan White, Fox gözden kaybolur kaybolmaz hemen telefon bölmesine girdi ve bir numarayı çevirdi. Hattın öteki ucundaki telefonun almacı daha ilk zil çalışta kaldırıldı.</p>

  <p>«Biraz sonra Kilrea'ya hareket ediyoruz.» dedi White, «Sanırım Devlin'i bu gece görecek.»</p>

  <p class="p12"><span class="t25">§</span></p>

  <p><span class="t20">A</span>raba yağmur sularının süpürdüğü caddelerde İlerlerken White öylesine konuşmaya başladı.</p>

  <p>«Birbirimizi tanıyalım diye söylüyorum, yüzbaşı, siz sol elinizi kaybettiğiniz yıl ben de <span class="t24">Geçici IRA</span>'nın Kuzey Tyrone Alayında teğmendim.»</p>

  <p>«Öyleyse çok genç olmalısın.»</p>

  <p>«Ben çocukluğumu yaşamadan yaşlandım ve bunu da İngilizlerin özel Şubesine ve <span class="t24">IRA</span>'ya borçluyum.» Tek eliyle bir sigara yaktı. «Liam Devlin'i iyi tanıyorsunuz, değil mi?»</p>

  <p>«Neden soruyorsun?» diye Fox ihtiyatla sordu.</p>

  <p>«Göreceğimiz kişi o, değil mi? Aman yüzbaşı, burada Liam Devlin'in adresini bilmeyen mi var sanki?»</p>

  <p>«Sanırım, sizin için bir efsane kahramanı, değil mi?»</p>

  <p>«Bir efsane kahramanı, öyle mi? O adam bu işin kitabını yazdı. Ama şu da bir gerçek ki, onun günümüzdeki bombalı olaylarla hiçbir ilişkisi yok. Ona bir <span class="t23">'ahlakç</span><span class="t23">ı</span><span class="t23">'</span> diyebilirsiniz. Bombalama ve ona benzer olaylara dayanamıyor.»</p>

  <p>«Ya sen?»</p>

  <p>«Biz bir savaştayız, değil mi? Sizler İkinci Dünya Savaşı sırasında Almanya'yı bombalamıştınız. Biz de şimdi sizi bombalıyoruz.»</p>

  <p>Üzücü olmakla birlikte akılcı bir açıklamaydı. Fox bir an için bunun sonu nereye varacak diye düşündü. Ve gözlerinin önünde ceset dolu bir mahzen canlanınca titreyerek beti benzi attı.</p>

  <p>«Devlin hakkında.» diye White yine konuşmaya başladığında, kent dışına çıkıyorlardı.</p>

  <p>«Bir zamanlar duyduğum bir öykü var. Acaba bunun doğru olup olmadığını biliyor musunuz?»</p>

  <p>«Neymiş, anlat bakalım.»</p>

  <p>«Sözümona Liam Devlin otuzlu yıllarda İspanya'ya gitmiş, Franko'ya karşı çalıştığından tutsak edilmiş. Daha sonra da Almanların eline geçmiş ve onu büyük savaş sırasında burada bir ajan olarak kullanmışlar.»</p>

  <p>«Doğru.»</p>

  <p>«Duyduğuma göre, daha sonra onu İngiltere'ye göndermişler. 1943 yılında Churchill'in Alman paraşütçüleri tarafından kaçırılma girişimiyle ilgiliymiş... Bunda bir gerçek payı var mı, söyler misin?»</p>

  <p>«Anlattıklann bana ucuz bir serüven romanından alınmış gibi geldi,» dedi Fox.</p>

  <p>White içini çekti, yine konuşmaya başladığında sesi üzgündü.</p>

  <p>«Ben de öyle düşünüyordum. Yine de tüm o işleri yapacak türde bir insan.»</p>

  <p>Sonra arkasına yaslandı ve tüm dikkatini araba kullanmaya verdi.</p>

  <p class="p12"><span class="t25">§</span></p>

  <p><span class="t20">F</span>ox karanlıkta otururken bir yandan da Liam Devlin hakkında söylenen sözlerin gerçeği yeterince yansıtmadığını düşündü. Liam Devlin on altı yaşında Dublin'deki Trinity Kolejine başladığında çok parlak bir öğrenciydi ve on dokuz yaşına geldiğinde sınıf onur listesinde birinci olmuştu. Edebiyat alanında bir araştırmacı, yazar, şair ve dâhi bir öğrenci olmasına karşın otuzlu yıllarda <span class="t24">IRA</span>'nın son derece tehlikeli silahlı eylemcilerinden biriydi.</p>

  <p>White'nin söylediklerinin çoğu doğruydu. Faşistlere karşı savaşmak için İspanya'ya gitmişti, İrlanda'da Alman Haberalma Örgütü adına savaş yıllarında çalışmıştı. Peki, ya Churchill'in kaçırılma girişimi işi? Yeterince sözü edilen bir öyküydü, ama gerçek acaba neydi? Bunu açıklığa kavuşturacak dosyaların üzerindeki gizlilik derecesinin kalkmasına ve halka açıklanmasına daha uzun yıllar vardı.</p>

  <p>Savaş sonrası dönemde Devlin Boston'un hemen dışındaki bir Katolik seminerinde öğretim görevi yapmıştı. Ellili yılların ikinci yarısındaki başarısız <span class="t24">IRA</span> kampanyasına karışmış ve bugünkü sorunların başladığı 1969 yılında da Ulster'e geri dönmüştü. <span class="t24">Geçici IRA</span>'nın ilk kurucularından biriydi, ama bombalama olayları onu büyük ölçüde düş kırıklığına uğratmış ve <span class="t24">IRA</span> eylemlerini aktif olarak desteklemekten vazgeçmişti. 1976 yılından beri Trinity'de İngiliz Dili ve Edebiyatında profesör olarak görev yapmaktaydı.</p>

  <p>Fox onu 1979 yılından beri hiç görmemişti. O sırada Ferguson onu kendileriyle çalışmak zorunda bırakmıştı, önceleri bir <span class="t24">IRA</span> eylemcisi olup daha sonra uluslararası kiralık bir terörist olan Frank Barry'nin izlenip yakalanmasında aktif olarak kendilerine yardım etmesi için Liam Devlin zorlanmıştı. O zamanlar Devlin'in kendilerine yardım etmesinde birçok neden vardı, ama en önemlisi de Ferguson'un anlattıklarına inanmış olmasıydı. Ama bu kez acaba nasıl bir tepki gösterecekti?</p>

  <p>Uzun bir köy sokağına girdiler. White konuşmaya başlayınca Fox düşüncelerinden sıyrılıp kendine geldi.</p>

  <p>«İşte geldik,.. Kilrea,» dedi White.</p>

  <p>«Şurası manastır.., yol kenarındaki duvarın ardında da Kilrea evi bulunuyor.»</p>

  <p>Arabayı çakıl taşlı dar bir yola soktu ve motoru stop ettirdi.</p>

  <p>«Sizi burada bekleyeceğim, yüzbaşı, olur mu?»</p>

  <p>«Pekâlâ,» diyen Fox arabadan indi ve gül fidanları arasındaki taşlık bir yolda yürüyerek yeşil boyalı verandaya geldi.</p>

  <p>Ev ahşap malzeme kullanılarak Victoria tarzında yapılmıştı. Kavisli daire şeklindeki pencereye asılı kalın perdenin ardından ışık sızmaktaydı. Zile bastı, önce insan sesleri, sonra ayak sesleri duyuldu. Ve kapı açıldığında karşısında Liam Devlin'i buldu.</p>

  <p class="p12"><span class="t25">§</span></p>

  <p>&nbsp;</p>
</body>
</html>
