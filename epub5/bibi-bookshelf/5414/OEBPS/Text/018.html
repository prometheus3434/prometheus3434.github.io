<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xml:lang="tr">
<head>
  <meta content="Atlantis Word Processor 1.6.6.0" name="Generator" />
  <link href="../Styles/style.css" rel="stylesheet" type="text/css" />

  <title>BOLUM XI</title>
</head>

<body>
  <h1 class="h12">BOLUM XI</h1>

  <p><span class="t20">G</span>eorgi Romanov, Londra'daki Rus Büyükelçiliğinden halkla ilişkilerden sorumlu en kıdemli ataşeydi. Elli yaşlarında, uzun boylu, sevecen görünüşlü ve Çar devrinin Romanov sülalesini anımsatan aristokrat adıyla gizliden gizliye gurur duyan biriydi. On bir yıldan beri Londra'da <span class="t24">KGB</span> hesabına çalışıyordu ve bir önceki yıl yarbaylığa terfi ettirilmişti. Ferguson onu, oda Ferguson'u severdi. Devlin'le yaptığı son telefon konuşması biter bitmez Ferguson hemen Romanov'u arayarak bir buluşma önermiş, o da duraksamadan kabul etmişti.</p>

  <p>Ferguson'un buluşma yeri olarak seçtiği Kensington Bahçeleri, Rus Büyükelçiliğine çok yakındı, böylece Romanov yürüyerek rahatça gidebilirdi. Vardığında Ferguson da bir banka oturmuş The Times okumaktaydı. Onun yanına oturdu.</p>

  <p>«Merhaba. Georgi.» dedi Ferguson.</p>

  <p>«Charles. Bu şerefi neye borçluyum?»</p>

  <p>«Doğrudan konuya gireceğim. Georgi. Bundan daha kötüsü olamaz. Kod adı Cuchulain olan ve yirmi yıl önce İrlanda'ya yerleştirilen bir <span class="t24">KGB</span> ajanı hakkında ne biliyorsun?»</p>

  <p>«Bir kez olsun sana tam bir dürüstlükle yanıt verebilirim,» dedi Romanov. «Hiçbir şey.»</p>

  <p>«Öyleyse dinle ve öğren,» diyerek Ferguson anlatmaya başladı.</p>

  <p>Sözleri sona erdiğinde Romanov'un suratı asılmıştı.</p>

  <p>«Bu iş gerçekten çok kötüymüş.»</p>

  <p>«Bana hak veriyorsun demek... Ama asıl önemlisi de şu: Bu çılgın herif cumartesi günü Canterbury'de Papa'yı vuracağını söyledikten sonra şu anda ülkede elini kolunu sallaya sallaya dolaşıyor. Ve samimi olarak itiraf etmem gerekirse, onun daha önce yaptıklarını gözönünde tutarak herifi ciddiye almak zorundayız. Boşa atıp tutan kafadan çatlağın biri değil.»</p>

  <p>«Peki, benim ne yapmam» istiyorsun?»</p>

  <p>«Moskova'da en yüksek kademeyle bağlantı kur. İsteyecekleri en son şeyin, Papa'nın bir <span class="t24">KGB</span> ajanı olduğu kanıtlanacak biri tarafından öldürülmesi olacağını sanıyorum, özellikle de Roma'da yapılan beceriksiz öldürme girişiminden sonra. Ve Cussane'nin istediği de böyle sanılması. Onları bu konuda uyar ve işimize hiçbir şekilde karışılmasını istemediğimizi söyle. Eğer olur da Cussane sizinle bağlantı kurarsa, hemen bana haber vereceksiniz, Georgi. Bu adamı yakalayacağız ve o ölecek, bundan hiç kuşku olmasın. Sağ bırakarak mahkemeye çıkarmak gibi bir saçmalığın yeri yok. Eminim, Moskova'dakiler de bunu isteyecektir.»</p>

  <p>«Ben de eminim.» Romanov ayağa kalktı. «Şimdi hemen geri dönüp mesaj çeksem iyi olacak.»</p>

  <p>«Eski dostundan sana bir tavsiye,» dedi Ferguson. «Maslovsky'den daha yetkili biriyle bağlantı kurmaya çalış.»</p>

  <p class="p12"><span class="t25">§</span></p>

  <p><span class="t20">K</span>onunun önemli olması nedeniyle Ferguson bağlı olduğu <span class="t24">DI5</span>'in genel müdürüyle konuşmak zorunda kaldı. Genel müdür de içişleri Bakanıyla görüştü. Sonuç, Ferguson'un öğle yemeğini yarıladığı sırada telefonla hemen Downing Caddesine çağrılması oldu. Arabasının hazır olmasını istedi ve on dakika sonra da Downing Caddesine ulaştı. Caddenin sonundaki engeller arkasında her zaman rastlanan küçük kalabalık yine vardı. 10 numaralı kapının önünde bekleyen polis Ferguson'u selamladı. Ve tam zile basmak için kolunu kaldırdığı anda kapı açıldı.</p>

  <p>İçerde yoğun bir faaliyet vardı, ama ne de olsa Falkland Adalarında savaş iyice kızışmış bulunmaktaydı. Başbakanın kendisini şahsen görmek istediğini öğrenince şaşırdı. Rehberi önden yürüyerek ana merdivenden ikinci kata çıkmaya başladılar. Üst kata gelince genç rehberi bir kapıyı tıklattı, sonra da açarak Ferguson'un içeriye girmesi için yol verdi.</p>

  <p>«General Ferguson, Başbakanım.»</p>

  <p>Başbakan masadan başını kaldırıp baktı. Gri tüvit elbisesi içinde yine her zaman olduğu gibi zarifti ve sarı saçları kusursuz denilecek ölçüde bakımlıydı. Elindeki dolmakalemi masaya bıraktı.</p>

  <p>«Zamanım sınırlı, general. Eminim, ne demek istediğimi anlıyorsunuz.»</p>

  <p>«Evet, efendim.»</p>

  <p>«İçişleri Bakanı bana konuyla ilgili aynntıları anlattı. Sizden yalnızca bu adamı durduracağınıza söz vermenizi istiyorum.»</p>

  <p>«Söz veriyorum. Başbakanım, hem de kesin olarak.»</p>

  <p>«Eğer burada bulunduğu sürece Papa'ya karşı yapılacak herhangi bir öldürme girişimi olursa başarısız bile olsa bize politik yönden büyük zarar verecektir.»</p>

  <p>«Anlıyorum.»</p>

  <p>«<span class="t21">Grup Dört</span>'ün şefi olarak doğrudan doğruya benden aldığınız özel yetkileriniz var. Onları kullanın, general. Eğer başka bir şey gerekli olursa, benden istemekten hiç çekinmeyin.»</p>

  <p>«Anlaşıldı. Sayın Başbakanım.»</p>

  <p>Başbakan kalemini eline alıp yine işine devam etti. Ferguson dışarıya çıkınca genç adamın kapının önünde kendisini beklediğini gördü. Merdivenden inerken Ferguson meslek yaşamında ilk kez olmayan bir şeyi farketti o da işin ucunda Cussane'nin kellesi olduğu kadar kendi kellesinin de bulunduğuydu.</p>

  <p class="p12"><span class="t25">§</span></p>

  <p><span class="t20">M</span>oskova'da, İvan Maslovsky hâlâ Yuri Andropov'un makam koltuğunu doldurduğu Devlet Güvenlik Bakanının bürosuna bir kez daha çağrılmıştı, içeriye girdiğinde, Andropov'un daktiloyla yazılmış bir raporu okumakta olduğunu gördü.</p>

  <p>Andropov raporu masanın önünde duran Maslovsky'e uzattı.</p>

  <p>«Oku, yoldaş.»</p>

  <p>Maslovksy okumaya başlayınca kalbi duracak gibi oldu. Bitirdiğinde geri uzatırken eli titriyordu.</p>

  <p>«Adamın, Maslovsky, Papa'yı öldürmek amacıyla şu anda İngiltere'de bulunuyor ve açıkça anlaşıldığı gibi, tek düşüncesi bize büyük bir leke sürmek. Ve bizim de oturup beklemekten ve bu konuda ingiliz Haberalmasının yüzde bir şansla başarılı olmasını ummaktan başka yapabileceğimiz hiçbir şey yok.»</p>

  <p>«Yoldaş, ne diyebilirim?»</p>

  <p>«Hiçbir şey. Maslovsky. Bu üzücü iş yalnızca tedbirsizlik değil, aynı zamanda en kötü türden bir serüvenciliktir.»</p>

  <p>Andropov masasındaki bir zile bastı. Maslovsky'nin arkasındaki kapı açılarak üniformalı genç iki <span class="t24">KGB</span> yüzbaşısı içeriye girdi.</p>

  <p>«Büronu boşaltacak ve tüm anahtarlarla dosyaları tayin edeceğim kişiye teslim edeceksin. Sonra da Lubianka'ya götürülecek ve orada devlete karşı suç işlemekten yargılanmayı bekleyeceksin.»</p>

  <p>Lubianka... oraya kendisi acaba kaç kişiyi göndermişti? Ansızın Maslovksy nefes almakta güçlük çekti, kollarında ve göğsünde bir ağrı duydu. Dizleri bükülürken masaya tutundu. Andropov paniğe kapılarak geri çekildi ve iki <span class="t24">KGB</span> subayı ileriye atılıp Maslovsky'nin kollarını sıkıca tuttular. Karşı koymaya çalışmadı, hiç gücü kalmamıştı, ama acı artarken Andropov'la konuşmaya, ona Lubianka'da hiçbir hücre, hiçbir devlet mahkemesi olmadığını söylemeye çalıştı. Ne garip, aklına gelen en son şey Tanya oldu. Sevgili Tanya'sı piyanosunun başına oturmuş, kendisinin en sevdiği parçayı, Debussy'nin La Mer'ini çalıyordu. Sonra müzik sustu ve her yeri yalnızca karanlık sardı.</p>

  <p class="p12"><span class="t25">§</span></p>

  <p><span class="t20">F</span>erguson, İçişleri Bakanı, <span class="t23">Scotland Yard</span>'ın antiterörist grubu <span class="t24">C13</span>'ün şefi ve güvenlik örgütleri genel müdürüyle bir toplantı yaptıktan sonra dairesine yorgun argın döndü ve evde Devlin'i şömine başına oturmuş The Times okurken buldu.</p>

  <p>«Papa'nın Falkland Adalan savaşı üzerindeki etkinliği şu sıralar azalıyor gibi.» dedi Devlin gazeteyi kapatırken.</p>

  <p>«Evet, olabilir,» dedi Ferguson. «Ama Papa'nın bana göre önemi azalmıyor. Bugün katıldığım toplantıda sen de olmalıydın Liam. İçişleri Bakanı, <span class="t23">Scotland Yard</span>, bizim genel müdür vardı... ne oldu biliyor musun?» Sırtını şömineye doğru dönerek ısındı. «Konuyu pek ciddiye almıyorlar.»</p>

  <p>«Yani Cussane'yi hafife mi alıyorlar?»</p>

  <p>«Yo beni yanlış anlama. Onun varlığını kabul ediyorlar. Çünkü onlara Cussane'nin geçmişte yaptıklarını anlattım ve özellikle de son birkaç günde Dublin'deki öldürme eylemlerinden söz ettim. Levin, Lubov, Cherny ve iki <span class="t24">IRA</span> silahşörünü öldürdü. Adam bir kasap.»</p>

  <p>«Hayır.» dedi Devlin. «Ben öyle düşünmüyorum. Ona göre tüm bu öldürmeler işin yalnızca bir parçası. Yani yapılması gereken bir şey. Ve bunu temiz bir şekilde, vakit geçirmeden yapıyor. Yıllardan beri birçok kişinin de canını bağışlamıştır. Tanya ve ben bu konuda birer örneğiz. O yalnızca hedefi vuruyor. Hepsi bu.»</p>

  <p>«Hiç hatırlatma.» diyen Ferguson titredi.</p>

  <p>Az sonra kapı açılıp içeriye Harry Fox girdi.</p>

  <p>«İyi günler, efendim, Liam. Sanırım yokluğumda birçok şey olmuş.»</p>

  <p>«Evet, öyle denilebilir,» dedi Ferguson. «Peki, Paris'te işler nasıl gitti? İyi miydi?»</p>

  <p>«Evet, Tony'i gördüm. Kontrolü eline aldı.»</p>

  <p>«Bunu daha sonra anlatırsın. Şimdi sana en son gelişmelerden söz etmek istiyorum.»</p>

  <p>Ferguson olabildiğince hızlı bir şekilde Harry'e bilgi verdi, bu arada Devlin de zaman zaman söze karıştı. Ferguson'un anlatması bitince, Harry Fox.</p>

  <p>«Ne adammış.» dedi. «Çok tuhaf.» Başını iki yana salladı.</p>

  <p>«Tuhaf olan ne?»</p>

  <p>«Önceki gün onunla tanıştığımda, Cussane'den hoşlanmıştım. efendim.»</p>

  <p>«Bu hiç de tuhaf değil.» dedi Devlin.</p>

  <p>Ferguson kaşlarını çattı.</p>

  <p>«Yeter, artık bu tür saçmalıklardan söz etmeyelim.» O sırada Kim içeriye girdi. Elindeki tepside çay ve bir tabak dolusu tost vardı. «Harika,» dedi Ferguson. «Ben de nerdeyse açlıktan ölmek üzereydim.»</p>

  <p>Fox sordu. «Tanya Voroninova'dan ne haber?»</p>

  <p>«Onu şimdilik güvenilir evlerimizden birine yerleştirdim.»</p>

  <p>«Hangisine, efendim?»</p>

  <p>«Chelsea Alanındaki daireye. Biz işleri yoluna koyana dek Tanya'nın yanında kalması için genel müdürlük bir kadın görevli tayin etti.»</p>

  <p>Ferguson iki konuğuna birer fincan çay uzattı.</p>

  <p>«Ee, atacağımız ilk adım ne olacak?» diye Devlin sordu.</p>

  <p>«İçişleri Bakanının ve genel müdürün düşündüklerine göre ki ben de onlarla aynı fikirde olduğumu söylemeden edemeyeceğim, şimdilik bu konuyu kamuoyuna yansıtmamamız gerekiyor. Çünkü Papa'nın geliş nedeni tümüyle barışçıl. Güney Atlantik'te süren savaşa son verilmesine yardımcı olsun diye yapılan iyi niyetli bir girişim. Oysa konuyu bir de kamuoyuna yansıttığımızda, gazetelerin nasıl manşetler atacaklarını bir düşünün. Bugüne dek bir Papa'nın İngiltere'ye yapacağı ilk ziyaret ve ortlıkta serbestçe dolaşan onu öldürmeye niyetli bir katil!»</p>

  <p>«Ve fazladan, katilin bir de papaz oluşu, efendim.»</p>

  <p>«Evet, ama bu noktayı gözardı edebiliriz, çünkü onun gerçekte ne olduğunu bizler biliyoruz.»</p>

  <p>«Hiçbir şeyi gözardı edemezsiniz,» dedi Devlin. «Gerçi ben iyi bir Katolik değilim, ama yine de size bir şeyi anımsatmak istiyorum. Kiliseye göre Harry Cussane yirmi bir yıl önce Vine Landing Connecticut'ta papazlığa atandı ve hâlâ da bir papazdır. Son günlerde acaba hiç Graham Greene okumadınız mı?»</p>

  <p>«Pekâlâ,» dedi Ferguson ters bir tavırla, «öyle olsun. Şu anda herkes bizden aynı istekte bulunuyor: Onu kısa sürede yakalamamız. Dublin'deki Özel Şube görevlileri Cussane'nin evinde buldukları parmak izlerini aldılar ve Dublin'deki bilgisayara verdiler. Bildiğin gibi o bilgisayar Lisburn'daki güvenlik örgütlerinin bilgisayarına, o da <span class="t23">Scotland Yard</span>'ın merkez kayıtlar bölümündeki bizim bilgisayara bağlı.»</p>

  <p>«Böylesine büyük bir haberleşme ağı kurduğunuzu bilmiyordum,» dedi Devlin.</p>

  <p>«Mikro-devre harikası diyebilirsin,» diye Ferguson karşılık verdi. «Bu bilgisayann belleğinde on bir milyon kişinin kayıtları var. İşledikleri suçlar, gittikleri okullar, meslekleri, seks yaşamları, kişisel alışkanlıkları... Hatta mobilyalarını nereden satın aldıkları bile kayıtlı.»</p>

  <p>«Şaka yapıyor olmalısın.»</p>

  <p>«Hayır, yapmıyorum. Geçen yıl burada Ulster'li bir <span class="t24">IRA</span> üyesini yakaladık, nedeniyse her zaman Co Op.'tan alışveriş yapmasıydı. Kimliğini mükemmel bir şekilde gizlemeyi başarmıştı, ama alışkanlığını değiştirememişti. Şimdi Cussane de bilgisayar kayıtlarına işlendi ve yalnızca parmak izleri değil, aynı zamanda onun hakkında bildiğimiz ne varsa. Bu durumda, büyük yerlerdeki polis güçlerinin çoğu ellerindeki terminallerle istedikleri anda merkezdeki bilgisayardan Cussane'nin fiziksel özelliklerini gösteren fotoğrafını hemen elde edebilirler.»</p>

  <p>«Aman Tanrım!»</p>

  <p>«Aslında aynı şeyi senin için de yapabilirler. Cussane'ye gelince, onunla ilgili bilgilerin bilgisayara bazı değişiklikler yapılarak verilmesini emrettim. <span class="t24">KGB</span> ya da bu türde bir şeyden söz edilmiyor. '<span class="t23">Bir papaz gibi giyindi</span><span class="t23">ğ</span><span class="t23">i ve</span> <span class="t21">IRA</span><span class="t23">'yla ba</span><span class="t23">ğ</span><span class="t23">lant</span><span class="t23">ı</span><span class="t23">s</span><span class="t23">ı</span> <span class="t23">oldu</span><span class="t23">ğ</span><span class="t23">u biliniyor. Son derece tehlikeli...yan</span><span class="t23">ı</span><span class="t23">na dikkatle yana</span><span class="t23">ş</span><span class="t23">ı</span><span class="t23">n.'</span> işte bilgisayar kayıtlarına hakkında geçen şeyler bunlar. Anlıyorsun, sanırım.»</p>

  <p>«Ah, evet. tabii.»</p>

  <p>«Sonuç olarak Cussane'nin fotoğrafını ve biraz önce söylediğim açıklamayı basına dağıtıyoruz. Bazı akşam gazeteleri bunu bugün basmayı başaracaktır, ama tüm ulusal gazeteler ancak yannki sayılarında basacaktır.»</p>

  <p>«Ve siz bunun yeterli olacağını düşünüyor musunuz, efendim?» diye Fox sordu.</p>

  <p>«Büyük bir olasılıkla evet. Bekleyip görmemiz gerekecek, değil mi? Ama bir şey kesin.»</p>

  <p>Ferguson pencerenin yanına yürüyüp dışarıya baktı. «Şu anda dışarda bir yerde.»</p>

  <p>«Önemli olan nokta da,» diye Devlin söze karıştı.</p>

  <p>«Kendisi ortaya çıkana dek hiç kimsenin ona bir şey yapamayacağı.»</p>

  <p>«Kesinlikle öyle.» Ferguson tepsinin yanına dönüp çaydanlığı eline aldı.</p>

  <p>«Bu çay gerçekten çok güze! olmuş. Bir fincan daha isteyen var mı?»</p>

  <p class="p12"><span class="t25">§</span></p>

  <p><span class="t20">A</span>ynı öğleden sonra biraz daha geç bir saatte Kutsal Papa II. John Paul yatak odasına açılan küçük çalışma odasındaki masasına oturdu ve kendisine biraz önce verilen raporu okudu. Karşısında duran adamın sırtında siyah giysiler vardı ve görünüşüne bakılırsa sıradan bir papaz olmalıydı. Oysa gerçekte Cizvit Topluluğunun Peder Generali, yani Katolik Kilisesinde Papa'dan sonra gelen en önemli kişiydi. Cizvitler İsa'nın Askerleri olarak tanınmakla gurur duyarlardı ve yüzyıllardan beri perde arkasından Papa'nın güvenliğini sağlama görevini üstlenmişlerdi. Bu nedenle Peder General, <span class="t23">Gollegio di San Roberto Bellarmino</span>'daki bürosundan aceleyle kalkıp gelmiş ve Kutsal Peder'le konuşmak istemişti.</p>

  <p>Papa John Paul elindeki raporu masaya bırakarak başını kaldırdı. Kusursuz bir İtalyancayla, «Bunu ne zaman aldın?» diye sordu, yalnızca anadili olan Polonya dilinin aksanı belli oluyordu.</p>

  <p>«İlk rapor üç saat önce Dublin'deki Sekreterlikten geldi, ondan bir süre sonra da Londra'dan gönderilen geldi. İngiltere içişleri Bakanıyla konuştum ve bana her türlü teminatı vererek, raporda da güvenlikten doğrudan sorumlu kişi olarak belirtilen General Ferguson'u anlattı.»</p>

  <p>«Ama yine de kaygı duydun, öyle mi?»</p>

  <p>«Papa Cenapları, tek bir suikastçının hedefine ulaşmasını önlemek neredeyse olanaksızdır, özellikle bu kişi kendi güvenliğini hiçe sayarsa. Ayrıca Cussane adındaki bu adam yeteneklerini geçmişte birçok kez kanıtlamış durumda.»</p>

  <p>«Peder Cussane.» Papa Cenapları ayağa kalkarak pencereye doğru gitti.</p>

  <p>«Geçmişte bir katil olabilir, belki hâlâ öyledir, ama o bir papaz ve Tanrı onun bunu unutmasına izin vermeyecek. Bir papaz olduğunu her zaman bilecek.»</p>

  <p>Peder General karşısında duran ve sıradan herhangi bir işçiye ait olabilecek, kaba hatlı yüze baktı. Bu yüzde büyük bir saflık ve kesin kararlılık vardı. Peder General başka birçok durumda olduğu gibi, yine isteğinde ısrar etme cesaretini yitirerek boyun eğdi.</p>

  <p>«İngiltere'ye gidiyorsunuz, Papo Cenapları, öyle mi?»</p>

  <p>«Canterbury'e, dostum. Kutsal Thomas Beckett' in Tanrı uğrunda öldüğü yere.»</p>

  <p>Peder General öne doğru uzatılan eldeki yüzüğü öpmek için ilerledi.</p>

  <p>«Öyleyse Papa Cenapları izin verirse gideyim, yapılacak çok iş var.»</p>

  <p>Peder General dışarıya çıktı. John Paul bir süre pencerenin önünde durdu, sonra odayı aşarak karşı taraftaki küçük bir kapıyı açıp özel kilisesine girdi. Mihrabın önünde diz çöktü, ellerini birbirine kenetledi. Bir an için kendisini az daha öldürecek olan ve aylarca acı çektiren suikastçının kurşununu anımsayınca içi korkuyla doldu. Ama bunu hemen bir kenara itti ve dikkatini çok daha önemli bir konuda topladı: Davranışlarıyla yalnızca kendilerini Tanrı'nın sonsuz inayetinden yoksun bırakan Peder Harry Cussane ve dünyadaki tüm öteki günahkârların fani ruhları için dua etti.</p>

  <p class="p12"><span class="t25">§</span></p>

  <p><span class="t20">F</span>erguson elindeki telefonun almacını yerine koyup Devlin'le Fox'a döndü.</p>

  <p>«Arayan genel müdürdü. Papa Cenaplarına Harry Cussane ve niyeti hakkında bilgi verilmiş, ama sonuçta bir değişiklik olmamış.»</p>

  <p>«Şey, olmayacaktı tabii, değil mi?» diye Devlin sordu. «Ne de olsa sözkonusu kişi Nazilere karşı yıllarca Polonya yeraltı örgütünde görev almış biri.»</p>

  <p>«Pekâlâ, tamam,» dedi Ferguson.</p>

  <p>«Anlaşıldı. Seni bizimle birlikte genel müdürlüğe götürelim. Orada sana A Sınıfı Güvenlik Geçiş Kartı çıkartırız. Bu öyle yalnızca üzerinde fotoğrafın bulunan sıradan bir plastik kart değil. Bu özel kart çok az kişide vardır ve onunla her yere girebilirsin.»</p>

  <p>Ferguson masasına doğru yürüdü. Devlin.</p>

  <p>«Peki. bu kart bana silah taşıma yetkisi de verecek mi?» diye sordu. «Bir <span class="t21">Walther</span> iyi olur. Anlarsın ya, ben biraz kötümserimdir.»</p>

  <p>«İkinci Dünya Savaşı sırasında o budala herif Prenses Anne'yi öldürmeye çalıştığından ve koruyucusunun <span class="t21">Walter</span>'i de tutukluk yaptığından beri bu marka tabancayı halkımızın çoğu sevmez. Ama <span class="t21">Revolverler</span> asla böyle bir şey yapmaz. Sen benim tavsiyemi tut.»</p>

  <p>Ferguson masasından bazı belgeleri aldıktan sonra çalışma odasına geçtiler ve yağmurluklarını giydiler.</p>

  <p>«Ben yine de bir Walter yeğlerim,» dedi Devlin.</p>

  <p>«Kesin olan bir şey var,» dedi Fox. «Silahın markası ne olursa olsun tutukluk yapmaması gerekiyor, özellikle de Harry Cussane'yle karşı karşıya gelince.»</p>

  <p>Sonra kapıyı açtı ve asansöre doğru ilerlediler.</p>

  <p class="p12"><span class="t25">§</span></p>

  <p><span class="t20">H</span>arry Cussane'nin bilinen bir amacı vardı. Bunun görünür sonunun cumartesi günü Canterbury'de noktalanacağını biliyordu; demek ki önündeki üç gün üç geceyi gizlenerek geçirmesi gerekmekteydi. Danny Malone uygun ücreti ödedikten sonra istediği türde yardım edecek suçlular dünyasında birçok kişiden söz etmişti. Londra, Ledds ya da Manchester'de böyle birçok kişi vardı, ama onun en çok ilgisini çeken Mungo Kardeşler ve onların Galloway'deki çiftlikleri olmuştu. Çünkü en son akıl edip arayacakları yer İskoçya olacaktı. Çiftliğin uzaklığı onu çekmişti. Ama yine de İngiliz Havayollarının direkt uçak seferleriyle Glasgow'dan Londra'ya gitmek yalnızca bir saat on beş dakika sürüyordu.</p>

  <p>Dolduracak zaman... işte asıl konu buydu. Yoksa son ana dek Canterbury'de olmasının gereği yoktu. Herhangi bir hazırlık yapması gerekmiyordu. Otobüsü Carlisle'ye doğru otoyolda hızla ilerlerken, koltuğunda oturup bunları düşünmesi keyfini yerine getirdi. Cumartesi günü için Canterbury Katedralinde yapılacak hazırlıkları gözlerinin önüne getirebiliyordu. Akla gelebilecek tüm giriş noktalarına polisler yerleştirilecek, belki de kalabalığın arasında sivil giysili <span class="t24">SAS</span> üyeleri dolaşacaktı. Ama tüm bunlar boşunaydı. Tıpkı satranç oyununa benziyordu. Dünyanın en kötü satranç oyuncusu Devlin'e de dediği gibi, önemli olan ilk hareket değil, son hareketti. Bir noktada tıpkı sahnede gösteri yapan bir sihirbazın işine benziyordu. Seyirciler onun sağ eliyle yaptığına inanırlardı, oysa önemli olan sol eliyle ne yaptığıydı.</p>

  <p>Uzun bir süre uyudu; daha sonra gözlerini açtığında, sol tarafında öğleden sonrası güneşiyle parıldayan denizin uzandığını gördü. İleriye doğru uzanarak önünde oturan kadına sordu.</p>

  <p>«Neredeyiz?»</p>

  <p>«Annan'ı biraz önce geçtik.» Kadında belirgin bir Glasgow aksanı vardı.</p>

  <p>«Bundan sonra Dumfries'e varacağız. Katolik misiniz?»</p>

  <p>«Aa... evet.» dedi çekinerek. Çünkü İskoçyalılar geleneksel olarak Protestandılar.</p>

  <p>«Ne güzel. Ben de Katoliğ'im. Glasgow'lu İrlandalılardanım, Peder.»</p>

  <p>Kadın uzanarak Cassane'nin elini yakalayıp öptü.</p>

  <p>«Beni takdis edin, Peder. Siz benim anayurdumdansınız.»</p>

  <p>«Öyleyim, gerçekten.»</p>

  <p>Kadın başıma bela olacak, diye aklından geçirdi. Ama ne garip, kadın hemen sonra başını çevirdi ve yine koltuğuna yerleşti. Dışarda hava iyice kararmıştı, yağmur yağınaya başladı. Bir süre sonra gök gürültüleri arttı; yağmur tıpkı muson yağmurları gibi iyice şiddetlendi, otobüsün tavanına çarptıkça davul çalıyormuş gibi sesler çıkarmaya başladı. İki yolcu indirmek için Dumfries'te durdular, sonra yağmur nedeniyle boşalan kent caddelerinden geçerek yine otoyola çıktılar.</p>

  <p>Çok yolu kalmamıştı. İneceği Dunhill on beş mil ötedeydi. Oradan bir ara yolu izleyerek birkaç mil ötedeki Larwick adında küçük bir köye, sonra da Larwick'in bir iki mil ötesindeki tepelerde bulunan Mungo'ların çiftliğine ulaşacaktı.</p>

  <p>Otobüsün sürücüsü telsizle bir şeyler konuşmaktaydı ve o anda hoparlörün düğmesini açtı.</p>

  <p>«Bayanlar ve Baylar. Dikkat. Korkarım, Dunhill'den hemen önce yolumuz üzerinde bir sorunla karşı karşıyayız. Yol sel suları altında kalmış. Şimdiden birçok araba yolda mahsur durumdaymış.»</p>

  <p>Cussane'nin önünde oturan yaşlı kadın seslendi.</p>

  <p>«Ne yapmamız gerekiyor? Bütün gece otobüsün içinde mi oturacağız?»</p>

  <p>«Birkaç dakika sonra Corbridge'de olacağız. Çok küçük bir yer, ama demiryolunun yanında bir mola yeri var. Glasgow'a giden ilk treni durdurmak için gerekli düzenlemeleri yapıyorlarmış.»</p>

  <p>«Bize epey tuzluya patlayacak desene.» dedi aynı yaşlı kadın.</p>

  <p>«Otobüs şirketi ödeyecek,» dedi sürücü neşeli bir tavırla. «Hiç üzülmeyin.»</p>

  <p>«Tren Dunhill'de duracak mı?» diye Cussane sordu.</p>

  <p>«Belki. Emin değilim. Öğrenmemiz gerekecek.»</p>

  <p>«Suçlu Şansı»... tutukevlerinde böyle denillyormuş, bunu ona Danny Malone söylemişti. Ne denli mükemmel plan yaparsan yap, her zaman önceden belli olmayan bir şey çıkıyor ve sorun yaratıyordu. Şimdi bunun üzerinde durarak enerjisini boşa harcaması anlamsızdı. Yapılacak tek şey öteki seçenekleri gözden geçirmekti.</p>

  <p>Üzerinde siyah harflerle Corbridge yazan beyaz bir levhayı geçtiler ve yoğun sağanakta ilk evler hayal gibi belirdi. Bir dükkân, bir gazete bayii, yolun öteki tarafında da küçük demiryolu istasyonu vardı. Sürücü otobüsü istasyonun ön tarafındaki bahçeye soktu.</p>

  <p>«Ben duruma bir bakarken, sizler burada bekleşeniz iyi olur,» dedi sürücü ve otobüsten inerek istasyon binasına girdi.</p>

  <p>Yağmur sanki gök delinmiş gibi yağınaktaydı. Birahaneyle dükkân arasında bir boşluk vardı, yıkılmamaları için kalaslarla desteklenmiş durumdaydılar. İkisi arasındaki binanın daha yeni çökmüş olduğu belliydi. Ve orada küçük bir kalabalık toplanmıştı. Cussane ilgisizce onlara bakarken sigara almak için elini cebine attı ve sigarasının bittiğini anladı. Bir an duraksadı, sonra çantasını alıp otobüsten indi, koşarak yolun öteki tarafındaki gazete bayiine gitti. Girişte bekleyen genç kadından bir iki paket sigarayla, eğer varsa bir de çevre haritası istedi, Kadın istediği şeyleri verdi.</p>

  <p>«Ne oldu?» diye Cussane sordu.</p>

  <p>«Bir haftadır eski hububat dükkânını yıkmaya çalışıyorlardı. Yağmur başlayana dek her şey yolunda gidiyordu. Ambarda bir sorunla karşılaştılar. Çatı ya da onun gibi bir şey çökmüş.»</p>

  <p>Kadınla Cussane yine dükkânın girişine doğru yürüdüler, kalabalığı izlemeye başladılar. O anda köyün öteki tarafında bir polis arabası göründü ve yaklaşarak kalabalığın yanında durdu, içinde yalnızca bir kişi vardı. İri yapılı, mavi bir anorak giymiş, kolunda çavuş sırmaları bulunan bir polisti. Kalabalığı yararak geçti ve gözden kayboldu.</p>

  <p>Genç kadın, «Süvari birliği yetişti,» dedi.</p>

  <p>«Buradan değil mi?» diye Cussane sordu.</p>

  <p>«Hayır. Corbridge'de polis karakolu yok. O Dunhill'den geliyor. Adı Çavuş Brodle... Lachlan Brodie.»</p>

  <p>Kadının adı söylerken ses tonu bir fikir vermeye yeterliydi.</p>

  <p>«Sevilen biri değil mi?» diye Cussane sordu.</p>

  <p>«Lachlan dayak atmak için bir cumartesi gecesi üç sarhoşu birarada bulabilmekten büyük zevk alan biridir. Kaya gibi sağlam bir yapısı vardır ve gücünü kanıtlamak çok hoşuna gider. Sahi, sen Katolik değilsin, değil mi?»</p>

  <p>«Korkarım, öyleyim.»</p>

  <p>«Çok kötü. Çünkü Lachlan'a göre, bunun anlamı İsa düşmanı oluyor. Müziğin günah olduğunu düşünen Baptistlerdendir. Aynı zamanda da kilisede vaizlik yapıyor.»</p>

  <p>Kalabalığın arasında koruyucu başlığı ve kavuniçi renginde güvenlik yeleğiyle bir işçi çıkıp geldi. Yüzü gözü çamura bulanmıştı. Duvara yaslandı.</p>

  <p>«Aşağısı mezar gibi.»</p>

  <p>«O denli kötü mü?» diye kadın sordu.</p>

  <p>«Bir duvar çöktü, adamlarımdan biri içerde kaldı. Elimizden geleni yapıyoruz, ama ilerleyebilmemiz için fazla yer yok, su devamlı yükseliyor.»</p>

  <p>Kaşlarını çatarak Cussane'ye dönüp, «Sakın Katolik olmayasınız?» diye sordu.</p>

  <p>«Katoliğim.»</p>

  <p>Adam hemen Cussane'nin kolunu yakaladı.</p>

  <p>«Benim adım Hardy. Ustabaşıyım. Aşağıdaki adam da tıpkı benim gibi bir Glaswegian'li, ama İtalyan. Adı Gino Tisini. Öleceğini sanıyor. Kendisine bir papaz bulmam için bana yalvardı. Gelir misin, Peder?»</p>

  <p>«Elbette,» dedi Cussane hiç düşünmeden ve çantasını kadına uzattı.</p>

  <p>«Buna benim için göz kulak olur musunuz?»</p>

  <p>«Tabii. Peder, olurum.»</p>

  <p>Hardy'i izleyerek kalabalığın arasından geçti ve çukura indiler. Bir açıklık vardı, ambar merdiveni aşağıya doğru uzanmaktaydı. Çavuş Brodie halkı açıklığın gerisinde tutmaya çalışıyordu. Hardy merdiveni inmeye başladı ve Cussane de tam onun peşinden ineceği anda Brodie onu kolundan yakaladı.</p>

  <p>«Bu da ne?»</p>

  <p>«Bırak geçsin,» diye Hardy bağırdı. «O bir papaz.»</p>

  <p>Brodie'nin gözleri bir anda düşmanlıkla doldu, duyduğu nefret açıkça belli oluyordu. Cussane'ye yine Belfast'taki o eski günleri anımsatmıştı.</p>

  <p>«Seni tanımıyorum,» dedi Brodle.</p>

  <p>«Adım, Fallón. Glasgow'a giden otobüsle geldim,» dedi Cussane sakin bir tavırla.</p>

  <p>Cussane polisin bileğini yakaladı, sıkarak kolunu tutan elini gevşetti, sonra da onu kenara itip merdiveni inmeye başladı. Brodie onun gücünden ürkmüştü. Cussane kendisini bir anda diz boyu suyun içinde buldu ve alçak bir çatının altında eğilerek Hardy'nin peşisıra dar bir geçite girdi. Uzatma kablosuyla getirilen bir lamba içerisini aydınlatıyordu. Her yer moloz ve tahta parçalarıyla doluydu. Dar bir gedik vardı ve ona doğru yaklaşırlarken içinden sendeleyerek iki adam çıktı. İliklerine dek ıslanmışlardı ve tükenme noktasına geldikleri belliydi.</p>

  <p>«Hiç yararı yok,» dedi biri. «Başı birkaç dakika içinde suyun altında kalacak.»</p>

  <p>Hardy onu iterek yanından geçti ve Cussane de arkasından gitti, ilerlemek için çömeldiklerinde Gino Tisini'nin bembeyaz olmuş yüzü karanlığın içinde hayalet gibi belirdi. Cussane dengesini bulmak için tutunmaya kalkışınca bir kalasla birçok tuğla düştü.</p>

  <p>«Dikkat et!» dedi Hardy. «Tıpkı oyun kâğıtları gibi hepsi birden yıkılabilir.»</p>

  <p>İçeriye sürekli olarak dolan suyun gargarayı andıran sesi duyuluyordu. Tisini güçlükle gülümsemeyi başardı.</p>

  <p>«Günah çıkartmamı dinlemeye mi geldin, Peder? Ama bir yıl sürebilir.»</p>

  <p>«O kadar zamanımız yok. Haydi dışarıya çıkalım.» dedi Cussane.</p>

  <p>Ansızın içeriye fazladan bir su dalgası dolmuş gibi oldu. Sular Tisini'nin yüzüne çarpınca adam paniğe kapıldı. Cussane onun arkasına geçerek Tisini'nin başını suyun üzerinde tutmaya çalıştı ve akan sudan korumak için üzerine doğru kalkan gibi eğildi.</p>

  <p>Hardy suyun altındaki hareketi hissetti.</p>

  <p>«Burada birçok şey yer değiştirdi,» dedi «Tisini'nin kımıldamasını şimdi artık tek bir kiriş önlüyor, ama kiriş duvarın içine uzanıyor. Eğer biraz yüklenecek olursam her şey tepemize inecek.»</p>

  <p>«Eğer o işi yapmazsan birkaç dakika içinde boğularak ölecek.» dedi Cussane.</p>

  <p>«Ama senin canın da tehlikeye girecek. Peder.»</p>

  <p>«Ve seninki de,» dedi Cussane. «Bu nedenle oyalanmadan dediğimi yap.»</p>

  <p>«Peder!» diye Tisini bağırdı. «Tanrı aşkına, günahlarımı bağışla!»</p>

  <p>Cussane ciddi bir sesle konuşmaya başladı.</p>

  <p>«Efendimiz Hazreti Isa senin günahlarını bağışlasın...Onun yetkisiyle ben de senin günahlarını bağışlıyorum.»</p>

  <p>Başıyla Hardy'e işaret etti. «Şimdi!»</p>

  <p>Ustabaşı derin bir nefes alıp suya daldı, elleriyle kirişin kenarını yakaladı. Omuz kaslan kasıldı ve kirişle birlikte sudan çıktı. Aynı anda Tisini bir çığlık atarak Cussane'nin elleri arasında serbestçe yüzmeye başladı. Duvar bel veriyordu. Hardy, Tisini'yi yakalayarak çıkışa doğru sürükledi. Cussane de onu arkadan itiyordu. Duvar parçaları yağınaya başlamıştı. Başını ve omuzlannı korumak için kollarıyla kendine siper etti. O anda merdivenlere ulaştıklarının farkındaydı, aşağıya doğru yardım elleri uzanmıştı. Cussane merdiveni çıkmaya çalışırken dizlerinin üzerine düştü, sonra her yanı karanlık sardı.</p>

  <p class="p12"><span class="t25">§</span></p>

  <p>&nbsp;</p>
</body>
</html>
