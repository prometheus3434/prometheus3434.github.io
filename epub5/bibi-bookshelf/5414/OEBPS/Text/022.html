<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xml:lang="tr">
<head>
  <meta content="Atlantis Word Processor 1.6.6.0" name="Generator" />
  <link href="../Styles/style.css" rel="stylesheet" type="text/css" />

  <title>BOLUM XV</title>
</head>

<body>
  <h1 class="h12">BOLUM XV</h1>

  <p><span class="t20">K</span>uşkusuz, Papa'nın buraya gelmek istemesi hiç şaşırtıcı bir şey değil, efendim,» dedi Susan Calder.</p>

  <p>«Çünkü burası İngiltere'de Hıristiyanlığın doğduğu yerdir. Katedrali, Saksonlar döneminde St. Augustine yaptırmış.»</p>

  <p>«Öyle mi?» dedi Delin.</p>

  <p>Katedralin görkemli orta bölümünde duruyorlardı, dört bir yanlarındaki sütunlar yukarıya doğru yükselerek tepelerinde kemerli bir tavan oluşturuyordu. Katedralde arıkovanı gibi yoğun bir faaliyet vardı, her yerde çalışan işçiler göze çarpıyordu.</p>

  <p>«Görülmeye değer bir yer olduğu ortada,» dedi Devlin.</p>

  <p>«Katedral 1942 yılında yapılan Canterbury baskınında bombalandı. O sırada kütüphanesi yok oldu, ama savaştan sonra yeniden inşa edildi. Şu anda bulunduğumuz bölmenin kuzeybatı köşesinde Saint Thomas Beckett üç şövalye tarafından sekiz yüz yıl önce öldürülmüş.»</p>

  <p>«Sanırım, Papa ona karşı özel bir sempati duyuyordur.» dedi Devlin. «Gidip dediğin yere bir bakalım.»</p>

  <p>İlerleyerek onca yıl önce Beckett'in şehit edildiği yere vardılar. Düştüğüne inanılan kesin yer kare biçiminde bir taşla belirtilmişti. Garip bir hava vardı. Devlin ansızın ürpererek titredi.</p>

  <p>«<span class="t24">K</span><span class="t24">ı</span><span class="t24">l</span><span class="t24">ı</span><span class="t24">c</span><span class="t24">ı</span><span class="t24">n Ucu</span>,» dedi kız yalnızca. Bu noktaya öyle diyorlar.»</p>

  <p>«Evet, öyle demeleri de çok doğal, değil mi? Haydi gel, artık çıkalım buradan. İçerisini yeterince gördüm ve canım bir sigara içmek istiyor.»</p>

  <p>Güney kapısından dışarıya çıkarak nöbetçi polisin yanından geçtiler. Dışarda da aynı şekilde yoğun bir faaliyet göze çarpmaktaydı. Kurulu iskeleler üzerinde çalışan işçilerden başka, oldukça çok sayıda polis görülüyordu. Devlin bir sigara yaktı ve arabayı parkettikleri yere doğru yürümeye başladılar.</p>

  <p>«Daha ne düşünüyorsunuz?» diye kız sordu.</p>

  <p>«Demek istediğim, yarın buraya girmeyi Cussane bile başaramaz. Güvenlik önlemlerinin ne denli sıkı olduğunu gözlerinizle gördünüz.»</p>

  <p>Devlin cebinden cüzdanını çıkarıp Ferguson'un verdiği kimlik kartını gösterdi.</p>

  <p>«Bu türden bir kimlik kartını daha önce hiç gördün mü?»</p>

  <p>«Hayır, sanmıyorum.»</p>

  <p>«Çok özel bir kart. Tüm kapıları açacağına garanti verdiler.»</p>

  <p>«Yani?»</p>

  <p>«Hiç kimse görmek için sormadı ama. İçeriye girmeye kalktığımızda bizi durdurup soru soran da olmadı. Neden? Çünkü senin sırtında bir polis üniforması var da ondan. Sakın bana zaten öyle olduğunu söylemeye kalkma, çünkü demek istediğim şey başka.»</p>

  <p>«Ne demek istediğini anlıyorum.» Kız rahatsız olmuştu, bu açıkça belliydi.</p>

  <p>«Bir ağacı gizlemenin en iyi yolu onu bir ormanın içine yerleştirmektir,» dedi Devlin. «Yarın burası polislerle, kilise üyeleriyle dolup taşacaktır ve o durumda başka bir polis ya da papaz kimin umurunda olacak?»</p>

  <p>Tam o anda birisi Devlin'in adını söyledi, dönüp baktıklarında kendilerine doğru gelen Ferguson'u gördüler. Yanında da siyah paltolu bir adam vardı. Ferguson Muhafız Alayı subaylarının kullandığı türden bir palto giymişti, elinde de şık bir şemsiye taşımaktaydı.</p>

  <p>«Tuğgeneral Ferguson,» dedi Devlin kıza aceleyle.</p>

  <p>«Demek buradaydınız,» dedi Ferguson. «Sürücün bu mu?»</p>

  <p>«Polis memuru Colder, efendim,» diye kendini tanıtan Susan güzel bir selam verdi.</p>

  <p>«Bu da <span class="t23">Scotland Yard</span>'ın anti-terörist grubundan Başmüfettiş Foster,» diye Ferguson yanındaki adamı tanıttı. «Birlikte güvenlik önlemlerini kontrol ediyorduk. Bana göre oldukça etkili önlemler almışlar.»</p>

  <p>«Cussane denilen adamınız Canterbury'e gelse bile yarın katedrale girebilmesi olanaksız,» dedi Foster. «Bu konuda mesleğimi ortaya koyarım.»</p>

  <p>«Umarım haksız çıkmazsınız,» dedi Devlin.</p>

  <p>Ferguson sabırsızlıkla Foster'in kolunu çekiştirdi.</p>

  <p>«Haydi, hava kararmadan katedrale girip bir göz atalım. Bu gece burada kalıyorum, Devlin. Daha sonra oteline telefon eder, görüşürüz.»</p>

  <p>İki adam katedralin büyük kapısına doğru uzaklaştılar. Yanına vardıklarında, bir polis onlara kapıyı açtı ve içeriye girip gözden kayboldular.</p>

  <p>«Kapıyı açan polisin onları şahsen tanıdığını sanıyor musun?» diye Devlin yavaşça sordu.</p>

  <p>«Tanrım, bilemiyorum. Aklımı iyice karıştırdınız, efendim.»</p>

  <p>Binmesi için Devlin'e arabanın kapısını açtı. Devlin bindi, kız da direksiyona geçip motoru çalıştırdı.</p>

  <p>«Bir şey var,» dedi.</p>

  <p>«Nedir?»</p>

  <p>«Cussane içeriye girebilse ve bir şey yapabilse bile, bir daha kesinlikle katedralden çıkıp kurtulamaz.»</p>

  <p>«Tüm sorun da bu.» dedi Devlin. «Daha sonra kendisine ne olacağına aldırmıyor.»</p>

  <p>«Öyleyse Tanrı yardımcımız olsun.»</p>

  <p>«Şimdi yapabileceğimiz hiçbir şey yok. tatlım. Oyun kontrolümüzden çıktı, o bizi kontrol ediyor. Bu nedenle otelimize dönelim ve sana burada bulunabilecek en güzel yemeği ısmarlayayım. Aklıma gelmişken, üniformalı kadınları çok çekici bulduğumu sana daha önce hiç söylemiş miydim?»</p>

  <p>Susan Calder direksiyonu kırıp trafiğin içine girerken gülmeye başladı.</p>

  <p class="p12"><span class="t25">§</span></p>

  <p><span class="t20">K</span>aravan büyük, geniş ve çok güzel döşeliydi. Yatak odası bir bölme şeklinde ayrılmıştı, içinde iki tane ranza bulunuyordu.</p>

  <p>Cussane kapısını kapatırken Moräg seslendi. «Harry?»</p>

  <p>«Evet.» diyerek yine içeriye girdi. «Ne var?»</p>

  <p>«Büyükannem hâlâ çalışıyor mu?»</p>

  <p>«Evet.»</p>

  <p>Cussane ranzanın kenarına oturdu. Ağrısı oldukça artmıştı. Nefes almak bile ıstırap oluyordu. Kötüye giden bir şey vardı, bunu biliyordu. O anda Moräg dokunmak için elini yüzüne doğru uzattı, ama Cussane geri çekildi.</p>

  <p>«Büyükbabamın arabasında kaldığın ilk günü anımsıyor musun?» diye kız sordu. «O zaman seni baştan çıkarmamdan mı korktun diye sormuştum.»</p>

  <p>«Evet, hem de Kelimesi kelimesine anımsıyorum. Aynen şöyle demiştin: 'Seni baştan çıkarırım diye mi korktun, Peder?'»</p>

  <p>Kızın üzerine bir durgunluk çöktü.</p>

  <p>«Öyleyse papazsın, değil mi? Yani gerçek bir papaz? Sanırım, başından beri öyle olduğunu biliyordum.»</p>

  <p>«Haydi, uyu artık.»</p>

  <p>Kız uzanarak elini yakaladı.</p>

  <p>«Bana haber vermeden gitmeyeceksin, değil mi?»</p>

  <p>Moräg'ın sesinde içten bir korku vardı. Cussane tatlı bir sesle, «Sana böyle bir şey hiç yapar mıyım?» diyerek kapıyı açtı. «Dediğim gibi, biraz uyu. Sabahleyin görüşürüz.»</p>

  <p>Cussane bir sigara yaktıktan sonra karavandan çıkıp yürümeye başladı. Maidstone panayır alanı oldukça küçük bir yerdi. Birkaç gösteri çadırı, atlıkarıncalar, yiyecek maddeleri satan tezgâhlar ve bingo masaları vardı. Saat epey geç olmasına karşın, hâlâ bir grup insan gürültülü ve neşeli bir şekilde eğlenmekte, bangır bangır bağıran bir müzik çalmaktaydı. Karavanın bir ucunda çekicisi olan bir Land Rover Jip, öteki ucunda da kırmızı bir çadır vardı. Çadırın üzerinde Çingene Rose yazıyordu. Tam o sırada çadırdan gülerek bir çift çıktı. Cussane kısa bir duraksamadan sonra çadıra girdi.</p>

  <p>Brana Smith en az yetmiş yaşındaydı. Rengârenk bir eşarp kupkuru kahverengi yüzünü çevreliyordu. Omuzlarına bir şal almıştı ve boynunda altın paralardan yapılmış bir gerdanlık vardı. Oturduğu masanın üzerinde de bir kristal küre bulunuyordu.</p>

  <p>«Görünüşün gerçekten etkileyici,» dedi Cussane.</p>

  <p>«Herkes öyle düşünüyor. Çünkü insanlar bir çingenenin çingene gibi giyinmesinden hoşlanırlar. Şu kapalı levhasını kapıya as ve bana bir sigara ver.»</p>

  <p>Cussane denileni yaptı, sonra da geri dönüp tıpkı bir müşteri gibi tam karşısına oturdu. Aralarında kristal küre vardı.</p>

  <p>«Moräg uyuyor mu?»</p>

  <p>«Evet.» Cussane ağrısını kontrol edebilmek için derin bir nefes aldı.</p>

  <p>«Onun bir daha o kampa geri dönmesine asla izin vermeyeceksin, beni anlıyor musun?»</p>

  <p>«Merak etme.» Kadının sesi çok sakindi.</p>

  <p>«Biz çingeneler birbirimize çok bağlıyızdır ve borçlarımızı öderiz. Haber saldım, çok yakında Murray yaptıklarının bedelini ödeyecek, inan bana.»</p>

  <p>Cussane anladım anlamında başını salladı.</p>

  <p>«Moräg'ın fotoğrafını bugünkü gazetelerde gördüğünde ve yazılanları okuduğunda epey kaygılanmış olmalısın. Neden polisi aramadın?»</p>

  <p>«Polis mi? Şaka ediyor olmalısın.» Omuz silkti. «Buraya geldiğini ve iyi olduğunu biliyordum.»</p>

  <p>«Biliyor muydun?» diye Cussane şaşkınlıkla sordu.</p>

  <p>Elini hafifçe kristal kürenin üzerine koydu.</p>

  <p>«Bunlar yalnızca göz boyamak için dostum. Gerçekte bende Tanrı vergisi, geleceği görme yeteneği var, tıpkı daha önce annemde ve onun da annesinde olduğu gibi.»</p>

  <p>Cussane başım salladı.</p>

  <p>«Moräg bana söylemişti. Kendisi de benim falıma baktı, ama o yeteneklerinden emin değil.»</p>

  <p>«Ah, evet, Moräg'ta da aynı yetenek var,» dedi yaşlı kadın başını sallayarak.</p>

  <p>«Ama daha ham durumda, geliştirmesi gerekiyor.» Cussane'nin önüne bir deste kart koydu. «Kes şunları, sonra da bana sol elinle geri ver.»</p>

  <p>Cussane denileni yaptıktan sonra kadın kartları bir de kendisi kesti.</p>

  <p>«Yetenek olmazsa kartlar hiçbir işe yaramaz. Anlıyorsun, değil mi?»</p>

  <p>Cussane o anda başının döndüğünü hissetti.</p>

  <p>«Evet.»</p>

  <p>«Üç kart her şeyi söyleyecek.» İlk kartı açtı. Kule'ydi.</p>

  <p>«Bu kişiye alınyazısı güçleri acı çektirmiş,» dedi. «Yaşamını başkaları kontrol etmiş.»</p>

  <p>«Moräg da aynı kartı açmış, aşağı yukarı aynı şeyleri söylemişti.»</p>

  <p>Kadın ikinci kartı açtı. Sağ ayak bileğinden darağacına asılmış bir adamı göstermekteydi.</p>

  <p>«Asılan Adam. En büyük savaşı, kendi gölgesine karşı veriyor. İki ayrı kişilikte. O hem kendisi, hem de bir başkası. Şimdi artık gençliğinin tek kişilikli bütünlüğüne dönmesi olanaksız.»</p>

  <p>«Artık çok geç,» dedi Cussane. «Hem de çok fazla geç.»</p>

  <p>Açtığı üçüncü kart ise, geleneksel şekildeki Ölüm' dü; elinde orak bulunan Azrail'i gösteriyordu.</p>

  <p>«Ama kimin?» diye Cussane normalden çok yüksek bir sesle gülerek sordu.</p>

  <p>«Ölüm yani? Benimki mi, yoksa belki de bir başkasının mı?»</p>

  <p>«Bu kart aslında görünenden daha fazla anlam taşıyor. Ölüm ona bir kurtarıcı gibi geliyor. Bu adamın ölümünde yeniden doğma fırsatı yatıyor.»</p>

  <p>«Evet. Ama kimin için?» diye Cussane öne doğru eğilerek sordu. Kristal küreden yansıyan ışık çok parlak görünüyordu.</p>

  <p>Kadın elini Cussane'nin alnına dokundurdu, terden nemlenmişti.</p>

  <p>«Sen hastasın.»</p>

  <p>«İyi olacağım. Yatmam gerekiyor, hepsi bu.» Ayağa kalktı. «Sence bir sakıncası yoksa biraz uyuyacağım, sonra da Moräg uyanmadan önce gideceğim. Bu nokta çok önemli. Beni anlıyorsun, değil mi?»</p>

  <p>«Ah, evet,» dedi kadın başını sallayarak, «Seni çok iyi anlıyorum.»</p>

  <p>Dışarıya, gecenin serinliğine çıktı. Çoğu kişi evlerine dönmüştü, atlıkarıncalarla tezgâhlar kapanıyordu. Basamakları tırmanıp karavana girdi, bir kanepeye uzanarak gözlerini tavana dikti. Sabahleyin yerine şimdi bir morfin yapsa daha iyi olacaktı. Ayağa kalkarak çantasının yanına gidip içini karıştırdı ve bir morfin ampulü buldu. İlaçı şırıngayla hemen bedenine zerketti ve kısa bir süre sonra da uyudu.</p>

  <p class="p12"><span class="t25">§</span></p>

  <p><span class="t20">B</span>ir irkilmeyle uyandı. Sabah olmuştu, pencerelerden içeriye güneş ışığı doluyordu. Yanındaki masada oturan yaşlı kadın bir yandan sigarasını içiyor, bir yandan da onu seyrediyordu. Doğrulup kalkınca ağrıları yine başladı. Bir an için nefes alamayacağını sandı.</p>

  <p>Yaşlı kadın masanın üzerinde ona doğru bir bardak itti.</p>

  <p>«Sıcak çay. İç biraz.»</p>

  <p>Tadı iyiydi. Gülümseyerek kadının masada duran, paketinden bir sigara alıp yaktı, elleri titriyordu.</p>

  <p>«Saat kaç?»</p>

  <p>«Yedi.»</p>

  <p>«Moräg hâlâ uyuyor mu?»</p>

  <p>«Evet.»</p>

  <p>«Güzel. Öyleyse ben artık gideyim.»</p>

  <p>Kadın ciddi bir sesle.</p>

  <p>«Hastasınız. Peder Harry Cussane. Hem de çok,» dedi.</p>

  <p>Cussane hafifçe gülümsedi.</p>

  <p>«Sende yetenek var, öyleyse haklı olmalısın.» Derin bir nefes aldı.</p>

  <p>«Gitmeden önce işleri yoluna koymalıyım. Moräg'ın durumunu yani. Kalemin var mı?»</p>

  <p>«Evet.»</p>

  <p>«Güzel. Söyleyeceğim numarayı kaydet.»</p>

  <p>Kadın denileni yaparak Cussane'nin verdiği numarayı kaydetti.</p>

  <p>«Telefonda karşına çıkacak kişinin adı Ferguson... Tuğgeneral Ferguson.»</p>

  <p>«Polis mi?»</p>

  <p>«Bir bakıma. Beni ele geçirmekten çok memnun olacaktır. Eğer verdiğim numarada yoksa, o zaman neredeyse onunla bağlantı kurup haber verirler, ama öyle sanıyorum ki şimdi Canterbury'dedir.»</p>

  <p>«Neden orada?»</p>

  <p>«Çünkü ben Papa'yı öldürmek için oraya gidiyorum.» Cebinden <span class="t21">Stechkin</span>'i çıkardı. «Bununla vuracağım.»</p>

  <p>Yaşlı kadın büzülüp kabuğunun içine çekilmiş gibi oldu. Ona kesinlikle inanıyordu. Cussane bunu kadının bakışlanndan anladı.</p>

  <p>«Ama neden?» diye kadın fısıltı gibi bir sesle sordu. «Papa iyi bir insan.»</p>

  <p>«Hepimiz öyle değil miyiz? Ya da en azından yaşamımızın belli bir bölümünde öyle değil miydik? Önemli olan nokta şu: Ben gittikten sonra telefon ederek Ferguson'u ara. Ona Canterbury Katedralinden söz et. Ayrıca yardım etmesi için Moräg'ı zorladığımı da söyle. Kızın korkudan ödü patladığını ekle.»</p>

  <p>Güldü. «Kısacası kızı temize çıkarmak için aklına ne gelirse söyle.»</p>

  <p>Çantasını alıp kapıya yöneldi. Yaşlı kadın, «ölüyorsun, bunu bilmiyor musun?» diye sordu.</p>

  <p>«Biliyorum tabii.» Hafifçe gülümsedi.</p>

  <p>«Falda çıkan Ölümün kurtarıcı olduğunu söylemiştin. Benim ölümümde yeniden doğma fırsatı yatıyor. Yeniden doğacak olan kişi o çocuk. Önemli olan da bu.»</p>

  <p>Çantayı açıp bir tomar ellilik banknot çıkararak masaya fırlattı.</p>

  <p>«Bu para Moräg için. Artık bana gerekmeyecek.»</p>

  <p>Cussane dışarıya çıktı, kapıyı arkasından kapadı. Yaşlı kadın yerinden kımıldamadan duyduğu sesleri dinledi. Bir araba motoru çalıştı ve uzaklaşarak duyulmaz oldu. Uzun bir süre masada oturmaya devam ederek Harry Cussane'yi düşündü. O güne dek tanıdığı çoğu erkekten daha çok hoşlanmıştı ondan, ama gözlerinde Ölüm vardı, bunu karşılaştıkları ilk anda görmüştü. Ve tabii, ayrıca Moräg'ı da düşünmesi gerekiyordu.</p>

  <p>Kızın uyuduğu bölmeden bir ses geldi... yatağında dönmüş olmalıydı. Yaşlı Brana saatine baktı. Sekiz buçuktu. Kararını vererek ayağa kalktı, sessizce karavandan dışarıya çıktı. Hızlı hızlı yürüyerek telefon kulübesine gitti ve Ferguson'un numarasını çevirdi.</p>

  <p class="p12"><span class="t25">§</span></p>

  <p><span class="t20">D</span>evlin telefona çağrıldığında, Canterbury'deki otelde Susan Calder'le birlikte kahvaltı yapıyordu. Telefona gitmesiyle gelmesi bir oldu.</p>

  <p>«Arayan Ferguson'du. Cussane ortaya çıktı. Ya da en azından onun kız arkadaşı. Maidstone'nin yerini biliyor musun?»</p>

  <p>«Evet, efendim. Buradan en çok onaltı ya da on yedi mil ötede. Bilemediniz yirmi mil diyelim.»</p>

  <p>«Öyleyse hemen oraya gidiyoruz.» dedi Devlin.</p>

  <p>«Artık kaybedecek hiç zamanımız yok.»</p>

  <p class="p12"><span class="t25">§</span></p>

  <p><span class="t20">S</span>tokelly Hall kırmızı tuğlayla örülmüş yüksek bir duvarla çevriliydi. Cussane ana yolda önünden geçerken kapıda iki polis arabası duruyordu. Ayrıca bir mildir peşinden gelen motosikletli polis de büyük kapıya gelince saparak içeriye girdi.</p>

  <p>Cussane önünde ağaçların sıralandığı sol tarafındaki duvar boyunca ilerlemeye devam etti. Kapının görüş alanından çıktıktan sonra yolun sağ tarafını araştırmaya başladı; sonunda beş demir çubuklu bir kapı olduğunu, kapının arkasındaki yolun da küçük bir koruluğa doğru uzandığını farkettl. Hemen kapının önüne yanaşarak arabadan inip kapıyı açtı. Sonra yine arabaya binerek içeriye girdi ve ağaçların arasına varınca arabayı durdurdu. Yere inip hızla kapının yanına döndü, kapatıp yine arabanın yanına döndü.</p>

  <p>Yağmurluğunu, ceketini ve gömleğini çıkardı. Hareketleri beceriksizceydi, çünkü kolu kötü durumdaydı. İnsanı hasta eden çürüme kokusu artık iyice belirgindi. Aptal aptal gülerek kendi kendine yavaşça, «Harry, oğlum, parçalara ayrılmaktasın,» dedi.</p>

  <p>Çantadan siyah yeleğiyle papaz yakasını çıkarıp giydi. En son da papaz cüppesini sırtına geçirdi. Bu cüppeyi dürüp çantanın dibine Kilrea'da koyduğundan beri aradan bin yıl geçmiş gibiydi. <span class="t21">Stechkin</span>'e yeni bir dolu şarjör takarak cebine koydu, öteki cebine de yedek bir şarjör yerleştirdi. O anda yağmur çiselemeye başlamıştı. Arabaya bindi. Artık morfin yapmayacak, ağrısı onu uyanık tutacaktı. Gözlerini kapatarak kontrolünü yitirmemeye söz verdi.</p>

  <p class="p12"><span class="t25">§</span></p>

  <p><span class="t20">B</span>rana Smith karavandaki masaya oturmuş, bir koluyla da sürekli ağlayan Moräg'ı kucaklamıştı.</p>

  <p>«Bana yalnızca Cussane'nin tam olarak neler dediğini söyle,» dedi Liam Devlin.</p>

  <p>«Büyükanne...» diye Moräg başladı.</p>

  <p>Yaşlı kadın kıza olmaz der gibi başını salladı.</p>

  <p>«Sen sus, çocuk.» Sonra Devlin'e döndü.</p>

  <p>«Bana Papa'yı öldürmeye niyetli olduğunu söyledi. Silahını gösterdi. Sonra da Londra'da arayacağım telefon numarasını verdi ve adamın adının Ferguson olduğunu söyledi.»</p>

  <p>«Peki, ona ne anlatmanı söyledi?»</p>

  <p>«Canterbury Katedralinde olacağını.»</p>

  <p>«Hepsi bu mu?»</p>

  <p>«Yeterli değil mi?»</p>

  <p>Devlin kapıda duran Susan Calder'a döndü.</p>

  <p>«Pekâlâ, hemen geri dönsek iyi olacak.»</p>

  <p>Calder kapıyı açtı. Brana Smith, «Moräg ne olacak?» diye sordu.</p>

  <p>«Bu Ferguson'a kalmış bir şey,» diyen Devlin omuzlarını silkti. «Ama yine de elimden geleni yaparım.»</p>

  <p>Devlin tam dışarıya çıkarken yaşlı kadın arkasından seslendi.</p>

  <p>«Bay Devlin?» Devlin geriye döndü. «O ölüyor.»</p>

  <p>«Ölüyor mu?» diye Devlin şaşkın şaşkın sordu.</p>

  <p>«Evet, bir mermi yarası var.»</p>

  <p>Dışarıya çıkan Devlin panayırda çalışanların oluşturduğu meraklı kalabalığına aldırmadan polis arabasına yürüdü. Susan Calder'in yanındaki ön koltuğa oturdu. Kız arabayı hareket ettirirken. Devlin de telsizle Canterbury polis merkezini aradı ve kendisini Ferguson'a bağlamalarını istedi.</p>

  <p>«Burada yeni bir şey yok,» dedi daha sonra karşısına çıkan Ferguson'a.</p>

  <p>«Sana bir mesaj bırakmış yalnızca. Canterbury Katedraline gittiğini söylemiş.»</p>

  <p>«Küstah herif!» dedi Ferguson.</p>

  <p>«Bir şey daha var. Cussane ölüyor. Mungo'ların çiftliğinde yediği kurşun nedeniyle kanının mikrop kaptığı anlaşılıyor.»</p>

  <p>«Senin tabancandan çıkan kurşun mu?»</p>

  <p>«Evet.»</p>

  <p>Ferguson derin bir nefes aldı.</p>

  <p>«Pekâlâ, çabuk buraya dön. Papa'nın gelmesine çok kalmadı.»</p>

  <p class="p12"><span class="t25">§</span></p>

  <p><span class="t20">S</span>tokely ailesi Anglikan kilisesinin kurulmasından sonra İngiltere'de Katolikliği sürdüren bir avuç İngiliz soylu ailesinden biriydi. Stokely ailesine ün kazandıran, malikâneden tünelle geçilen, ağaçlar arasındaki küçük aile killsesiydi. Çoğu uzman bu kilisenin İngiltere'de bulunan en eski Katolik kilisesi olduğunu kabul ediyordu. Papa işte bu küçük kilisede dua etmeyi arzuladığını belirtmişti.</p>

  <p>Cussane arabanın koltuğuna yaslanarak bir kez daha düşündü. Ağrısı iyice artmıştı, yüzü buz gibiydi, ama yine de boncuk boncuk terliyordu. Bir sigara bulmayı başardı, sigarasını yakarken kulağına çok uzaklardan ve yukarılardan bir motor gürültüsü geldi. Hemen arabadan inip dinlemeye başladı. Biraz sonra başının üzerinden mavi ve beyaz boyalı bir helikopter geçti.</p>

  <p>Susan Calder. «Mutlu görünmüyorsunuz, efendim,» dedi.</p>

  <p>«Mutlu olan dün geceki Liam'dı. Ama şimdi mutlu değilim. Çünkü Cussane'nin davranışı anlamlı değil.»</p>

  <p>«Sizi kaygılandıran nedir?»</p>

  <p>«Harry Cussane yirmi yıllık eski dostumdur. Tanıdığım en iyi satranç oyuncusu.»</p>

  <p>«Peki, en önemli özelliği neydi?»</p>

  <p>«Her zaman üç oyun sonrasını düşünürdü. Karşısındakinin tüm dikkatini sağ eline çekme yeteneği vardır, oysa o anda asıl önemli olan, sol eliyle yaptığıdır. Şimdi bu anlattıklarımı gözönüne alarak içinde bulunduğumuz durum hakkında ne düşünüyorsun?»</p>

  <p>«Buna göre, bence Canterbury Katedraline gitmeye niyeti yok. Çünkü herkes onu orada bekliyor.»</p>

  <p>«Öyleyse başka bir yere gidecek. Ama nasıl olur? Program nerede?»</p>

  <p>«Arka koltukta, efendim. »</p>

  <p>Devlin programı bularak yüksek sesle okudu.</p>

  <p>«Güney Londra'daki Digby Stuart Kolejinde yapılacak törenden sonra helikopterle Canterbury'ye gidilecek...»</p>

  <p>Kaşlarını çattı.</p>

  <p>«Dur bir dakika. Yolu üzerinde bulunan bir Katolik kilisesini ziyaret etmek için Stokely Hall denilen yere uğrayacak.»</p>

  <p>«Maidenstone'ye giderken önünden geçmiştik,» dedi Calder.</p>

  <p>«Buradan yaklaşık üç mil ötede. Ama bu ziyaret program dışı. Hiçbir gazetede yayınlanmadı. Nasıl olur da Cussane'nin haberi olabilir?»</p>

  <p>«Dublin'deki Katolik Sekreterliğinin basın bürosunu yönetiyordu.»</p>

  <p>Devlin yumruğunu bacağına indirdi.</p>

  <p>«Tamam. Orası olmalı. Gazı kökle ve ayağını gaz pedalından hiçbir şey için çekme.»</p>

  <p>«Ya Ferguson?»</p>

  <p>Devlin telsizin mikrofonuna uzandı.</p>

  <p>«Ben onunla bağlantı kurup konuşurum, ama artık onun elinden bir şey gelmez. Biz birkaç dakika sonra orada olacağız. Bundan böyle her şey bizim başarımıza bağlı.»</p>

  <p>Cebinden <span class="t21">Walther</span>'i çıkanp horozunu kaldırdı, sonra da araba ok gibi ileriye fırlarken tabancanın emniyet mandalını kapadı.</p>

  <p class="p12"><span class="t25">§</span></p>

  <p><span class="t20">C</span>ussane yolu geçtiğinde kimsecikler yoktu. Ağaçların altından duvar boyunca yürümeye başladı. Duvarda dar ve pas içinde eski bir kapı bulunan bir yere geldi. Kapıyı kontrol ederken öte tarafından gelen sesler duydu. Hemen bir ağacın arkasına gizlenerek bekledi. Kapıdaki demir çubukların arasından açalya çiçekleriyle çevrili bir patikanın uzandığını görebiliyordu. Biraz sonra patikadan iki rahibe yürüyüp geçti.</p>

  <p>Bir süre uzaklaşmalarını bekledi, sonra kendisini duvarla hemen hemen aynı seviyeye getirecek şekilde toprağın tümsek oluşturduğu yere gitti. Duvarın öteki tarafına uzanan bir dala tutundu. Eğer omzu ve kolu ağrımasaydı, gülünç denilecek kadar kolay bir iş olacaktı. Ama ağrısı oldukça şiddetliydi. Rahatça hareket edebilmek için cüppesinin eteğini biraz yukarıya kaldırdı. Duvarın üzerinde bir anlık duraksamadan sonra sallanarak öteki tarafa atladı.</p>

  <p>Bir dizi üzerinde durup nefes almaya çalıştı, sonra ayağa kalktı ve elini başında gezdirerek saçlarını düzeltti. Daha sonra patikada hızla yürümeye başladı. İlerden gelen rahibelerin seslerini duyuyordu. Taştan yapılmış eski bir çeşmeyi dönünce onlara yetişti. Rahibeler onu görünce şaşırdılar. Biri çok yaşlıydı, ötekisi ise daha gençti.</p>

  <p>«Günaydın, Hemşireler.» dedi Cussane neşeli bir sesle, «Burası ne güzel, değil mi? Küçük bir yürüyüşe çıkmaktan kendimi alamadım.»</p>

  <p>«Siz de öyle, Peder,» dedi yaşlı olanı.</p>

  <p>Yan yana hep birlikte yürümeye başladılar ve patikadan çıkıp büyük bir çim alana ulaştılar. Sağ taraflarında, birkaç yüz metre ilerde helikopter, hemen yakınında da mürettebatı durmaktaydı. Evin önünde bir sürü limousine ve iki polis arabası vardı. Bir Alsas bekçi köpeği eşliğinde iki polis onlara doğru geliyorlardı. Hiçbir şey söylemeden Cussane'yle iki rahibenin yanından geçerek patikaya doğru ilerlediler.</p>

  <p>«Canterbury'den misiniz, Peder?» diye yaşlı rahibe sordu.</p>

  <p>«Hayır, Hemşire...» Sözünü yarıda kesti.</p>

  <p>«Agatha ve bu da Hemşire Anne.»</p>

  <p>«Dublin'deki Sekreterlikte görevliyim. Papa Cenaplarını görmek için buraya çağrılmış olmak harika bir olay. Onu İrlanda gezisi sırasında görememiştim.»</p>

  <p class="p12"><span class="t25">§</span></p>

  <p><span class="t20">S</span>usan Calder büyük ön kapıya gelince yoldan saptı ve Devlin de yaklaşan iki polise kimliğini gösterdi.</p>

  <p>«Acaba, birkaç dakika içinde buradan geçen kimse oldu mu?»</p>

  <p>«Hayır, efendim,» dedi polislerden biri. «Ama helikopterin gelmesinden önce birçok konuk gelmişti.»</p>

  <p>«Gaza bas!» dedi Devlin.</p>

  <p>Susan hızla bahçede ilerlemeye başladı. «Ne düşünüyorsunuz?»</p>

  <p>«O burada!» dedi Devlin. «Hayatım üzerine bahse girerim ki, o burada.»</p>

  <p class="p12"><span class="t25">§</span></p>

  <p><span class="t20">P</span>apa Cenapları'yla daha önce hiç karşılaştınız mı, Peder?» diye Hemşire Anne sordu.</p>

  <p>«Hayır, ona verilecek bir mesajla Canterbury'den daha yeni geldim.»</p>

  <p>Çakıl taşı döşeli araba yolunda yürüyorlardı. Arabalarının yanında dikilen iki polisi geçtiler, malikânenin önündeki basamakları çıktılar, üniformalı iki güvenlik görevlisini de geçip büyük meşe kapıdan içeriye girdiler. Hol oldukça büyüktü, ortada üst kata çıkan bir merdiven görülüyordu. Sağ tarafta da geniş resepsiyon salonunun iki kanatlı açık kapısı vardı. İçersi çoğu din görevlileri olmak üzere konuklarla doluydu.</p>

  <p>Cussane'yle iki rahibe resepsiyon salonuna doğru yürüdüler.</p>

  <p>«Peki, şu ünlü Stokely kilisesi nerede?» diye Cussane sordu. «Daha önce hiç görmedim.»</p>

  <p>«Ah çok güzel bir yerdir,» dedi Hemşire Agatha.</p>

  <p>«Asırlar boyu birçok kişi içinde dua etmiş. Girişi holün biraz ilersinde. Kapısında Monsenyör dikilen şu kapıyı görüyor musunuz? işte orası.»</p>

  <p>Resepsiyon salonunun kapısına varınca bir an durakladılar ve Cussane, «Bana biraz izin verir misiniz?» diye sordu. «Papa Hazretleri resepsiyona katılmadan önce mesajımı kendilerine belki verebilirim.»</p>

  <p>«Sizi bekleyeceğiz, Peder.» dedi Hemşire Agatha.</p>

  <p>«Sanırım, salona birlikte girsek daha iyi olur.»</p>

  <p>«Elbette. Fazla gecikmem.»</p>

  <p>Cussane hemen holün ilersine. Monsenyör'ün beklediği yere gitti. Bembeyaz saçları olan yaşlı Monsenyör kırmızı siyah giysisi içinde göz alıcıydı.</p>

  <p>«Ne arıyorsunuz Peder?» diye Monsenyör, İtalyan aksanıyla sordu.</p>

  <p>«Papa Cenaplarını.»</p>

  <p>«Mümkün değil. Şu anda kendileri dua ediyor.»</p>

  <p>Cussane eliyle adamın ağzını kapadı, öteki eliyle kapının tokmağını çevirip onu zorla içeriye soktu. Girdikten sonra kapıyı arkasından ayağıyla kapadı.</p>

  <p>«Çok üzgünüm, Peder,» diyerek yaşlı papazın ensesine elinin tersiyle bir darbe indirdi ve bayılan adamı yavaşça yere bıraktı.</p>

  <p>Karşısında yarı aydınlık uzun ve dar bir tünel uzanmaktaydı. Tünelin sonundaki basamaklar da meşe bir kapıya ulaşıyordu. Ağrısı korkunç bir durum almıştı. Ama artık aldırdığı yoktu. Bir an duraklayıp nefes aldıktan sonra cebinden <span class="t21">Stechkin</span>'i çıkardı ve ileriye doğru atıldı.</p>

  <p class="p12"><span class="t25">§</span></p>

  <p><span class="t20">S</span>usan Calder malikânenin önündeki basamakların dibinde arabayı yana savurarak durdurdu. Devlin hızla dışarıya fırlarken o da peşinden gitti. Polis onlara doğru yaklaşmaya başladığında Devlin kimliğini çoktan çıkarmıştı.</p>

  <p>«Anormal herhangi bir şey oldu mu? Normalin dışında içeriye kimse girdi mi?»</p>

  <p>«Hayır, efendim. Papa'dan önce birçok konuk gelmişti. Biraz önce de iki rahibeyle bir papaz içeriye girdi.»</p>

  <p>Devlin basamakları koşarak çıkıp güvenlik görevlilerinin yanından geçti. Susan Colder da hemen arkasından izliyordu. İçeriye girince bir an durakladı. Sağ taraftaki resepsiyon salonunun kapısı önünde iki rahibenin dikildiğini gördü. Bir papaz, demişti çavuş.</p>

  <p>Hemşire Agatha'yla Anne'nin yanına yaklaştı.</p>

  <p>«Biraz önce mi geldiniz, Hemşireler?»</p>

  <p>Onların ötesinde resepsiyon salonunu dolduran konuklar neşeli bir şekilde sohbet etmekte, garsonlar da aralarında dolaşmaktaydı.</p>

  <p>«Evet,» dedi Hemşire Agatha.</p>

  <p>«Yanınızda bir papaz yok muydu?»</p>

  <p>«Evet. Dublin'den gelen saygıdeğer peder vardı.»</p>

  <p>Devlin'in midesine bir sancı saplandı.</p>

  <p>«Nerede şimdi?»</p>

  <p>«Papa Cenaplarına Canterbury'den bir mesai getirmiş, ama ona Kutsal Pederin kilisede olduğunu söyledim. Bunun üzerine, kapıdaki Monsenyörle konuşmaya gitti.»</p>

  <p>Hemşire Agatha önden giderek yol gösterdi, Monsenyör'ün daha önce dikildiği kapıya vardılar.</p>

  <p>«Aa, Monsenyör yok olmuş.»</p>

  <p>Devlin eline aldığı <span class="t21">Walther</span>'le ileriye fırladı, kapıyı hızla açıp yerde yatan Monsenyör'ün üzerinden tökezleyerek atladı. O anda Susan Calder'in arkasında olduğunun farkındaydı; hatta daha da önemlisi. tünelin sonundaki basamakları siyah cüppeli bir papazın tırmandığım ve elinin meşe kapının tokmağına doğru uzandığını farketmişti.</p>

  <p>«Harry!» diye Devlin bağırdı.</p>

  <p>Cussane döndü ve en küçük bir duraksama göstermeden ateş etti. Kurşun Devlin'in sağ koluna gömülüp onu gerisin geriye duvara çarptı. Devlin yere devrilirken silahı elinden düşürdü. Susan ise çığlık atarak sırtını duvara iyice yasladı.</p>

  <p>«Uzak dur, Liam,» diye Cussane bağırdı. «Bu son perde!» Ve dönerek kilisenin kapısını açtı.</p>

  <p>Uğradığı şoktan Devlin'in başı dönüyordu. Sol eliyle <span class="t21">Walther</span>'e uzandı, yakaladı ama doğrulmaya çalışırken yine düşündü. Gözlerini kıza çevirdi.</p>

  <p>«Silahı al! Durdur onu! Şimdi artık her şey sana bağlı!»</p>

  <p>Susan Colder mesleğe başlarken gördüğü birkaç saatlik silah eğitimi dışında silahlar hakkında hiçbir şey bilmiyordu. Tabancayla yalnızca birkaç atış yapmıştı, hepsi buydu. Ama o anda hiç duraksamadan yerden <span class="t21">Walther</span>'i aldı ve tünelde koşmaya başladı.</p>

  <p class="p12"><span class="t25">§</span></p>

  <p><span class="t20">K</span>ilisenin içi gölgelerle doluydu, içerisini yalnızca ortadaki kandilden yayılan ışık aydınlatmaktaydı. Beyaz giysili Kutsal Papa II. John Paul sade mihrabın önünde diz çökmüştü. Susturucu takılı <span class="t21">Stechkin</span>'in sesi aradaki kapıda boğulduğundan, dikkatini çeken, duyduğu öteki sesler olmuştu. Kapı hızla açılıp Cussane içeriye girerken o da doğrulmuş, kapıya doğru dönmekteydi.</p>

  <p>Karşısında dikiliyordu, yüzü terden ıslanmıştı, siyah cüppesi içinde ortaçağ papazlarını andırıyordu ve <span class="t21">Stechkin</span>'i bacağının hizasına indirmişti.</p>

  <p>John Paul sakin bir sesle, «Sen Peder Harry Cussane'sin,» dedi.</p>

  <p>«Yanılıyorsun. Ben Mikhail Kelly'im,» Cussane çılgınca güldü. «Sıradan bir gezici aktör.»</p>

  <p>«Sen Peder Harry Cussane'sin.» dedi John Paul acımasızca. «Eskiden papazdın, şimdi de papazsın, sonsuza dek de papaz kalacaksın. Tanrı seni hep böyle kabul edecek.»</p>

  <p>«Hayır!» diye Cussane acı içinde bağırdı. «Reddediyorum!»</p>

  <p><span class="t21">Stechkin</span> havaya kalktı ve tam o anda Susan Calder tökezleyerek kapıdan girdi; dizleri üzerine düştü, eteği yukarıya doğru sıyrıldı, iki eliyle tuttuğu <span class="t21">Walther</span>'i hedefle aynı hizaya getirdi. Cussane'ye arkadan iki el ateş ederek belkemiğini darmadağın etti, Cussane acı dolu bir çığlık atarak Papa'nın önüne dizleri üzerine devrildi, Bir an öylece kaldı, sonra arkaüstü yıkıldı, hâlâ <span class="t21">Stechkin</span>'i sımsıkı tutuyordu.</p>

  <p>Susan dizleri üzerinde durmaya devam etti, <span class="t21">Walther</span>'i yere indirdi ve <span class="t21">Stechkin</span>'i Cussane'nin elinden yavaşça alan Papa'yı izledi.</p>

  <p>Sonra da Papa'nın İngilizce söylediklerini duydu.</p>

  <p>«Tövbe etmeni istiyorum. Dediklerimi tekrarla: Tanrım senin sonsuz merhametine...»</p>

  <p>«Tanrım,» dedi Harry Cussane ve öldü.</p>

  <p>Papa dizleri üzerine çökmüş, ellerini kenetlemiş bir şekilde dua etmeye başladı.</p>

  <p>Susan'ın arka tarafında Devlin sürünerek içeriye girip duvara yaslandı. Yarasını tuttuğu eli kan içindeydi. Susan silahı elinden bıraktı ve sıcaklığını duymak istiyormuş gibi kendini Devlin'e yasladı.</p>

  <p>«İnsan birini öldürdüğünde hep böyle mi hisseder?» diye Devlin'e sordu.«Kirlenmiş ve utanç dolu?»</p>

  <p>«Sen de bizim kulübe katıldın, tatlım,» dedi Devlin ve sağlam koluyla kızı sardı.</p>

  <p class="p12"><span class="t25">§</span></p>

  <p>&nbsp;</p>
</body>
</html>
