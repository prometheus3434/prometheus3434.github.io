<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title></title>
  <link href="../Styles/SM.css" rel="stylesheet" type="text/css" />
</head>

<body>
  <h2><b>Ek</b></h2>

  <p>Manólis, Samir ve Özcan’la tanıştığında uyuşturucu ticareti yaptığından şüpheleniliyordu. Bu şüphe yersizdi ve yargıç kararıyla gerçekleştirilen telefon dinlemeleri kısa süre sonra durduruldu. Ama Manólis ile Samir arasındaki ilk görüşme kayıtlara geçmişti. Cep telefonunun hoparlörü üzerinden Özcan da dinliyor ve konuşmaya katılıyordu.</p>

  <p>Samir: “Yunan mısın?”<br />
  Manólis: “Ben Finliyim.”<br />
  Samir: “Konuşman Finli gibi değil ama.”<br />
  Manólis: “Ben Finliyim.”<br />
  Samir: “Yunan gibi konuşuyorsun.”<br />
  Manólis: “Öyle olsa ne yazar. Sırf annem ve babam ve büyük annelerim ve büyük babalarım ve ailedeki herkes Yunan diye, ben de bütün ömrüm boyunca Yunan olarak ortalıkta dolaşmaya mecbur değilim ya. Zeytin ağaçlarından ve cacıktan ve o manyak danstan nefret ediyorum. Ben Finliyim. Benim içimde her şey Finli. Ben içten Finliyim.”<br />
  Özcan Samir’e: “Tipi de Yunan gibi.”<br />
  Samir Özcan’a: “Finli olmak istiyorsa, bırak Finli olsun.”<br />
  Özcan Samir’e: “İsveçliye bile benzemiyor.” Özcan okuldan bir İsveçli tanıyordu.<br />
  Samir: “Neden Finlisin?”<br />
  Manólis: “Yunanlarla şu mesele yüzünden.”<br />
  Samir: “…”<br />
  Özcan: “…”<br />
  Manólis: “Bu iş Yunanlarda yüzlerce yıldır böyle işliyor: Bir düşünün, bir gemi batıyor.”<br />
  Özcan: “Neden ki?”<br />
  Manólis: “Çünkü gemi su alıyor ya da kaptan sarhoş.”<br />
  Özcan: “Gemi neden su alıyor ki?”<br />
  Manólis: “Kahretsin, bu sadece bir örnek.”<br />
  Özcan: “Hımm.”<br />
  Manólis: “Gemi su alıyor. Tamam mı?<br />
  Özcan: “Hımm.”<br />
  Manólis: “Herkes boğuluyor. Herkes. Anlıyor musunuz? Sadece tek bir Yunan hayatta kalıyor. Yüzüyor, yüzüyor, yüzüyor ve sonunda sahile ulaşıyor. Bütün o tuzlu suyu kusuyor. Ağzından kusuyor. Burnundan kusuyor. Her bir gözeneğinden kusuyor. Sonunda ölü gibi sızana kadar, sümküre sümküre her şeyi içinden çıkarıyor. Herif tek başına hayatta kaldı. Diğer herkes öldü. Adam sahilde uzanmış uyuyor. Uyandığında, tek başına hayatta kaldığını fark ediyor. Yani ayağa kalkıyor ve karşısına çıkan ilk adamı öldürüyor, ortalıkta gezinen ilk adamı. Bu kadar basit. Ancak ortalıkta gezinen adam öldüğünde her şey eşitleniyor. “<br />
  Samir: “?”<br />
  Özcan: “?”<br />
  Manólis: “Anlıyor musunuz? Başka birini öldürmeli ki boğulanlarda eksik olan bir kişi de ölsün. Diğer herifi kendisi için öldürüyor. Eksi bir, artı bir. Anladınız mı?”<br />
  Samir: “Hayır.”<br />
  Özcan: “Tekne nerden su alıyordu?”<br />
  Samir: “Kaçta buluşuyoruz?”</p>
</body>
</html>
