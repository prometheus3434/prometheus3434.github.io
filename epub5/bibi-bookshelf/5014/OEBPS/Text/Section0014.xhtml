<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title></title>
  <link href="../Styles/SM.css" rel="stylesheet" type="text/css" />
</head>

<body>
  <h2><b>Meşru müdafaa</b><br /></h2>

  <p>Lenzberger ve Beck peronda avare avare dolaşıyorlardı. Kafaları dazlaktı, üzerlerinde asker pantolonları, postallar vardı, salına salına yürüyorlardı. Beck’in montunun arkasında “Thor Steinar”<a href="../Text/DiPNOTLAR.xhtml#a12" id="k12"><sup>[12]</sup></a>, Lenzberger’in tişörtünde de “Pitbull Germany”<a href="../Text/DiPNOTLAR.xhtml#a13" id="k13"><sup>[13]</sup></a>&nbsp;yazıyordu.&nbsp;</p>

  <p>Beck, Lenzberger’den biraz daha ufak tefekti. Şimdiye dek on bir kez saldırı suçundan hüküm giymişti. İlk darp suçunu on dört yaşındayken işlemiş, büyük oğlanlarla yola koyulmuş ve bir Vietnamlıyı tekmelemelerine yardım etmişti. Sonra işler daha da kötüleşmişti. On beş yaşındayken ilk kez ıslahevine girmiş, on altı yaşında dövme yaptırmıştı. Sağ elinin parmaklarının ilk boğumlarında harf dövmeleri vardı; harfler birarada “H-A-S-S”<a href="../Text/DiPNOTLAR.xhtml#a14" id="k14"><sup>[14]</sup></a>&nbsp;kelimesini oluşturuyordu. Sol başparmağının üzerinde bir gamalı haç dövmesi vardı.&nbsp;</p>

  <p>Lenzberger’in sicilinde sadece dört kayıt vardı, ama yeni, metal bir beyzbol sopası edinmişti. Berlin’de satılan beyzbol sopalarının sayısı top satışlarının dört katıdır.&nbsp;</p>

  <p>Beck yaşlı bir hanıma sataştı; kadın korktu. Beck gülüp kollarını açarak ona doğru iki büyük adım attı. Kadın küçük adımlarını hızlandırdı, çantasına sıkı sıkı sarılarak gözden kayboldu.&nbsp;</p>

  <p>Lenzberger beyzbol sopasıyla bir çöp kutusuna vurdu. Ses bütün tren istasyonunda yankılandı. Lenzberger’in çöp kutusunu yamultmak için fazla kuvvet harcaması gerekmemişti. Peron neredeyse bomboştu, bir sonraki tren, Hamburg’a giden bir ICE-treni, 48 dakika sonra kalkacaktı. Lenzberger ve Beck bir banka oturdular. Beck ayaklarını uzattı, Lenzberger bankın arkalığına tünedi. Canları sıkılıyordu ve son bira şişesini raylara fırlattılar. Şişe patladı, etiketi yavaşça yukarı doğru kıvrıldı.&nbsp;</p>

  <p>Sonra onu fark ettiler. Adam iki bank ileride oturuyordu; kırklı yaşların ortalarındaydı, yarı keldi, gözünde sıradan siyah çerçeveli bir gözlük, üzerinde gri bir takım elbise vardı. Muhasebeci ya da memurdur, evinde karısı ve çocukları bekliyordur, sıkıcı biridir diye düşündüler. Beck ve Lenzberger birbirlerine sırıttılar, adam mükemmel bir kurbandı, korkacak biriydi. Gece şimdiye dek kötü geçmişti, karı kız yoktu, gerçekten iyi mallar için de paraları yeterli değildi. Beck’in sevgilisi Cuma günü onu terk etmişti, Beck’in bağırmalarından ve içkisinden bıkmıştı. Hayat o Pazartesi sabahı boktandı – adamı fark edene kadar. Beck ve Lenzberger kendilerini şiddet fantezilerine kaptırdılar, birbirlerinin omuzlarına vurdular ve kol kola adamın yanına gittiler.&nbsp;</p>

  <p>Beck kendini adamın yanına, banka bıraktı ve adamın kulağına geğirdi. Nefesi içki ve hazmedilmemiş yemek kokuyordu. “N’aber moruk, bugün düzüştün mü?”&nbsp;</p>

  <p>Adam ceketinin cebinden bir elma çıkardı ve elmayı koluyla parlattı.&nbsp;</p>

  <p>“Hey, göt herif, seninle konuşuyorum” dedi Beck. Adamın elindeki elmaya vurdu ve yere düşen elmayı ayağıyla ezdi, meyvenin eti asker postallarına sıçradı.&nbsp;</p>

  <p>Adam Beck’e bakmadı. Öylece oturmaya devam etti; hareketsiz, gözleri yerde. Beck ve Lenzberger bunu kışkırtma olarak yorumladılar. Beck işaret parmağını adamın göğsüne bastırarak döndürdü. “Ah, biri cevap vermek istemiyor demek” dedi ve adamın yüzüne bir tokat attı. Gözlük çarpıldı, adam gözlüğünü düzeltmedi. Adam hâlâ kımıldamadığı için, Beck postalından bir bıçak çıkardı. Uzun bir bıçaktı, ucu çift taraflı keskindi, sırtı tırtıklıydı. Beck adamın yüzünün tam önünde bıçağı ileri geri salladı. Adam dümdüz önüne bakıyordu. Beck bıçağı adamın eline biraz batırdı; fazla derin değil, sadece bir iğne batması kadar. Beklentiyle gözlerini adama dikti, adamın elinde bir damla kan birikti. Lenzberger şimdi olacakları dört gözle bekliyordu ve heyecandan beyzbol sopasıyla banka vurdu. Beck parmağını kan damlasına sürüp kanı bulaştırdı. “Eee, göt herif, iyi misin?”&nbsp;</p>

  <p>Adam hâlâ tepki vermiyordu. Beck hiddetlendi. Bıçak havayı kesti; sağdan sola iki sefer, adamın göğsünden sadece birkaç santimetre mesafede. Üçüncü seferde bıçak adama isabet etti. Gömleği kesti ve adamın derisini çizdi, yara yirmi santim uzunluğundaydı, kumaşa biraz kan aktı ve kırmızı, dalgalı bir iz bıraktı.&nbsp;</p>

  <p>Sabah treniyle Hannover’deki bir üroloji konferansına gitmek isteyen bir doktor, karşıdaki peronda duruyordu. Daha sonra, adamın neredeyse hareket etmediğini, her şeyin fazlasıyla çabuk olup bittiğini söyleyecekti ifadesinde. Olayı kaydeden istasyon güvenlik kameralarında, sadece siyah-beyaz hareketsiz kareler görünüyordu.&nbsp;</p>

  <p>Beck tekrar harekete geçti, Lenzberger bağırıp çağırdı. Adam, Beck’in bıçağı tuttuğu elini kavradı ve aynı anda sağ dirseğinin iç tarafına vurdu. Bıçak darbesi, hızını kesmeden yönünü değiştirdi. Bıçağın ucu havada bir yay çizdi. Adam bıçağın ucunu Beck’in üçüncü ile dördüncü kaburgasının arasına yönlendirdi, Beck kendi kendini göğsünden bıçakladı. Çelik bıçak Beck’in derisine girerken, adam Beck’in yumruğuna sertçe vurdu. Her şey, tek bir hareketten ibaretti, akıcıydı, neredeyse dans gibiydi. Bıçağın ucu Beck’in vücuduna gömüldü. Kalbini deldi, Beck kırk saniye daha yaşadı. Ayakta kaldı ve aşağıya doğru kendine baktı. Bıçağın sapını sımsıkı kavramıştı ve parmaklarındaki dövmeleri okuyor gibi görünüyordu. Acı çekmiyordu, sinirlerinin bağlantı noktaları artık sinyalleri iletmiyordu. Beck, o an ölmekte olduğunu anlamadı.&nbsp;</p>

  <p>Adam Lenzberger’e dönüp baktı. Özel bir duruş almadı, orada öylesine dikildi. Bekledi. Lenzberger, kaçsın mı dövüşsün mü bilemiyordu ve adam hâlâ muhasebeci gibi göründüğü için de yanlış bir karar verdi. Beyzbol sopasını kaldırdı. Adam Lenzberger’in boynuna, güvenlik kamerasının kaydettiği karelerde sabitleyemediği kadar hızlı, kısa bir hareketle sadece bir kez vurdu. Sonra tekrar yerine oturdu ve hasmına aldırış bile etmedi.&nbsp;</p>

  <p>Keskin bir darbeydi. Adam, iç şah damarın kısa bir ayrım yeri olan sinüs karotise isabet ettirmişti. Bu ufacık noktada, sinir uçlarından bir demet bulunur. Sinirler darbeyi kan basıncının aşırı yükselmesi olarak algıladılar ve Lenzberger’in beynine, kalp atışını frenlemesi sinyalini gönderdiler. Lenzberger’in kalbi giderek yavaşladı, kan dolaşımı iflas etti. Dizlerinin üzerine çöktü, beyzbol sopası elinden yere kaydı, yerde iki kere sekti, peron boyunca yuvarlandı ve raylara düştü. Lenzberger’in yediği darbe o kadar şiddetliydi ki, sinüs karotisin duvarı yırtıldı. Kan beynine doldu ve sinirleri aşırı derecede uyardı. Şimdi sinirler, duraklamaksızın kalp atışını bastırma sinyali veriyorlardı. Lenzberger yüzüstü perona yığıldı, biraz kan zeminin açık renk yer kaplamasının çizgileri boyunca aktı ve bir sigara izmaritinde birikip kaldı. Lenzberger öldü, kalbi atmayı bırakıvermişti.&nbsp;</p>

  <p>Beck iki saniye daha ayakta kaldı. Sonra o da yere düştü, başı banka çarptı ve orada kırmızı bir iz bıraktı. Sonra yerde yığılıp kaldı, gözleri hâlâ açıktı, adamın ayakkabılarını seyreder gibiydi. Adam gözlüğünü düzeltti. Bacak bacak üstüne attı, bir sigara yaktı ve tutuklanmayı beklemeye koyuldu.&nbsp;</p>

  <p>Olay yerine ilk gelen bir kadın polis oldu. İki dazlak perona girdiklerinde, bir meslektaşıyla birlikte gönderilmişti. Kadın polis, cesetleri, Beck’in göğsündeki bıçağı, adamın lime lime kesik gömleğini gördü ve adamın sigara içtiğini algıladı. Beyninde bütün bilgiler aynı ehemmiyet derecesine ulaştı. Tabancasını çekti, adama doğrulttu ve “Tren istasyonu alanında sigara içmek yasaktır” diye bağırdı.&nbsp;</p>

  <p><br /></p>

  <p style="text-align: center;">* * *&nbsp;</p>

  <p><br /></p>

  <p>Telefondaki avukat, “Önemli bir müşteri arayıp yardımımızı rica etti. Lütfen konuyla ilgilen, ücreti biz karşılıyoruz” dedi. New York’tan aradığını söyledi ama sesi sanki yanı başımda oturuyormuş gibi geliyordu. Acele etmemizi istedi. Şirket mevzuatında uzmanlaşmış ve endüstri ülkelerinin hepsinde en azından bir şubesi olan şu hukuk bürolarından birinin en büyük ortağıydı. Önemli müşteriler, avukatlık bürolarının çok para kazandığı müvekkillerdir, özel hakları vardır. Ona meselenin ne olduğunu sordum ama o da hiçbir şey bilmiyordu. Sekreteri polisten bir telefon almıştı, ona tren istasyonunda birinin tutuklandığı bildirilmişti sadece. Sekreter tutuklananın ismini bilmiyordu. Konu, “kasten insan öldürme ya da öyle bir şeydi”, sekreterin bildikleri bundan ibaretti. “Önemli bir müşteri”ydi çünkü bu telefon numarası sadece o tür müşterilere verilirdi.&nbsp;</p>

  <p>Keith Sokağı’ndaki cinayet masasına gittim. Polis merkezlerinin, cam ve çelikten modern gökdelenlerde ya da iki yüz yıllık eski karakol binalarında olmaları hiçbir şey fark ettirmiyor – hepsi birbirinin aynı. Koridorlarda gri-yeşil linolyum döşelidir, her yer temizlik malzemesi kokar ve sorgu odalarında devasa kedi posterleri ve meslektaşların tatillerden yolladığı kartpostallar asılıdır. Bilgisayar ekranlarına ve dolap kapaklarına, gazetelerden ve dergilerden kesilmiş komik laflar yapıştırılmıştır. Isıtıcı tablası yanık artıklarıyla kaplı, sarı-portakal rengi kahve makinelerinde ılık filtre kahve vardır. Masalarda kocaman “I love Hertha”<a href="../Text/DiPNOTLAR.xhtml#a15" id="k15"><sup>[15]</sup></a>&nbsp;kahve fincanları, açık yeşil renkte plastikten Helit marka kalemlikler durur, bazen de duvarlarda çerçevesiz camların içinde memurlardan birinin gün batımı fotoğrafları asılıdır. Mobilyalar pratik ve açık gri renktedir, odalar dardır, sandalyeler fazlasıyla ergonomiktir, pencere önlerinde genleştirilmiş kilde yetiştirilen bitkiler durur.&nbsp;</p>

  <p>Başkomiser Dalger meslek hayatı boyunca yüzlerce sorgulama gerçekleştirmişti. On altı yıl önce cinayet bürosuna geldiğinde, bu mevki polis teşkilatının en tepesiydi. Dalger bunu başarmaktan gurur duymuştu ve yükselişini her şeyden çok bir özelliğine borçlu olduğunu biliyordu: sabır. Gerekirse, saatlerce dinlerdi, hiçbir şeyden sıkılmazdı ve görevde geçirdiği uzun yıllar sonrasında bile hâlâ her şeyi ilginç bulurdu. Dalger, ilk ele geçirmede, her şey daha yeniyken ve o yeterince bilgiye sahip değilken sorgulamadan kaçınırdı. O itirafların adamıydı. Onda hile, gözdağı ve aşağılama hiç yoktu. İlk sorgulamayı memnuniyetle gençlere bırakırdı Dalger; olay hakkında her şeyi bildiğini düşününce sorgulamayı tercih ederdi. Mükemmel bir detay hafızasına sahipti. Şimdiye dek hisleri onu hiç yanıltmamış olsa da, hislerine güvenerek hareket etmezdi. Dalger, en absürt hikayelerin gerçek, en inandırıcı hikayelerin ise yalan olabileceğini bilirdi. “Sorgulamalar” derdi genç meslektaşlarına, “zor iştir”. Asla eklemeyi de unutmazdı: “Parayı ya da spermi takip edin. Her cinayet böyle çözülür.”&nbsp;</p>

  <p>Çıkarlarımız neredeyse hep çatışsa da, birbirimize saygı duyardık. Sora sora, nihayet Dalger’i bulup da sorgu odasına girdiğimde, beni gördüğüne neredeyse sevinmiş gibiydi. İlk söylediği şey, “Hiç yol alamıyoruz” oldu. Dalger, beni kimin görevlendirdiğini bilmek istiyordu. Şirket mevzuatında uzman olan hukuk bürosunun adını söyledim, Dalger omuzlarını silkti. Müvekkilimle yalnız görüşebilmek için, herkesin odadan çıkmasını rica ettim. Dalger sırıtarak, “Hadi bakalım, başarılar” dedi.&nbsp;</p>

  <p>Adam, ancak yalnız kaldığımızda, başını kaldırıp yüzüme baktı. Kendimi tanıttım, o kibarca başını salladı ama hiçbir şey söylemedi. Almanca, İngilizce ve oldukça kötü bir Fransızcayla denedim. Sadece yüzüme baktı ama tek bir kelime etmedi. Önüne koyduğum kalemi geri itti. Adam konuşmak istemiyordu. Önüne bir vekaletname koydum; onu temsil ettiğimi bir şekilde belgelemem gerekiyordu. Bir şey düşünüyormuş gibi görünüyordu ve birden garip bir şey yaptı: Masada duran ıstampayı açtı ve sağ başparmağını önce mavi mürekkebe, sonra da vekaletnamenin imza yerine bastırdı. “Bu da bir yöntem” dedim ve vekaletnameyi aldım. Bana bu adamın kim olduğunu soran Dalger’in bürosuna gittim. Bu sefer de ben omuzlarımı silktim. Sonra Dalger, neler olup bittiğini detaylarıyla anlattı.&nbsp;</p>

  <p>Dalger adamı bir gün önce, tren istasyonundan sorumlu olan Federal Polis’ten teslim almıştı. Adam, ne tutuklanırken ne nakledilirken ne de Keith Sokağı’ndaki ilk sorgulama denemesinde tek bir kelime etmişti. Farklı çevirmenlerle denemişler, sorgulamadaki haklarını yazılı olarak on altı dilde önüne koymuşlardı – hiçbir sonuç alınamamıştı.&nbsp;</p>

  <p>Dalger adamın üzerinin aranması talimatını vermişti ama hiçbir şey bulunamamıştı. Adamın ne cüzdanı ne kimliği ne de anahtarları vardı. Dalger bana aramada adamın üzerinde bulunan nesnelere dair düzenlenen tutanağı gösterdi. Yedi kalemdi:</p>

  <p><span style="text-indent: 1em;"><br /></span></p>

  <p><span style="text-indent: 1em;">1. Tempo marka kağıt mendil, üzerinde tren istasyonundaki eczanenin etiketi mevcut;</span><br /></p>

  <p>2. İçinde altı sigara bulunan bir paket sigara, Alman bandrollü;</p>

  <p><span style="text-indent: 1em;">3. Plastik bir çakmak, sarı renkte;</span></p>

  <p><span style="text-indent: 1em;">4. Hamburg ana tren istasyonuna, ikinci sınıf bir tren bileti (koltuk rezervasyonu yok);</span></p>

  <p><span style="text-indent: 1em;">5. Banknot halinde 16 bin 540 euro;</span></p>

  <p><span style="text-indent: 1em;">6. Bozuk para halinde 3,62 euro;</span></p>

  <p><span style="text-indent: 1em;">7. Lorguis, Metcalf &amp; Ortakları – Berlin avukatlık bürosunun kartviziti, üzerinde bir dahili numara.&nbsp;</span></p>

  <p><span style="text-indent: 1em;">Ama işin en garip yanı, adamın giyeceklerinde hiçbir etiket bulunmamasıydı – pantolon, ceket ve gömlek bir terzinin elinden çıkma olabilirdi, ama çoraplarını ve donlarını özel diktiren pek fazla insan yoktur. Sadece ayakkabıların bir markası vardı, “Henschung” adlı, Alsaslı bir ayakkabıcıdandılar – ancak bu markanın ayakkabıları, Fransa’nın dışında da lüks mağazalarda satılmaktaydı.&nbsp;</span></p>

  <p><span style="text-indent: 1em;">Adamın fotoğrafları çekildi, parmak izleri alındı. Dalger, bütün veri bankalarını arattırdı – hiçbir eşleşme yoktu, adam soruşturma makamlarınca bilinen biri değildi. Tren biletinden de bir şey çıkmadı, bilet tren istasyonundaki bir otomattan alınmıştı.&nbsp;</span></p>

  <p><span style="text-indent: 1em;">Bu sırada istasyon kameralarının kaydettiği video kaset gözden geçirilmiş, karşı peronda duran doktor ve yüreği ağzına gelen yaşlı kadının ifadeleri dinlenmişti. Polis titiz olmakla birlikte nafile çalışmıştı.&nbsp;</span></p>

  <p><span style="text-indent: 1em;">Adam şimdilik tutukluydu ve geceyi karakolda geçirmişti. Ertesi gün, Dalger kartvizitin üzerindeki telefon numarasını aramıştı. Bu telefon görüşmesini yapmadan önce mümkün olduğu kadar beklemişti. Avukatlar bu tür işleri asla kolaylaştırmaz, diye düşünüyordu.&nbsp;</span></p>

  <p><span style="text-indent: 1em;">Dalger’in odasında oturmuş ılık filtre kahve içiyorduk. Video kaseti iki kez seyrettim ve Dalger’e, bunun tamamen açık, hatta neredeyse ders kitaplarına yakışır bir meşru müdafaa olduğunu söyledim. Dalger adamı serbest bırakmak istemiyordu: “Bu adamda bir iş var.”&nbsp;</span></p>

  <p><span style="text-indent: 1em;">“Evet, elbette, bu çok bariz. Ama içinizdeki histen başka, bu adamı tutmak için hiçbir sebebiniz yok, bunu biliyorsunuz” diye karşılık verdim.&nbsp;</span></p>

  <p><span style="text-indent: 1em;">“Kimliğini bile bilmiyoruz.”&nbsp;</span></p>

  <p><span style="text-indent: 1em;">“Hayır, Bay Dalger, bilmediğiniz tek şey bu.”&nbsp;</span></p>

  <p><span style="text-indent: 1em;">Dalger savcı Kesting’i aradı. Bu olay ağır cezalıktı, yani savcılığın ağır cezalara bakan bölümü olaydan sorumluydu. Kesting, olayı Dalger’in ilk raporundan zaten biliyordu. Çaresiz ama kararlıydı: savcılık için bazen faydalı olan bir özellik. Ve Kesting, bu sebeple, adamın sorgu yargıcının karşısına çıkarılmasına karar verdi. Birkaç telefon görüşmesinden sonra, sorgu yargıcıyla öğleden sonra saat 5 için randevu aldık.&nbsp;</span></p>

  <p><span style="text-indent: 1em;">Sorgu yargıcının adı Lambrecht’ti ve ilkbaharda olmamıza rağmen üzerinde Norveç tipi kalın bir kazak vardı. Tansiyonu düşüktü, ömrü boyunca üşürdü ve yine o kadar uzun süredir de keyifsizdi. Elli iki yaşındaydı ve netlik isterdi, her şey düzenli olmalıydı, akşam evine giderken kötü ruhları yanında taşımak istemezdi.&nbsp;</span></p>

  <p><span style="text-indent: 1em;">Lambrecht üniversitede misafir konuşmacı olarak, ceza muhakemeleri usulü hakkında dersler verirdi ve bu dersler Lambrecht’in anlattığı örnekler sayesinde efsaneleşmişti. Öğrencilere, yargıçların mahkum etmekten hoşlandıklarına inanmanın bir hata olduğunu söylerdi. “Yargıçlar, görevleri bu olduğu zaman bunu yaparlar, ama şüpheleri varsa, bunu yapmazlar.” Yargıçların bağımsızlığının asıl amacının, onların da geceleri huzur içinde uyuyabilmeleri olduğunu anlatırdı. Bunu söylediğinde öğrenciler hep gülerdi. Ama yine de gerçek buydu, Lambrecht meslek hayatında istisnalarla neredeyse hiç karşılaşmamıştı.&nbsp;</span></p>

  <p><span style="text-indent: 1em;">Sorgu yargıcının konumu ceza hukukunda belki de en ilginç konumdur. Her davaya bir göz atabilir, uzun sıkıcı duruşmalara katlanması gerekmez ve kimseyi dinlemek zorunda değildir. Ama bu madalyonun sadece bir yüzüdür. Diğer yüzü ise yalnızlıktır. Sorgu yargıcı tek başına karar verir. Her şey ona bağlıdır, insanları o hapse atar ya da serbest bırakır. Daha kolay meslekler de var hayatta.&nbsp;</span></p>

  <p><span style="text-indent: 1em;">Lambrecht savunma avukatlarından hiç haz etmezdi. Ama savcılardan da hiç haz etmezdi. Onu sadece dava ilgilendirirdi ve zor öngörülebilir kararlar verirdi. Çoğu insan onun hakkında küfrederdi, Lambrecht fazlasıyla büyük gözlüğü ve solgun dudaklarıyla garip görünürdü, ama herkes ona saygı duyardı. Meslekte yirminci yılının şerefine sulh mahkemesinin başkanından bir belge almıştı. Başkan, o kadar yıldan sonra mesleğini hâlâ severek yapıp yapmadığını sormuştu ona. Lambrecht, cevap olarak, mesleğini hiçbir zaman sevmediğini söylemişti. Bağımsızdı işte.&nbsp;</span></p>

  <p><span style="text-indent: 1em;">Lambrecht, tanıkların ifadelerini okudu ve adamı konuşturmayı o da başaramadıktan sonra, video kayıtlarını görmek istedi. Onunla birlikte yaklaşık yüz kere arka arkaya kayıtları seyretmemiz gerekti, kareleri hafızamdan neredeyse tek tek çizebilirdim, kayıtların seyredilmesinin sonu gelmek bilmedi.&nbsp;</span></p>

  <p><span style="text-indent: 1em;">“Kapatın şu şeyi” dedi sonunda polis memuruna ve bize döndü. “Evet beyler, dinliyorum.”&nbsp;</span></p>

  <p><span style="text-indent: 1em;">Kesting tutuklama emrinin taslağını elbette çoktan Lambrecht’e vermişti, yoksa bu görüşme zaten mümkün olamazdı. Kesting, adamı iki olayda insan öldürmekten tutuklamayı talep etti, kaçma şüphesi bulunduğunu, zira kanıtlanabilir bir kimliği olmadığını belirtti. Kesting şöyle dedi: “Bir meşru müdafaa durumu olduğu elbette düşünülebilir. Ama o zaman da meşru müdafaa sınırlarının aşılmasıyla karşı karşıya olurduk.”&nbsp;</span></p>

  <p><span style="text-indent: 1em;">Belli ki, savcılık suçlamayı meşru müdafaa sınırlarının aşılmasına vardırmayı amaçlıyordu. Saldırıya uğradığınızda, kendinizi savunabilirsiniz ve bu durumda insan savunma yöntemi olarak neyi seçeceği konusunda sınırlara bağlı değildir. Bir yumruğa karşı bir sopa, bıçağa karşı tabanca kullanabilir, illaki en hafif savunma yöntemini seçmek zorunda değildir. Ama bunu abartamaz da: Etkisiz hale getirdiği hasmının bir de kafasını koparamaz. Kanunlar bu tür aşırılıklara müsamaha göstermez.&nbsp;</span></p>

  <p><span style="text-indent: 1em;">“Adamın bıçağı kurbanın göğsüne saplaması aşırılıktı” dedi Kesting.&nbsp;</span></p>

  <p><span style="text-indent: 1em;">“Anlıyorum” diye karşılık verdi Lambrecht. Sesi şaşırmış gibiydi. “Avukat bey, siz lütfen.”&nbsp;</span></p>

  <p><span style="text-indent: 1em;">“Bunun saçmalık olduğunu hepimiz biliyoruz” dedim. “Kimse biri ona bıçakla saldırdığında, buna tahammül göstermek zorunda değildir ve adamın elbette bu şekilde kendisini savunmaya hakkı vardı. Savcılığın derdi aslında meşru müdafaanın sınırlarının aşılıp aşılmadığı da değil zaten. Savcı Kesting, bu tür bir suçlamayı ağır ceza mahkemesinde kabul ettirebileceğine inanmayacak kadar tecrübeli. Onun tek amacı, adamın kimliğini tespit edebilmek ve bunun için zamana ihtiyacı var.”&nbsp;</span></p>

  <p><span style="text-indent: 1em;">“Doğru mu bu, Savcı Bey?” diye sordu Lambrecht.&nbsp;</span></p>

  <p><span style="text-indent: 1em;">“Hayır” dedi Kesting. “Savcılık, arkasında durmadığı hiçbir tutuklama talebinde bulunmaz.”&nbsp;</span></p>

  <p><span style="text-indent: 1em;">“Anlıyorum” dedi yargıç tekrar. Bu kez sesi alaycı geliyordu. Bana döndü. “Bu adamın kim olduğunu bize söyleyebilir misiniz?”&nbsp;</span></p>

  <p><span style="text-indent: 1em;">“Bay Lambrecht, söyleyebilseydim bile buna hakkım olmadığını biliyorsunuz. Ama celbin yollanabileceği bir adres söyleyebilirim.” Geçen süre içinde, beni vekil olarak görevlendiren avukatla tekrar telefonda görüşmüştüm. “Adam bir avukatlık bürosu üzerinden celp edilebilir, avukatın muvafakatini sözlü olarak garanti edebilirim.” Yargıca adresi verdim.&nbsp;</span></p>

  <p><span style="text-indent: 1em;">“Görüyor musunuz?” diye haykırdı Kesting. “Söylemek istemiyor. Çok daha fazlasını biliyor, ama söylemek istemiyor.”&nbsp;</span></p>

  <p><span style="text-indent: 1em;">“Burada dava edilen ben değilim” dedim. “Ancak durum şöyle: Sanığın neden konuşmadığını bilmiyoruz. Belki de dilimizi anlamıyor olabilir. Ama başka sebeplerden susuyor da olabilir...”&nbsp;</span></p>

  <p><span style="text-indent: 1em;">“Bu durumda Kabahatler Kanunu’nun 111. maddesini çiğniyor” diye sözümü kesti Kesting. “Bu maddeye karşı geldiği apaçık ortada.”&nbsp;</span></p>

  <p><span style="text-indent: 1em;">“Beyler, teker teker konuşabilirseniz, minnettar olurum” dedi Lambrecht. “111. madde uyarınca, herkes kimlik bilgilerini bildirmek zorundadır. Bu konuda savcılığa hak veriyorum.” Lambrecht sürekli gözlüğünü takıp çıkarıyordu. “Ama bu, bir tutuklama emrini gerektirecek bir kural değil. Kişi kimlik tespiti için en fazla on iki saat tutulabilir. Ve o on iki saat, Savcı Bey, çoktan aşılmış durumda.”&nbsp;</span></p>

  <p><span style="text-indent: 1em;">“Ayrıca” dedim, “sanık kimlik bilgilerini her zaman vermek zorunda değildir. Gerçek kimlik bilgilerini beyan ettiği zaman, ceza soruşturması tehlikesiyle karşılaşacaksa, susabilir. Yani, adam kim olduğunu söylerse ve bu onun tutuklanmasına sebep olacaksa, elbette susma hakkına sahiptir.”&nbsp;</span></p>

  <p><span style="text-indent: 1em;">“Gördünüz işte” dedi Kesting sorgu yargıcına. “Adam bize kim olduğunu söylemiyor ve biz hiçbir şey yapamıyoruz.”&nbsp;</span></p>

  <p><span style="text-indent: 1em;">“Aynen öyle” dedim. “Hiçbir şey yapamıyorsunuz.”&nbsp;</span></p>

  <p><span style="text-indent: 1em;">Adam kayıtsız bir şekilde bankta oturuyordu. Üzerinde, ismimin baş harfleri bulunan bir gömlek vardı; bu gömleği ona ben yollamıştım. Bedeni gayet iyi uymuştu ama adamın üzerinde garip görünüyordu.&nbsp;</span></p>

  <p><span style="text-indent: 1em;">“Savcı Bey” dedi Lambrecht, “fail ile kurbanlar arasında daha önceye dayanan bir ilişki var mı?”&nbsp;</span></p>

  <p><span style="text-indent: 1em;">“Hayır, buna dair elimizde bir bilgi yok” dedi Kesting.&nbsp;</span></p>

  <p><span style="text-indent: 1em;">“Kurbanlar alkollü müydü?” Lambrecht bu konuda da haklıydı, sarhoş birine karşı meşru müdafaa durumunda geri çekilmek daha doğrudur.&nbsp;</span></p>

  <p><span style="text-indent: 1em;">“0.4 ve 0.5 promil.”&nbsp;</span></p>

  <p><span style="text-indent: 1em;">“Bu yetmez” dedi yargıç. “Failde henüz dosyada yer almayan herhangi bir şey buldunuz mu? İşlenen başka bir suça ya da başka bir tutuklama emrine dair bir ipucu?” Lambrecht bir listenin maddelerini tek tek eliyor gibiydi.&nbsp;</span></p>

  <p><span style="text-indent: 1em;">“Hayır” dedi Kesting ve her bir hayır cevabının onu hedefinden daha da uzaklaştırdığının farkındaydı.&nbsp;</span></p>

  <p><span style="text-indent: 1em;">“Olaya dair, henüz tamamlanmamış soruşturmalar var mı?”&nbsp;</span></p>

  <p><span style="text-indent: 1em;">“Evet. Nihai otopsi raporu henüz gelmedi.” Kesting, nihayet bir şey bulduğu için seviniyordu.&nbsp;</span></p>

  <p><span style="text-indent: 1em;">“Eh, o iki adam herhalde güneş çarpmasından ölmemiştir, Bay Kesting.” Lambrecht’in sesi şimdi daha yumuşaktı; bu, savcı için kötü bir işaretti. “Savcılık eğer, burada masamda durandan fazlasını sunamıyorsa, şimdi karar vereceğim.”&nbsp;</span></p>

  <p><span style="text-indent: 1em;">Kesting başıyla onayladı.&nbsp;</span></p>

  <p><span style="text-indent: 1em;">“Beyler” dedi Lambrecht, “duyacağımı duydum.” Arkasına yaslandı. “Meşru müdafaa durumu açıktan da öte. İnsan bıçakla ya da beyzbol sopasıyla tehdit edildiğinde, hatta bıçak darbesine ve darpa maruz kaldığında, kendini savunma hakkına sahiptir. İnsan saldırının tamamen sonlanmasına yönelik şekilde kendini savunabilir ve sanığın yapmış olduğu da bundan farklı değil.”&nbsp;</span></p>

  <p><span style="text-indent: 1em;">Lambrecht sözlerine kısa bir ara verdi, sonra devam etti: “Olayın sıradışı göründüğü konusunda savcılığa hak veriyorum. Sanığın, kurbanlara karşı davranışındaki soğukkanlılık bence sadece korkunç. Ama burada, iddia edildiği gibi, bir aşırıya kaçma durumu neredeymiş göremiyorum. Bu düşüncemin doğruluğunu kanıtlayan bir diğer nokta da, adamı darp eden o iki kişi, eğer şimdi patolojinin masasında değil de, karşımda oturuyor olsalardı, kesinlikle tutuklama emri çıkaracağımdır.”&nbsp;</span></p>

  <p><span style="text-indent: 1em;">Kesting dosyasının kapağını kapattı. Pat diye yüksek bir ses çıktı.&nbsp;</span></p>

  <p><span style="text-indent: 1em;">Lambrecht tutanağı yazdırdı: “Savcılığın, tutuklama emri çıkarılmasına yönelik talebi reddedilmiştir. Sanık derhal serbest bırakılacaktır.” Sonra Kesting ve bana döndü: “Bu kadar. İyi akşamlar.”&nbsp;</span></p>

  <p><span style="text-indent: 1em;">Zabıt katibi hanım serbest bırakılma belgelerini düzenlerken, ben kapının önüne çıktım. Dalger ziyaretçi sırasına oturmuş bekliyordu.&nbsp;</span></p>

  <p><span style="text-indent: 1em;">“İyi akşamlar, siz ne yapıyorsunuz burada?” diye sordum. Bir polisin, sorgu yargıcının kararıyla bu kadar ilgilenmesi olağandışıdır.&nbsp;</span></p>

  <p><span style="text-indent: 1em;">“Serbest kaldı mı?”&nbsp;</span></p>

  <p><span style="text-indent: 1em;">“Evet, açık şekilde meşru müdafaaydı.”&nbsp;</span></p>

  <p><span style="text-indent: 1em;">Dalger başını salladı. “Öyle tahmin etmiştim” dedi. İyi bir polisti, 26 saattir uyumamıştı. Bu mesele besbelli onu öfkelendiriyordu; bu da hiç huyu değildi.&nbsp;</span></p>

  <p><span style="text-indent: 1em;">“Ne oldu?”&nbsp;</span></p>

  <p><span style="text-indent: 1em;">“Yani, öbür meseleden haberdar değilsiniz.”&nbsp;</span></p>

  <p><span style="text-indent: 1em;">“Hangi öbür mesele?” diye sordum.&nbsp;</span></p>

  <p><span style="text-indent: 1em;">“Müvekkilinizin yakalandığı sabah, Wilhemsdorf’ta bir ceset bulduk. Kalbinden bıçaklanmıştı. Hiçbir parmak izi yoktu, hiçbir DNA kalıntısı yoktu, hiçbir doku kalıntısı yoktu, hiçbir şey yoktu. Ölünün çevresinden herkes olay saatinde başka bir yerde olduğunu kanıtlayabiliyor ve olayın üzerinden 72 saat geçmek üzere.”&nbsp;</span></p>

  <p><span style="text-indent: 1em;">72 saat kuralı der ki, bir cinayet vakasını aydınlatma şansı 72 saat sonra hızla düşer.&nbsp;</span></p>

  <p><span style="text-indent: 1em;">“Ne demek istiyorsunuz?”&nbsp;</span></p>

  <p><span style="text-indent: 1em;">“Profesyonel bir işti.”&nbsp;</span></p>

  <p><span style="text-indent: 1em;">“Kalpten bıçaklama sık karşılaşılan bir şeydir ama” dedim.&nbsp;</span></p>

  <p><span style="text-indent: 1em;">“Hem evet hem de hayır. En azından bu kadar kusursuz değil. Çoğu birkaç kez bıçaklamak zorunda kalır ya da bıçak kaburgalarda takılıp kalır. Normalde daha fazla ters giden şeyler olur.”&nbsp;</span></p>

  <p><span style="text-indent: 1em;">“Yani?”&nbsp;</span></p>

  <p><span style="text-indent: 1em;">“İçimde bir his... müvekkilinizin...”&nbsp;</span></p>

  <p><span style="text-indent: 1em;">Elbette bu bir histen fazlasıydı: Almanya’da her yıl, ortaya çıkan yaklaşık 2400 insan öldürme suçu vardır, bunların ortalama 140’ı Berlin’de yaşanır. Bu sayı gerçi, Frankfurt (Main), Hamburg ve Köln’de yaşananların toplamından fazladır ama bu olayların yüzde 95’inin çözülmesiyle, suçlunun bulunamadığı ancak yedi olay kalır. Ve az önce burada, Dalger’in teorisine tıpatıp uyan bir adam serbest bırakılmıştı.</span></p>

  <p><span style="text-indent: 1em;">&nbsp;“Bay Dalger, içinizdeki his...” diye başladım lafa, ama Dalger sözlerimi tamamlamama izin vermedi.&nbsp;</span></p>

  <p><span style="text-indent: 1em;">“Evet evet, biliyorum” dedi ve döndü. Arkasından seslenerek, yeni haberler olursa, beni aramasını söyledim. Dalger, “gerek yok... avukatlar... hep aynı şey...” gibi anlaşılmaz bir şeyler homurdandı ve evine gitti.&nbsp;</span></p>

  <p><span style="text-indent: 1em;"><br /></span></p>

  <p style="text-align: center;"><span style="text-indent: 1em;">* * *</span></p>

  <p><span style="text-indent: 1em;"><br /></span></p>

  <p><span style="text-indent: 1em;">Adam görüşme odasından doğruca salıverildi, yakalandığında yanında bulunan para ve eşyaları kendisine geri verildi, ben onun adına belgeyi imzaladım. Birlikte arabama gittik. Onu tren istasyonuna, 35 saat önce iki kişiyi öldürdüğü yere bıraktım. Tek kelime etmeden arabadan indi ve kalabalığın arasına karıştı. Onu bir daha görmedim.&nbsp;</span></p>

  <p><span style="text-indent: 1em;">Bir hafta sonra, şirket mevzuatında uzman o avukatlık şirketinin patronuyla öğle yemeği için sözleşmiştik. “Kimliği meçhul bu adamla ilgilenilmesini isteyen o önemli müşteriniz kim?” diye sordum.&nbsp;</span></p>

  <p><span style="text-indent: 1em;">“Bunu sana söyleyemem, tanıdığın biri. Kimliği meçhul adam kimdir, ben de bilmiyorum. Ama sana bir şey getirdim” dedi ve bir torba çıkardı. Bu, adama verdiğim gömlekti. Temizlenmiş ve ütülenmişti.&nbsp;</span></p>

  <p><span style="text-indent: 1em;">Otoparka dönerken, gömleği çöpe attım.</span><br /></p>

  <p><br /></p>
</body>
</html>
