<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>turkiye</title>
  <link href="../Styles/stylesheet.css" rel="stylesheet" type="text/css" />
  
<style type="text/css">
@page { margin-bottom: 10.000000pt; margin-top: 10.000000pt; }
</style>
</head>

<body class="calibre">
  <div class="chapter">
    <p class="normal"><sup class="calibre2">[<a href="../Text/turkiye_split_004.html#footnote-100-3-backlink" id="footnote-100-3">3</a>]</sup> Bu konuda açıklanan bazı bilgiler, belgeler ve kanıtlar şunlardır:</p>

    <p class="normal">1) "BURSA (Cumhuriyet) – Yenişehir Ülkü Ocakları Şubesi, Bursa'daki fabrikalarda işçi olarak çalışmak isteyen Ülkü Ocakları mensuplarına, ilçe belediye hoparlörü aracılığıyla çağrıda bulunmuştur.</p>

    <p class="normal">Dün saat 15'te belediye hoparlöründen yapılan çağrıda Ülkü Ocaklarına kayıtlı olan ve Bursa'daki fabrikalarda çalışmak isteyenlerin en geç pazartesi günü (bugün) saat 12'ye kadar Yenişehir Ülkü Ocakları Şubesi'ne başvurmaları istenmiştir. Çağrıda, hangi fabrikalara işçi yerleştirileceği belirtilmemiştir."</p>

    <p class="sagnormal">Cumhuriyet, 26 Ocak 1976</p>

    <p class="normal">2) "KONYA, tha – Konya'nın Ermenek ilçesinde, Ülkü Ocakları Ermenek Şubesi Başkanı Mustafa Özmen'in bütün köy muhtarlarına birer yazı gönderdiği, köylerin yol bakımı, köprü ye içme suyu ihtiyaçlarının Kaymakamlığa ve bu arada Dernek Başkanlığı'na bildirilmesinin istendiği öne sürülmektedir.</p>

    <p class="normal">Ermenek Kaymakamı Avni Kızılaslan, köy muhtarlarına bir yazı göndermiş ve yanlış uygulamadan kaçınılmasını istemiştir. Kızılaslan'ın köy muhtarlarına gönderdiği genelge özetle:</p>

    <p class="normal">'Merkezi Ankara'da bulunan Ülkü Ocakları Derneği Ermenek Şubesi Başkanlığı, ilçemize bağlı köy muhtarlarına bir yazı göndererek, yol, su, köprü vs. ihtiyaçları için Kaymakamlığımıza başvurulmasını, aynı bilgilerin Dernek Başkanlığı'na verilmesini istedikleri ele geçen yazılardan anlaşılmaktadır.</p>

    <p class="normal">Bilindiği gibi köylerin yol, su, elektrik, köprü gibi altyapı, tesis ve hizmetleri Kaymakamlığımızda her yıl programa alınıp il makamına teklif yapılmaktadır. Bu yıl da ilçemiz ve bağlı köylerin ihtiyaçları muacceliyet sırasına göre, plânlanıp il makamına teklifte bulunulmuştur. Köylerimizin her türlü dilek ve ihtiyaçları 5442 Sayılı İller İdaresi Kanunu'na göre sadece Kaymakamlığımız aracılığıyla üst makamlara iletilebilir.</p>

    <p class="normal">Gönderilen yazılardan işsiz yurttaşlarımıza tariş fabrikasında iş temin edileceği bildirilmektedir. tariş fabrikası İzmir'de olup, İzmir gibi büyük kentlerde İş ve İşçi Bulma Kurumları'na binlerce vatandaş başvurmakta ve sıra beklemektedir.</p>

    <p class="normal">Durumun önemine binaen halka açıklanmasını yanlış uygulamalardan kaçınılmasını, gönderilmiş bulunan bu tip yazılarda Kaymakamlığımızı derhal haberdar etmenizi önemle rica ederim.'"</p>

    <p class="sagnormal">Milliyet, 29 Ocak 1976</p>

    <p class="normal">3) chp Genel Başkanı Bülent Ecevit, 30 Ocak 1976 günü Ankara'da düzenlediği basın toplantısında aşağıdaki belgenin fotokopisini basına vermiştir:</p>

    <p class="normal">"mhp İL BAŞKANLIĞI'NA</p>

    <p class="sagnormal">9/12/1975<br class="chapter" />
    DİYARBAKIR</p>

    <p class="normal">Askerliğini yapmış ortaokul ve lise mezunu tam şuurlu, militan yetişmiş ülküdaşlarımızdan en az 10 (on) kişilik bir listenin teşkilâtımıza gönderilmesi, çünkü yakında İskenderun Demir Çelik Müessesesi'ne işçi alınacaktır. Bize isimleri verilen bu ülküdaşlara, işe girmesinde yardımcı olunacaktır, isimleri yazılan bu ülküdaşların gazeteleri dikkatle takip ederek imtihan günü belirtilir belirtilmez en az ... gün önce teşkilâtımıza uğramaları, ayrıca bu ülküdaşlarımızı kolaylıkla tanıyabilmemiz için açık kimliğinin belirtilmesi ve bilhassa gazetede verilecek ilâna göre hareket etmelerini bildiririz. Türkiye Milliyetçiliği Mefkûresi'nin gün geçtikçe yücelip yükselmesini Yüce Allah'tan dileriz.</p>

    <p class="sagnormal">TANRI TÜRK'Ü KORUSUN ve YÜCELTSİN<br class="chapter" />
    ÜLKÜCÜ İŞÇİLER DERNEĞİ<br class="chapter" />
    İSKENDERUN ŞUBE BAŞKANLIĞI"</p>

    <p class="normal">4) Milliyetçi Hareket Partisi Tufanbeyli İlçe Başkanı Ali Burak'ın Milliyetçi Hareket Partisi Genel Başkanlığı'na 17 Eylül 1975 günlü yazısı:</p>

    <p class="normal">"Aşada adları yazılı beş kişinin İskenderun demirçeliğe müracat etmişlerdir.</p>

    <p class="normal">Bunların alınmaları için Sendika başkanı ali uluhanbeye gerekli temasın ve talimatın verilmesini ve bu hususta tarafımıza bilgi verilmesini arz ederim."</p>

    <p class="normal">(İmla ve ifade yazıdaki gibi aktarılmıştır. Mektubun altında da Akpınar köyünden beş kişinin adları yazılıdır. Bu belge chp Genel Merkezi'ndedir.)</p>

    <p class="normal">Devlet sektörüne böyle yasadışı yollardan "militan yetişmiş Ülkücü" işçiler yerleştirildiğini gösteren bilgiler, belgeler, kanıtlar, chp Genel Başkanı'nca defalarca açıklandığı ve bu konuda ne işlem yapıldığı sorulduğu halde, Başbakan veya herhangi bir yetkili, Bütçe görüşmelerinde veya ondan önce, bu konuda hiçbir açıklama yapmamışlardır.</p>

    <p class="normal">Hatta, Meclis kürsüsünde, Sayın Başbakan, bu kadar kanıta, belgeye karşın, kanıt gösterilemediğini söylemiştir.</p>
  </div>

  <div class="calibre1" id="calibre_pb_16"></div>
</body>
</html>
