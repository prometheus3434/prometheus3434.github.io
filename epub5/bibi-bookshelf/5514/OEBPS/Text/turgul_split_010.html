<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>turgul</title>
  <link href="../Styles/stylesheet.css" rel="stylesheet" type="text/css" />
  
<style type="text/css">
@page { margin-bottom: 10.000000pt; margin-top: 10.000000pt; }
</style>
</head>

<body class="calibre">
  <h1 class="h2baslik" id="calibre_toc_5">Yavuz Turgul Sinemasında Kahraman</h1>

  <p class="ortayazi">Hakan Erkılıç<br class="chapter" />
  Senem Duruel Erkılıç</p>

  <p class="normal">&nbsp;</p>

  <p class="normal"><span class="idebold">Giriş</span></p>

  <p class="normal">Yavuz Turgul, Türk sinemasında özel bir konuma sahiptir. 1970'lerde Arzu Film'de senaryo yazarlığı yaparak sinemaya giren Turgul, toplumsal değişime dair refleksleri iyi okuyan, görmezden gelinen ya da kaçınılan konularla toplumu yüzleştiren, insan unsurunu her zaman ön planda tutan, bir dönem Yeşilçam olarak adlandırılan Türk sinemasının ve Hollywood'un kullandığı sinemasal kodları iyi bilen bir auteur'dür. Senaryosunu yazdığı ve yönettiği filmlerdeki özgün, sıcak ve soru sordurtan yapı, yönetmenin filmlerinin birkaç katmandan oluştuğunu gösterir.</p>

  <p class="normal">Türk sinema tarihi çalışmalarında ve dönemselleştirmelerde birçok sinema yazarı ve akademisyen, Turgul'un <span class="ideitalik">Eşkıya</span>'sını (1996) Türk sinemasında bir dönemin başlangıcı olarak kabul eder. 1990'ların ikinci yarısından itibaren seyircinin sinema salonlarında Türk sineması ile yeniden buluşmaya başlamasında <span class="ideitalik">Eşkıya</span> filmi belirleyici olmuştur. Eş zamanlı olarak Derviş Zaim <span class="ideitalik">Tabutta Rövaşata</span> (1996), Nuri Bilge Ceylan <span class="ideitalik">Kasaba</span> (1997) ve Zeki Demirkubuz <span class="ideitalik">Masumiyet</span> (1997) filmlerinde Türk sineması için yeni bir anlatı yapısı kurmuşlardır. 2000'ler bu yeni anlatının ya da anlatı yapılarının, ağırlıklı olarak gerçekleştirildiği, tekrarlandığı yıllar olmuştur. 90'ların ikinci yarısından bugüne Turgul'un sineması ise klasik anlatı yapısını koruyarak, ancak kendi içinde farklılaşarak yoluna devam etmektedir. Bu makale, Yavuz Turgul'u, son dönem Türk sineması içinde hem klasik sinema anlatımını sürdüren, hem de Türk sineması geleneğinin izini süren, ayrıksı konuma sahip bir "auteur" yönetmen olarak ele almaktadır. Turgul'un sinemasındaki kahraman anlatıları, yönetmenin gerek auteur kimliğinin, gerekse klasik anlatı sinemasını en iyi biçimde gerçekleştirdiğinin adeta göstergesidir. Aynı zamanda kahramanlar, Turgul'un sinemasındaki toplumsal meselelere derin bir bakış için anahtar konumdadırlar. Turgul'un filmleri sadece senaryosu ve yapısıyla değil, çerçeve düzenlemeleri, mizanseni, karakterlerin çerçeve içinde konumlandırılmaları, aydınlatma gibi görsel öğelerle de, klasik anlatıyı sinematografik olarak oluştururlar.</p>

  <p class="normal">Bu çalışma, artık tek kahramanın değil çoklu karakterlerin hikâyelerinin anlatıldığı, ya da erdemleriyle değil zaaflarıyla ele alınan karakterlerin ana kahraman oldukları filmlerin çekildiği bir dönemde, neredeyse mitsel kahramanlar yaratan Turgul sinemasına "kahraman" olgusu üzerinden odaklanmayı amaçlamaktadır. Çalışmada <span class="ideitalik">Muhsin Bey</span> (1986), <span class="ideitalik">Aşk Filmlerinin Unutulmaz Yönetmeni</span> (1990), <span class="ideitalik">Eşkıya</span> (1996) ve <span class="ideitalik">Gönül Yarası</span> (2004) filmleri üzerinden kahraman ve kahramanın temsili değerlendirilmeye çalışılacaktır.</p>

  <p class="normal"><span class="idebold">Klasik Sinema Anlatımı ve Kahraman</span></p>

  <p class="normal">Turgul sinemasındaki "kahraman" ögesini temellendirmek için öncelikli olarak "klasik anlatı sineması" kavramını açıklamak faydalı olacaktır. McKee'nin (1997: 38) ifadesiyle "zamansız ve kültürler ötesi, dünyadaki bütün toplumlar için temel, uygar ve ilkel, zamanın gölgeleri içinde milyonlarca yıldır kulaktan kulağa anlatılan öyküler"dir. Sinema, bu zamansız öykülerin yeni aktarıcısıdır. Bu anlamda kimilerine göre sözlü hikâye anlatıcılığı geleneğinin görsel ve işitsel platformdaki taşıyıcısıdır. Modern mitolojidir (Tecimer, 2005).</p>

  <p class="normal">Klasik anlatı veya Bordwell ve Thompson'ın (2008: 94-95) deyimiyle Klasik Hollywood anlatısı; giriş, gelişme ve sonuç bölümleriyle, neden-sonuç ilişkisine dayanan ve bu ilişkide kronolojik zaman akışını takip eden yapısıyla ve hikâyeyi ilerleten unsurun kahramanın arzusu ve çatışması olmasıyla belirginlik kazanır. Robert McKee (2007: 38) klasik anlatıyı kısaca şöyle tanımlar:</p>

  <p class="indentmetin"><span class="ideitalik">Klasik tasarım kendi arzusunu yerine getirmek için her şeyden önce dışsal çatışma güçlerine karşı süregiden bir zaman boyunca mücadele veren etkin bir kahramanın etrafında, kurmaca gerçeklikle ilişkili tutarlılık ve nedensellik içinde mutlak, geri dönülmez bir değişimle sonlandırmak üzere oluşturulmuş bir öykü demektir.</span></p>

  <p class="normal">Klasik anlatı sinemasında her sahnenin genel senaryo yapısı içinde olay örgüsünü ilerletecek ve açımlayacak anlamlı bir fonksiyonu vardır. Benzer biçimde sahne içindeki tüm karakterler, diyaloglar ve mizansen dramatik yapıyı besleyecek biçimde yaratılır. Bu unsurların kullanımı öykünün okunmasına dair sınırları belirler. McKee (2007: 39), "Klasik tasarım" olarak ifade ettiği klasik anlatımın ilkelerini ise şöyle sıralar: Nedensellik, kapalı son, doğrusal zaman, dış çatışma, tek kahraman, tutarlı gerçeklik ve etkin kahraman.<sup class="calibre3"><a href="../Text/turgul_split_035.html#footnote-100-9" id="footnote-100-9-backlink">[9]</a></sup> Klasik anlatımda yapı çoğunlukla olay öykü üzerine kurulur. Akyürek (2004: 92-93) olay öykü kavramını açıklarken, çarpıcı bir olay anlatımı ile izleyici arasındaki ilgi bağlantısının kurulduğunu ifade eder. Olaylar dizisi ile olayın zaman öğesi arasında düzenli bir bağlantının, serim, düğüm, çözüm bağlamında gelişimine dayandığını belirtir ve bu tür öykülerde diğerleriyle ve kendisiyle çatışan kişinin değişimine dikkat çeker. Bir diğer değişle olayın, eylem içindeki karakterin değişimiyle gerçekleştiğini vurgular. "Yapı karakterdir, karakter yapıdır" (McKee, 2007: 87). Seyircinin ağırlıklı olarak kahramanla özdeşleşmesine dayalı bir yapı sunan klasik anlatı sinemasında temel belirleyici öğeler kahraman ve çatışmadır. Champbell'a (2000: 30) göre,</p>

  <p class="indentmetin"><span class="ideitalik">Kahraman, genel geçerliği olan insani biçimlerin yerel ve kişisel tarihsel sınırlamalarını çatışarak aşabilmiş olan kadın ya da erkektir. Böyle birinin görüleri, fikirleri ve esinleri insan yaşamı ve düşüncesinin başlıca pınarlarından taptaze çıkar. Bu yüzden onlar yeteneklidir, şimdiki, çözülen toplumdan ve ruhtan değil, toplumun yeniden doğduğu tükenmez kaynaktandırlar.</span></p>

  <p class="normal">Dramatik anlatının "'merkezi' konumunu işgal eden, içerik ve biçimin olmazsa olmaz öğesi olarak varlığını sürdüren" (Ünal, 2008: 95) karakter, ana kahraman (protagonist) olarak tanımlanabilir. Dramatik yapıda ana kahramanın karşısında yer alan ve eylemleri ile ana kahramanın amacına engel olan kişi ya da güç, karşıt kahramandır (antagonist). Bu bağlamda Lukacs'ın roman kahramanı ile epik kahraman arasındaki ayrımına da değinmek gerekir. Roman kahramanı bireysel ve yalnız bir öznelliğin temsilcisiyken, epik kahraman, verdiği her savaşta roman kahramanından farklı olarak, bir topluluğun temsilcisi ve anlamlı bir bütünün parçasıdır. "Roman kahramanı "sorunsal birey"dir; çünkü her zaman onu çevreleyen nesnel dünyaya (doğaya ya da "ikinci doğa" olan topluma) karşı konumlanmıştır" (Koçak, 2003: 13-14). Sinema hem epik kahramanlardan hem de roman kahramanlarından yararlanmaktadır. Miller (1993: 129-133) karakterin fizyolojik, psikolojik, kişilerarası ve kültürel özelliklerine dikkat çeker. Bunlar arasında kültürel özellikler içinde belirttiği değer yargıları, politik eğilimleri, dinsel inançları, kısa ve uzun vadeli amaçları gibi özellikler çatışma kavramı açısından önemlidir. Dramatik anlatımın olmazsa olmaz öğesi olan ve "iki güç arasındaki zıtlığı ve çözümün kuşkulu olduğunu" betimleyen (Miller, 1993: 41) çatışma, "kişinin, diğer bir kişiyle, kendisiyle, doğa ve toplumsal çevresiyle ya da değer yargılarına karşı savaşımı" (Akyürek, 2004: 122) olarak tanımlanır. "Olay örgüsü net ihtiyaçları, tutkuları ve sorunları olan ve hedeflerinin peşinde iken karşıt bir güçle mücadele eden dinamik bir merkezi karakter yani protagonist etrafında döner." (Costello, 2010: 91) Klasik anlatı sinemasında kahramanın, yaşamını değiştiren olaylar dizisinde karşıt güçle-antagonist-mücadelesi anlatıyı ilerletir. Sonunda kahramanın kazandığı başarıların yanı sıra yenilgiye ne kadar yaklaştığı ve yenilgiden nasıl kurtulduğu ve süreçte neler öğrendiği bilgileri ile doruğa ulaşır.</p>

  <p class="normal">Turgul'un ele aldığımız <span class="ideitalik">Muhsin Bey, Aşk Filmlerinin Unutulmaz Yönetmeni, Eşkıya</span> ve <span class="ideitalik">Gönül Yarası</span> adlı filmlerinin (diğer eserlerinde olduğu gibi<sup class="calibre3"><a href="../Text/turgul_split_036.html#footnote-100-10" id="footnote-100-10-backlink">[10]</a></sup>) McKee'nin ana hatlarını çizdiği klasik tasarım çerçevesinde gerçekleştirildiklerini belirtmek mümkündür. Yapı, karakterlerin eylemleri üzerinden oluşur. Çatışma ögesi ise temelde bir dış etkene dayalıdır. Kahramanların toplumsal değişimle çatışmaları, bir karşıt kahraman veya tip aracılığıyla somutluk kazanır. Ancak Turgul sinemasında, karakterlerin eylemlerinde dış çatışmadan öte iç çatışma belirleyici olur. Karakterler bir eylem içinde, öyküyü ilerleten ve yapıyı oluşturan eylem içinde gerçeklik kazanırlar. Bu açıdan Turgul'un filmlerinde yapı ve karakter birbirini bütünler. Onların gerçekliğini oluşturan öğelerden biri de insan olarak içine düştükleri ikilemdir, kendi içlerindeki öteki sesle olan mücadeleleridir. Kahramanların ikilemleri özdeşleşmeyi pekiştirir.</p>

  <p class="normal">Turgul filmlerinde olay, kahramanların içine düştükleri çatışma ve bunun çözümüdür. <span class="ideitalik">Muhsin Bey</span>'de olay, sanat müziğine tutkun, İstanbul beyefendisi olan Muhsin Kanadıkırık'ın değişen ve ona göre yozlaşan müzik endüstrisi içinde saf bir Anadolu çocuğu olan Ali Nazik'e türkü kaseti yapma mücadelesinde kendisi, çevresi ve toplumsal değişimin somutlandığı Ali Nazik'le çatışmasıdır. <span class="ideitalik">Aşk Filmlerinin Unutulmaz Yönetmeni</span>'nde olay, değişen sinema sektörüne ayak uydurabilmek için entelektüel bir film yapmaya çalışan aşk filmleri yönetmeni Haşmet Asilkan'ın traji-komik öyküsüdür. <span class="ideitalik">Eşkıya</span>'da olay, yıllarca hapis yatmış Baran'ın hapisten çıktıktan sonra onu ihbar eden ve sevgilisini elinden alan Berfo'dan intikam almak için Güneydoğu'dan İstanbul'a gelmesi ve burada tanıştığı Cumali ile kader arkadaşlığı yaparken kendi istemleriyle ve ortaya çıkan yeni şehir eşkıyalarıyla çatışmasıdır. <span class="ideitalik">Gönül Yarası</span>'nda olay, Cumhuriyet değerleri doğrultusunda hayatını idame etmiş olan öğretmen Nazım'ın emekli olduktan sonra İstanbul'da taksicilik yaparken tanıştığı pavyon şarkıcısı Dünya ve onun eski kocası Halil'le arasındaki mücadeleye karışması, kendi çocuklarıyla yaşadığı çatışmanın, Dünya ve onun etrafında dönen olaylar ile çözülmesidir.</p>

  <p class="normal">Turgul sinemasındaki kahramanlar, Muhsin Kanadıkırık, Haşmet Asilkan, Baran ve Nazım, seyircinin özdeşleşebileceği, özgün ve tanıdık, tüm erdemleri ve zaaflarıyla çok yönlü karakterlerdir. Özgündürler, sinemamızda daha önce ele alınmış, alışıldık karakterler değildirler. İdealleri, amaçları ve içine girdikleri çatışmalarla Türk sinemasında farklılaşan karakterler olarak belirirler. Tanıdıktırlar, çatışma ve sorunlarıyla hem yerel hem de evrenseldirler. Karakterlerin çok yönlülükleri ise içsel çatışmalarında ve ikilemlerinde belirginlik kazanır. Filmlerin, ana kahramanlarının yapısı ve özellikleri olay örgüsü içinde şöyledir:</p>

  <p class="normal"><span class="ideitalik">Muhsin Bey</span>'in Muhsin Bey'i (Kanadıkırık):</p>

  <p class="normal">Sanat müziği düşkünü, yalnız yaşayan bir İstanbul beyefendisidir. Sanat müziği ustası Afitap Hanım'ı düzenli olarak düşkünler evinde ziyaret etmektedir. Organizatörlük yapmaktadır. Arabesk müziği profesyonel olarak da reddetmesi nedeniyle işleri bir türlü yoluna girememektedir. Komşusu Sevda Hanım'a ilgi duymakta ama bunu ifade edememektedir. Rüyalarında Sevda Hanım'ı klasik Türk müziği söylerken görmektedir. Bakımı için titizlendiği menekşeleri, plakları, zorla çalışan eski arabası, fötr şapkası, el çantası, sabahları kahve, akşamları rakı içmesi ile kendine ait bir dünyası vardır. Anadolu'dan gelen saf Ali Nazik'i arabeske kaptırmamak için türkü kaseti yapmaya çalışır. Bu nedenle bağlı olduğu değerlere ihanet eder. Sahte ses yarışması düzenler. Kendi değerlerine ihanetin bedelini hapis yatarak öder. Çıktığında çevresindeki her şey değişmiştir. Ev sahibi Madam, apartman yıkılacağı için yurtdışına gitmektedir. Dertleştiği menekşeleri kurumuştur. Ali Nazik, pavyonda arabesk söylemeye başlamıştır. Rakibi Şakir'e Ali Nazik'i kaptırmıştır, Sevda Hanım'ı ise Ali Nazik'e... Finalde Sevda Hanım'ı ona kötü davranan Ali Nazik'ten geri alır.</p>

  <p class="normal"><span class="ideitalik">Aşk Filmlerinin Unutulmaz Yönetmeni</span>, Haşmet Asilkan:</p>

  <p class="normal">Değişen sinema sektörü içinde var olmaya çalışan bir yönetmendir. Asıl adı Mümin'dir. Oyunculuğa ilk başladığında Haşmet adını almıştır. Evini, kitaplığını, giysilerini günün koşullarına göre değiştirir. Kerime Nadir kitapları arka sıraya, Vivaldi, Bach plakları ön sıralara yerleştirilir. Artık yıldız fotoğrafları yerine, soyut resimler duvarlarındadır. Dönem klişesi 'entel' görünümün aksesuarları olan yelek giyer, fular takar; pipo kullanır. Resim sergilerini, konserleri takip eder. Eski alışkanlıklarını ve değerlerini silmeye uğraşmakta, kendisiyle özdeşleştirilmiş ve artık hor görülen aşk filmleri yerine entelektüel çevre tarafından kabul görecek bir film yapmak istemektedir. Eşinden ayrılmıştır, genç oyuncu Jeyan'a ilgi duymaktadır. Çocuklarıyla iletişimi yoktur. Eski arkadaşlarına ihanet eder. Kendi filmlerini laboratuvardan çalar. Bütün uğraşlarına rağmen yaptığı film başarısız olur. Entelektüellerden ilgi görmez. Jeyan'ı yapım asistanına kaptırır. İntihar etmek üzereyken yeni bir iş teklifi alır. Aşk filmi çekecektir.</p>

  <p class="normal"><span class="ideitalik">Eşkıya</span>'nın Baran'ı:</p>

  <p class="normal">Arkadaşı Berfo'nun ihaneti üzerine 35 yıl hapis yatmıştır. Hapisten çıktığında öç almak ve aşkı Keje'yi bulmak için önce sular altında kalan köyüne, sonra hiç bilmediği İstanbul'a gider. Yolculukta Cumali ile tanışır ve dost olur. Cumhuriyet Oteli'nde kendisi gibi azınlık olanlarla birlikte kalır. Az konuşur. Üzerinde giysileri ile ayrıksı durur. Feodal değerlerin son eşkıyasıdır. Boynundaki muska gelenekselle olan ilişkisini simgeler. Belli değerlere sahiptir. Kaldığı otelde yardım ettiği kadının birlikte olma teklifini reddeder. İstanbul'u şehir eşkıyaları, mafya sarmıştır. Keje'yi bulur; Berfo'dan öcünü alır. Cumali'ye yardım etmek ister ve hayatını kaybeder.</p>

  <p class="normal"><span class="ideitalik">Gönül Yarası</span>'nın Nazım öğretmeni:</p>

  <p class="normal">Cumhuriyet değerlerine bağlı, idealist bir öğretmen olup, emekli olunca Güneydoğu'dan İstanbul'a, Samatya'ya gelir. Çocukları ile iletişimi yoktur. Hatta çocukları, onları ihmal ettiği düşüncesiyle babalarına mesafelidirler. Kendi evinde kiracıları olduğu için Paris'e göç etmiş bir Ermeni'nin evinde kiracı olarak kalır. Emeklilik ikramiyesi bağlanıncaya kadar arkadaşı Takoz Atakan'ın arabasında geceleri taksicilik yapar. Bu sırada tanıştığı Dünya, eski eşi Halil ve kızları Melek yaşamının bir parçası olur. Dünya'ya ilgisi şefkatten öteye geçse de ifade edilmez. Çevresinin de baskısı ile Halil'le Antep'e geri gönderdiği Dünya'yı, bu kez kocasının şiddetinden korumak için almaya gider. Fakat, Halil'in kendini ve Dünya'yı vurmasına tanık olur. Melek'i yanına alır. Artık Melek'e kendisi ve asla çocuğu olmayacak olan kızı Piraye bakacaktır.</p>

  <p class="normal">İsimleri, kahramanların içine düştükleri dramı anlatır. Muhsin Bey'in kanadı kırıktır. Haşmet Asilkan, Yeşilçam'ın tüm görkem ve ihtişamını yitirdiği bir dönemin, kendinden başka biri olmak isteyen, yitik mitsel kahramanıdır. Baran ve Nazım adları, doğrudan kimlikleri hakkında bilgi verir. Yüksek, ulu, güç, kuvvet ile bereketli, bolluk getiren yağmur anlamlarına gelen Baran, ağırlıklı olarak Kürtler'in kullandığı bir isimdir. Düzenleyen, düzene koyan, tertip eden anlamına da gelen Nazım, ayrıca Nazım Hikmet'i çağrıştırır. Filmin sonlarına doğru Nazım'ın kızı Piraye ile olan konuşması onun içine düştüğü dramı birkaç düzlemde açıklar niteliktedir.</p>

  <p class="indentmetin"><span class="ideitalik">Nazım: Hepimiz hayallerimizin kurbanıyız.</span></p>

  <p class="indentmetin"><span class="ideitalik">Benim adım niye Nazım? Senin adın Piraye, ağabeyinin Memet... Niye?</span></p>

  <p class="normal">Nazım ne kendi hayatını ne de yakınlarınınkini bir düzene koyamamıştır. Hem bu açıdan hem de Nazım Hikmet'in temsil ettiklerinden çok uzak düşmesi nedeniyle, kendi babasının hayallerinin kurbanıdır. Bankacı Piraye de, beyaz eşya satıcısı Memet de taşıdıkları adlarla hiçbir şekilde örtüşmeyen yaşamlarıyla, asla gerçekleşmeyecek (ya da çok uzak düştükleri) Nazım'ın hayallerinin kurbanıdırlar. Muhsin Kanadıkırık da, Baran da, Nazım da çözülen toplumdan ve ruhtan değildir. Onlar Türkiye'nin yakın tarihindeki sessiz dönüm noktalarında çözülen ya da değişen toplumun kısmen bilerek, kısmen koşullar nedeniyle dışında kalan karakterlerdir. Kendi konumlarını değerlendirebildikleri kadar etraflarındaki değişimi de akılcı bir biçimde tespit ederler. Kendilerinin değişim karşısındaki durumlarını ifade ettikleri uzun tiratları, sağduyulu tarafsızlıklarıyla adeta tanrısal bir bakışı yansıtır. Bu tiratlar, karakterlerin içine düştükleri ikilemi açıklamanın ötesinde, seyirciyi ele alınan dünyaya dair sorularla baş başa bırakır. Örneğin, <span class="ideitalik">Gönül Yarası</span>'nda "Nazım'ınki fedakarlık mı düşüncesizlik mi? Dünya'nınki cesaret mi, korkaklık mı? Halil'inki aşk mı, delilik mi? Mehmet'inki çıkarcılık mı, akılcılık mı?"dır (Şirin, 2005: 11). Kahramanların bilinçleriyle yaptıkları tespitlerle yaşam pratikleri bir türlü örtüşmez. Erdemleriyle, kendi çıkarlarını gözetmeyen samimi fedakârlıklarıyla, herkesin iyiliği için düşünme potansiyelleriyle, Campbell'in çizdiği eksende toplumun yeniden doğduğu tükenmez kaynaktan beslenmişlerdir. Fakat yetenekleri, çoğunlukla sahip oldukları diğer erdemler nedeniyle baskılanmıştır. Muhsin Bey, arabesk müzik furyasında kaset yaparak para kazanabilecekken, kültürel beğenileri gereği sanat müziğini tercih eder ve arabeske mesafeli durur. Haşmet Asilkan diğer filmlerindeki karakterlerden farklı olarak değişmek ister, fakat beceremez. Bunun üzerine intihara teşebbüs eder. Onu da başaramaz ama bu trajikomik intihar girişiminde bile karakterin erdemleri rol oynamış ve adeta bir samuray gibi başaramadığı şey karşısında yok olmayı tercih etmiştir. Nazım, Güneydoğu'daki uzun öğretmenlik yıllarında dünyanın binbir çeşit halini, acısını görmüştür. Ama çocuklarının yaşadığı ve gençliğinin geçtiği İstanbul'a döndüğünde pavyon şarkıcısı Dünya aracılığıyla başka bir dünyanın içine girer. Nazım, Dünya'ya sevgi ve şefkatle yardım elini uzatırken yakın çevresinin baskılarına aldırmamış, inandığı değerler doğrultusunda hareket etmiş, değişen değer ve ilişkilere yüz vermemiştir. Nazım'ın çelişkisi, hem çocukları hem de Dünya için iyilik yapmaya çalışırken bir taraftan da onların mahvına neden olmasıdır.</p>

  <p class="normal">Kahramanların diğer erkek kahramanlarla ilişkisi, Doğu kültürüne özgü olan "zıtlıkların uyumu"na uygun olarak ikili çatışmalı yapıdan, dostluk ve dayanışmaya evrilir: <span class="ideitalik">Muhsin Bey'</span>de Muhsin Kanadıkırık ile Ali Nazik; <span class="ideitalik">Aşk Filmlerinin Unutulmaz Yönetmeni</span>'nde Haşmet ve Nihat; <span class="ideitalik">Eşkıya</span>'da Baran ile Cumali gibi... <span class="ideitalik">Gönül Yarası</span>'nda Nazım ile Takoz Atakan arasında esprili ve didişmeli bir dostluk vardır. Ama asıl olarak Dünya'nın eski kocası Halil ve Nazım arasındaki çatışma, Halil'in Nazım'ın tansiyonu için endişelenmesi, onu baba yerine koyması, eski karısı Dünya'yı ondan bir babadan kızını ister gibi istemesi ve intiharı seçerken kızı Melek'i ona emanet etmesiyle ilişki, dostluk olmasa da, alışılmadık gerçek bir yakınlığa dönüşür.</p>

  <p class="normal">Turgul sinemasının ana kahramanlarının, <span class="ideitalik">Fahriye Abla</span> (1984) dışında, erkeklerden oluşması ve bu erkek kahramanların anlatılarına eşlik eden kadınların sessizlikleri, filmografisinde dikkat çekicidir. <span class="ideitalik">Muhsin Bey</span>'de Afitap Hanım, <span class="ideitalik">Eşkıya</span>'da Keje, <span class="ideitalik">Gönül Yarası</span>'nda Melek sessizdirler, konuşmaz ya da konuşamazlar. Bir simgesel anlatım olarak sessizlik, Afitap Hanım'la kaybolan bir kültüre ve müzik olarak Türk sanat müziğine, Keje'de sadakate ve karşı koymaya, Melek'te şiddete ve konuşulamayan bir dile, Kürtçe'ye dikkat çeker. Bütün bu özellikler, kadınların sessizliği, verili yapıya karşı bir direnme (Öztürk ve Tutal, 2001) olarak yorumlanır.</p>

  <p class="normal">Champbell kahramanın biyografisindeki son eylemin ölüm ve ayrılık olduğunu belirtir. (2000: 397-398) Kahramanın ölümünden sonra hâlâ kaynaştırıcı bir imge olduğunu, kader anında kalkıp başka bir biçimde aramızda olacağını vurgular. <span class="ideitalik">Eşkıya</span>'da Baran nesli tükenmiş bir kahraman olarak ölür, ancak seyircide o kahramanın bir başka toplumsal düzen içinde benzer erdemlerle tekrar karşımıza çıkacağına dair hırslı bir umut bırakır. Adeta "toplumsal düzen böyle olmamalıdır" başkaldırısı, kahramanın ölümüyle gerçekleşir. Baran'ın ölüm karşısındaki tavrı ise Champbell'in belirttiği gibi toplumun yeniden doğduğu tükenmez kaynaktan beslendiğini hatırlatır.</p>

  <p class="normal"><span class="idebold">Bir Anlatım Öğesi Olarak Toplumsal ve Kültürel Dinamikler</span></p>

  <p class="normal">Turgul sinemasındaki kahramanlar, tarihsel olarak hep bir toplumsal değişimin ve dönüşümün eşiğindedirler. <span class="ideitalik">Muhsin Bey</span>'de 1980'li yıllardaki toplumsal dönüşüm, kültürel temelde yükselen bir çatışmada ele alınır. Muhsin Bey ile Ali Nazik arasında somutlaşan çatışma, temelde arabesk müzik ile Türk sanat müziği, eski ile yeni, geleneksel ile modern arasında ve tüm değerler sistemi eksenindedir. "Arabesk demek geleneğin kopması demektir". (Belge, 1983: 400) Ali Nazik, tercihleriyle "yeni kent kültürü"nün temsilcisidir. <span class="ideitalik">Aşk Filmlerinin Unutulmaz Yönetmeni</span>, 80'lerin başında sinema sektöründeki değişimi, <span class="ideitalik">Eşkıya</span>, bir zamanlar toplumsal başkaldırının sembolü olan eşkıyanın, 90'ların kent yaşamında naif ve savunmasız kalacak kadar kurtlarla çevrelendiğini anlatır. Eşkıya Baran için değişim, hapisten çıktığında baraj suları altında kalmış köyünü bulamadığında başlar. Bu coğrafi değişimin sinematografik aktarımı, simgesel olarak toplumsal değişime de işaret eder. Kürt kimliği olgusunun ifade edilmeye başlandığı bir dönemde <span class="ideitalik">Eşkıya</span>'da, ana karakterlerin Kürt olması, bu kimliğin Türkiye'de geniş kitlelerce tartışılmasını sağlamıştır. <span class="ideitalik">Gönül Yarası</span>'nda ise Kürtçe bilen bir Cumhuriyet öğretmeninin İstanbul'da artık Kürtçe türküler söylenen türkü barlara gittiği yıllardan söz edilmektedir. Dünya Kürtçe bilmez, ama Nazım öğretmen bilir. İdealist öğretmen Nazım'ın değişim karşısındaki trajedisi katmanlıdır. Yüce bir değer olan öğretmenlik, 2000'lerde artık anlamını yitirmiştir. Öğretmen Nazım, kendi çocukları dahil kimseye bir şey öğretemez. Öğrenir. Filmin başından itibaren yüceltilen öğretmenlik, Dünya'nın ağzında anlam değiştirir; toplumun günümüzdeki çift anlamlı bakışını yansıtır. Taksi şoförlüğü yapan Nazım'la ilk karşılaşmasında Dünya, ona gerçek işini sorar. Nazım başlangıçta taksicilik dese de Dünya'nın külyutmaz hâli karşısında öğretmen olduğunu itiraf eder. Dünya'nın ilk tepkisi "estağfurullah"tır. Filmin sonlarına doğru ise Dünya, "kaderimiz kendi elimizde, seçimlerimizi yaşarız" sözleriyle kendisine ders veren Nazım'a karşı çıkarken kullandığı "öğretmen" sözcüğü, bu kez bir hakarete dönüşür.</p>

  <p class="normal">Yinelenen "değişim, toplumsal dönüşüm" motifi ve bunun üzerine inşa edilen yapı adeta filmlerin ana karakterlerinden biridir. Turgul, filmlerinde değişim ile ona maruz kalan ana karakterin çatışmalarını öykülerken, Türkiye'nin hızla değişen toplumsal ve kültürel dinamiklerini hikâyenin arka planına yerleştirir. Bu arka plan, "kültürel çatışmalara özellikle de gittikçe yok olmakta olan geleneklere, olağandışı modernleşmenin bozucu gücü arasındaki gerilime" (Erdoğan, 2007: 51) odaklanır.</p>

  <p class="normal">Tanzimat'la başlayan ve Cumhuriyet'le kurumsallaşan modernleşme<sup class="calibre3"><a href="../Text/turgul_split_037.html#footnote-100-11" id="footnote-100-11-backlink">[11]</a></sup> çabaları, toplumun hemen her alanına nüfuz etmiştir.<sup class="calibre3"><a href="../Text/turgul_split_038.html#footnote-100-12" id="footnote-100-12-backlink">[12]</a></sup> Cemaatten ulus devlete, ümmetten laik topluma, feodal yapıdan kapitalist topluma, köyden kente, gündelik yaşam pratiklerinden kültürel kodlara yaşamın hemen hemen her alanında sürekli bir değişim yaşanmıştır. Özellikle 80 sonrası bu değişim, darbe ve Özal iktidarları döneminde daha da hızlanmış, iki kutuplu dünyadan tek kutuplu dünyaya geçilirken Türkiye'de liberal, küresel ekonomiye eklemlenmiş, gündelik hayat pratiklerinde ve değerlerde ciddi değişimler gözlenmiş ve resmi tarih anlayışı sorgulanmaya başlamıştır. 2000'li yıllar toplumun her açıdan büyük değişimler yaşamasına tanıklık etmiş; Cumhuriyet'in kuruluşundan bu yana sorun olarak görülen din ve Kürt kimliği olguları belirginlik kazanmıştır.</p>

  <p class="normal">Turgul filmlerinde değişim süreçlerini ele alırken Cumhuriyet değerleri, göç, zorunlu göç ve azınlıkların İstanbul'u terk etmesi, toplumsal dönüşümü ifade ederken sıklıkla başvurduğu olgulardır. Eşkıya İstanbul'a geldiğinde Cumhuriyet Oteli'nde kalır, Nazım Cumhuriyet değerlerinin<sup class="calibre3"><a href="../Text/turgul_split_039.html#footnote-100-13" id="footnote-100-13-backlink">[13]</a></sup> belki de son taşıyıcılarındandır.</p>

  <p class="normal">Turgul'un filmlerinde karakterlerin Anadolu ile olan bağları ön plandadır. Öykü İstanbul'da geçse de karakterler Doğu'dan İstanbul'a gelmişlerdir. <span class="ideitalik">Muhsin Bey</span>'in Ali Nazik'i, <span class="ideitalik">Gönül Yarası</span>'nın Nazım'ı, Dünya'sı ve Halil'i, <span class="ideitalik">Eşkıya</span>'nın Baran'ı İstanbul'a Doğu'dan gelen konuklar ya da yeni ev sahipleridir. Filmlerdeki ana karakterlerin İstanbul'a gelişi ile eş zamanlı olarak fonda hiç görmediğimiz azınlıkların gidişleri, hatta İstanbul'daki evlerini birer birer terk etmeleri üzerinde durulur. Azınlıkların İstanbul'u terk etmesi motifi Turgul'un hemen hemen tüm filmlerinde işlenir. Azınlıkların ağırlıklı olarak bir nostalji ögesi olarak ele alındığı düşünülse de, temelde yaşam izlerini bırakarak evlerini terk etmiş azınlıklar motifi, toplumsal değişimi daha da belirginleştirmektedir. <span class="ideitalik">Eşkıya</span>'da, Cumhuriyet Oteli sakinleri İstanbul azınlığıdır. <span class="ideitalik">Gönül Yarası</span>'nda Takoz Atakan, ölen Avgani Teyze'nin evini, Paris'te yaşayan yeğeni Kirkor satamayınca Nazım için kiralar. Evde İsa figürü bulunan haç, Yaşar Kemal okuyarak uyuyan Nazım'ın da, yaralandığında Nazım'ın evine sığınan pavyon şarkıcısı Dünya'nın da yatağının başucunda asılıdır. Muhsin Bey hapisten çıktığında Beyoğlu'nda yıkılan binaların önünden geçer, kendi apartmanına gelir, azınlık ev sahibesi ile karşılaştığında kucaklaşır. Madam iyi değildir. Bütün Beyoğlu'nu yıkıyorlardır. Onların evlerini de... Beyoğlu artık eskisi gibi olmayacaktır. Madam Paris'e gidecek ama anıları burada kalacaktır.</p>

  <p class="normal"><span class="idebold">Türk Sineması Geleneğinin Taşıyıcısı Turgul</span></p>

  <p class="normal">Turgul sinemasında toplumsal doku, dönemin tüm popüler ikonları, yakın geçmişin ve şimdinin imgeleri, sinemasal olarak aktarılırken hem modernleşme sürecini tüm sorun ve zaaflarıyla yansıttıkları için yereldir, hem de yaşamın içinden keşfedilmiş tanıdık ögelerdir.</p>

  <p class="normal">Drama ve tarihsel romanı, tarihsel ruh ve toplumun arasındaki etkileşim bağlamında inceleyen yapıtında Lukacs (2008: 143) dramatik karakterleştirmede, yaratıcılıktan önce hayatta drama uygun karakterlerin ve çatışmaların keşfedilebilmesinin önemine dikkat çeker.</p>

  <p class="indentmetin"><span class="ideitalik">Dramatik karakterleştirmenin yani karakterleri dramatik olarak yaşar kılma yeteneğinin büyüklüğü demek ki sadece oyun yazarının karakter yaratma gücünün aslında ne kadar gelişmiş olduğuna değil, daha çok, aslında her şeyden önce, gerçek hayatta drama formunun içsel gereklerine öznel ve nesnel olarak uygun gelecek karakterleri ve çatışmaları ne derecede keşfedebileceğine bağlıdır.</span></p>

  <p class="normal">Bu açıdan bakıldığında Turgul'un, çatışmaları ve karakterleri oluştururken yaratıcılığının yanı sıra toplumsal arka plandaki değişimleri, bu bağlamda hayatı, iyi gözlemlediği ve keşifler yaptığı açıktır. Turgul, ele aldığı konuyla, yarattığı kahramanlarla ve bu kahramanların yerele özgülükleriyle "bizi biz yapan hikâyelerin" (Randhall, 1999) anlatıcısı olur. Bu hikâyeler Turgul'u yerele, "buraya ait"liğe götürür. Yerel olma, Turgul sinemasında iki bağlamda değerlendirilebilir. Birincisi, hikâyelerinin karakter ve çatışmalarının hayatla kurduğu bağ ile ilgilidir. İkincisi ise bu hikâyelerin anlatım biçimi olarak Türk sineması geleneği ile kurduğu bağa ilişkindir. Filmlerinde Yeşilçam sinemasının izlerini karakter tasvirleri, mekân kullanımları, dostluk gibi temaların işleniş biçimi ve özellikle melodram ögesinin kullanımı bağlamında görmek olanaklıdır. Turgul'un Arzu Film ekolünden gelmesi ve Türk sinemasının usta yönetmenlerinden Ertem Eğilmez'le çalışmış olması doğal olarak bu izleri daha da görünür kılacaktır. Ancak Turgul sinemasını hem yerli hem de evrensel yapan unsur, melodram ögesi başta olmak üzere pek çok anlatım unsurunun Yeşilçam sinemasında kullanımından izler taşımakla birlikte farklılaşmış olması ve çekildiği dönemin özelliklerine uyarlanmış olmasıdır. Örneğin, <span class="ideitalik">Gönül Yarası</span>'nda Halil'in<sup class="calibre3"><a href="../Text/turgul_split_040.html#footnote-100-14" id="footnote-100-14-backlink">[14]</a></sup> Melek'i Samatya meydanında kaçırdığı sahnelerde, bazı televizyon dizilerinde<sup class="calibre3"><a href="../Text/turgul_split_041.html#footnote-100-15" id="footnote-100-15-backlink">[15]</a></sup> yeniden inşa edilmeye çalışılan ve seyircinin yakından bildiği, Türk sinemasının çok kullandığı küçük insanlara ait dostluk, dayanışma, mahallelilik gibi duygular hatırlatılır. Meydan ve karakol sahneleri, mahalle kalabalığı ve olay akışı ile Yeşilçam'a adeta bir saygı duruşu niteliğindedir. Komiser, babacan tavrı ile Hulusi Kentmen'dir. Manavı, balıkçısı, kahvehanecisi ile mahalle esnafı, 50'lerin, 60'ların siyah/beyaz Türk filmlerinden ve 70'lerin Arzu Film ekolü aile filmlerinden çıkmış, 2000'lerde Dünya, Melek ve Nazım'a yardıma gelmişlerdir.</p>

  <p class="normal">Yeni bir kanal olarak da yorumlanan <span class="ideitalik">Eşkıya</span> üzerine Erdoğan'ın (2007: 52) değerlendirmesi, Turgul'un hem Türk sineması geleneği ile bağı hem de onu geliştirme çabasının görülmesi açısından önemlidir.</p>

  <p class="indentmetin"><span class="ideitalik">"Eşkıya", modern Hollywood'un güncelliği ile Türk Sinema geleneğini birleştiren biçem ve anlatı unsurlarıyla dikkate değer bir filmdir. Filmin Türk popüler Sineması'nın mirasını ilerletmeye çalıştığını ve geçiş halindeki dünyadan anlam çıkarabilmek için sinema ile ilgili yöntemleri araştırmaya teşebbüs ederek sessiz sakin bir şekilde yeni öykü anlatım biçimleri aradığını anlamak önemlidir.</span></p>

  <p class="normal">Turgul sinemasının, Türk sineması ile olan bağını melo-dramı dönüştürmesindeki ustalığında da görmek mümkündür. <span class="ideitalik">Muhsin Bey, Eşkıy</span>a ve <span class="ideitalik">Gönül Yarası</span> melodramın kodlarından yararlanmasına karşılık tür olarak melodram sinemasından oldukça uzak durur.<sup class="calibre3"><a href="../Text/turgul_split_042.html#footnote-100-16" id="footnote-100-16-backlink">[16]</a></sup> Turgul "'hem otantik hem masalsı' filmleriyle, melodramatik durumları altı boş klişeler olmaktan sıyırıp duygusallığı ciddiye" (Tabak, 2005: 10) almasıyla bunu gerçekleştirirken seyircinin alışkın olduğu aşk, tutku, arzu, fedakârlık, hüsran, mahrumiyet, ilahi aşk gibi melodrama ait kodları kullanır. "Cinsel arzunun doğadaki daha tinsel bir şey için geri plana itilmesi" (Erdoğan, 2007: 53) ile duygusallığı oluşturur ve böylece seyircinin öyküye katılımını sağlar. Erdoğan (2001: 251) Türk sinemasının, tür sineması olduğuna dikkat çeken ve melodramın bir kipsellik olarak devrede olduğunu belirttiği makalesinde <span class="ideitalik">Eşkıya</span>'nın yerelliğini de daha çok seyircinin Yeşilçam'dan tanıdığı, sevmediği bir erkekle evlendirilen bir kadının kendisini ona sunmaması; aşkın, aşk nesnesinden daha üstün düzeyde değerlendirilmesi; kaybetmek, feragat etmek, teslimiyet gibi kavramlarla ilişkili olması, mahalle olgusuna yer vermesinin, seyircide "ah keşke" duygusunu oluşturması nedeniyle melodram kipinin yeniden kullanıma sokulması (2001: 252-255) olarak yorumlar.</p>

  <p class="normal">Yavuz Turgul filmleri, Türk sineması geleneğinden izler taşımakla birlikte, geçmiş/gelecek, geleneksel/modern çatışması ekseninde tekrarlanan değişim motifiyle, kahramanın filmler arasında adeta farklılaşarak devam eden serüveniyle, bir yaşam mekânı olarak Beyoğlu'ndaki değişiminin izlenmesiyle, <span class="ideitalik">Muhsin Bey</span> ve <span class="ideitalik">Eşkıya</span>'da çatıların sinematografik kullanımıyla, ana kahramanı merkeze alan, ilgi odağında tutan çerçeveleme düzenlemeleri, kahramanı tanıtan ayrıntı çekimleri ve mekân taramaları gibi kendine özgü sinemasal anlatımıyla dikkat çeker. Bu açıdan Turgul bir geleneğin taşıyıcısı olduğu oranda özgün eserlerin yaratıcısı bir auteur'dür.<sup class="calibre3"><a href="../Text/turgul_split_043.html#footnote-100-17" id="footnote-100-17-backlink">[17]</a></sup></p>

  <p class="normal"><span class="idebold">Nostalji Değil Değişim:</span></p>

  <p class="normal"><span class="idebold">Toplumsal Eleştiri Olarak Geçmiş / Gelecek Çatışması</span></p>

  <p class="normal">Turgul sineması, değişim dönemindeki insanların ikilemleri üzerinden okunurken, nostalji sineması olarak da (Esen ve Kayador, 2009) değerlendirilmiştir. Toplumun değişen yapısı ve bunun karşısındaki yabancılaşmış bireyin, filmin kahramanının ikilemleri ve kahramanların ağırlıklı olarak geçmiş/gelecek, doğu/batı ve geleneksel/modern ikiliklerinden ilkinin temsilcisi olmaları, yani geçmiş değerlere bağlılıkları, doğulu ve geleneksel tutum ve davranış özellikleri göstermeleri, özellikle <span class="ideitalik">Muhsin Bey, Aşk Filmlerinin Unutulmaz Yönetmeni</span> ve <span class="ideitalik">Gönül Yarası</span>'nı nostalji üzerinden okumayı olanaklı kılmıştır.</p>

  <p class="normal">Nostalji, genel kabul gören bir ifade ile "geçmiş bir çağa, geçmişteki yaşama duyulan aşırı sevgi ve özlem" (Püsküllüoğlu, 2004: 979) olarak tanımlanmaktadır. Turgul'un sinemasında kahramanlarının geçmişe özleminden öte, kendi değerleriyle değişen toplum yapısı içinde var olma mücadelelerinin getirdiği sıkıntı dikkat çekicidir. Ne Muhsin Bey'in rüyalarına giren alaturka ne Haşmet Asilkan'ın Kerime Nadir romanlarından oluşan kitaplığı ne de Nazım'ın idealist duruşu bir nostalji öğesi olarak yorumlanamaz. Kahramanların içinde bulundukları durum, tutkuyla bağlı oldukları değerleri yaşayamama, değişim sürecine uyum sağlayamama durumudur.</p>

  <p class="d-z-metin"><span class="ideitalik">Gönül Yarası</span>'nda Piraye'nin uzun monoloğu<sup class="calibre3"><a href="../Text/turgul_split_044.html#footnote-100-18" id="footnote-100-18-backlink">[18]</a></sup>, Nazım'ın kuşağının, Cumhuriyet ideallerine inanmış bir kuşağın yıllar sonra yaşadığı yalnızlığı özetlemektedir. Piraye, kişisel hikâyesinin ötesine geçerek, bir toplum tahayyülü etrafında ülkülenmiş bir kuşağın yenilgisini, yalnızlığını ifade etmektedir. Nazım ise kızının eleştirileri karşısında sessizdir.</p>

  <p class="normal">"...kahramanlar genellikle kendi sosyo-kültürel geleneklerinin son temsilcisi görünümündedir. Sosyo-kültürel değişimin ara yüzlerinde yalpalar dururlar. Öyle ki ayakları geçmişte, gelenektedir ve oraya çok sıkı basarlar. Diğer ayakları ise boşluktadır; çünkü şimdi ve buraya basamazlar. Şimdi ve bura onların iç dünyalarında ihanetin zamansal ve mekânsal karşılığıdır. Kahramanların güncel sosyal yapıya tutunamamışlıklarından yayılan burukluk" (Kara, 2007: 48) seyircide nostalji duygusunu oluşturabilir ve filmlerin bunun üzerine kurulu olduğu algısına neden olur. Filmlerde ana kahramanlardan öte, yan kişiliklerde nostalji olgusu daha açık görülür. Modernlik daha iyi ve daha özgür bir yaşam konusundaki vaatlerini gerçekleştirmediğinden, modernleşme sürecinde kıyıya köşeye itilen insanların bugün geçmişe özlemle baktıkları, geniş çevrelerin paylaştığı bir kanıdır. (Özyürek, 2008: 17) <span class="ideitalik">Aşk Filmlerinin Unutulmaz Yönetmeni</span>'nde Haşmet ve oyuncu arkadaşı "eski jön" Nihat arasındaki diyaloglar bu durumu açıkça gösterir:</p>

  <p class="normal">Haşmet: <span class="ideitalik">"Her gün yeni bir şey oluyor Nihat. Geridekalırsak düşeriz usta. Kendimizi ne kadar yenilersek okadar geleceği görebiliriz"</span></p>

  <p class="normal">Nihat: <span class="ideitalik">"Ben geçmişi seviyorum; ne bugünü, ne yarını...Benim parçalarım orada".</span></p>

  <p class="normal">Nihat'ın diyaloglarının aksine Turgul'un filmleri nostaljik filmler değildir. Karakterlerinden bazılarının geçmişe özlem duyması, Turgul'u nostaljik bir yönetmen yapmaz. Kaldı ki, Muhsin Bey'in neredeyse düşmanı haline gelmiş rakibi Şakir tarafından "naftalinli" olarak anılması Turgul'un nostalji konusuna ironik yaklaşımını da gösterir (Duruel Erkılıç, 2008: 134). Turgul sinemasında nostalji, geçmiş ile gelecek, geleneksel ile modern arasındaki gerilimi ortaya çıkaran bir unsur olarak yer alır. Dolayısıyla, Turgul bir motif olarak nostaljiyi, değişim sürecini ve bunun karşısındaki bireyi anlamak için dramatik yapının olmazsa olmaz bir öğesi olan çatışmayı yaratmak için kullanır.<sup class="calibre3"><a href="../Text/turgul_split_045.html#footnote-100-19" id="footnote-100-19-backlink">[19]</a></sup></p>

  <p class="normal"><span class="idebold">Sonuç</span></p>

  <p class="indentmetin"><span class="ideitalik">Turgul'un filmlerinde hep bir umut ışığı vardır. Kahramanları traji-komik duruma düşse de, yaşamdan bıkıp intiharı denese de filmin sonunda yaşama dört elle sarılıp 'kendilerine ait' bir dünya yaratırlar. Ancak Baran yıllardır görmediği sevdiğini alıp götürecek kadar yaşamayı beceremez şehirde. Geleceğe dair umut ışığı yoktur artık. Baran'la birlikte, Haraptar'ın Züğürt Ağa'sı, Muhsin Bey, Aşk Filmlerinin Unutulmaz Yönetmeni Haşmet Asilkan, Gölge Oyunu'nun Abidin'i ve Mahmut'u da ölmüştür</span> (Kıraç, 1997: 52).</p>

  <p class="normal">Oysa Turgul'un karakterleri ölmez. Turgul'un "gerçek hayatta drama formunun içsel gereklerine öznel ve nesnel olarak uygun gelecek karakterleri ve çatışmaları" keşfederek onları yeniden yaratması, toplumsal değişimi gözlemleyerek hikâyelerinde bir motif gibi kullanması ve karakterlerini bu değişim üzerine kurarken "şimdiki, çözülen toplumdan ve ruhtan değil, toplumun yeniden doğduğu tükenmez kaynaktan" besliyor olması nedeniyle, karakterleri ölümsüzleşirler. Cumali ölümden korktuğunda, Baran'ın söylediği, "Korkma sadece toprağa gideceksin... Sonra toprak olacaksın... Sonra sularla birlikte bir çiçeğin bedenine yürüyeceksin... Oradan özüne ulaşacaksın... Çiçeğin özüne bir arı konacak... Belki... belki o arı ben olacağım." doğu felsefesini de yansıtan repliğindeki gibi, Turgul'un diğer kahramanları, Nazım'da yeniden vücut bulur. Nazım, bir bakıma Baran, bir bakıma ise Muhsin Bey'dir. Seyircide bu algının oluşmasını kolaylaştıran bir unsur da, tüm karakterlerin Şener Şen tarafından canlandırılmış olmasıdır. Turgul böylece, her yeni filminde yeni kahramanlar yaratırken aynı zamanda diğer kahramanlarının da bir şekilde hayat bulmasına olanak tanır. Aynı zamanda Nazım'ın kendisi için söylediği "bir daha dünyaya gelsem gene aynı yollardan yürüyeceğim" yargısı, tüm karakterleri için geçerlidir. Böylece Turgul, epik kahraman ile roman kahramanının özelliklerini, kendi karakterlerinde bir araya getirir. Filmografisinde tek etkin kahraman öykülerinden, çoklu kahramanlara yöneliş görülse de, temel olarak erdemleriyle var olan ana kahraman, öykünün belirleyeni olur.</p>

  <p class="normal">Turgul, auteur sinemacı kimliğiyle hem klasik dramatik yapıyı hem de Türk Sineması geleneğini geliştirerek yeniden kurar. Filmleri, yalnızca karakterlerle özdeşleşmeye dayalı bir olay sineması değildir. Bu yapı üzerinden hareket etse de filmlerin sonunda izleyici rahatlamış, arınmış bir şekilde salonu terk etmez. Turgul sinemasında olay, karakterlerin çatışmalarını sergilemek ve izleyicinin ilgisini film üzerinde tutmak için vardır. Turgul sineması bir kahraman anlatısıdır ve kahramanın iç ve dış çatışmaları seyirciyi, yaşanan değişim üzerine düşünmek için yanıtlanması gereken sorularla baş başa bırakır.</p>

  <p class="normal">Turgul, 1980 sonrası Türkiyesi'ni, dönemin siyasal ve kültürel ikliminden hareketle kadın sorunundan arabeske, etnik kimlikten Cumhuriyet ideolojisine, sinemada üretim sorunundan eşkıyalığa kadar farklı bağlamlarda irdeler. Toplumun/dönemin temel sorunlarından beslenen hikâyelerini, doğu/batı, geçmiş/gelecek, modern/geleneksel ikilikleri üzerine kurar ve temelde insan ilişkilerinde yaşanan değişimi ve değişen zamana karşı durmaya çalışan karakterleri anlatır. Söz konusu ikilikler, toplumsal ve kültürel değişim sürecinin çatışmacı ortamının aktörleri olarak karakterlerin davranış ve tutumlarında belirleyici olur. Bu karakterler toplumsal değişimin dayatmalarına rağmen sanki bir yazgı gibi erdemlerinden kopamayan kahramanlardır. Bu açıdan Turgul sinemasının tutumunu nostalji olarak değil, toplumsal eleştirel yorum olarak değerlendirmek mümkündür. Mardin'in (2000: 30) Türk modernleşmesinin açıklanmasında, modernleşme faaliyetleri sonucunda Türk kültürünün bu zamana kadar takip ettiği yolların öğrenilmesinde az kullanılan kaynak olarak gösterdiği Türk romanı yerine, Türk sineması konabilir. Bu bağlamda Turgul sineması, özellikle 80 sonrası süreci anlamak açısından önemlidir. Turgul sinemasını ve dolayısıyla kahramanlarını, modernleşme sürecinin topluma batılılaşma olarak benimsetilmiş olmasının ve toplumu bu bağlamda tartışmanın bir yolu olarak okumak mümkündür.</p>

  <div class="calibre1" id="calibre_pb_11"></div>
</body>
</html>
