<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>turgul</title>
  <link href="../Styles/stylesheet.css" rel="stylesheet" type="text/css" />
  
<style type="text/css">
@page { margin-bottom: 10.000000pt; margin-top: 10.000000pt; }
</style>
</head>

<body class="calibre">
  <div class="chapter">
    <p class="normal"><sup class="calibre3">[<a href="../Text/turgul_split_010.html#footnote-100-18-backlink" id="footnote-100-18">18</a>]</sup> Piraye: "Bu kadını, kızını, okuldaki öğrencilerini, dağdaki çobanı, mezradaki kadını bizden daha çok korudun, sevdin. Sana olan nefretimi dizginlemeye çalışırken hep şöyle derdim: Ama onu hayat böyle yaptı. Dedesi İstiklal madalyalı bir gazi. Babası bir eğitim gönüllüsü. Halk partili. Solcu. Oğlunun adını bile bir şairden almış. Onu vatansever olarak yetiştirmiş. Kendini ülkesine, milletine adamış. Şartlar ne olursa olsun Nazım Bey vurmuş Anadolu yollarına. Kendini insanına adamış. Bütün bunları anlayabiliyordum da anlayamadığım şuydu. Nasıl oluyor da böylesine sevgi dolu bir insan evlatlarına özellikle kızının yaklaşan hastalığına ilgisiz kalabiliyordu? Hatırla. Dünyanın öbür ucunda bir köydeydik. Annem sana hastalığımı söyledi. Peritonit sancılarım başlamıştı. Hastaneye gitmem gerekiyordu. O lanet köye hiç doktor gelmiyordu. Ama işlerinin çokluğu yüzünden, sevgili öğrencilerinin karne notları yüzünden beni şehre götürmedin. Önemsemedin sancıları. Erteledin. Annemle ortalarda kaldım baba. Peritonit yüzünden ölümden döndüm. E olabilir, herkesin başına gelebilir diyebilirsin. Ama bilmediğin bir şey var. Peritonit bana bir armağan verdi baba. O hastalık yüzünden çocuk yaşta tüplerim tıkandı. Yani Türkçesi, çocuğumun olması imkânsızdı. Annem seni terk etti diye sakın suçlama. Çocukların seni bırakıp gitti diye sakın suçlama. Bunu hak ettin sen. İdeallerin ailemizin mahvına neden oldu. Memet haklı baba. Sen bizi hiç sevmedin. Sevgini öğrencilerine öylesine veriyordun ki eve gelince verecek bir şey kalmıyordu. Ben de çocukları çok seviyorum baba. Hiç doğmayacak olan çocuklarımı çok seviyorum."</p>
  </div>

  <div class="calibre1" id="calibre_pb_45"></div>
</body>
</html>
