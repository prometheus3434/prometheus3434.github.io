<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>turgul</title>
  <link href="../Styles/stylesheet.css" rel="stylesheet" type="text/css" />
  
<style type="text/css">
@page { margin-bottom: 10.000000pt; margin-top: 10.000000pt; }
</style>
</head>

<body class="calibre">
  <h1 class="h2baslik" id="calibre_toc_10">Bir "<span class="ideitalik">Auteur</span>-Yıldız” Olarak Yavuz Turgul</h1>

  <p class="ortayazi">Zeliha Hepkon</p>

  <p class="normal">&nbsp;</p>

  <p class="sagnormal"><span class="ideitalik">Yazarlar yapıtlarının dünyaya verilmiş benzersiz yanıtlar olmasını ister. Ama bu yanıtların neden benzersiz olduğunu anlamak için bir yapıtı başka yapıtlarla karşılaştırmamız gerekir. Başkaları ne söylerken o bize bunu söylemiştir? Aynı soruyu başkası nasıl, o nasıl cevaplamıştır? Başkasının sorusunun yerine kendi sorusunu geçirebilmiş midir? Geçirebilmişse nasıl?</span> (Gürbilek, 2011: 14)</p>

  <p class="normal">&nbsp;</p>

  <p class="normal">Sinema çalışmalarında öne çıkan pek çok boyut var. Estetik, teknolojik, ideolojik, endüstriyel, izleyici boyutuyla sinemaya bakmak, beraberinde farklı soruları ve farklı yanıtları da getirmektedir. Yaratıcı-yönetmen üzerinden sinemanın sanat yanını ortaya koyma çabasının ürünü olan <span class="ideitalik">Auteur</span> Kuramı, sinemanın endüstri olarak örgütlenmiş olmasının getirdiği meşruiyet sorununu aşmaya çalışan ve bunu da büyük oranda başarabilen bir yaklaşımdır. Alexandre Astruc ve Peter Wollen'dan Michel Foucault'ya ve Stephen Heath'a, John Ford'dan Jean-Luc Godard'a <span class="ideitalik">auteurcü</span>'lükle ilgili farklı yaklaşımların temsilcilerinin paylaştıkları nokta, <span class="ideitalik">auteur</span>'ün filmin nasıl örgütleneceğini belirleyen varlık olduğu yolundaki düşüncedir (Corrigan, 1998: 41).</p>

  <p class="normal">60'lı ve 70'li yıllarda sanatçı-yönetmenin kişiliğinde sinemanın sanat yanını vurgulayan ve sanatçı merkezli geliştirilen <span class="ideitalik">auteur</span>'lük bugün ticari ve endüstriyel bağlamda ele alınmaktadır. Sinemada <span class="ideitalik">auteur</span>'ü sadece sanatçı merkezli ele alan yaklaşımlar sinemanın ticari boyutunu analizin dışında bırakmaktadırlar. Oysa sinema ticari bir iştir. Bir film projesine yatırım yapanlar bu yatırımın kâr getirmesini beklemektedir. Diğer ticari alanlarda olduğu gibi yazar, yönetmen ve yapımcı her sahnede, setin, eylemin, oyuncuların ve özel efektlerin ne kadara mâl olabileceğiyle uğraşmak durumundadır (Keller 2008: 47). Bu çerçevede 1970'lerden itibaren sinema endüstrisinde Holly-wood merkezli başlayan endüstriyel dönüşüm <span class="ideitalik">auteur</span> kavramının ele alınış biçimini de değiştirmiştir.</p>

  <p class="normal">Timothy Corrigan, 1970'lerden itibaren <span class="ideitalik">auteur</span>'ün ticari olarak inşa edildiğini söylemektedir. Corrigan'a (1998: 42) göre bu yönelimin temel nedeni dönemin belirli endüstriyel ihtiyaçlarıdır. <span class="ideitalik">Auteur</span>'ün ticari olarak inşa edilişinin en açık ve en ironik görüntüsü ise <span class="ideitalik">auteur'</span>ün bir şöhret olarak kurumsallaştırılmaya çalışılmasıdır. Bu noktada ortaya çıkan "<span class="ideitalik">auteur</span>-yıldız"lar sinema endüstrisinin tanıtım-pazarlama stratejilerinin bir parçası haline gelmektedir (Corrigan, 1998: 43). Corrigan'a (1998: 51) göre "<span class="ideitalik">auteur</span>-yıldızlar" ticari <span class="ideitalik">auteur</span> ve ticaretin <span class="ideitalik">auteur</span>'ü olarak iki gruba ayrılmaktadır. Birinci kategori "movie brats"<sup class="calibre3"><a href="../Text/turgul_split_053.html#footnote-100-27" id="footnote-100-27-backlink">[27]</a></sup> olarak da adlandırılan ticari <span class="ideitalik">auteur</span>'lerdir. Bu gruptaki auteur'ler fikir, üslup ya da anlatım farkıyla değil, imajla diğerlerinden ayrılmaktadır. İkinci grup ise yeni ekonomik koşullar çerçevesinde yıldızlaştırılmış <span class="ideitalik">auteur</span> yönetmenlerdir.</p>

  <p class="normal">Yavuz Turgul'un 1970'lerde senaryo yazarı olarak başladığı sinema serüveni hem <span class="ideitalik">auteur</span>-yıldız kavramını hem de Türk Sineması'nda Yeşilçam'dan günümüze yaşanan dönüşümü anlamamız açısından önemli ipuçları vermektedir. Yavuz Turgul Sineması'nın içinde geliştiği dönem Türkiye'de ve dünyada yeni liberal ekonomik politikaların uygulamaya konduğu, muhafazakâr-yeni sağ ideolojinin yükselişe geçtiği new-age akımların popülerleştiği yıllardır. Popüler sinemanın en önemli okullarından olan Arzu Film'deki senaryo yazarlığı dönemi ve ardından gelen reklamcılık ve dizi sektöründeki deneyimleri ile Turgul, endüstrinin değişen şartlarına uyum göstererek, geniş kitlelere ulaşan filmlere imza atar. Filmlerinde görülen ortak temalar, anlatı yapısı, karakter kullanımı ve sinematografik özelliklerin birleşiminden oluşan üslubuyla bir <span class="ideitalik">auteur</span> imzası yaratan Turgul, imzasını markaya dönüştürüp bir <span class="ideitalik">auteur</span>-yıldız olarak günümüz Türk Sineması'ndaki yerini alır.</p>

  <p class="normal">Bu çalışma, "<span class="ideitalik">auteur</span>-yıldız kavramı" bağlamında Yavuz Turgul Sineması üzerine kısa bir değerlendirme yapmayı hedeflemektedir. <span class="ideitalik">Auteur</span>-yıldız kavramını Turgul'un filmlerinde tekrarladığı tematik unsurlar ve izlediği pazarlama stratejileri açısından ele alacak olan bu inceleme Turgul'un son filmi <span class="ideitalik">Av Mevsimi</span> (2010) üzerinden bir değerlendirme yapmaya çalışacaktır.</p>

  <p class="normal2"><span class="ideitalik">Auteur</span> Kuramı</p>

  <p class="normal"><span class="ideitalik">Auteur</span> kuramı sinema sanatçılarına yazarlar ve ressamlar gibi bir statü verme isteğinin ve sinemanın bir sanat dalı olarak meşrulaştırılması çabasının ürünlerinden birisidir. Kurama ilişkin kavramlar 1950'lerden itibaren tartışılmaya başlansa da bazı filmlerin belirli bir yönetmenin kendine özgü işi olduğu yönündeki fikrin kökenleri sessiz sinema dönemine dek uzanmaktadır. Griffith ve Eisenstein gibi yönetmenler kendi sinema tekniklerini Flaubert ve Dickens gibi yazarların kalemleri ile kıyaslamışlardır. 1921'de Jean Epstein "Le cinéma et les lettres modernes" adlı makalesinde <span class="ideitalik">auteur</span> kavramını kullanmış ve yönetmenlere uygulamıştır (Stam, 2000:1). <span class="ideitalik">Auteurcü</span> yaklaşım ise II. Dünya Savaşı sonrasında Fransa'da ortaya çıkmış, film eleştirisi ve teorisinde belirleyici olmuştur. Alexandre Astruc "The Birth of a New Avant-Garde: The Camera Pen" (1948) adlı çalışmasında sinemayı kişisel bir anlatım aracı olarak ele almış, yönetmenlerin "ben bir yazar ya da şair gibiyim" diyebileceklerini söylemiştir (Stam, 2000:1).</p>

  <p class="normal">1951'de <span class="ideitalik">Cahiers du Cinéma</span>'nın ilk sayısının çıkmasıyla kuram yayınına kavuşur. André Bazin, François Truffaut, Jean-Luc Godard, Eric Rohmer ve Jacques Rivette gibi yazarlar dergide <span class="ideitalik">auteur</span>'ü sahne düzenlemesi, kamera devinimi, kurgu, oyuncu yönetimi gibi sinematografik unsurları ustaca kullanabilmesinin yanı sıra filme kişiliğini yansıtan yönetmen olarak tanımlarlar (Önal, 2008: 307-308). Dergi bu fikirleri yaymak için en iyi ve en kötü 10'un belirlenmesi, belli yönetmenlerin övülmesi ve diğerlerinin eleştirilmesi, favori yönetmenlerle röportajlar gibi araçlar kullanır. <span class="ideitalik">Cahiers,</span> Fransız yönetmenler Renoir, Cocteau, Bresson'la Amerikalı Hawks, Hitchcock ve Welles'i <span class="ideitalik">auteur</span> olarak değerlendirir. Bu yönetmenlerle ilgili röportajlar, yazılar, yayınlar, stüdyo sistemi içinde çalışan bazı yönetmenlerin Hollywood'a indirgenemeyeceğini savunur. Bu yaklaşım İngiltere'de <span class="ideitalik">Movie</span>, ABD'de <span class="ideitalik">Film Culture</span>, Brezilya'da <span class="ideitalik">Filme Cultura</span> dergileri ile yayılır, Amerika'da Andrew Sarris aracılığıyla popülerleştirilir (King, 2002: 86).<sup class="calibre3"><a href="../Text/turgul_split_054.html#footnote-100-28" id="footnote-100-28-backlink">[28]</a></sup></p>

  <p class="normal"><span class="ideitalik">Cahiers du Cinéma</span>'da <span class="ideitalik">auteur</span> sözcüğü senaryo yazarları için değil, filmi yaratan yönetmenler için kullanılır. Yönetmen-senaryo yazarı ayrımı yadsınır, <span class="ideitalik">auteur-metteur en scéne</span><sup class="calibre3"><a href="../Text/turgul_split_055.html#footnote-100-29" id="footnote-100-29-backlink">[29]</a></sup> ayrımı getirilir. Buna göre <span class="ideitalik">auteur</span> birey olarak kendisini filme koyan kişidir, yarattığı üslupla da diğer <span class="ideitalik">auteur</span>'lerden ayrılmaktadır (Büker, 1986: 68). François Truffaut, <span class="ideitalik">Cahiers du Cinéma'</span>da <span class="ideitalik">auteur</span>'ün politikalarından bahsettiği makalesinde bir filmin, yönetmenin kişisel sanatsal ifade biçimi olduğunu söyler (Cook, 1998: 11). Kuramın bu yaklaşımını vurgulayan Zafer Özden'e (2004: 127) göre <span class="ideitalik">auteur</span> kuramı; yönetmenin temel kaygılarını, filmlerinde tekrarlayan motifleri, filmlerinin içeriklerini ve biçimlerini kişiliğinin tutarlılığı bağlamında ve diğer yapıtlarıyla ilişkisi içinde değerlendirmekte ve açıklamaktadır.</p>

  <p class="normal">Kuramın ortaya çıkmasında Amerikan sinemasının derinlemesine incelenmeye değer olduğu yönündeki fikir belirleyici olur (Wollen, 2004: 68). Peter Wollen'a (2004: 68) göre Fransa'da Vichy Hükümeti ve Alman işgali sırasında Amerikan filmlerinin yasaklanması ve ardından gelen özgürlük döneminde Hollywood filmlerine yönelik ilginin artması bu kuramın oluşturulması açısından önemlidir. Fransa'da sinemayla entelektüeller arasında her zaman var olan yakın ilişkiye bağlı olarak gelişen ciné-club akımı da bunu kolaylaştırır.</p>

  <p class="normal">Kuramı Amerika'da popüler hale getiren Sarris, Hollywood'un endüstriyel sınırlamalarını aşan <span class="ideitalik">auteur</span>'ün erdemlerini kuramı tanımlamada anahtar faktör olarak görür. Sarris'in bu romantik yaklaşımına göre endüstriyel sınırların ağırlığı ile mücadele eden çok az sayıda cesur ruh vardır (King, 2002: 88). Sarris'e göre Hollywood söz konusu olduğunda üslup özellikle önemlidir. Çünkü stüdyo sisteminde kendi projelerini seçme, geliştirme ve senaryo yazım aşamasında özgürlüğü çok sınırlı olan yönetmen, kendi kişiliğini malzemenin edebi içeriğinden çok malzemenin görsel kullanımıyla ortaya koyabilmektedir (King, 2002: 87). Sarris, sinema tarihini <span class="ideitalik">auteur</span>'lerin tarihi olarak görmekte ve <span class="ideitalik">auteur</span> kuramı ile sinema tarihinin düzene konulacağını düşünmektedir (Büker, 1986: 69-70). Sarris'e göre bir yönetmenin <span class="ideitalik">auteur</span> olup olmadığı üç aşamada değerlendirilmelidir. Buna göre birinci aşamada yönetmenin teknik açıdan yeterli olup olmadığı araştırılmalı, ikinci aşamada yönetmenin görülebilir bir kişiliği olup olmadığına, yani filmlerde onun "imzası" olabilecek üslup özelliklerinin olup olmadığına bakılmalı ve üçüncü olarak da filmin iç anlamı değerlendirilmelidir (Büker, 2010: 278 ve Stam, 2000: 3). Robert Stam'e (2000: 3) göre Sarris'in Amerikan sineması üzerinden geliştirdiği <span class="ideitalik">auteur</span> teorisi Amerikan sinemasının üstün olduğunu iddia eden milliyetçi bir araca dönüşür.</p>

  <p class="normal"><span class="ideitalik">Auteur</span> yönetmenler üzerinden oluşturulmaya çalışılan kuramsal çerçeve hiçbir zaman programlı manifestolar ya da kolektif bildiriler yayımlamadığı için oldukça geniş anlamlarda yorumlanabilir ve uyarlanabilir hale gelir (Wollen, 2004: 68-69). Kuram, farklı yaklaşımlar tarafından eleştirilir, sinema endüs-trisinde 1970'lerden itibaren yaşanan değişim bağlamında gerek akademik gerek popüler yayınlarda <span class="ideitalik">auteur</span> yönetmenlerin işlevleri yeniden değerlendirilir.</p>

  <p class="normal2"><span class="ideitalik">Auteur</span> Kuramı'na Yönelik Eleştiriler</p>

  <p class="normal"><span class="ideitalik">Auteur</span> Kuramı'na yönelik çeşitli eleştiriler bulunmaktadır. Önemli bir eleştiri, kuramın film sanatının kolektif doğasını dikkate almadığı yönündedir. Sinemanın kolektif yanına vurgu yapan eleştirmenlere göre yönetmen tek başına değildir, birçok kişiyle işbirliği yapmak zorundadır. Endüstri kökenli eleştirmenlerden Thomas Schatz, <span class="ideitalik">auteur</span>'ün dehasından değil, "sistemin dehası"ndan bahsedilmesi gerektiğini söyler. Schatz'a göre iyi finanse edilmiş, farklı alanlarda yeteneklerle dolu endüstriyel aracın yüksek kaliteli filmler ortaya çıkarması söz konusudur (Stam 2000: 4-5). Derek Nystrom (2004: 19) <span class="ideitalik">auteur</span>'lüğü profesyonel-idari bir sınıf stratejisi olarak tarif eder. Nystrom, üretim sürecinde bu sınıfın güçlü otoritesinin aynı zamanda sendikal örgütlenmeye karşı bir söylem geliştirdiğini söyler. Nystrom'a göre üretim araçlarına sahip olmamakla beraber toplumsal işbölümü içerisinde emekle sermaye arasında kapitalist kültürün ve kapitalist sınıf ilişkilerinin yeniden üretimine yardım eden profesyonel-idari sınıfın öne çıkması aynı zamanda anti-sendikal bir stratejidir.</p>

  <p class="normal">Bazin, 1957'deki önemli makalesinde "kişi kültü" yaratılması ve desteklenen yönetmenlerin hatasız ustalara dönüştürülmesi konusunda uyarıda bulunur. <span class="ideitalik">Auteur'</span>cülüğün teknolojik, tarihi ve sosyolojik yaklaşımlarla birleştirilmesi gerektiğini söyler. Bazin'e göre büyük filmler yeteneğin ve tarihsel dönemin bir araya gelmesinden doğar (Stam, 2000: 2). Buna göre filmlerin yönetmenin kişiliği bağlamında değerlendirilmesi bir tür izolasyon yaratacak, filmlerin ideolojik işlevleri göz ardı edilecektir (Özden, 2004: 137). Başka bir eleştiri, kuramın <span class="ideitalik">auteur</span> olarak övdüğü yönetmenleri edebiyat <span class="ideitalik">auteur</span>'ü olarak görmesini sorun olarak görmez ancak bu yönetmenleri "kim seçecek?" diye sorar (Stam, 2000: 2).</p>

  <p class="normal">Kurama yönelik diğer bir eleştiri yapısalcılık ve semiyoloji alanından gelmiştir. Geoffrey Nowell Smith'in <span class="ideitalik">Visconti</span> (1972) ve Peter Wollen'ın <span class="ideitalik">Signs and Meaning in the Cinema</span> (1968) çalışmalarındaki eleştirileri yapısalcı yaklaşımına yol açar (Stam, 2000: 6). Wollen <span class="ideitalik">auteur</span> kuramını, bir "kişilik kültü" ya da yönetmenin tanrılaştırılması gibi yanlış anlaşılmalardan kurtarmanın gerekli olduğunu söyler. Wollen'a (2004: 149-150) göre yapıtın bir tek yönetmene, bir kişiye atfedilmesinin nedeni, yönetmenin filmde kendisini ifade edip kendi dünya görüşünü dile getiren sanatçı rolünü oynamasından kaynaklanmaz. Bunun asıl nedeni, kasıtlı olmayan, bilinçaltı anlamın kodlarının yönetmenin ilgi alanları aracılığıyla çözülebilir olmasıdır. Ona göre <span class="ideitalik">auteur</span>'cü analiz, filmin kökenine, yaratılış kaynağına götüren bir iz peşinde koşmaktan oluşmaz. <span class="ideitalik">Auteur</span>'cü analiz yapıt içindeki yapının (mesajın değil) izini sürmektedir; ve ancak sonradan ampirik bir tabanda bir kişiye, bir yönetmene atfedilebilir.</p>

  <p class="normal">Avant-garde savunucularından Pam Cook, <span class="ideitalik">auteur</span>'cülüğün deneysel sinemaya yer bırakmamasını eleştirir. Daha kolektif ve eşitlikçi solcu film aktivistleri <span class="ideitalik">auteur</span>'cülüğün hiyerarşik ve otoriter yönlerini eleştirir. Marksizm ekonomik ve soyal koşullar analiz dışında kaldığı, idealist bir yöntem benimsendiği için kuramı eleştirir. Üçüncü sinema eleştirmenleri <span class="ideitalik">auteur</span>'cülüğe karşı farklı tutumlar alırlar. Brezilyalı film yapımcısı Glauber Rocha, 1963'te "ticari sinema bir gelenekse <span class="ideitalik">auteur</span> sineması bir devrimdir" diye yazar. 1969'da Arjantin'li yönetmen Fernando Solanas ve Octavio Getino politik olarak "zararsız" bir akım olarak gördükleri ve ikinci sinema olarak adlandırdıkları <span class="ideitalik">auteur</span> sinemasını eleştirirler; kolektif, militan ve aktivist "üçüncü sinemayı" savunurlar (Stam, 2000: 5).</p>

  <p class="normal">Feminist eleştiri <span class="ideitalik">Auteur</span>'cülükle ilgili farklı tutumlar alır. Bir taraftan "kamera-kalem" gibi fallosentrik kalıplar, "cinéma papa" ve "yazarın ölümü" tartışmalarında yer alan ödipal temele dikkati çekerken, bir taraftan da Sandy Flitterman-Lewis ve Judith Mayne gibi teorisyenler Germaine Dulac, Ida Lupino ve Dorothy Arzner gibi kadın yönetmenleri tanımaya çağırırlar (Stam, 2000: 5).</p>

  <p class="normal">Postyapısalcı eleştiri <span class="ideitalik">auteur'</span>lüğü geçici bir kurum olarak görür. Foucault, <span class="ideitalik">auteur'</span>ün ortaya çıkışını 18. yüzyılın kültürel bağlamında düşünce tarihinin bireyselleşmesinin bir örneği olarak ele alır. Foucault <span class="ideitalik">auteur</span>'ün işlevlerinden bahsetmeyi tercih eder, <span class="ideitalik">auteur</span>'lüğü geçici süreli bir kurum olarak görür ve bir süre sonra "söylemin yaygın anonimliği"ne yol vereceğini söyler (Stam, 2000: 5). <span class="ideitalik">Auteur</span>'ün birleşik ve birleştirici anlam üreticisi olarak görülmesi bir sorun olarak görülür (Wayne, 2005: 20-21).</p>

  <p class="normal2"><span class="ideitalik">Auteur</span> Kuramı'nda Yeni Yönelimler</p>

  <p class="normal">1970'lerden itibaren sinema alanında Hollywood merkezli yaşanan endüstriyel dönüşüm <span class="ideitalik">auteur</span> kuramına ilişkin tartışmayı farklı bir boyuta taşır (Corrigan, 1998: 46-47) Corrigan (1998: 38-39) Yeni Amerikan Sineması bağlamında yaptığı önemli çalışmasında <span class="ideitalik">auteur</span>'cülüğün günümüzdeki canlılığını Hollywood şöhret endüstrisi ile bağlantılı olarak ele alır. Yeni dönemde <span class="ideitalik">auteur</span>'cülük Wollen'a (2004: 198) göre "movie brats"<sup class="calibre3"><a href="../Text/turgul_split_056.html#footnote-100-30" id="footnote-100-30-backlink">[30]</a></sup> kavramı etrafında şekillenmektedir. Corrigan'a (1998: 40) göre başlangıcından itibaren <span class="ideitalik">auteur</span>'lük endüstrinin ihtiyaçları, teknolojik fırsatlar ve pazarlama stratejilerine bağlıdır. Örneğin, Amerika'da 1960'ların sonundan 1970'lere kadar <span class="ideitalik">auteur</span>'cülüğün endüstriyel kullanımı stüdyo sisteminin bitmesi ve stüdyo imzası dışında film yapmanın yeni yollarının aranması ihtiyacından kaynaklanır. Avrupa'da ve Amerika'da 1960'ların başında kitlesel olarak "gençleşen" yeni film izleyicisi yapısının <span class="ideitalik">auteur</span>'cülüğe önemli katkılar sunduğunu söyler.</p>

  <p class="normal">Hollywood stüdyolarının 1960'ların sonlarında içine girdiği krize karşılık <span class="ideitalik">Bonnie and Clyde</span> (Arthur Penn, 1967) ve <span class="ideitalik">Graduate</span> (Mike Nichols, 1967) filmlerinin başarısı yeni, genç, eğitimli, geniş bir Amerikan film izleyicisinin varlığını ortaya koyar. Televizyonla büyümüş bu yeni izleyici grubu günlük düzeyde sinemanın görsel-işitsel diline hâkimdir (Cook, 1998: 12). Krizi aşmak için dev bütçeli filmlere yönelen yatırımların kâr edebilmesi için mümkün olan en geniş izleyiciyi çekmesi zorunlu olur. Hollywood, 1940'larda film yıldızlarına, 50'lerde 3-D teknolojisine ya da 60'ların başında sanatsal olarak başarılı yönetmenlere dayanmaktan daha fazlasını yapmak zorunda kalır. İzleyici-film ilişkisinde mümkün olan en çok izleyici değil, tüm izleyici hedef kitle olur. Genç izleyiciyi çekmek için başlayan süreç diğer izleyici gruplarını da kapsayacak yeni bir stratejinin geliştirilmesiyle sonuçlanır (Corrigan, 1998: 47).</p>

  <p class="normal">Bu stratejilerin en önemlilerinden birisi Hollywood'un bir 'yönetmenler sineması' olarak kurumsallaşmasıdır (King, 2002: 89). 1970'lerde "Hollywood'un haşarı çocukları" olarak adlandırılan yönetmenler endüstriye girer. Bu yönetmenler kendileri gibi televizyon seyrederek büyüyen izleyicinin yeni görsel-işitsel duyarlılıklarına seslenir (Cook, 1998: 14). Klasik dönemde Hollywood'da yönetmenlerin büyük çoğunluğu Broadway kökenlidir. 50'li ve 60'lı yıllarda televizyon önemli bir kaynaktır. 70'li yıllarda ise sinema bölümlerinde okuyan üniversite mezunları sektöre girer. Bu yeni kuşak yönetmenler sinema tarihi, estetik ve yapım süreçlerini akademik konular olarak ele almışlardır, ayrıca üretimin teknik süreçlerine, bütçe ve pazarlama olgusuna kendilerinden önceki dönemden farklı olarak hâkimdirler (Cook, 1998: 13). Yeni dönemin izleyicisini çekmek üzere belirlenen stratejinin bir sonucu olarak endüstriye giren bu yönetmenler üzerinden geliştirilen <span class="ideitalik">auteur</span>'cülük bir pazarlama aracı olur. <span class="ideitalik">Auteur</span>'ler kendi şoförleri, uçakları ve bodyguardları ile şöhretli yönetmenlere dönüştürülür (Cook, 1998: 35).</p>

  <p class="normal">Spielberg, Milius, Schrader, De Palma, Cimino ve Scorsese'yle birlikte Lucas, 70'li yıllarda "Hollywood'un haşarı çocukları" diye adlandırılan bir grup genç yönetmen arasında yer alırlar. Söz konusu dönem içinde bu yönetmenlerden bir kısmı <span class="ideitalik">Yıldız Savaşları</span>, <span class="ideitalik">Üçüncü Cinsten Yakın İlişkiler</span> ve <span class="ideitalik">Kutsal Hazine Avcıları</span> gibi başarılı filmler sayesinde Hollywood'da olağanüstü güç kazanır (Ryan &amp; Kellner 1997: 363-364). Özellikle 70'lerden sonra filmlerin <span class="ideitalik">auteur</span> üzerinden pazarlanması izleyici ile film arasındaki ilişkiyi değiştirir. Auteur'ün imzası estetik anlamı ve değeri belirlenmiş bir marka olarak ortaya çıkar (Corrigan, 1998: 40). Justin Wyatt'ın "daha az iyi hikâye, daha çok yıldız, ticari bir müzik başarısı ve büyük görsel etki" olarak özetlediği yeni dönemin film biçimi <span class="ideitalik">auteur</span>'ün abartılı bir reklam aracı olarak kullanılmasına yol açar. Wyatt'a göre sürpriz olmayan bir şekilde 1970 ve 1980'lerin önemli yönetmenleri Michael Cimino, Adrian Lyne ve Ridley Scott düşünüldüğünde, üçünün de reklamcılık geçmişi olması sürecin pazarlama odaklı olduğu konusunda ipucu verir (Corrigan, 1998: 48).</p>

  <p class="normal">Corrigan yeni film/video kültüründe <span class="ideitalik">auteur'</span>lerin tanıtıcı yıldızlar olarak ortaya çıktığını söyler. Ancak bu noktada dönemin yıldız-<span class="ideitalik">auteur</span>'lerini iki gruba ayırır. Corrigan'a (1998: 51) göre ticari <span class="ideitalik">auteur</span> ve ticaretin <span class="ideitalik">auteur</span>'ü olarak iki grup vardır. Birinci kategori aynı zamanda yönetmenlik yapan starlar; Mel Gibson, Robert Redford, Kevin Kostner, Clint Eastwood ve Steven Spielberg, George Lucas, Brian de Palma gibi ticari <span class="ideitalik">auteur</span>'lerdir. Bu grupta aktörlerle yönetmenler arasında neredeyse hiç fark gözetilmemektedir. Bu <span class="ideitalik">auteur-</span>yıldızlar fikir, üslup ya da anlatım farkıyla değil, imajla dayanak noktası sahibi olmaktadırlar. İkinci grupta ise Coppola, Stanley Kubrick gibi belirli bir dünya görüşü, tematik ve sinematografik üslubu olan yeni ekonomik koşullarda yıldızlaştırılmış <span class="ideitalik">auteur</span>'ler bulunmaktadır. Sinema endüstrisinde Hollywood merkezli başlayan bu dönüşüm, giderek tüm dünyaya yayılır.</p>

  <p class="normal2">"<span class="ideitalik">Auteur</span> - Yıldız" Kavramı ve Yavuz Turgul Sineması</p>

  <p class="normal">Yavuz Turgul'un senaryo yazarı olarak çalışmaya başladığı 1970'ler, dünyada ve Türkiye'de sinema açısından kriz ve yeniden yapılanma yıllarıdır. Yaşanan iktisadi kriz, teknolojik değişim ve uygulamaya konulan yeni liberal politikalar sinema alanında da etkisini gösterir. 1970'lerde TRT'nin ulusal düzeyde yayına geçmesi, 1980'lerde video olayı, renkli televizyonun gelişi, 1980'lerin sonunda Amerikan yapım şirketlerinin Türkiye pazarına girişi ve özel yayıncılığın başlaması ile üretim-dağıtım alanında yeni bir dönem başlar. Warner Bros-Türkiye'nin kurulması hemen ardından United International Pictures grubunun Türkiye'de büro açması 1970'lerin ortalarından itibaren sinema endüstrisinde Hollywood merkezli başlayan dönüşümün Türkiye'ye ulaşmasını hızlandırır. Dünyayla aynı anda gösterilen, dev tanıtım kampanyalarıyla tanıtılan filmler ve bunların gösterimini sağlamak için de o döneme kadar erime halinde olan sinema salonlarına ciddi destek sağlanması yeni bir yönelimdir (Dorsay, 2004: 12).<sup class="calibre3"><a href="../Text/turgul_split_057.html#footnote-100-31" id="footnote-100-31-backlink">[31]</a></sup></p>

  <p class="normal">Reklam ajansları, prodüksiyon şirketleri, yabancı yatırımcıların sektöre girişi yeni pazarlama stratejilerini de beraberinde getirir. Televizyon dizilerindeki reyting oranlarının çekilecek filmin PR'ı olması, medya ve teknolojinin filmin pazarlaması için kullanılması, filmin gösterime girmesinden haftalar önce filmin oyuncuları, yönetmenleri ve senaristleriyle yapılan söyleşiler, onlarla ilgili çoğunlukla sansasyonel magazin haberlerinin gazete, dergi ve televizyon programlarında yer alması, filmlerin soundtrack albümlerinin, kamera arkası görüntülerinin satışa çıkması, finansman sağlayan şirket ürünlerinin reklam kampanyasının bir parçası olması, mankenler, dizi oyuncuları, televizyon yıldızlarının kullanılması ve son olarak yönetmenlerin marka haline gelmesi yeni pazarlama stratejilerinin unsurlarıdır (Önal, 2008: 312-313).</p>

  <p class="normal">Çoğu reklam sektöründen gelen dönemin popüler yönetmenlerinin bu pazarlama stratejilerine uyum göstermesi kolay olur. Sinema alanında yaptıkları çalışmalar reklam sektöründe de büyümelerini destekler. Sinema filmi üretmeye başlamak, bu şirketleri gerçek bir yapım şirketi haline getirir. Ezel Akay (2008: 210), şirketi İFR'nin sinemadaki işleri nedeniyle "yazarlar, oyuncular, gerçek yazarlar, gerçek oyuncular, uluslararası yapımcılar, teknik elemanlar, teknoloji bilgisinin toplandığı, daha da önemsendiği bir yer haline gelmeye başladı"ğını söyler. Yönetmenin şöhreti, filmlerin finansmanı açısından da önem kazanır. Oyuncu ve yönetmen, yapımcıların ve tanınmış yatırımcıların finansman sağlama kararında belirleyici olur.</p>

  <p class="normal">Bu endüstriyel ve tarihsel bağlamdan bağımsız değerlendirilemeyecek olan Yavuz Turgul Sineması'nın özgünlüğü, hem yeni dönemin endüstriyel ihtiyaçlarına göre konumlanabilmesinden hem de tema ve üslup olarak önce bir imza, sonrasında bir "marka" yaratabilmeyi başarmasından kaynaklanmaktadır. Turgul'un filmlerine oldukça eleştirel yaklaşanların da teslim ettiği bu özellik, onun kendi üslubuyla<sup class="calibre3"><a href="../Text/turgul_split_058.html#footnote-100-32" id="footnote-100-32-backlink">[32]</a></sup> geniş izleyici kitlesine ulaşabilmesini beraberinde getirmektedir. Fatih Özgüven'in (23.12.2010) Yavuz Turgul için "en tepeden başlarsak; bu mahallede hâlâ 'Av Mevsimi' gibi bir 'abi' var, edinilmiş ve korunan statüsü ve sıkleti ile bir kavşakta durmakta. Bir sürü yolun kesiştiği bir kavşak. Bu yollardan biri abinin de temsil ettiği 'büyük film' yapma arzusu" demesi bu nedenle boşuna değil.</p>

  <p class="normal">Turgul'un Arzu Film gibi popüler sinemanın birikimini reklamcılık deneyimi ile birleştirebilmesi bu sürece uyumunu kolaylaştırır. Turgul (2006: 118) birçok röportajında bu duruma vurgu yapar:</p>

  <p class="indentmetin"><span class="ideitalik">Benim uzun bir senaryo yazarlığı geçmişim var. Senaryocu yanımın yönetmenliğimin en büyük destekçisi olduğunu söyleyebilirim. Reklamcı yanımın da fazla gevezelik yapmamı önlediğini biliyorum. Reklamcılığın ayrıca estetik kaygılarım üzerinde de etkisi olmuştur. Kişinin yaşam içinde edindiği her şey, ortaya koyduğu işleri şu ya da bu biçimde etkiliyor.</span></p>

  <p class="normal">Yavuz Turgul'un auteur olarak imzasında en belirleyici yön belirli bir dünya görüşü çerçevesinde filmlerinde görülen tematik tekrarlardır. Yeşilçam'da senaryo yazarlığı sürecinde edindiği birikimden beslenen anlatı yapısı, bu temaları izleyiciye ustalıkla aktarmasını sağlar. Sinema, herhangi bir durumu yansıtmaz. O durumu belli bir biçimde oluşturmak üzere seçilmiş ve birleştirilmiş temsili öğeler aracılığıyla birtakım tezler ileri sürer, izleyiciye de belirli bir bakış açısını telkin eder (Ryan &amp; Kellner, 1997: 18). Turgul'un geniş izleyici kitlelerine ulaşabilmesinin ardında neden-sonuç ilişkisine dayalı olay örgüsüne dayanan anlatı yapısıyla kendi tezlerini aktarabilmesi yatmaktadır. Michael Ryan ve Douglas Kellner'ın eril kahramanlık öyküleri, romantizm arayışı, kadın melodramı, kurtarıcı şiddet öyküleri, suça ilişkin klişeler olarak sıraladığı popüler sinemanın belirli tematik göreneklerinin Turgul filmlerinde başarılı bir biçimde kullanıldığı görülür. Bu noktada tesadüflere yer yoktur. Turgul'a (2006: 120) göre senaryo yazımı bir inşa sürecidir:</p>

  <p class="indentmetin"><span class="ideitalik">Senaryoyu oluşturma aşamasında artık sadece dünyayı bilen, yorumlayan, akıllı bir yaratık değilsiniz. Aynı zamanda bir kimyacı, bir mühendissiniz. Artık inşaat işleri başlamıştır. Eğer o anlamda yetenekli değilseniz, bunun yanı sıra dramatik yapı bilgisine sahip değilseniz, her şey havaya uçar. İnsanlar tarafından algılanamayan, belli bir düzen içinde aktarılamayan bir şey çıkar ortaya.</span></p>

  <p class="normal">Turgul'un filmleri muhafazakâr bir dünya görüşünden hareket etmektedir. Buna göre kahramanın özgürlüğü kendi efendisi olmaktan ibarettir ve haksız temellere dayanan otoritenin alt edilmesi ancak erkek bireyin sunabileceği bir şeydir. Bu, daha hakiki, daha haklı ve otantik bir liderliğe gerek duyulmasını getirir. Birey bunu sağlayabilir, çünkü liberal bürokratik kurumlar ya yetersizdir ya da yoldan çıkmıştır (Ryan&amp;Kellner, 1997: 364-365). "Hakiki", "haklı" ve "otantik" liderlik Turgul'un filmlerinde Şener Şen'le özdeşleşen erkek karakterin en belirgin özelliğidir. <span class="ideitalik">Eşkıya</span>'nın Baran'ı, <span class="ideitalik">Muhsin Bey</span>'in Muhsin'i, <span class="ideitalik">Gönül Yarası</span>'nın Nazım'ı, <span class="ideitalik">Av Mevsimi</span>'nin Ferman'ı "hakiki", "haklı", "otantik" kahramanlar olarak karşımıza çıkmaktadırlar.</p>

  <p class="normal"><span class="ideitalik">Fahriye Abla</span> (1984) dışındaki filmlerini erkek karakterler üzerine kurması da muhafazakâr bakışın uzantılarından biridir. 1980'li yıllarda Türkiye'de yükselen kadın hareketi Türk Sineması'nda da kadın karaktere dayanan filmlerin artmasına yol açar. Turgul'un diğer filmlerinden farklı bir biçimde bağımsız bir karakter olarak kurduğu <span class="ideitalik">Fahriye Abla</span> bu eğilimin ürünlerinden biri olarak değerlendirilebilir. Filmde Fahriye karakterinin kendi yaşamı üzerinde söz sahibi olma süreci anlatılırken geleneksel aile yapısı ve toplumsal ilişkiler eleştirel bir gözle ele alınır. <span class="ideitalik">Fahriye Abla</span> kadının özgürleşmesini geleneksel olarak erkeğe ait kamusal alana girişle sınırlasa da Turgul'un diğer filmlerinde erkeklerin korumasına ihtiyaç duyan ve geleneksel söylem içinde temsil edilen kadın karakterlerinden oldukça farklıdır. Turgul'un diğer filmlerine baktığımızda <span class="ideitalik">Gölge Oyunu</span> ve <span class="ideitalik">Eşkıya</span>'da kadın karakterler Kumru ve Keje konuşmazlar, <span class="ideitalik">Muhsin Bey</span>'in yardımıyla gazinoda şarkıcılık yapan Sevda onun hapse girmesiyle Ali Nazik'in kanatları altına girer, <span class="ideitalik">Av Mevsimi</span>'nde ailesinden sevgilisine herkesin şiddetine maruz kalan ve sonunda öldürülen Pamuk kurbandır; İdris, Asiye'nin ancak karanlıktan korktuğu için kendisine yakınlık gösterdiğini söylerken "erkek"lik ve "iktidar" arasında bir paralellik kurmakta, bunu başaramadığı için adeta çocuklaştırılmaktadır.</p>

  <p class="normal">Turgul'un çeşitli röportajlarında sıkça rastlanan "Doğu-Batı" çatışması ve "modernleşme eleştirisi" çerçevesindeki görüşleri 1980'lerle beraber muhafazakâr düşünce içinde popülerlik kazanan New Age düşüncelerle paralellik taşımaktadır. Turgul, rasyonalite ile birlikte modernleşme sürecinin Batı'da bir çöküntü yarattığını düşünmektedir. Rasyonalitenin getirdiği ikili zıtlıklara dayalı düşünce sistemine karşı Doğu'da insan ve doğa anlayışının çok farklı olduğunu söyleyen Turgul, Tasavvuf'dan Zen'e Doğu felsefesinden beslendiğini belirtmektedir (Battal, 2006: 299-301). Turgul'un filmlerinde yine Şener Şen'le temsil edilen az konuşan, ölçülü, otantik, hakiki erkek kahramanlar New Age akımların "olmuş", "ermiş" birey anlayışı ile oldukça uyumlu görünmektedir.</p>

  <p class="normal">Yavuz Turgul, Corrigan'ın yaptığı sınıflamadaki ikinci grup <span class="ideitalik">auteur</span>-yıldız'ın Türk Sineması'ndaki en önemli örneklerinden biri olarak karşımıza çıkıyor. Turgul, <span class="ideitalik">Av Mevsimi</span> filminde de olduğu gibi tekrarlayan motiflerle kendi dünya görüşünü izleyiciyle paylaşırken sinema endüstrisinde yaşanan dönüşümün getirdiği tüm pazarlama stratejilerini de kullanabilmektedir.</p>

  <p class="normal"><span class="ideitalik">Av Mevsimi</span> içerik olarak Turgul'un diğer filmleriyle paralellikler taşımaktadır. Film, "hakiki", "haklı" ve "otantik" bir erkek kahramanın haksız temellere dayanan otoritenin alt edilmesi için mücadelesini anlatır. Filmin "haklı" kahramanı Şener Şen'in oynadığı "Avcı" lakaplı komiser <span class="ideitalik">Ferman</span> yürüttüğü cinayet soruşturmasının sona erdirilmesini isteyen amirlerine, Çetin Tekindor'un oynadığı "karizmatik" karakter <span class="ideitalik">Battal</span>'ın sınıfsal konumundan kaynaklanan gücüne rağmen "hakikat"i aramaya devam eder. Turgul'un kahramanları diğer filmlerinde olduğu gibi gitgide yok olan, bu dünyada yeri olmayan, rasyonel davranamayan insanlardan oluşmaktadır. Filmin gündelik hayatın değerlerinden kopuk karakterleri mesleği sürdüremeyecektir. Ferman emekli olacaktır. Cem Yılmaz'ın oynadığı İdris, lakabı "deli"ye uygun davranacak ve sonunda hayatını kaybedecektir. Filmin rasyonel olabilen karakteri ise Okan Yalabık'ın oynadığı "çömez" rolündeki Hasan'dır. Hasan başka bir bölümü kazanamadığı için antropolojiye razı olmuştur ve başka bir iş bulamadığı için polis olmaya karar vermiştir. Filmin sonunda nişanlısının ailesinin kendisine sunduğu işte çalışmaya karar verecektir. Filmlerinde içerikle ilgili temel motifler değişmese de onların etrafında yarattığı ilişkilerin zenginliğiyle bize sordurduğu sorular ve verdiği yanıtlar Turgul'u kuşku duyulmayan bir şekilde <span class="ideitalik">auteur</span> yapmaktadır.</p>

  <p class="normal">Turgul yeni dönemin pazarlama stratejilerini de başarıyla uygulamaktadır. Filmin Mart ayında başlayan hazırlık çalışmalarından gösterime girdiği Aralık ayına kadar geçen süreçte yönetmen, oyuncular, film müziği üzerinden oldukça planlı bir tanıtım faaliyeti yürütüldüğü görülmektedir. Filmin son yıllarda özellikle televizyon dizileriyle popülerleşen polisiye türünde olması da ilgiyi arttıran bir unsurdur. Turgul'un imzası filmin başarısı konusunda tam bir güven vermektedir. Cem Yılmaz ve Şener Şen'in popülerliğinin yanı sıra filmin diğer oyuncularının da dizi sektörünün ünlü isimleri Okan Yalabık ve Melisa Sözen olması filmin pazarlamasına güç katmaktadır. Radikal gazetesinin 24.06.2010 tarihli "Türkiye'de Sinemanın Rüya Takımı..." başlıklı haberi bu durumu çok güzel özetlemektedir:</p>

  <p class="indentmetin"><span class="ideitalik">1980'lerde sinemaya küsen seyirciyi tekrar salonlara çeken "Eşkıya" ve dahi "Fahriye Abla", "Muhsin Bey", "Aşk Filmlerinin Unutulmaz Yönetmeni", "Gönül Yarası", "Kabadayı" gibi şahane filmlerin yönetmeni Yavuz Turgul. Yavuz Turgul filmlerinin muhteşem oyuncusu Şener Şen, Türkiye'yi güldüren adam, "GORA", "AROG", "Yahşi Batı" gibi gişelerin efendisi filmlerin yönetmeni, senarist ve oyuncusu Cem Yılmaz. "Babam ve Oğlum"daki rolüyle Türkiye'yi ağlatan tiyatro çınarı Çetin Tekindor. Ve genç kuşağın parlak isimleri Melisa Sözen, Okan Yalabık, Rıza Kocaoğlu... İşte bu rüya takımını bir araya getiren "Av Mevsimi"nin çekimleri tamamlandı ve setten ilk fotoğraflar da yayınlandı. Yapımcılığı Fida Film ve Profilm tarafından üstlenilen "Av Mevsimi"nin ön çalışmaları Mart 2010'daki okuma provalarıyla başladı. Filmin Nisan ayında başlayan çekimleri yaklaşık dokuz hafta sürdü. Görüntü yönetmenliğini Türkiye'de alanının en iyi isimlerinden Uğur İçbak'ın yaptığı filmin müziklerini de film müziklerinin ödüllü ismi Tamer Çıray hazırlayacak. "Av Mevsimi" Aralık'ta vizyona girecek.</span></p>

  <p class="normal"><span class="ideitalik">Av Mevsimi</span> gösterime girmeden yürütülen tanıtım faaliyetleriyle, daha hazırlık aşamasında öne çıkarılan film müziğinin albümünün filmle beraber piyasaya çıkmasıyla, 652 salonda birden seyirciyle buluşmasıyla, ekstraları da içeren DVD kopyalarıyla, Ukra İnşaat gibi finansman sağlayıcı firmaların reklamının yapılmasıyla yeni dönemin pazarlama stratejilerinin tümünün kullanıldığı bir film olarak karşımıza çıkmaktadır.</p>

  <p class="normal"><span class="idebold">Sonuç</span></p>

  <p class="normal">Yönetmenin Türkiye'de yıldızlaşması eğiliminin en önemli temsilcilerinden olan Yavuz Turgul (2006: 304) bir röportajında "Sanat soru sordurur... Doğruyu aramaz" der. (2006: 304). Turgul'un filmleri hem sorular sormakta hem de "kendine özgü yanıtlar" vermekte, "bizim sorularımızın yerine kendi sorularını geçirebilmektedir". Bunu yaparken sinema endüstrisindeki güncel yönelimleri de takip etmektedir. <span class="ideitalik">Av Mevsimi</span> filminin hazırlık aşamasından başlayarak tanıtım ve pazarlama araçlarının planlı bir şekilde kullanılması, "iyi filmlerle geniş izleyici kitlesini sinema salonlarına taşımayı başarabilmek" olarak özetlenebilecek marka imajının da bu sürecin önemli bir parçası olması bunun göstergeleridir. Yavuz Turgul, Yeşilçam geleneğinden gelip endüstrinin 1980'lerden itibaren geçirdiği dönüşüme ayak uyduran, kendi meselelerini izleyici ile paylaşırken sinemanın tüm olanaklarından yararlanarak bir bütünlük içinde aktaran ve imzasını marka haline getiren bir "<span class="ideitalik">auteur</span>-yıldız" olarak Türk Sineması'ndaki yerini almaktadır.</p>

  <p class="normal">Günümüzde <span class="ideitalik">Auteur</span> kavramı üzerine çok tartışılmamaktadır. Bunun en önemli nedeni <span class="ideitalik">auteur</span> kuramı'nın tartışmayı kazanmış olması, kuramla arasına mesafe koyanların bile ondan yararlanmalarıdır (Stam 2000: 6). Corrigan'ın yeni dönemde <span class="ideitalik">auteur</span>'cülüğün izleyici alımlamasını örgütleyen ve <span class="ideitalik">auteur'</span>ün potansiyel kült statüsüne gönderme yapan bir ticari strateji haline geldiği yönündeki görüşü günümüz sinema endüstrisini kavramak bağlamında önemli ipuçları sunmaktadır. Ancak <span class="ideitalik">auteur</span>'cü yaklaşımın ticari boyutunu vurgularken tarihsel açıdan sinemanın bir sanat olarak meşruiyetini kazanmasında ve yönetmenin sanatsal statüsünün tescil edilmesinde oynadığı rolü unutmamak gerekiyor.</p>

  <div class="calibre1" id="calibre_pb_21"></div>
</body>
</html>
