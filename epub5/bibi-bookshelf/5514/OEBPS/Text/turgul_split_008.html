<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>turgul</title>
  <link href="../Styles/stylesheet.css" rel="stylesheet" type="text/css" />
  
<style type="text/css">
@page { margin-bottom: 10.000000pt; margin-top: 10.000000pt; }
</style>
</head>

<body class="calibre">
  <h1 class="h2baslik" id="calibre_toc_4">Güçlü Kadın Denemesi: <span class="ideitalik">Fahriye Abla</span></h1>

  <p class="ortayazi">Zeynep Çetin Erus</p>

  <p class="normal">&nbsp;</p>

  <p class="normal"><span class="idebold">Giriş</span></p>

  <p class="normal">Türkiye'de 1980'lerde siyasal, toplumsal, ekonomik ve kültürel ortamda yaşanan değişimler yansımasını sinemada da bulmuştur. Bu dönemde birey olarak kadını ve sorunlarını merkeze alan filmler üretilmiştir. Cinsel taleplerini gerçekleştirme peşinde koşan ve bu anlamda çatışmalar yaşayan kadınlar özellikle Atıf Yılmaz'ın yönettiği filmlerde görülmeye başlamıştır.</p>

  <p class="normal">Bu çalışmada Turgul'un <span class="ideitalik">Fahriye Abla</span> filminden yola çıkarak bu filmdeki kadın karakterin geçirdiği evreler bağlamında 60'lar ve 70'ler Türk sinemasındaki bağımlı kadın ile 1980'lerin özgürleşmeye çalışan kadını arasında nasıl konumlandığı ele alınacaktır. Kadının özgürleşmesinde cinselliğin ve cinsel isteklerin bastırılması sorunu bağlamında <span class="ideitalik">Fahriye Abla</span> tartışılacaktır. <span class="ideitalik">Fahriye Abla</span> filmindeki anlatı, "80'lerde yaşanan özgürleşme çabalarını perdeye yansıtabildi mi, yoksa bunların karşısında mı konumlandı?" soruları dönemin atmosferi içinde cevaplanacaktır.</p>

  <p class="normal">Film, sinemada nadir görülen şiir-sinema ilişkisine bir örnek oluşturur. Yavuz Turgul, Cumhuriyet dönemi Türk şairlerinden Ahmet Muhip Dıranas'ın <span class="ideitalik">Fahriye Abla</span> adlı şiirinden yola çıkarak filmi çekmiştir. Edebiyatın diğer alanları ile sinema arasındaki ilişki, genellikle konu ve hikâye bağlamında ortaya çıkar. Ancak şiir, bir sinema filmini dolduracak kadar malzemeye/olay örgüsüne sahip değildir. Bu nedenle kısa şiir, filme konu sağlamaktan ziyade bir motif, tema ya da ana karakter sağlar ve senaryo bu motif/tema veya ana karakterden yola çıkarak geliştirilir. Bu aslında hem senaryo yazarına hem de yönetmene büyük bir yaratma özgürlüğü tanır. Bu, roman uyarlamalarında ortaya çıkan özetleme zorunluluğunun görülmediği<sup class="calibre3"><a href="../Text/turgul_split_032.html#footnote-100-6" id="footnote-100-6-backlink">[6]</a></sup>, tam tersine bir filmin oluşturulabilmesi için senaryo yazarı ve yönetmenin kendi dünyasını kurmasına izin veren bir durumdur. Diğer yandan şiirdeki bazı 'göstergeler', filmin dünyasını oluştururken senaryo yazarına bazı ipuçları sağlar. İnceleme konumuzu oluşturan filmin temelinde Ahmet Muhip Dıranas'ın "Fahriye Abla" şiiri bulunur. Yedişer dizelik dört bentten yani 28 dizeden oluşan şiirde, Coşkun'un (2006: 15) dediği gibi, geniş bir 'artzaman' ve coğrafya bulunmaktadır. Şiir, Fahriye Abla'nın, gözünden anlatıldığı yeni yetme bir erkeğin çocukluğu, çocukluktan ilk gençliğe geçişi, cinsel uyanışı gibi imgelerin yanı sıra Fahriye'nin bir gence duyduğu aşk, geleneksel mahalle ortamı, komşuluk ilişkileri ve Erzincan gibi somut göstergelere sahiptir.</p>

  <p class="normal">Şiir, Yavuz Turgul'un aynı isimli filminin ana karakterini oluşturur ve filmde müzik şeklinde yer almasıyla bir anlamda 'anlatıcı' rolü üstlenirken, aynı zamanda konu ile ilgili ipuçlarını da senaryo yazarına ve yönetmene verir. Böylece Turgul şiiri, kendi sanat yapıtını yaratmak üzere bir çıkış noktası olarak kullanmış ve somut göstergelerin de yardımıyla şiirdeki Fahriye Abla'ya bir hayat yaşatmıştır. Bu anlamda Dıranas'ın şiirinin Turgul'un filmine bir motif ve ana karakter sağladığını söyleyebiliriz<span class="idebold">.</span></p>

  <p class="normal">Film, şiirdeki Fahriye Abla'yı şiirin bıraktığı muğlak sondan ele alarak devam eder. 80'li yıllarda ön plana çıkan özgürleşen kadın teması film boyunca Fahriye'nin geçirdiği evrelerden süzülür. Kadının toplumdaki yerine ve mücadelesine yöneltilen çeşitli bakışları görürüz. Bu çalışmada film, kadına bakışı çerçevesinde üç bölümde incelenecektir. Her bir bölümün kadının özgürleşmesine farklı yaklaşımından yola çıkarak filmin, dönemin kadın konusundaki kafa karışıklığının bir yansıması olduğu öne sürülmektedir.</p>

  <p class="normal">Takip eden bölümde, 1980'ler Türkiyesi'ndeki gelişmeler kadın ekseninde ele alınıp, bunun sinemaya yansımaları incelenecektir. Daha sonra <span class="ideitalik">Fahriye Abla</span> filmi bağlamında kadının özgürleşmesine bakış tartışılacaktır.</p>

  <p class="normal"><span class="idebold">1980'ler Türkiyesi'nde Sinema ve Kadın</span></p>

  <p class="normal">1980'ler bir yandan darbenin getirdiği yasaklar ve devlet şiddetinin egemenliği, diğer yandan özgürleşme çabasının ve bu yöndeki vaatlerin çakıştığı bir dönemdir. 12 Eylül 1980'de gerçekleşen askeri darbe siyasal yasakları da beraberinde getirirken ekonomik alanda neo-liberal politikaların uygulamalarını başlatmıştır. Bu ortamda enflasyon ve vergiler artmış, işsizlik yaygınlaşmış, alt ve orta kesimdeki ücretli, işçi ve kamu çalışanlarının gelirleri reel olarak düşmüştür. Gelir dağılımında eşitsizlik artmış, zengin ve yoksul arasındaki fark uçurum boyutlarına ulaşmıştır. Örgütlenmenin ve siyasetin önüne engeller konurken, bireycilik ve bireyin yükselen değerler arasında sunulması gerçekleşmiştir. Bireyselleşme arayışının özellikle kentlerde dikkati çektiğini belirten Tekeli'ye (1993: 28) göre, bunun en önemli sosyal aktörleri gençler ve kadınlar olmuştur. En çarpıcı yenilik arayışı, toplumsal ve siyasal açıdan kadın-erkek eşitliği alanında ortaya çıkmıştır.</p>

  <p class="normal">Özel girişimciliğin desteklendiği bu dönemde reklamcılık sektörü gelişmiş ve tüketim ideolojisi pompalanmıştır. Belki de siyasal özgürlüklerin kısıtlanmasının da etkisiyle o döneme dek mahrem kabul edilen cinsellik, cinsel eğilimlerin sınıflandırılması gibi olgular özgürleşme ve bireyselleşme söylemi içinde söze dökülmeye başlanmış ve tüketime sunulmuştur (Gürbilek, 1992: 52-55). Kitle iletişim araçlarının toplumsal belirleyiciliğinin büyük boyutlara ulaştığı bu dönemin genel eğilimlerini, Kozanoğlu'na (1992: 25-36; 121-127 ve 1996: 596) göre en iyi şekilde 'değişim', 'imaj', 'bireycilik', 'çeşitlilik' ve 'tüketim' kavramları tanımlar.</p>

  <p class="normal">Bu dönem Türkiye'de kadın hakları ve feminist hareketin gelişmesine, sempozyum ve sanat dergilerinde görünür olmasına tanık olmuştur. Toplumda kendi yerini, iş hayatındaki durumunu ve erkekler ile ilişkilerini sorgulayan kadınlar dernekler etrafında örgütlenirken, kadın-erkek ilişkilerine eleştirel bakan kitaplar yazılmaya başlamıştır. Bu dönemde kadınlar, yasa karşısında da kadın-erkek eşitliğine aykırı maddelerin değiştirilmesi ve tözel eşitliği sağlama peşindedir (Arat, 1998: 68-74). Bu döneme dek kadın, toplumsal hayatta çoğu kez iyi veya kötü yanlarıyla tek yönlü ele alınmış, ataerkil ideolojinin kendine uygun gördüğü biçimde 'ideal kadın' iyi, sevecen, fedakâr, uysal, kötülük yapmayan, cinselliği arka planda olan, iyi anne, sadık/uyumlu eş şeklinde çizilmiştir. Ancak 1980'lerde feminizmin görünür olması, Saktanber'e (1993: 213) göre toplumdaki kadınların ikincil konumlarının dönüştürüldüğü, farklı değer ve normların yerleştiği anlamına gelmemektedir. Kadınların çeşitli kitle iletişim araçlarında yukarıda belirtilen erkek egemen bakışı yansıtan kalıpların dışında ancak cinsellikleri/cinsel kimlikleri ile yer alması, bunun bir göstergesidir. Medyada kurulan bu kadın kimlikleri, kadını pasif, kolay elde edilebilir seyirlik bir cinsel haz nesnesine dönüştürürken, bir yandan da kadınlara kendilerinden beklenen 'ideal kadın'ın ne olduğu gösterilmekte ve böylece bu söylem yaygınlaşmaktadır.</p>

  <p class="normal">Filmler, içinde üretildikleri toplumun ve coğrafyanın bir parçası olmaları nedeniyle, üretildikleri dönemin ekonomik, toplumsal, siyasal ve kültürel dönüşümlerinin izlerini taşımakta, toplumdaki genel geçer değerleri aktarmanın yanı sıra bunlarda meydana gelen yarıkları ve sarsıntıları da iletmektedir. Bu, geçmişle bağları kırmak yönünde olabileceği gibi, özellikle de ticari sinemada ters bir şekilde de gerçekleşebilir. Ticari sinema, dönüşümün yaşandığı yıllarda seyircisine değişmeyen değerlerin (aile, dayanışma, sıcak-samimi ilişkiler, mahalle yaşamı vb) de olduğunu ve bunlara tutunulması gerektiğini ima edebilir.</p>

  <p class="normal">Türkiye'de darbenin getirdiği yasaklamalar nedeniyle seks filmlerinin yerini arabesk filmler, toplumsal eleştiri içeren filmlerin yerini bireye, kadına ve sorunlarına eğilen filmler almıştır. Kadının gerek aile gerek toplum içinde kendisini birey olarak var edebilmesine ve kadın-erkek ilişkilerinden beklediklerine yoğunlaşan filmlerin sayısı böyle bir ortamda artmıştır. Ne var ki bir yandan özgürleşen kadın, diğer yandan geleneksel değerlere bağlı kadın imgesi yan yana bulunmaktadır. Bu dönemde cinsel çatışmalar, çevre baskılarının kadınlar üzerindeki etkileri ve kadının cinsel özgürlüğü gibi konular sinemada yer almaya başlamıştır.</p>

  <p class="normal">Esen'e (2000: 41-42) göre 1980'li yıllarda Türk sinemasında üretilen filmlere bakıldığında, bu filmlerdeki kadına bakış başlıca iki kategoride ele alınabilir. Ticari kaygıyı ön planda tutan geleneksel 'Yeşilçam Filmleri' ile Arabesk filmlerde kadının hâlâ cinselliğinden soyutlanmış bir melek/iyi kadın veya cinselliği ile erkekleri baştan çıkaran bir şeytan/kötü kadın olarak basmakalıp rollerde yer almaya devam ettiği, konumunun değişmediği görülmektedir<span class="idebold">.</span> Ticari kaygıyı ön planda tutmayan filmlerde ise, en azından görünürde, kadın, belirli oranlarda iyi ve kötü özellikleri de bünyesinde toplayan gerçek yaşamdakine daha yakın bir şekilde 'insan' olarak ele alınmaktadır. Artık iyi ve kötü özelliklerin ayrı kişilerde toplandığı erkek egemen kültürün bakışını yansıtan idealist ayrımın yerini, kötü ve iyi özelliklerin tek kişide toplandığı daha gerçekçi kadın temsilleri/karakterleri almıştır. Bu dönemdeki filmlerde sorgulayan, düşünüp başkaldıran, iş yaşamında başarılı olmaya çalışırken aynı zamanda iyi bir anne veya eş olmaya çalışan, cinsel isteğini belirtmekte sakınca görmeyen kadınlara ve sorunlarına değişik açılardan bakılmaya çalışılmıştır.</p>

  <p class="normal">Konuların ve üslupların çeşitlendiği 1980'ler Türk sinemasında kadını merkeze alan, kadının kamusal ve özel alanda karşılaştığı eşitsizlik ve bunun doğurduğu sorunlara ağırlık veren filmler çekilmeye başlandığını film festivallerinde de görebiliriz. Örneğin, 1984 yılında gerçekleştirilen 21.Antalya Film Şenliği'ne gönderilen filmlerin önemli bir özelliği, kadını ve kadının sorunlarını merkeze alan filmlerin sayısal olarak artması ve bu filmlerdeki kadına bakışın önceki dönemin filmlerinden farklı ve ciddi olmasıdır. Yönetmenliğini erkek yönetmenlerin üstlendiği <span class="ideitalik">Bir Yudum Sevgi</span> (Atıf Yılmaz), <span class="ideitalik">Fahriye Abla</span> (Yavuz Turgul) ve <span class="ideitalik">Firar</span> (Şerif Gören) daha çok birey olarak kadının 'özgürleşmesi' temasını işlerken, Bilge Olgaç'ın yönettiği <span class="ideitalik">Kaşık Düşmanı</span> kadın sorununun toplumsal yanına ağırlık vermekteydi (Eryılmaz, 1984: 26-27). Bu dönemde Atıf Yılmaz filmlerinde (<span class="ideitalik">Mine</span>, 1981; <span class="ideitalik">Bir</span> <span class="ideitalik">Yudum Sevgi</span>, 1984; <span class="ideitalik">Kadının Adı Yok</span>, 1988; <span class="ideitalik">Dul Bir Kadın</span>, 1985) kadını işlerken, Ömer Kavur ve Sinan Çetin gibi yönetmenler de kadını ön plana çıkaran filmler yaparlar. Kayalı'ya (1994: 25) göre bunun nedeni, Türk entelektüel hayatında yeni tartışılmaya başlayan konulardan biri olan feminizmin daha derinlikli olarak işlenmeye başlanması ve Türk sinemasının merkezi konularından biri haline gelmesidir. Artık kadın sorunlarının başka sorunlardan bağımsız olarak öne çıkması ve önem kazanması söz konusudur. Bununla birlikte kadın sorununun ekonomik ya da maddi sorunların çözülmesiyle kendiliğinden ortadan kalkmayabileceği düşüncesinin yaygınlaşması da etkili olabilir.</p>

  <p class="normal">Bu tip filmlerin bir kısmında 80'lerde toplumsal yaşamda gelişen kadın hareketleri ve eylemleri paralelinde, filmlerdeki kadın karakterler de gerçek yaşamdakine yakın oranda cinselliğini yaşamak ve kendi bedeni üzerinde söz sahibi olmak istemektedir. Evlilik, 1980'lerde önceki dönemin filmlerindeki kadar yüceltilmemesine karşın, <span class="ideitalik">Kırık Bir Aşk Hikayesi</span>'nde bile kadın karakterin ancak erkeğin evlenme vaadinden sonra sevişmesi dikkat çekicidir. Bu dönemde cinsellik artık filmlerde sömürü öğesi olarak değil, daha gerçekçi bir karakter yaratmak üzere kullanılmaya başlamıştır. Dolayısıyla yalnızca teşhir unsuru olarak kullanılmaktan çıkan kadın, bakire ve fahişe ikileminden kurtulup kendi arzularının peşinde giden, cinselliğini kendi istediği kişi ile istediği biçimde yaşayan, bunun getirdiği yükümlülüklerin farkında olan ve kendi hayatı üzerinde söz sahibi etkin bir karaktere dönüşmeye başlar (Dorsay, 2000: 216-217). Erkeğe ve kendine bakışıyla 'gerçek bir insana' dönüşen kadın, artık erkeğin cinsel arzularının nesnesi olmaktan çıkarak öznesi olmaya başlar.</p>

  <p class="normal">Türk sinemasındaki bu önemli değişimde belki de en etkin rolü Atıf Yılmaz oynar. Cinselliğin başarılı bir şekilde kullanıldığı ilk filmler Atıf Yılmaz'ın <span class="ideitalik">Deli Kan</span>, <span class="ideitalik">Seni Seviyorum</span> ve özellikle <span class="ideitalik">Mine</span>'dir. Türkan Şoray'ın ilk kez soyunduğu, 'Şoray kanunlarını' yıktığı <span class="ideitalik">Mine</span> filminde, cinsellik motifini bilinçli olarak kullanan Yılmaz, <span class="ideitalik">Bir</span> <span class="ideitalik">Yudum Sevgi'</span>deki Hale Soygazi'nin canlandırdığı kadın kahraman Aygül'ün kişiliğinde, duyguları ve cinselliğini gerçekçi biçimde yaşayan bir kadın karakter yaratır. Filmde evli ve çocuklu bir gecekondu kadını ile yine evli ve çocuklu bir erkeğin birbirlerini arzulamaları ve cinsellik yaşamaları söz konusudur, ancak kadının yaptığı fahişelik değildir, içkici kocası tarafından ilgi ve sevgi göremeyen kadının bir başka erkek ile cinselliğini yaşamasıdır. <span class="ideitalik">Mine</span> filmindeki kasabanın baskıcı ve dedikoducu ortamına karşın sevdiği adam ile yatan kadın karakter, hapse bile girmeyi göze alacak kadar 'özgürleşir'. <span class="ideitalik">Bir Yudum Sevgi'</span>de Aygül'ün cinsel özgürlüğünü kazanması, fabrikada işçi olarak çalışmaya başlaması ile gerçekleşir. Çalışma hayatına girerek kocasına karşı direnme gücünü elde eden Aygül, ekonomik özgürlük ile birlikte cinsel özgürlüğünü kazanan yeni 'özgür kadın' tipidir (Kalkan, 1992: 103).</p>

  <p class="normal">Yılmaz'ın <span class="ideitalik">Deli Kan</span>, <span class="ideitalik">Mine</span>, <span class="ideitalik">Seni Seviyorum</span>, <span class="ideitalik">Bir Yudum Sevgi</span> gibi filmlerinde görülen kadın, Dorsay'ın (2000: 213) deyimiyle 'ne bakire ne fahişe'dir. Bir bakış açısına göre bu yeni kadının ortaya çıkması, kadının fabrikada işçi olarak çalışmaya başlamasının, dolayısıyla ekonomik bağımsızlığını kazanmasının bir sonucudur. Kadının kamusal alanda çalışmaya başlaması ile birlikte kadın, erkekten görece özgürleşerek kendi duygusal ve cinsel ihtiyaçlarının ardından gitme cesaretini gösterebileceği için kadının ve erkeğin cinselliği yaşama biçimleri de değişecektir.</p>

  <p class="normal">Cinsellik kadar ve belki de daha çok işlenen bir tema da kadının çalışma yaşamına girmesidir. Kadınların şehirde ya da geleneksel kesimde olmalarına göre çalışma hayatına katılmaları ve çevrenin onlara yaklaşımı farklılık gösterir. Örneğin, yönetmenliğini Muzaffer Hiçdurmaz'ın gerçekleştirdiği <span class="ideitalik">Çark</span> (1987) filminde kadın çalışmak için kocasından izin ister, Duygu Asena'nın aynı isimli kitabından uyarlanan orta tabakadan bir ailenin anlatıldığı <span class="ideitalik">Kadının Adı Yok</span> (Atıf Yılmaz, 1987) filminde ise baba, "Benim kızım çalışamaz, seni çalıştıracak herifin alnını karışlarım ben" diyerek kızının okuma ve çalışma isteğine şiddetle karşı çıkar. Dolayısıyla geleneksel kesimde geçen filmlerde, erkekler ve erkek egemen bakışa sahip toplumsal çevre kadınların çalışmasına karşı pek olumlu yaklaşmaz. Diğer yandan kadın çalıştığında, kadınların çalışma alanlarının da sınıfsal olarak belirlendiği ve sınıfsal farkların devam ettiği görülür. Yoksul olan kadınlar, kirli işlere girip kendi bedenlerini satmazlarsa, hizmetçilik, sekreterlik ya da terzi yamaklığı gibi işler yaparlar, bunlar 'meşru' işler olarak kabul edilir. Örneğin <span class="ideitalik">Aah Belinda</span> (Atıf Yılmaz, 1986) 'da koca, karısının 'oyuncu' olmasına karşı çıkar. Toplumun üst kesimlerindeki kadınlar ise doktorluk, gazetecilik, öğretmenlik gibi işler yapar. Öte yandan çalışma yaşamının kendi başına çözüm getirmediği, <span class="ideitalik">Aah Belinda</span> ve <span class="ideitalik">İkili Oyunlar</span> (İrfan Tözüm, 1989) gibi filmlerde vurgulanır (Onaran, 1994: 31-32). İlginç olan nokta, olumsuz örneklerde kadın erkek rollerini algılamaları açısından bu farklı sınıftaki kadınlar arasında benzerlik olmasıdır. Kadının doğum yapması, çocuk büyütmesi ve duygusal ilişkileri nedeniyle daha fazla acı çekmesi, aileye daha bağımlı ve zayıf olması, bir erkeğin korumasına ihtiyaç duyması, evliliği bir kurtuluş olarak görmesi; erkeğin daha güçlü, sorumsuz ve aile dışında başka kadınlarla ilişki yaşaması ve yaşamın tadını çıkarması söz konusu olur birçok kez. (Onaran, 1994: 35)</p>

  <p class="normal">Cinsellik ve çalışma eksenleri üzerinden yürüyen kadının temsilindeki değişiklikten bahsederken, <span class="ideitalik">Fahriye Abla</span> filminde de yer alan Müjde Ar'a değinmek gerekir. 80'lerde gerçekleştirilen kadın filmlerinin çoğunda Müjde Ar'ın başrolde yer aldığı görülmektedir. Dönemin basını ve eleştirmenlerin desteğini alan oyuncu, kadın sorunları, kadının bilinçlenmesi, kadının özne olma arayışı ve toplumsal içerikli filmlerde bir önceki dönemin yıldızlarının kısıtlamaları olmaksızın yer alır (Kahraman, 1985: 68). Filmlerdeki tematik değişim gereği, kadının da öpüşüp sevişebileceğini meşrulaştırır. Sinemadaki bu değişimin öncülüğünü yapan oyuncu, Türkan Şoray ve Hülya Koçyiğit gibi önceki dönemin kadın yıldız oyuncularının da benzer bir şekilde oynamasının yolunu açar (Altınsay, 1985: 18-19). Canan Uluyağcı (2002: 5-6) Müjde Ar'ın gerçek çıkışını 1985 yılında bir kadının dört farklı erkeğin bakışından anlatıldığı <span class="ideitalik">Adı Vasfiye</span> ile yaptığını ve 'özgür kadın' imgesinin bu film ile sağlamlaştığını belirtir. Müjde Ar'a göre ise, iyi ve kötü yönleri olan bir kadın karakterin yaratılabilmesinin kökeninde, Halit Refiğ'in Halid Ziya Uşaklıgil'in aynı isimli romanından yola çıkarak 1974 yılında TRT için çektiği yasak aşkın vurgulandığı <span class="ideitalik">Aşk-ı Memnu</span> dizisi bulunmaktadır. Kendisinin Bihter'i canlandırdığı bu dizi, hem oyuncu olarak Müjde Ar'ın hem de böyle bir kadın karakterin yaratılmasında önemli bir mihenk taşı oluşturmuştur (Evren, 1995: 20).</p>

  <p class="normal"><span class="idebold">Turgul'un İlk Yönetmenlik Çalışması:</span></p>

  <p class="normal2"><span class="ideitalik">Fahriye Abla</span> ve Güçlü Kadın Denemesi</p>

  <p class="normal">Toplumsal gelişimleri yakından takip eden bir sinemacı olarak Turgul, 1980'lerde kadın hareketlerinin gelişmesine paralel bir şekilde kadın karakterleri merkeze aldığı senaryo çalışmaları gerçekleştirir. Bunlardan baba baskısının sonucu olarak kötü yola düşen bir kadının anlatıldığı <span class="ideitalik">İffet</span> (Kartal Tibet, 1982) ve ailesini korumaya çalışan kadının anlatıldığı <span class="ideitalik">Aile Kadını</span> (Kartal Tibet, 1983) filmlerinde kadın karakterlerin egemen ideolojiye uygun bir şekilde çizildiği, bazı basmakalıp durumların hâkim olduğu görülür. Oysa 1984'te şiirden yola çıkarak senaryolaştırdığı <span class="ideitalik">Fahriye Abla</span>'da ise kadın karakter daha gerçekçi çizilmesi ile diğer filmlerinden ayrılır. Turgul, gerek senaryo yazarı gerek yönetmen olarak hikâye anlatmayı seven ve seyirciyi önemseyen bir sanatçıdır. Bunun kökeninde, parçası olduğu Arzu Film'in üretim mantığı ve yoğun bir rekabetin söz konusu olduğu, seyirciden başka finansörün bulunmadığı Yeşilçam dönemindeki sinema sektörünün üretim koşulları<sup class="calibre3"><a href="../Text/turgul_split_033.html#footnote-100-7" id="footnote-100-7-backlink">[7]</a></sup> bulunur. Böyle bir ortamda hem seyircinin seveceği hem de nitelikli filmler yapılabileceğine inanır ve bunu gerçekleştirmeye çalışır eserlerinde.</p>

  <p class="normal">Film çekmeye reklamcılık sektörüne geçtikten sonra başlayan Turgul, şu ana dek çektiği filmlerin her birinin senaryosunu kendisi yazmış olması açısından Türk sinemasında özel bir yere sahiptir. Senaryo yazarı olarak başladığı sinema serüvenine, 1984 yılında senaryosunu Ahmet Muhip Dıranas'ın aynı adlı şiirinden yola çıkarak yazdığı <span class="ideitalik">Fahriye Abla</span> filmini yöneterek devam etmiştir. Onun yönetmenliğe başlamasında Ertem Eğilmez'in teşvik ve yönlendirmelerinin çok önemli bir rolü vardır.</p>

  <p class="normal">1975 yılından itibaren Arzu Film'de senaryo yazarı olarak çalışan Turgul'un ilk yönetmenlik denemesi, Arzu Film'in yaptığı bir sanat filmi (<span class="ideitalik">Canım Kardeşim</span>) ile batmanın eşiğine gelmesinden sonraya rastlar. Arzu Film'in sahibi Ertem Eğilmez, böyle bir ortamda Yavuz Turgul'un bir film yönetme zamanının geldiğini söyler. Siyasal, toplumsal ve kültürel alanda olduğu kadar sinema sektörü açısından da değişimin yaşandığı, bireysel filmlerin ön plana çıktığı 1980'lerde Turgul da bir yandan seyircinin seveceği, dolayısıyla iş yapacak, diğer yandan o dönem Arzu Film ile çalışan Müjde Ar'a uygun bir film yapmak ister (Turgul, 2002: 140-142).</p>

  <p class="normal">Turgul'un filmografisine bakıldığında, filmlerindeki genel temanın, toplumsal hayattaki değişimler, bunun bireyler/karakterler üzerindeki etkileri ve karakterlerin kent yaşamı içerisinde tutunmaya çalışmaları olduğu söylenebilir. Turgul'un filmleri genelde erkek karakterler üzerine kurulu olmasına karşın, ilk yönetmenlik çalışması olan <span class="ideitalik">Fahriye Abla</span> kadın karakter üzerine kurulu tek filmidir. Bunun nedeni, film sektörünün o zaman içinde bulunduğu koşullar, Arzu Film'in üretim mantığı, kadın sorunları ve cinselliğin yeni bir alan olarak sinemanın gündemine girmesidir. Diğer yandan Turgul'un daha sonraki filmlerinde de toplumsal değişim süreci içindeki karakter(ler)in bilinçlenerek değişmesi anlatılır. Dıranas'ın şiirinden yola çıkarak senaryo yazma fikri böyle bir ortamda ortaya çıkar. <span class="ideitalik">Fahriye Abla</span> filminde ele alınan değişim, kadın erkek ilişkileri temelindedir. Söz konusu değişim, filmin ana karakteri Fahriye'nin bilinçlenmesi ile gerçekleşir ve dönemin konjonktürüne uygun biçimde olumlu bir süreç olarak sunulur. Öte yandan filmdeki alt temaların birbiriyle ve kaynak aldığı şiirle uyumsuz yollar çizmesi dikkate değerdir. Öyle ki, filmde kadının özgürleşmesini olumlu ve olumsuz şekillerde okumak mümkündür. Gerek hikâyeyi düz şekliyle ele aldığımızda gerek sembolik anlamlar yüklediğimizde birçok karşıtlık ve tutarsızlık ortaya çıkar.</p>

  <p class="normal">Filmin jenerik görüntüleri, Atilla Özdemiroğlu tarafından bestelenmiş, Özdemir Erdoğan tarafından yorumlanmış haliyle Dıranas'ın şiirini, ilk benti hariç, seyirciye sunar.<sup class="calibre3"><a href="../Text/turgul_split_034.html#footnote-100-8" id="footnote-100-8-backlink">[8]</a></sup> Bu görüntülerle Fahriye Abla ile tanışırız. Filmde babası gezgin bir milli piyango satıcısı olan Fahriye, mahallesindeki marangoz Mustafa'ya âşık olan alımlı bir genç kızdır. Şiirin ikinci ve üçüncü bentindeki dizelerde Fahriye ve evi hakkında verilen bilgiler hem görüntü hem müzik ile sunulmaktadır.</p>

  <p class="indentmetin">"Eviniz kutu gibi küçücük bir evdi,</p>

  <p class="indentmetin">Sarmaşıklarla balkonu örtük bir evdi;</p>

  <p class="indentmetin">Güneşin batmasına yakın saatlerde</p>

  <p class="indentmetin">Yıkanırdı gölgesi kuytu bir derede.</p>

  <p class="indentmetin">Yaz, kış yeşil bir saksı ıtır pencerede;</p>

  <p class="indentmetin">Bahçende akasyalar açardı baharla.</p>

  <p class="indentmetin">Ne şirin komşumuzdun sen, Fahriye abla!</p>

  <p class="indentmetin">&nbsp;</p>

  <p class="indentmetin">Önce upuzun, sonra kesik saçın vardı;</p>

  <p class="indentmetin">Tenin buğdaysı, boyun bir başak kadardı.</p>

  <p class="indentmetin">İçini gıcıklardı bütün erkeklerin</p>

  <p class="indentmetin">Altın bileziklerle dolu bileklerin.</p>

  <p class="indentmetin">Açılırdı rüzgârda kısa eteklerin;</p>

  <p class="indentmetin">Açık saçık şarkılar söylerdin en fazla.</p>

  <p class="indentmetin">Ne çapkın komşumuzdun sen, Fahriye abla!" (Dıranas, 1993)</p>

  <p class="normal">Ancak söz konusu olan filmde ev küçük olmadığı gibi yeşillikler içinde de değildir. Şiirde rüzgârda etekleri açılan, açık saçık şarkılar söyleyen çapkın Fahriye de, ilk şahit olduğumuz görüntülerde şiirdekinden farklıdır, açık saçık şarkılar söylemez, etekleri açılmaz. Olsa olsa mahallenin alımlı ve cilveli kızıdır.</p>

  <p class="normal">Şiirin son benti, daha sonra film içinde Fahriye Abla evlenip mahalleden ayrıldığı ve evliliği sona erdiğinde aktarılacaktır. Evlilik sahnesine kadar olan kısımda Fahriye ile Mustafa arasındaki aşka şahit oluruz. Fahriye'ye zengin bir adam talip çıktığında Fahriye sevgilisiyle birlikte olur ve onun kendisini kaçırmasını bekler. Fahriye, cinselliğini aile baskısı ile evlenmek zorunda bırakıldığı zengin kuyumcu ile değil, sevdiği, âşık olduğu marangoz Mustafa ile yaşar. Ne var ki, otoriter babasının öfkesini çekmekten korkan Mustafa, o gece gelmez, ardından Fahriye hayal kırıklığı içinde Erzincan'a doğru yola çıkar. Sevdiği gencin kendini aldatması ve birlikte kaçma sözünü yerine getirmemesi üzerine Fahriye, istememesine rağmen 'iyi' bir yaşam vaat eden zengin bir adama gitmek zorunda kalmıştır. Baba ve amcanın bu evliliği kutlamak üzere keyif içinde rakı içmeleri ve konuşma tarzları, bu zenginliğin kendilerine de fayda getireceği beklentisini içerir. Bu, kadınların tüm haklarını yitirdiği ve evliliğin bir alım satım işi haline geldiği bir dönemin yansımasıdır (Çetin, 1993: 10). Diğer yandan ailenin bu tutumu, uzunca yıllar Yeşilçam'da evliliğin özellikle kadınlar için bir sınıf atlama aracı olarak kullanılmasını yankılar. Fahriye de zengin bir adamla evlenerek İstanbullu bir kenar mahalle kızı olmaktan kurtulacak ve evinin hanımı olacaktır.</p>

  <p class="indentmetin">"Gönül verdin derlerdi o delikanlıya,</p>

  <p class="indentmetin">En sonunda varmışsın bir Erzincanlıya.</p>

  <p class="indentmetin">Bilmem şimdi hâlâ bu ilk kocanda mısın,</p>

  <p class="indentmetin">Hâlâ dağları karlı Erzincan'da mısın?" (Dıranas, 1993)</p>

  <p class="normal">Son bentin geri kalan üç dizesinden bestelenen müzik ise Fahriye'nin evlendiği gece ilaç içerek intihar girişiminde bulunması ve ardından kocasına bir başka erkek ile cinsel birliktelik yaşadığını, bekâretini kaybettiğini söylemesinden sonraya rastlar. Erzincanlı koca çok sinirlenir, "yarın babanın evine gidiyorsun orospu" dedikten sonra,</p>

  <p class="indentmetin">"Bırak, geçmiş günleri gönlüm hatırlasın;</p>

  <p class="indentmetin">Hatırada kalan şey değişmez zamanla,</p>

  <p class="indentmetin">Ne vefalı komşumuzdun sen, Fahriye Abla!" (Dıranas, 1993)</p>

  <p class="normal">dizelerinden bestelenen müzik girer devreye ve Fahriye mahallesine geri döner. Fahriye'nin, kocası tarafından 'kız olmadığı' gerekçesiyle baba evine getirilmesi ve 'çürük mal' olarak nitelendirilmesi, kadına geleneksel bakışı hatırlatır.</p>

  <p class="normal">Filmin ilk bölümünü oluşturan bu kısım, Fahriye Abla'yı ve onun içinde sıkışıp kaldığı mahalleyi, eski dönemin kadını baskı altına alan yapısını seyirciye tanıtır. Filmin bu bölümünde Fahriye ve diğer kadınlar, ataerkil anlayışa uygun bir şekilde, genelde ev yani özel yaşam alanı ile sınırlı bir şekilde sunulmaktadır. Kadınlar kendi aile ortamlarında, diğer kadınlar ile biraraya geldikleri günlerde ya da mahalleye açılan pencerelerde görüntülenmektedir. Pencerelerin çerçeveleri, onların özel alan ile sınırlı olduklarını perçinlemektedir. Ne var ki, Fahriye Abla, şiirde de olduğu gibi enerji doludur, cinsellik fışkırmaktadır. Âşık olduğu bir erkek vardır ve onunla cinsel ilişkiye girmekten kaçınmaz.</p>

  <p class="normal">Bu yöndeki ilk teşebbüslerinde, Fahriye Mustafa ile sevişmek için geldikleri büyülü evde, Mustafa'yı deli gibi sevdiğini söyleyip öpmeye başlar. Ancak eski evdeki seslerden korkup kaçması, yeni bir dönemin gelmekte olduğunu, fakat eskinin izlerinin de hâlâ yeni dönemi takip ettiğini vurgular.</p>

  <p class="normal">Yine bu ilk kısımda özgürleşme -ki, bu sadece cinsellik alanındadır- çabasındaki kadının bir çıkmazını görürüz. Bu çabasında yanında olacak bir erkek yoktur. Erkek(ler) kadınların gerisinde kalmış, eskiyi temsil eden babalarına karşı çıkamamıştır. Fahriye bu çabasını kendi başına sürdürecektir. Fahriye'nin babası, emekli olduğu halde milli piyango bileti satıcılığı yapmakta ve 80'lerde uygulanan liberal ekonomik politikaların fakirleştirdiği ücretli kesimi temsil etmektedir. Her ne kadar hem kendi ailesinin gözünde hem de kamusal alanda otoritesi zayıflamışsa da kızını sevmediği birisiyle evlendirme ve daha sonra geri döndüğünde dövme yetkilerine sahiptir.</p>

  <p class="normal">Filmin girişini oluşturan bu kısım, şiirden çokça faydalanırken eski düzeni, buna karşı çıkan kadını ve onun çıkmazlarını oldukça açık bir şekilde yansıtmıştır. Her ne kadar bazı davranışların altında yatan dürtüler ve bunların geleneksel bakış açısı ile ne ölçüde örtüşüp ne ölçüde çatıştığı filmin takip eden kısmıyla açıklığa kavuşacak ise de, bu kısımda kadının özgürleşmesinden yana açık bir tavır olduğu söylenebilir.</p>

  <p class="normal">Film, Fahriye'nin mahalleye dönüşü ile yeni bir evreye girer. Şiirin sonundaki belirsizlik, filmde senaryo yazarı-yönetmene bir bakıma buradan başlayarak devam etme yolunu açar. Önce Fahriye sevdiği erkeğe yeni bir şans verir. Önceki dönemin filmlerindeki kadınlara göre daha güçlü olan Fahriye, âşık olduğu genci yeniden elde etmeye çalışır ve ona karşı hissettiği tutkusuna/sevgisine hem ailesi hem de toplumsal çevresine rağmen sahip çıkar. Bu anlamda Fahriye mert, dürüst bir kişilik sergiler, sevgilisi Mustafa ise kaypaktır, sözünün eri değildir, ona verdiği sözleri tutmaz. Ancak Fahriye, uğradığı ihanet sonucu sevgilisini yaralayarak hapse düşer. Mustafa, Fahriye yerine babasının beğendiği bir kız (hem de Fahriye'nin en yakın arkadaşı Gülay) ile evlenmeyi seçer. Bu sefer Fahriye ihaneti cezasız bırakmayacaktır, evlendiği zaman olduğu gibi kendisini değil, onu yarı yolda bırakan erkeği öldürmeye teşebbüs eder. Fahriye'nin Mustafa'yı tornavida ile yaralaması, eski dönem filmlerinde kızlığını verip karşılığını görememenin intikamından farklıdır. Fahriye'nin namustan çok sevgisinin karşılıksız kalmasına üzüldüğünü hissederiz.</p>

  <p class="normal">Sinemada güçlü/özgür bir kadın karakterden bahsedilebilmesi için, kadının yaşama demokratik bir şekilde katılması, kendi ekonomik bağımsızlığını kazanması, bir yandan da erkeğe karşı duyduğu cinsel arzuyu gösterebilmesi ve arzuladığı cinselliği yaşayabilmesi gerekir. Kadının cinsel arzusu, kadının bakışlarındaki isteklilik, dudaklarının hafif aralıklı olması kadar erkek bedeninin gösterilmesi şeklinde de ortaya konabilir. Uzun yıllar kadınların sinemada gerek toplumun gelenek ve görenekleri, gerek sansür gerek oyuncunun koyduğu bazı 'kısıtlamalar' nedeniyle cinsellikleri ön plana çıkmamış, özgür seçimler yapabilen bireyler olarak temsil edilmemişlerdir. Merkezi olarak kadına ve sorunlarına eğilen bu filmlerde, kadınlar filmin içeriğinin elverdiği ölçülerde cinsel deneyimlerini yaşayabilen bireyler olarak yer almaya başlamışlardır. Film, başta sergilediği tavırla bu görüşe karşı koyar. Burada, aşağıda tekrar değineceğimiz üzere seçilen erkek oyuncunun da etkisi vardır. Bu filmde de namus kavramı cinsellik ile eşdeğer görüldüğü için toplumca Fahriye'nin evlilik öncesi bir cinsel ilişki yaşamasına olumsuz yaklaşılır, ancak bu olumsuzluk erkek için geçerli değildir.</p>

  <p class="normal">Filmin ikinci bölümünü oluşturan hapishane dönemi, 'bilinçlenme' zamanıdır. Belli dönemleri anlatan Türk romanları ve bunların sinemaya uyarlanması ile gerçekleştirilen filmlerin birçoğunda hapishane, genellikle yazar, gazeteci gibi aydınlar ve entelektüel kişilerin görüş ve düşünceleri nedeniyle gitmek zorunda oldukları ve baskı gördükleri bir yerdir (Erus, 2005: 112-182) Fahriye hapiste tanıştığı Sevgi adlı bir kadının desteğiyle hayatında ilk kez çalışmaya başlar, kitap okur. Fahriye'nin emek kavramı ile ilk kez tanıştığı bir mekân olan hapishane, onun bilinçlenmesi ve gerçek yaşama hazırlanması açısından önemli bir işleve sahiptir. Filmin ilk bölümünde aklı bir karış havada olan, mahallenin yakışıklı genci Mustafa ile evlenmekten başka bir amacı olmayan, süslenmeyi seven kenar mahalleli genç bir kızın olgunlaşmaya başladığı, hemcinsleri arasındaki iktidar ilişkilerine tanık olduğu bir yerdir. Okuduğu kitabın arasında hâlâ sevdiği adamın resmini saklar, ona olan tutkusu ile savaşır. Kendi üzerinde egemenlik kurmak isteyen Fatma adlı mahkûmun yere düşen resmi vermek istememesi ve meydan okuması üzerine hiç düşünmeden kadının üzerine çullanır ve resmi almayı başarır, ancak karnındaki bebeği düşürür.</p>

  <p class="normal">Hapisten çıktıktan sonra arkadaşı Sevgi'nin yardımıyla işçi olarak bir tekstil fabrikasında çalışmaya başlar. İlginç olan, bilinçlenme çabasının cinselliğin geri plana atılması ile birlikte gelmesidir. Çalışmaya başladığı ilk gün Fahriye, çevresindeki çalışanlara bakıp yüzündeki makyajı siler, saçlarını kulaklarının arkasında toplar, eşarpla örter. Böylece çevresine uyum gösterir, sorumlu bir insan haline gelir. Cinsel çekiciliği gider, 'bacı' olur. Aslında Erzincanlı adamla evlenmiş gibi olur, hem de kendi isteğiyle. Bu evrede duygunun geri plana atıldığı, yerini 'akıl ve sorumluluğun' aldığı söylenebilir. Kendi ayakları üzerinde durmaya çalışan ve kendine yeni bir hayat kurma peşinde koşan Fahriye, 'birey olma' çabası içindedir. Ancak işi, Cemil Usta'nın yardımıyla bulması da ayrıca önemlidir.</p>

  <p class="normal">Filmin başında saflığı yüzünden ve cinselliği aradığı için başına dertler gelen Fahriye, erkek peşinde/cinselliği peşinde/kendi arzuları peşinde koşmadığı zaman her şey yolunda gider. İş bulup annesini yanına almaya gittiğinde, oraya gelen Mustafa ile konuşurken "ben artık cinlerden, perilerden korkmuyorum, çünkü inanmıyorum" der. Bilinçlendiğini kendi başına ayakta kalacağını, onunla birlikte olmak istemediğini söyler. Karşılığında da güvenli, toplum tarafından saygı duyulan bir kadın olur.</p>

  <p class="normal">Bunu daha da kuvvetlendiren gelişmeler olur. Fahriye bir süre sonra evinden atılan annesini yanına alır, onunla oturmaya başlar. Film içinde çok da gerekli olmayan bu gelişme bir yandan da kadının yalnız yaşamasının önüne set çeker. Bu şekilde eve sürekli uğrayan erkek figürlerinin de toplumsal ahlak tarafından sakıncalı bulunmasının önü kesilir. Türk toplumunda yalnız başına yaşayan kadını rahatsız ederler. Öyle ki, komşu oğlu Mehmet de gelir yanlarına. Filmdeki bir kadın kahramanın bile kendi başına oturup evde erkekleri ağırlayabilme lüksü yoktur.</p>

  <p class="normal">Filmin ikinci kısmı, kadının özgürleşmesine oldukça tutucu bir yaklaşım gösterir bu haliyle. Kadına sunulan çıkış, cinselliğini bırakmasıdır. Filmin içinde kadının bilinçlenmesi maskesi altında gösterilen bu gelişmeler bir başka sahnede eski dönem film kalıplarına dönülmesi ile de su yüzüne çıkar. Fahriye'nin kendine çıkış yolunu bulması ve fabrikada işçi olarak çalışmaya başlaması, Yeşilçam dönemindeki filmlerde erkeğin/baba-koca otoritesine karşı gelerek evinden ayrılan kadının bedenini satmak zorunda kalması, fahişelikten başka çıkar yol bırakılmaması gibi durumlara göre bir ilerlemedir. Yönetmen Turgul (1984: 93) bu durumu, Fahriye, Türk sinemasında "galiba kötü talihini yenip pavyona düşmekten kurtulan ilk kadındır" diye açıklar. Ancak, artist olmak için evinden kaçan Mustafa'nın karısı Gülay için hikâye değişmez. Kendisi 'kötü yola' düşmüştür ve pavyonlarda çalışır. Bu şekilde film yeni uygun davranış şeklini belirler. Kadın, cinselliğini unutup 'bilinçlenir'. Çalıştığı takdirde içine düştüğü durumdan bir çıkış yolu bulabilir. Hayallerinin peşinde giden kadınların kendilerini istemedikleri bir konumda bulmaları kaçınılmazdır.</p>

  <p class="normal">Filmin sonunda Fahriye'nin eski sevgilisi bir kere daha sahneye çıkar, karısı Gülay artist olmak istediğini belirten bir mektup bırakarak onu terk etmiştir. Mustafa, Fahriye'yi geri istemektedir. Önce Fahriye onu kesin bir dille reddeder. Ne var ki, Mustafa kendisini vurduğunda Fahriye fikrini değiştirir ve ona geri koşar. Bu bir yandan hayal kırıklığı yaratan bir sahnedir. Fahriye yine en başta kendini yüzüstü bırakan erkeğe dönmüştür. Bu anlamda film, Yeşilçam dönemi filmlerindeki kadınlar için en gözde değerler olarak sunulan sadakat, fedakârlık ve iffet gibi değerleri olumlar niteliktedir.</p>

  <p class="normal">Öte yandan bu, Fahriye'nin dönüşümü ile değil, erkeğin dönüşümü ile olmuştur. Fahriye'nin kendisinin iş bulmasına yardımcı olan ustabaşı Cemil'e duygusal bir yakınlık duymasına karşın, Mustafa'dan bir türlü vazgeç(e)memesi, belki de yukarıda değindiğimiz, namusuyla çalışmayı yücelten ve cinselliği bastıran yeni Fahriye döneminin yine de cinsellik dolu Fahriye'ye yenik düştüğünü gösterir. Bunu vesikalık resmini hâlâ yanında taşımasından ve resmin tamamen yanmasını önlemesinden anlarız. Sondaki sürpriz gelişme ile 'özgür' seçimini eski sevgilisinden yana yapar. Öte yandan erkeğin bu değişimi, bütün olasılıkları tükettikten sonra yapmış olması ilgiye değer. Mustafa, önce karısının kendisini terk etmesi, ardından babasının onu evden kovması ve mirasından men etmesi sonucunda Fahriye'ye bir anlamda sığınır.</p>

  <p class="normal">Mustafa'nın kadının cinsel arzusunu temsil etmesi hakkında bir diğer gösterge de 'özgür kadın' filmlerinde ortaya çıkan yeni unsurlardan biri olarak, erkeğin de bir cinsel nesneye dönüştürülerek sunulmasıdır. Uzunca yıllar cinselliğin yalnızca kadın cinselliği olarak tek yanlı ele alındığı Türk sinemasında, erkek vücudu da bir cinsel nesne olarak kullanılmaya başlamıştır. <span class="ideitalik">Fahriye Abla</span>'daki Mustafa'yı canlandıran Tarık Tarcan'ın da filmde hemen hemen Müjde Ar kadar bir cinsel nesne olarak kullanıldığını söylemek olasıdır. Mustafa da Fahriye'nin ona aşk ve tutkuyla bakan bakışlarına maruz kalır, onun vücudu ve kasları da teşhir edilir. Fahriye bir önceki dönemin melodram filmlerindeki kadınlardan farklı olarak, sevdiği erkeği arzuladığını hem bakışları hem eylemleri ile göstermekte, cinsel isteğin karşı konulamaz cazibesini seyirciye de iletebilmektedir.</p>

  <p class="normal">Bir başka açıdan filmin sonu, başındaki özgür Fahriye'yi klasik melodram kadınları seviyesine indirir. Fahriye'nin çabası, ölesiye/delicesine âşık olduğu erkekle ilgilidir. Çapkın olduğu için, cinselliğini yaşamak için değil, gerçekten sevdiği için birlikte olmuştur sevgilisiyle. Dolayısıyla film, diğer melo-dram türü örneklerin seviyesine inmiş olur. Fahriye'nin sevgilisi Mustafa ile cinsel ilişkiye girmesi, bilinçli bir tercihle değil, onun kendisiyle evlenme vaadinde bulunması üzerine gerçekleşmiştir.</p>

  <p class="normal"><span class="idebold">Sonuç</span></p>

  <p class="normal">Turgul, Türk sinemasında değişen dönemlerin çatışmalarını işlemesiyle tanınmış bir yönetmendir. İlk yönetmenlik denemesi olan <span class="ideitalik">Fahriye Abla</span>, kadın hareketinin ortaya çıktığı ve kadın özgürleşmesinin tartışıldığı 1980'lere denk gelir ve bu konuyu Dıranas'ın şiirinden yola çıkarak inceler.</p>

  <p class="normal">Filmi üç bölüme ayırarak incelediğimiz çalışmamız, filmin dönemin yeni yeni gelişen kadın hareketlerini ve bunlar karşısında Türk entelektüellerinin kafa karışıklığını yansıttığını ortaya koymaktadır. Seyirciyi umursayan bir yönetmen olarak Turgul, film boyunca değişip duran bir ideal kadın sergiler. Önce, karşımıza cinsellik dolu, bunu yaşamaktan korkmayan, bu uğurda ölmeyi ve öldürmeyi göze alan Fahriye Abla çıkar. Ardından ekonomik olarak özgürlüğünü elde etmiş fakat cinsellikten uzaklaşmış bir Fahriye Abla ile karşılaşırız. Aynı kısımda artistlik hayalleri peşinde koşarken pavyona düşen kadın tiplemesi de verilmektedir. Bu bağlamda eski fikirler tamamen yanlış değildir, ama kadını eski ölçülerde kısıtlamak da gerekli değildir. Fahriye Abla, cinselliğini bir kenara bırakıp özgürleşen kadın olarak belki de eski ile yeninin bir mutabakat noktasıdır. Neyse ki, film burada bitmez, son bölümde Fahriye Abla sürpriz bir şekilde ilk aşkına geri döner. Bunu Fahriye'nin cinselliğine geri dönüşü olarak okumak mümkünse de, eski melodramların izini de taşıdığını kabul etmek gerekir.</p>

  <p class="normal">Günümüzde kadına karşı şiddet olayları artmış ve kadının özgürleşmesi konusu ön plana çıkmıştır. <span class="ideitalik">Fahriye Abla</span> ve dönemin diğer kadın filmleri, kadının özgürleşmesi ile ilgili tartışmaların geçmişte hangi düzlemler üzerinde yapıldığını ve o günden bugüne nasıl bir yol kat edildiğini veya edilmediğini görmek için bir şans vermektedir.</p>

  <div class="calibre1" id="calibre_pb_9"></div>
</body>
</html>
