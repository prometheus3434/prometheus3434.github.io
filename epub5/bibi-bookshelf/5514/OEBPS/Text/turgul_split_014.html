<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>turgul</title>
  <link href="../Styles/stylesheet.css" rel="stylesheet" type="text/css" />
  
<style type="text/css">
@page { margin-bottom: 10.000000pt; margin-top: 10.000000pt; }
</style>
</head>

<body class="calibre">
  <h1 class="h2baslik" id="calibre_toc_7">Yavuz Turgul Sinemasında Karakter Analizi ve Oyuncu Yönetimi</h1>

  <p class="ortayazi">Nergiz Karadaş</p>

  <p class="normal">&nbsp;</p>

  <p class="normal"><span class="idebold">Giriş</span></p>

  <p class="normal">Bir sanayi, bir sanat dalı, bir kitle iletişim aracı olan ve Fransız Lumière Kardeşler'in, 28 Aralık 1895 tarihinde, Paris'teki Grand Cafe'de gerçekleştirdikleri ilk film gösterimiyle başlayan sinema serüveninin en önemli öğelerinden biri oyuncudur. Sinemada anlam üretiminin temel oluşu, anlamın üretilme sürecinde filmin perdede izleyiciyle buluşan yüzü olan oyuncunun birincil öneme sahip olmasına neden olmuştur.</p>

  <p class="normal">Senarist tarafından yaratılan karakterlerin beyaz perdede hayat bulma sürecinde oyuncunun, karakter yaratımında sahip olduğu kişisel yeteneklerinin yanı sıra doğru bir oyuncu yönetiminin önemi tartışmasız bir gerçektir. Bu süreçte karakterin gerçeğe ve filmin anlatısına uygun yaratımı oyuncunun karakteri içselleştirip yeteneklerini doğru kullanmasının yanı sıra sahnede yer alan diğer oyuncu ve unsurlarla da doğru ve kontrollü ilişkiler kurmasıyla mümkün olmakta, bu da yönetmenin ve oyuncuların ortak sanatsal bir dil kullanabilmelerini kaçınılmaz kılmaktadır. Hem karakter yaratımının hem de oyuncu yönetiminin önemi dikkate alınarak bu çalışma, sinema yaşamı boyunca senarist ve yönetmen kimliğiyle ülkemizde yaşanan toplumsal-ekonomik-politik süreci gelişim, dönüşüm ve sorunlar çerçevesinde filmlerinde işleyen ve çok sayıda izleyiciye ulaşarak onların beğenisini kazanmış olan Yavuz Turgul'un hem senaristliğini, hem de yönetmenliğini üstlendiği filmlerinde yapılan karakter ve oyunculuk analizleriyle sınırlandırılmıştır. Çalışmanın sonucunda, karakterlerin oluşturulması ve canlandırılması sürecinde Yavuz Turgul'un senarist ve yönetmen kimliğinin etkilerinin ortaya konması amaçlanmaktadır. Bu çalışma kapsamında yapılması hedeflenen karakter ve oyunculuk analizlerinin sinemada karakter yaratımı, oyunculuk ve oyuncu yönetimi açısından okuyuculara yol gösterici olacağı düşünülmektedir.</p>

  <p class="normal"><span class="idebold">Senaryoda Karakter Yaratımı</span></p>

  <p class="normal">Film yapım sürecinde öykü, temel başlangıç noktasıdır. Anlatılan öykü, filmin nihai amacına/meselesine uygun olarak karakterlerin kendileriyle, birbirleriyle ya da herhangi bir durumla yaşadıkları çatışmaların bütünüdür. Bu nedenle karakter öykünün bel kemiğini oluşturmaktadır. Karakter geliştirme; senarist tarafından geçmişi/yaşanmışlıkları, geleceği, amaçları, hayalleri, beklentileri, ilişkileri, çelişkileri, sorunları, çatıştıkları yani varlık nedenleri ile canlandırılabilmekte ve etkileyici ve özellikli bir kişilik yaratım sürecini içermektedir.</p>

  <p class="normal">Bu noktada daha en başında öyküde yaratılan karakterlerin tecimsel sinemanın basmakalıp karakterlerinden farklı özellikler taşıması yani orijinal, inandırıcı, güçlü ve tutarlı oluşları, öykünün sürükleyiciliği ve izleyiciyi öykünün içerisine dâhil edebilmesi açısından hayati öneme sahiptir.</p>

  <p class="normal">Karakter geliştirme sürecinde ilk temel çalışmayı senarist yapar ve karakterin psikolojik, fizyolojik ve kişilik özellikleri belirlenir. Bu süreçte senarist kendi yaşam deneyimleri-birikimleri ile karaktere ilişkin yaptığı araştırma ve gözlemlerden beslenir. Karakterin bu üç boyutlu özellik çizelgesini Foss (1992: 128-129) ve Miller (2009: 102-105) şu şekilde oluşturmuştur:</p>

  <div class="calibre1" id="calibre_pb_15"></div>
</body>
</html>
