<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>turgul</title>
  <link href="../Styles/stylesheet.css" rel="stylesheet" type="text/css" />
  
<style type="text/css">
@page { margin-bottom: 10.000000pt; margin-top: 10.000000pt; }
</style>
</head>

<body class="calibre">
  <h1 class="h2baslik" id="calibre_toc_9">Eşkıya Kente İndi<sup class="calibre3"><a href="../Text/turgul_split_049.html#footnote-100-23" id="footnote-100-23-backlink">[23]</a></sup></h1>

  <p class="ortayazi">Şükran Esen</p>

  <p class="normal">&nbsp;</p>

  <p class="sagnormal"><span class="ideitalik">Türk Sineması'nın "nefessiz" bırakıldığı 1990'lı yıllarda; yaşamsal enerjinin kıvılcımını ateşleyerek, ona derin bir soluk aldıran, izleyicisine ulaşarak yaşama tutunmasını sağlayan EŞKIYA'nın "nasıl bir şey" olduğunu anlama çabasıyla yazılmış bu küçük yazının onbeş yıl sonra yayınlanan YAVUZ TURGUL kitabında yer almasını istedim. En içten inancım, sinemamızı izleyicisiyle buluşturarak ayakta tutacak olan güç, derinlikten ve güzellikten, içtenlikten ve basitlikten de ödün vermeyen YAVUZ TURGUL filmlerinin, yani genç Yavuz Turgul'ların çoğalmasıdır. (2011)</span></p>

  <div class="clrb"></div>

  <p class="normal">&nbsp;</p>

  <p class="normal">Yaklaşık bir yıl önce, Antrakt Dergisi'nde yayınladığımız bir yazıya, "Eşkıya'yı Beklerken" başlığını vermiştik.<sup class="calibre3"><a href="../Text/turgul_split_050.html#footnote-100-24" id="footnote-100-24-backlink">[24]</a></sup> Yönetmen Yavuz Turgul'un beklediğimiz <span class="ideitalik">Eşkıya</span>'sı geldi. Türkiye'yi özellikle de İstanbul'u altüst etti. Türk filmlerini sevenleri de, sevmeyenleri de şaşkınlık içinde bıraktı.</p>

  <p class="normal">İzleyici sayısı ve hasılat olarak rekor elde etti.<sup class="calibre3"><a href="../Text/turgul_split_051.html#footnote-100-25" id="footnote-100-25-backlink">[25]</a></sup></p>

  <p class="normal">29 Kasım 1996'dan bugüne gösterimde kaldı. Uluslararası İstanbul Film Festivali sırasında bile, festival filmleriyle birlikte, izleyicisini yitirmeden gösterimini sürdürdü. Son olarak da, SİYAD'ın (Sinema Yazarları Derneği) 1996-97 sezon değerlendirmesinde, Türk filmleri sıralamasında birinciliği aldı.</p>

  <p class="normal">Bu da gösteriyor ki <span class="ideitalik">Eşkıya</span>, hem kitlelerin hem de sinema eleştirmenlerinin beğenisini kazandı. Genellikle sinemada durum, bunun tersi olur. Eleştirmenlerin sanatsal açıdan yaklaşarak beğendiği filmler, izleyici kitlelerin ilgisini çekmez. Onların beğeni ölçüsü daha farklıdır. Ama bu kez <span class="ideitalik">Eşkıya</span> eleştirmen ve izleyici beğenisini birleştirmeyi başardı. Öyle ki sinema yazarları dışında, basında, köşe yazarları bile yer verdiler film ile ilgili görüşlerine.</p>

  <p class="normal">Adeta sosyolojik bir olaya dönüşen <span class="ideitalik">Eşkıya</span>'nın topladığı bu ilgi nereden kaynaklanıyor? Sinema-toplum ilişkisiyle ilgilenen kişiler olarak bu sorunun yanıtını bulmamız gerekiyor.</p>

  <p class="normal">Bilindiği gibi sinema ilk kez 1895 yılında Lumière Kardeşler tarafından Fransa'da bulundu. 1896'dan itibaren Türkiye'de yabancı film gösterimleri başladı. 1914'den başlayarak da Türkler, film çekimlerine giriştiler. Türkiye'de sinemanın kitlelerle buluştuğu, Anadolu'nun en küçük köyleriyle bile tanıştığı dönem, 1950'li yıllar. Kitlelerin vazgeçemediği bir eğlence ve iletişim aracına dönüştüğü yıllar ise 1960'lar.</p>

  <p class="normal">Türk Sineması, izleyici kitlesi ile oluşturduğu bu güçlü sevgi bağını, daha sonraki yıllarda, 1970'ler ve 80'lerde yitirdi. Bunun nedenleri ve çözüm yolları üzerinde düşünülürken, seksenli yılların sonlarında, Türk sinemasına öldürücü darbe devletten geldi. 1987'de, Yabancı Sermaye Yasası'nda yapılan değişiklikle, güçlü Amerikan film şirketlerinin, Türk sinemasını koruyucu hiçbir önlem alınmadan, Türkiye'ye girişine izin verildi. Böylece, zaten krizde olan Yeşilçam ölüme terk edildi.</p>

  <p class="normal">İşte 1990'larda, Türk Sinemasının film üretemez, üretebildiği filmlerini izleyicisine ulaştıramaz olduğu bu yıllarda, <span class="ideitalik">Eşkıya</span>'nın elde ettiği hasılat ve ulaştığı izleyici sayısı, gerçekten sosyolojik bir olay.<sup class="calibre3"><a href="../Text/turgul_split_052.html#footnote-100-26" id="footnote-100-26-backlink">[26]</a></sup></p>

  <p class="normal">Öyleyse filme ayrıntılarıyla bir bakalım. Nesi var diğerlerinden üstün? Öncelikle, yönetmenin önceki filmlerinden elde ettiği olumlu bir imajı var. Yavuz Turgul, diğer yönetmenlere yazdığı senaryolarıyla, çektiği az sayıdaki başarılı ve ödüllü, titiz çalışılmış filmleriyle, haklı olarak, olumlu bir imaj sahibi Türk sinemaseverlerin gözünde.</p>

  <p class="normal">Film, uzun süren çekim öncesi çalışmalarına dayanıyor. İyi bir gözlemci olan, ayrıntıları gözardı etmeyen Yavuz Turgul'un uzun bir çalışma sonunda ortaya çıkardığı senaryo, Avrupa sinemasını destekleme fonlarından biri olan Eurimages'dan destek almış. Ayrıca gösterim hakları Inter Star televizyon kanalına satılmış. Sağlanan bu paranın da verdiği güvence ile özenli bir yapımcılık çalışması kotarılmış.</p>

  <p class="normal">Yapımcı firma, <span class="ideitalik">Eşkıya</span> için, Hollywood film tanıtım çalışmalarının küçük bir örneğini Türkiye'de gerçekleştiriyor. Daha çekimden önce filmle ilgili haberler, hazırlıklar basında, televizyonlarda yer almaya başlıyor. Çekim sırasında set görüntüleri, set röportajları, çalışmalardaki özen belirtilerek, sinema dergilerinde, sanat sayfalarında yer almayı sürdürüyor.</p>

  <p class="normal"><span class="ideitalik">Eşkıya</span>'nın hem senaryocu-yönetmeni, hem yapımcıları, hem de görüntü yönetmeni reklam sektörü içinde çalışan kişiler. İnsanları etkilemenin yolunu yordamını, kaliteli, etkili ve süresi sınırlı görüntüleri elde etmenin ve kullanmanın yöntemini biliyorlar.</p>

  <p class="normal">Yine saydığımız bu üçlü, teknolojiye açık. Sinemanın temel olarak dayandığı ışık, hareket, ses, kurgu öğelerini, reklam sektörünün kullandığı en gelişmiş bilgisayar teknolojisinden yararlanarak uygulamışlar. Bugüne kadar kullanılmayan Avid sistemini kurguda, digital sound effect sistemini de sesli çekimde kullanarak, Türk sinemasına yeni bir teknolojik yaklaşım getirmişler.</p>

  <p class="normal">Oyuncuların her biri yönetmene ve filme inanmış, yönetmenin isteklerini algılayabilmiş ve oyun gücü yüksek kişiler. Özellikle Şener Şen ve Uğur Yücel önceki filmleriyle de oyun güçlerini kanıtlamış ve halk tarafından sevilen sanatçılar. Önemli rollerden ikisini üstlenen pop şarkıcısı Yeşim Salkım ve koreo-graf Metin Çardak, iyi oyuncu yönetimiyle başarılı oyun alınan, taze sinema oyuncuları.</p>

  <p class="normal">Kısacası, yönetmene ve filme inanmış uyumlu bir ekibin, sinemayı seven ve bilen yönetmenin elinde, profesyonel bir yapım ekibinin desteğinde ortaya koyabileceği başarının kanıtı <span class="ideitalik">Eşkıya</span>. "Nesi var?" sorusunun buraya kadar olan yanıtı, olayın biraz kamera arkası, perde gerisi yönü idi. Şimdi gelelim izleyici cephesinden görünüşe.</p>

  <p class="normal">Eşkıya, Türk toplumuna yabancı bir kavram değil. Bir yandan dağa çıkmış, yol kesen, haraç alan, silahlı, öldürmekten çekinmeyen, yasadışı insan olarak korkutucu yönüyle algılanırken, diğer yandan da korkunun yanında saygı uyandıran, düzendeki bozukluklar nedeniyle yasadışına itilmiş, zenginlere düşman iken yoksullara yardım eden iyi yönüyle algılanır bizde eşkıya. Ege bölgesinin Efeleri de, Anadolu içlerinin eşkıyaları da aynıdır. Çakırcalı Mehmet Efe, İnce Memet, Köroğlu, Kozanoğlu gibi efsaneleşmiş eşkıyaların Türk kültüründe oldukça önemli yeri vardır. Bunlar edebiyatımızda olduğu gibi sinemamızda da yerlerini almışlardır. Filmimizin kahramanı Baran da uğradığı haksızlıklar nedeniyle dağa çıkan, en yakın arkadaşının kalleşliği sonucu yakalanıp hapse atılan ve sevgilisi elinden alınan eski bir eşkıyadır. Baran 35 yıl cezaevinde kaldıktan sonra, döndüğü köyünü Fırat nehrinin sularına gömülmüş olarak bulur. Orada tek başına yaşayan, köyün delisi kadından gerçeği öğrendikten sonra, sevdiğini ve kalleş arkadaşını bulmak için İstanbul'a gelir. İstanbul treninde tesadüfen Cumali ile yaşamları çakışır ve dost olurlar. Cumali kentin kalabalığında ezilen, mafyaya girip, zengin olup, sevgilisiyle evlenerek mutluluğu yakalamayı uman, sevecen bir serseridir. Film boyunca birlikte yaşadıkları ihanetlere, düşmanlıklara, çatışmalara, sevgilere, yardımlaşmalara tanıklık eder, yüreğimizde hissederiz onların duygularını.</p>

  <p class="normal">Yalnızca onların değil, Cumhuriyet oteli sakinlerinin, Beyoğlu sokaklarının ve insanlarının yaşamlarına ve duygularına da, Eşkıya Baran'ın dürbünüyle en yakından tanıklık etme olanağı buluruz.</p>

  <p class="normal">Geçmişin saygıdeğer eşkıyası Baran'ı, günümüzün acımasız şehir eşkıyası Demircan'ı, alabildiğine insancıl, olabildiğine acımasız da olabilen Cumali'yi, sevdiği adamı hapisten çıkarmak için Cumali'nin sevgisini kullanan Emel'i, tiyatro sevgisi yüzünden ailesi tarafından reddedilmiş büyükelçi oğlu, astımlı Artist Kemal'i, Komünist Devrimi'nde İstanbul'a kaçan eski Rus Prensi Andrey'i, küçük oğlunu büyütebilmek için kendisini pazarlayan dostunu çekmek zorunda kalan yaşlı fahişe Sevim Abla'yı, otel kâtibi homoseksüel "kız Naci"yi v.s. tanırız birer birer. Bu yaşam karmaşası içinde onların sevgisini de, ihanetini de haklı buluruz. İyiliklerini de, acımasızlıklarını da normal karşılarız.</p>

  <p class="normal">Kimseye kızamadan, insanları severek çıkarız karanlık salondan. Kafamızın içinde sorular, sorular... Kalbimiz sevgi dolu. Filmdeki insanlar bizim insanlarımız. Gördüğümüz, duyduğumuz her ayrıntı bize özgü. Aynı zamanda da evrensel "küçük insana"...</p>

  <p class="normal"><span class="ideitalik">Eşkıya</span>'yı bağrına basan izleyici vurdulu, kırdılı, elektronik efektlerle donatılmış vahşi kahramanlarla dolu Amerikan filmlerinden bıkmış, perdede insanca duyguları, kendinden olanları görmek isteyen bir kitle.</p>

  <p class="normal">Entelektüellik iddiasındaki Türk filmlerinin ağır aksak ilerleyen güzel görüntüleri ile ticari Türk filmlerinin düzeysizliği arasında sıkışıp kalan Türk insanı için <span class="ideitalik">Eşkıya</span>, bir soluk adeta. Kusursuz değil, ama akıcı. Masalsı ama gerçekçi. Yöntemi Amerikan ama anlattıkları Türk. Türk'e özgü bir konu, ama evrensel. Amatör bir inançla yola çıkılıp, profesyonelce çalışılmış bir film. Galiba <span class="ideitalik">Eşkıya</span>'nın kerameti burada.</p>
</body>
</html>
