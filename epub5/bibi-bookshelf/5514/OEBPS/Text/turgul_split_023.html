<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>turgul</title>
  <link href="../Styles/stylesheet.css" rel="stylesheet" type="text/css" />
  
<style type="text/css">
@page { margin-bottom: 10.000000pt; margin-top: 10.000000pt; }
</style>
</head>

<body class="calibre">
  <h1 class="h2baslik" id="calibre_toc_12">Giovanni Scognamillo ile Yavuz Turgul Sineması Üzerine Görüşme Notları</h1>

  <p class="ortayazi">Âlâ Sivas</p>

  <p class="normal">&nbsp;</p>

  <p class="normal"><span class="ideitalik">"Yavuz Turgul'un geleneksel olmaması imkansız"</span></p>

  <p class="normal">Yavuz Turgul'un geleneksel olmaması imkansız. Yavuz, bir ara Ses dergisinde yazmıştır ama aslında Arzu Film'in yarattığı bir isimdir. Özellikle Arzu Film için çalıştığından hem Arzu Film'in var olan çizgisini devam ettirmiş, hem de bu çizgiye kendiliğinden bir şey katmıştır. O senaryoların, o filmlerin sayısında ilk Yavuz Turgul ortaya çıkıyor. Çok başarılı bir senaryo yazarı, çok sağlam hikâye kuruyor. Yan tipler üzerinde önemle duruyor ve adım adım kendi dünyasını kuruyor, ki kendi dünyası aslında bir erkekler dünyasıdır. Filmlerinde kadınlar var ama kadın kahraman yok. Bu erkekleri biraraya getiren nedenler ne olursa olsun temelde dostluk, arkadaşlık gibi unutulmuş, yitirilmiş değerler göze çarpıyor. Bu temaları yeniden konu olarak kullanması, sinemasına çok belirgin bir nostalji getiriyor. Bu, bazen bir Beyoğlu, İstanbul nostaljisi, bazen eğlence dünyasının nostaljisi, bazen de eski çetelerin nostaljisi olabilir. Ancak zamanla film sayısı artınca Turgul'un sineması formüle kayıyor ve senaryolarında o ilk çalışmalarının özgünlüğü kalmıyor. Son çektiği filmler daha önce çektiği filmlere bir şey katmıyor, daha önceki filmlerin bir tekrarı olarak karşımıza çıkıyor. Hatta çoğu filminde ilgi noktası olan ikilinin problematiği de geriye kayıyor.</p>

  <p class="normal"><span class="ideitalik">"Filmlerindeki ikililerin işlevi sanki bir zamanların güldürü sinemasındaki ikilileri hatırlatıyor."</span></p>

  <p class="normal">Senaryo yazarı olarak, <span class="ideitalik">Fahriye Abla</span> hariç, daha çok güldürülerle dikkat çekti. Tabii <span class="ideitalik">Fahriye Abla</span> da Turgul'un çoğu filmi gibi nostaljik bir filmdir. Ama o filmde ilginçtir, iki erkeği değil bir kadını anlatır. Bunun dışında Yavuz Turgul'un filmografisine bakarsak kadınların o dünyada fazla öneminin olmadığını görürüz. <span class="ideitalik">Fahriye Abla</span> hariç filmlerinde kadın kahraman yoktur. Burada Yeşilçam geleneğinden bir ilk ayrılış sezebiliriz. Yalnız ilkin çok başarılı olan formül tekrarlanınca gücünü kaybediyor. <span class="ideitalik">Muhsin Bey</span>'deki ikiliyi büyük bir heyecan ve merakla izlersiniz ama sonra yeniden karşınıza çıkan ikili- <span class="ideitalik">Eşkıya</span>'daki yaşlı eşkıya ve genç şehir eşkıyası arasındaki ilişki gibi-o kadar önem kazanmıyor, çünkü aslında bu da daha önceki ilişkilerin bir tekrarıdır. Son çalışmasında ise artık filmin tümü neredeyse bir yeniden çevrimdir. Filmlerindeki ikililerin işlevi sanki bir zamanların güldürü sinemasındaki ikilileri hatırlatıyor. Stanley Laurel ve Oliver Hardy kadar komik değiller. Abbott ve Costello ikilisi kadar yavan değiller. Ama başından beri <span class="ideitalik">Muhsin Bey</span>'de ortaya atılan bir tematiğin sanki pek gerekli olmayan ekleridir. Zaten değişim <span class="ideitalik">Eşkıya</span>'dan sonra oluyor. <span class="ideitalik">Eşkıya</span> gişede çok başarılı olup, rekor kırdığı için tekrarlanması gerekli olan bir formül gibi görüldü ve halen Yavuz için görülüyor, bunun üzerine gidiliyor. Tabii o ikililerde başka bir çağrışım var: Geçmişin tecrübelerinin ve geçmiş günlerin yeniden ortaya sürülmesi. Erkekler arası arkadaşlık ve dostluk son derece önemli, ama her seferinde çözüm değil. Zaten senaryo aşamasında o karakterler birbirlerine o kadar benziyorlar ki bir noktadan sonra, önceki filmlerine de bakarak, onların sonunun ne olacağını tahmin edebiliriz. O vakit baştaki özgünlüğün yok olduğunu söyleyebiliriz.</p>

  <p class="normal"><span class="ideitalik">"Eşkıya prototip olabilecek kadar sağlam bir yaratım mı?"</span></p>

  <p class="normal"><span class="ideitalik">Eşkıya</span> bir prototip oluyor, ama <span class="ideitalik">Eşkıya</span> prototip olabilecek kadar sağlam bir yaratım mı? Bunu da düşünmek gerekir. Evet, <span class="ideitalik">Eşkıya</span> bir yandan çok sinematografik bir olaydır ama ortaya bir problem koyuyor mu koymuyor mu? Ortaya koyduğu problem duygusal bir problem. <span class="ideitalik">Muhsin Bey</span>'de de duygusallık var ama <span class="ideitalik">Eşkıya</span>'daki kadar değil. Buna ek olarak özellikle <span class="ideitalik">Eşkıya</span>'da kadın karakterler pek inandırıcı bir şekilde çizilmemiştir. Biz Keje'yi eşkıyanın ağzından dinlediğimizde zihnimizde bir köylü kızını canlandırıyoruz. Ama İstanbul'a geçtiğimizde ve Keje ile karşı karşıya geldiğimizde biraz şaşırıyoruz. Bir taraftan Kuran'a bağlı dindar bir kadın, öbür taraftan bir iş kadını. O değişim, o aşama çok ani geliyor ve nedenlerini göremiyoruz. Bu kadın niye değişti, nasıl değişti, ne zaman değişti? Ama demin dediğim gibi kadın o filmde o kadar önemli olmadığı için kadın bir nedendir. Eşkıya için tek nedendir. Karakteri yeterli derecede çizilmemiştir. İstanbul'da karşılaştığımız Keje birçok soru işareti doğuruyor. Ancak film açısından bu soru işaretleri o kadar önemli değil, çünkü filmde önemli olan eşkıyanın kahramanca ölmesidir.</p>

  <p class="normal"><span class="ideitalik">"Her yaratıcı yönetmenin kendine özgü bir dünyası vardır."</span></p>

  <p class="normal"><span class="ideitalik">Muhsin Bey</span> başlangıçta Ertem Eğilmez tarafından çekilecekti, daha sonra Yavuz Turgul'a verildi. Yavuz, Muhsin Bey ve Eşkıya karakterlerine çok bağlandı ve son filmlerinde ya Eşkıya'yı ya da Muhsin Bey'i yeniden anlatmaya devam etti. Her yaratıcı yönetmenin kendine özgü bir dünyası vardır. Bu dünyayı kanıtlayan karakterleri, kahramanları vardır. Ama onları tekrarladığı zaman şu ya da bu şekilde onlara bir şeyler katması, açıklayıcı bilgiler katması gerekir. Bunu yapmazsa daha önceki filmlerde karşımıza çıkan karakterler artık bir kuklaya dönüşür.</p>

  <p class="normal"><span class="ideitalik">"Yavuz Turgul da dahil olmak üzere sinemacılar, Yeşilçam döneminde yaptıklarını sonraki dönemde açık bir şekilde tekrarlamak istemediler."</span></p>

  <p class="normal">Yeşilçam çok kısa bir sürede tümden yıkıldı ve hiç kimse bunun nedenlerini araştırmadı. Acaba Yeşilçam'ın yaptığı sinema tarzı mı çöktü yoksa endüstriyel olarak temelleri sağlam olmadığı için mi çöktü? Bence ikisi de geçerli. Bugün televizyon kanallarında Ertem Eğilmez filmleri dahil olmak üzere gösterilen eski Yeşilçam filmleri seyirci buluyor. Bugün Türk filmi seyretmek isteyen kitle yeni filmleri seyretmiyor, defalarca Yeşilçam filmlerini seyrediyor. Ama Yavuz Turgul da dahil olmak üzere sinemacılar, Yeşilçam döneminde yaptıklarını sonraki dönemde açık bir şekilde tekrarlamak istemediler. Yeşilçam malzemesini kısmen kullanarak bir adım ileriye gitme arayışına girdiler. Yavuz Turgul da bu yolu izledi. Ertem Eğilmez güldürü çekiyordu, Yavuz Turgul güldürü çekmiyor. Objektif olarak bütün kahramanlarını ve kahramanlarının öyküsünü gözden geçirirsek hepsinin trajik kahramanlar olduğunu görürüz. Bu kahramanların zaman zaman güldürdükleri, ancak gülünecek durumlarının da olmadığı açıktır. Örneğin, <span class="ideitalik">Züğürt Ağa</span>'da trajik bir figür görebiliriz. <span class="ideitalik">Av Mevsimi</span>'ndeki polis İdris de trajik bir figürdür. Öte yandan günümüzde seyirci daha çok bu figürleri canlandıran popüler oyunculara gülmektedir. Seyirci İdris'e değil, Cem Yılmaz'a gülmektedir. Bunu da popüler oyuncu kullanımının getirdiği güçlükler olarak ifade edebiliriz.</p>

  <p class="normal">11 Şubat 2011, İstanbul</p>
</body>
</html>
