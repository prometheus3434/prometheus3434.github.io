<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>turgul</title>
  <link href="../Styles/stylesheet.css" rel="stylesheet" type="text/css" />
  
<style type="text/css">
@page { margin-bottom: 10.000000pt; margin-top: 10.000000pt; }
</style>
</head>

<body class="calibre">
  <h1 class="h2baslik" id="calibre_toc_2">Yaşayan Filmlerin Unutulmaz Yönetmeni</h1>

  <p class="ortayazi">N. Aysun Akıncı Yüksel<br class="chapter" />
  M. Çağatay Tok</p>

  <p class="normal">&nbsp;</p>

  <p class="normal">Türk sinemasının geçmişine baktığımızda, yönetmenler bazında karakteristik bir niteliğin göze çarptığını ve tarih içinde yinelendiğini görüyoruz. Belli bir döneme damgasını vuran, hatta Türk sinemasının kırılma noktalarına imza atan kimi isimler bir noktadan sonra adeta sinemaya küsmüş ve üretimlerini durdurmuşlardır. Lütfi Ö. Akad, Metin Erksan, Erden Kıral, Şerif Gören, Ali Özgentürk, Tunç Okan gibi yönetmenler ilk önce akla gelen isimlerdir. Kuşkusuz bu kırgınlıkta, Türkiye'de film üretmenin maddi zorlukları, siyasi koşulların kısıtlayıcılığı gibi durumlar etkili olmuştur. Ancak, kanımızca bunlar sözünü ettiğimiz 'bırakma' halinin yegâne nedeni olamaz. Kuşkusuz Türk sinemasında egemen olduğunu söyleyebileceğimiz bu eğilimin aksine hareket eden, yaşamlarının son anına kadar film çekmekten vazgeçmeyen, tüm güçlüklere göğüs geren Yılmaz Güney, Atıf Yılmaz, Ömer Kavur gibi isimleri görmezden gelemeyiz. İşte, 1970'lerde senaryo yazarlığı ile sinema kariyerine başlayan ve 1984'te senaryosunu yazıp yönettiği <span class="ideitalik">Fahriye Abla</span> ile yönetmenliğe başlayan Yavuz Turgul istikrarlı bir biçimde üretimini sürdüren ve Türk sinemasına değer katan bir yönetmen olarak karşımıza çıkmaktadır.</p>

  <p class="normal"><span class="idebold">Kariyerinin ilk yıllarında Yavuz Turgul</span></p>

  <p class="normal">1970'li yıllar Türk sineması için yeni bir dönemin başlangıcını ifade etmektedir. Yılmaz Güney'in <span class="ideitalik">Umut</span>'la (1970) yakaladığı rüzgar bir önceki Sinemacılar Kuşağı'nın film dili yaratma çabalarına "Peki ama bu film diliyle ne anlatalım?" sorusunu da ekleyen, Genç/Yeni Sinemacılar olarak adlandırılan yeni bir kuşağın doğmasına yol açtı. Özön, Genç/Yeni Sinemanın özelliklerini şöyle sıralar: Çoğu 1945 sularında doğmuş, iyi eğitim almış yönetmenlerdir. Büyük çoğunluğu, televizyonda ya da yeni yeni gelişen reklam sektöründe çalışmış, deneyim kazanmıştı ve söz konusu yıllarda ilk ya da ikinci filmlerini çekmekteydi. Yeşilçam'ın dışından kaynaklarla, kendi yapım şirketlerini kurarak ya da yabancı ortaklarla birlikte filmlerini üretmelerine karşın Yeşilçam'ı iyi tanımakta, işleyişi, olası tuzakları bilmekteydiler. Tema olarak çoğunluk Doğu, Güneydoğu sorununu; göçü, feodaliteyi, töreyi, kadın sorunlarını işlemekte, toplumsal, ekonomik ve siyasal bir bakış açısını öne çıkarmaktaydılar. Konuları ele alırken gözlemci, saptayıcı bir yaklaşımları vardı ve bireyi içinde bulunduğu ortamla birlikte ele alıp incelemek, betimlemek öne çıkmaktaydı. Masa başı çalışmayı önemsiyor, ön hazırlıkları titizlikle yapıyorlardı. Ortaya yalın ama estetik duyarlılığı olan işler çıkartıyorlardı (1995: 38-39). Bu kuşağın sinemacıları dendiğinde ilk sıralarda Zeki Ökten, Erden Kıral, Şerif Gören, Yavuz Özkan gibi isimler yer alsa da, Özön'ün de hakkını teslim ettiği gibi Yavuz Turgul da pek çok niteliğiyle Genç/Yeni Sinemanın temsilcilerinden biridir. (1995: 41-42). Üstelik Yavuz Turgul, eğer geçtiğimiz yıllarda yitirdiğimiz Ömer Kavur'u saymazsak, içlerinde hâlâ düzenli olarak film çeken tek isimdir.</p>

  <p class="normal">1946 yılında doğan Yavuz Turgul, İstanbul Üniversitesi İktisat Fakültesi Gazetecilik Enstitüsü mezunudur. Mezuniyet sonrası <span class="ideitalik">Ses</span> <span class="ideitalik">Dergisi</span>'ndeki beş senelik muhabirlik deneyimi, Ertem Eğilmez'le olan sıkı bağı, onun Yeşilçam'ı yakından tanımasını sağlamıştır. "Ses dergisinde çalışırken çok meraklıydım sinemaya, yapılan hiçbir şeyi beğenmiyordum. Sinemayı kurtarmak gibi düşüncelerim vardı. Bunlar beceremiyor, ben çok iyi beceririm diye düşünüyordum." der Yavuz Turgul (Videosinema Aralık 1984'ten aktaran Bayburtluoğlu, 2005: 59). Yeşilçam dönemini, tamamen ticari kaygılarla film yapılan ve filmin başarısının kaç seyirciye hitap ettiğiyle ölçülen bir dönem olarak tanımlayan Turgul, bu ortamda kendi filmini yapmaya çalışırken sürekli kendini 'düzeltmeye' çalıştığını belirtmektedir (Uman, 2002: 124). Yeşilçam'ı doğrularından çok yanlışları olan bir sinema olarak tanımlar ve 1975'ten itibaren bilfiil içinde olduğu bu sinemaya ilişkin gözlemlerinin onu mutlu etmediğini dillendirir. Ona göre, yönetmen sineması denilen dönemin başlamış olması gözlemlediği bu yanlışların yavaş yavaş düzelmesine olanak sağlamıştır (Battal, 2006: 315). Yeşilçam'ın tamamen ticari kaygılarla film yapılan ortamından gelen bir sinemacı olarak Yavuz Turgul, o dönemde ticari sinemanın da seyirciden uzaklaşmadan sanat sinemasını var eden öğeleri barındırabileceğini düşünmektedir. Yönetmenin seyirciyle arasında var olan bağı koparmadan, ona sırtını dönmeden, sanatsal filmlerin de gerçekleştirilebileceğini savunan Yavuz Turgul'un filmlerinde bu kaygıyı görmek mümkündür. Yavuz Turgul için sinema, kişisel olduğu kadar seyirciyle de ilerleyen bir sanattır. Bu noktada şunu da belirtmek gerekir ki Yavuz Turgul'a göre seyirci tek başına bir filmin değerini ya da değersizliğini belirlemez. <span class="ideitalik">Gölge Oyunu</span>'nu az kişinin seyretmiş olması o filmin kötü bir film olduğunu göstermemektedir (Uman, 2002: 126). Bunun yanı sıra yönetmen, sinemanın ayakta kalabilmesinin, film üretilmesinin seyirciye bağlı olduğunu da kabul etmektedir. Seyircinin sinemadan uzaklaşmasının sonucunda sanat filmlerinin de üretilemeyeceğini düşünen Yavuz Turgul, ticari filmlerin üretiminin gerekli olduğunu savunur (Uman, 2002: 126).</p>

  <p class="normal">Yavuz Turgul 1976 yılında kaleme aldığı ilk senaryo olan <span class="ideitalik">Tosun Paşa</span>'dan (Kartal Tibet, 1976) 1984'te hem senaryosunu yazdığı, hem de yönetmenliğe adım attığı <span class="ideitalik">Fahriye Abla</span>'ya kadar kariyerini senaryo yazarı olarak sürdürür. Öte yandan, çeşitli reklam ajanslarında metin yazarlığı da yapar. Bu dönemde yazdığı güldürü türündeki senaryolarda bile toplumsal bakış açısını metne yedirir.</p>

  <p class="normal">Senaristlikten gelen bir yönetmen olan Yavuz Turgul, karakterlerin üzerine örülen filmler gerçekleştirmektedir. Onun karakterleri gerçek hayatta, sokakta, yanıbaşımızda görebileceğimiz karakterlerdir. Ona göre anlatmak istediği öyküyü tek başına anlatması mümkün değildir. Bu ancak, oyuncuyla gerçekleşebilecek bir iştir. Yavuz Turgul'un oyunculuktan beklentisinin her zaman doğallıktan yana olduğunu rahatlıkla söyleyebiliriz.</p>

  <p class="normal">Yavuz Turgul'un sinemaya başlaması da yine senaryolarıyla olmuştur. Ertem Eğilmez'in 1973 yılında çektiği <span class="ideitalik">Canım Kardeşim</span> filminin senaryosuna katkıda bulunan Turgul'un ilk senaryosu bir güldürü olan <span class="ideitalik">Tosun Paşa</span>'dır. İki düşman aile arasında geçen çekişmeleri komedi diliyle ele alan bu filmin ardından Turgul, 1978 yılında Kartal Tibet tarafından çekilen <span class="ideitalik">Sultan</span> filminin senaryosunu yazmıştır. Bu film gecekondu mahallesinde yaşayan çocuklu ve dul bir kadının öyküsünü anlatmaktadır. Bu filmde Turgul, filmin ritmini canlı tutmak için gülmeceden yararlanırken, gecekondu yaşantısını toplumsal bakış açısıyla ele almıştır.</p>

  <p class="normal">Seksenli yıllara gelindiğinde, Türkiye'nin yaşadığı kültürel değişim Yavuz Turgul'un senaryolarına da yansımıştır. <span class="ideitalik">Erkek Güzeli Sefil Bilo</span> (Ertem Eğilmez, 1979), Sadık Şendil ile birlikte yazdığı <span class="ideitalik">Banker Bilo</span> (Ertem Eğilmez, 1980), yeni düzeni, değişen ekonomik yapıyla beraber kolay yoldan para kazanma merakını, köşe dönmeciliği anlatan filmlerdir. Anadolu'dan İstanbul'a gelen saf ve iyi niyetli Bilo, sonuçta değişen koşullara ayak uyduramadan var olamayacağını anlamıştır. Yavuz Turgul'un senaryolarının, 1980 yılında ayrılana kadar bünyesinde çalıştığı Arzu Film'in güldürü temelli sinema anlayışından ayrı bir yerde durduğunu söylemek mümkündür. Karakterlerin yaratılışı, ana hikayeyi destekleyen yan hikaye-<br class="chapter" />
  lerin işlenişi, değişen koşullar altında birey-toplum ilişkisinin göz ardı edilmemesi gibi noktalar Turgul'un senaryolarını farklı kılar. Yavuz Turgul'un bir sonraki senaryosu olan <span class="ideitalik">Davaro</span> (Kartal Tibet, 1981) ekonomik yapıdaki değişimlerin kırsal ke-<br class="chapter" />
  simdeki yansımalarının ele alındığı, köylülerin de kurnazlığı, köşe dönmeyi öğrendiği düşüncesini içinde barındırmaktadır. <span class="ideitalik">Davaro</span>'nun ardından gelen <span class="ideitalik">Hababam Sınıfı Güle Güle</span> (Ertem Eğilmez, 1981) <span class="ideitalik">Hababam Sınıfı</span> serisinin son filmidir. Bu film genel olarak serinin diğer filmlerinin özelliklerini taşımaktadır. Ertem Eğilmez'in fikri olan Doğulu karakteri Yavuz Turgul senaryoda ele almıştır (Bayburtluoğlu, 2005: 68). Ancak o karakter anılan filmle sınırlı kalmamış, Turgul Doğulu karakterlere sonraki filmlerinde de yer vermiştir.</p>

  <p class="normal">Yavuz Turgul'un sonraki senaryosu <span class="ideitalik">Çiçek Abbas</span> (Sinan Çetin, 1982), kente göçle oluşan gecekondu yaşamını ve arabesk kültürünü konu alan bir filmdir. Bu filmde, dürüst bir dolmuş muavini olan Abbas'ın çıkarcı, düzenbaz patronu ile yaşadığı çekişmeler, ekonomik sorunlarla birlikte anlatılmaktadır. <span class="ideitalik">Çiçek Abbas</span>'tan sonra gelen senaryo çalışması ise <span class="ideitalik">İffet</span> (Kartal Tibet, 1982) olmuştur. Bu filmde bir kadın öyküsü anlatılmaktadır. Bir yıl sonra gerçekleştirilen <span class="ideitalik">Aile Kadını</span> (Kartal Tibet, 1983) filmi de ailesini korumaya çalışan bir kadının öyküsünü konu etmektedir. <span class="ideitalik">Tosun Paşa</span>'ya benzer özellikler taşıyan bir komedi olan <span class="ideitalik">Şekerpare</span> (Kartal Tibet) de 1983 yılında çekilmiştir. Yavuz Turgul'un senaryoları içinde öne çıkan ve kendisi çekmediği halde onun sinemasının özelliklerini taşıyan <span class="ideitalik">Züğürt Ağa</span> (Nesli Çölgeçen, 1985) filminde toplumsal değişim unsuru diğer filmlerdeki güldürünün önünde yer almaktadır. Bu film, aynı zamanda <span class="ideitalik">Muhsin Bey</span> (1986) ve <span class="ideitalik">Eşkıya</span> (1996) ile birlikte Turgul filmleri içinde bir bütünlük oluşturmaktadır. Ağalık sisteminin çöküşü, köylünün kurnazlaşması ve ağanın önüne geçmesi, kente göç temaları bu filmde anlatılmaktadır. Bu filmde de kullanılan güldürü unsuru öne çıkmamakla birlikte, ağanın içine düştüğü durumu trajikomik bir hale getirmektedir.</p>

  <p class="normal">Arzu Film'in 1980 sonrasında yaşadığı krizden sonra Man Ajans'a geçen Turgul, burada metin yazarı olarak çalışmaya başlamıştır. 1993'e kadar Man Ajans'ta çalışan yönetmen, reklamcılık ve sinemayı bir arada yürütmüştür. 1993'te Man Ajans'tan ayrılıp Medina-Turgul reklam ajansını kuran Turgul, reklamcılığı ile ilgili şunları söylemektedir: "Özellikle reklam sektörüne girdikten sonra estetik anlamda, sinema dili anlamında çok şey öğrendim ve bunları uygulamak istiyorum. Özellikle ışık konusunda çok şey öğrenmiştim. Biliyorsunuz Türk sinemasının ışığı çok geç yerli yerine oturmuştur..." (Uman, 2002: 142)</p>

  <p class="normal">Dolayısıyla Yavuz Turgul, hem senarist ve metin yazarı olmanın avantajlarını hem de reklam sektörünün teknik donanımının sağladığı deneyimi filmlerine artı değer olarak katmayı başarmış bir yönetmendir.</p>

  <p class="normal"><span class="idebold">Yavuz Turgul filmlerinin izlerini ararken...</span></p>

  <p class="normal1">Karakterler, mekânlar</p>

  <p class="normal">Daha önce de değindiğimiz üzere Yavuz Turgul'un sinemayla ilgili kariyeri senaryo yazarlığı ile başlamıştır. Turgul'un senaryo yazarlığından gelmesi ve yönetmenliğe başladıktan sonra da filmlerinin senaryosunu yazmaya devam etmesi onun filmlerinde kimi yönlerin daha belirgin olmasına yol açmaktadır. Kanımızca bir Yavuz Turgul filminden çıkıldığında belki herşey unutulabilir ama filmin karakterlerinin unutulması neredeyse olanaksızdır. Baran'ı, Keje'yi, Muhsin Bey'i, Ali Nazik'i, öğretmen Nazım'ı, yönetmen Haşmet'i, Deli İdris'i unutmak olanaklı mıdır? Bu belleğe kazınma hali, oyuncuların ışıltısından öte yönetmenin yarattığı karakterlerin derinliğinden kaynaklanır. Yavuz Turgul, Türk sinemasının temel sorunlarından biri olan karakterlerden çok tiplere dayalı anlatı sorununun üstesinden gelmiş az sayıda yönetmenden biridir. Bu konuda Engin Ayça'nın görüşleri açıklayıcı olacaktır. Ayça'ya göre, "Türk sinemasında Batı sinemasında var olan dramatik yapı, entrika, karakter geliştirmesi, kişilerin psikolojik derinlikleri yoktur... tiplere, hatta prototiplere dayanır" (Aktaran Kırel, 2005: 177). Oysa Yavuz Turgul tip olmaktan çok uzak, yaşayan karakterler yaratır. Filmlerinde çoğunlukla karakterlerini yaşadıkları çevreyle birlikte izleyiciye tanıtır. Böylece daha filmin ilk sahnelerinde karakterlerin yaşam biçimi, sınıfsal konumu, alışkanlıkları ve hatta kimi zaman ideolojik düşüncesi hakkında fikir sahibi oluruz. Örneğin, <span class="ideitalik">Fahriye Abla</span> filminin başlarında Fahriye'nin yaşadığı çevrenin alışkanlıkları, örgü ören, yemek yapan kadınların ve kahvede oyun oynayan, zaman öldüren erkeklerin görüntüleriyle aktarılır. <span class="ideitalik">Muhsin Bey</span> filminde, Muhsin Bey yakın çekimler kullanılarak tanıtılır. Çalar saat, terlik, tuvalet, kahvaltı v.b. çekimlerle Muhsin Bey'in yaşantısı hakkında bilgi verilir. Filmlerinin ilk bölümlerinde ana karakter, ana karakterin diğer karakterler ve yaşadıkları çevre ile olan ilişkilerini anlatan yönetmen <span class="ideitalik">Muhsin Bey'</span>de de önce Muhsin Bey'i, yaşadığı mekânı, komşuları ile olan ilişkilerini gösterir.</p>

  <p class="normal">Benzer biçimde, <span class="ideitalik">Aşk Filmlerinin Unutulmaz Yönetmeni</span> (1990) filminde, geçmişinde aşk filmleri ile üne kavuşmuş, fakat değişen sinema karşısında pes eden bir karakter olan Haşmet Asilkan'ın değişimi ayna karşısında dış görünüşünü değiştirdiği sahne ile anlatılır. Haşmet Asilkan karakterinin izleyici tarafından tanınmasını sağlayan ayrıntı çekimleri, Haşmet Asilkan'ın ayna karşısında başlayan sahnesinde ve devamında karşımıza çıkar. Turgul'un filmlerinde sıklıkla kullandığı çevrinmeler bu filmde de, Haşmet Asilkan'ın evinde kullanılır. Bir sinemacı olarak sanat ortamında yarattığı eserle var olmaya çalışmak yerine Haşmet Asilkan, dış görünüşünü değiştirerek bu ortamda kendine yer edinmeye çalışır. Haşmet Asilkan önce gözlüklerini değiştirir, boynuna bir fular takar, ceketini çıkartıp bir yelek giyer ve elinde piponun nasıl durduğuna bakar. Fiziksel görünümündeki değişimin yanı sıra yeni ilgi alanları da edinen Haşmet Asilkan, operaya, resim sergilerine gider, evindeki siyah beyaz oyuncu fotoğrafları yerine soyut resimler asar, Kerime Nadir romanlarını raflarının arkalarına saklar, Bach, Mozart, Vivaldi, Sinatra dinler.</p>

  <p class="normal"><span class="ideitalik">Milliyet Sanat</span> ve <span class="ideitalik">Varlık</span> dergilerini görünür yerlere yerleştirir. Haşmet Asilkan mobilyalarını değiştirirken, onu Haşmet Asilkan yapan ve artık geride bırakmak istediği değerlerine de tanık oluruz. Böylece karakterle bağ kurmamız kolaylaşır. Kuşkusuz Turgul <span class="ideitalik">Aşk Filmlerinin Unutulmaz Yönetmeni</span> filminin ana karakteri aracılığıyla, o hep dile getirdiği, Yeşilçam'a ilişkin eleştirilerini beyazperdeye taşımış olur. <span class="ideitalik">Gölge Oyunu</span>'nda da (1992) Abidin ve Mahmut'un çerçeve kenarına sıkıştırdıkları fotoğraflarından geçmişlerine dair bir izlenim ediniriz. Filmde Kumru'nun Büyük Hanım'ı ziyaret ettiği ve onu derin uykusuzluğundan kurtarıp ebedi uykuya geçişini sağladığı sekansın görselliği bu açıdan oldukça betimleyicidir. Büyük Hanım'ın koridorunun duvarında aşağı yukarı aynı büyüklükte çerçevelere sahip ve kronolojik olduğu hissedilen bir dizi fotoğraf asılıdır. Bir aradayken adeta bir film şeridini andıran bu fotoğraflar aracılığıyla Büyük Hanım'ın yaşamına tanıklık ederiz. O, ebedi uykusuna daldıktan sonra Kumru koridordadır ve Büyük Hanım'ın evine, duvarlarındaki fotoğraflara son bir kez daha göz gezdirir kamera. Kameranın takip ettiği Kumru'yla birlikte izleyici de Büyük Hanım'a veda eder.</p>

  <p class="normal"><span class="ideitalik">Muhsin Bey</span> ve <span class="ideitalik">Aşk Filmlerinin Unutulmaz</span> <span class="ideitalik">Yönetmeni'</span>nde de kullanılan karakter tanıtıcı sahne <span class="ideitalik">Gönül Yarası'</span>nda (2004) daha farklı bir şekilde kullanılmıştır. Turgul, filmin ilk bölümünde Nazım'ın karakteri, siyasi duruşu hakkında bilgi vermektedir. Sınıfta çocuklara veda eden Nazım'ın arkasında bulunan öğretmen panosunda, Nazım Hikmet, Uğur Mumcu, Yaşar Kemal ve Atatürk fotoğrafları bulunmaktadır. Nazım'ı, taşınmak üzere evini toplarken de okuduğu kitapları, örneğin, Gabriel Garcia Marquez'in <span class="ideitalik">Yüzyıllık Yalnızlık</span> ya da Gorki'nin <span class="ideitalik">Ana</span> isimli eserini valizine koyarken görürüz. Hayatının öğrencilerinden ibaret olduğunu, evinin duvarına iliştirdiği, öğrencilerinin yaptığı resimlerden ve özenle bir kutuya koyduğu öğrencilerinin fotoğraflarından anlarız. Bu sahne, karakterlerin ele alınışı bakımından üç bölüme ayrılabilecek filmin ilk bölümünü oluşturmaktadır. İkinci bölümde, bir pavyonda şarkı söylemek için iş bulmaya çalışan Dünya karakterini tanıtan yönetmen, üçüncü bölümde ise Dünya'yı bulmaya çalışan kocası Halil hakkında bilgi vermektedir. Bu üç kişinin yolları İstanbul'da kesişir.</p>

  <p class="normal">Yavuz Turgul'un filmlerinde karakterlere derinlik katan, yaşamlarının güzelliklerini ya da güçlüklerini betimleyen öğeler arasında iç mekânların yanı sıra dış mekân çekimleri de yer almaktadır. Tıpkı iç mekânlarda olduğu üzere dış mekân çekimlerinde de Turgul, hareketli bir kamera diline sahiptir; yönetmen çevrinmelerle mekânı izleyicisine tanıtır. <span class="ideitalik">Fahriye Abla</span>'da hapishanenin avlusu yukarıdan aşağıya crane kaydırmayla izleyiciye tanıtılır. Söz konusu olan hareketli bir sahnedir. Kamera hareketini sürdürürken hem Fahriye ve arkadaşı kameraya doğru gelir, hem de avluda çamaşır asan, oya işleyen, çocuğuna bakan, sohbet edip dans eden kadınlar görülür. Böylece tek bir çekim aracılığıyla, kadınların hapishanedeki yaşantıları hakkında izleyiciye bilgi verilir. Yönetmen, <span class="ideitalik">Av Mevsimi</span>'nin (2010) açılış sahnesinde de yine crane kaydırmayla kasvetli ormanlık alanı, içinde pek çok sırrı barındıran akarsuyu bize gösterir ve daha biz filmin en başında nasıl bir film izleyeceğimizin bilgisini bu görüntüler aracılığıyla alırız. Kuşkusuz yönetmenin diğer filmlerinde de sözünü ettiğimiz betimleyici dış mekân çekimleri yinelenir. <span class="ideitalik">Eşkıya'</span>da Baran hapishaneden çıktıktan sonra, memleketine giderken genele çıkan kamera aracılığıyla o coğrafya izleyiciye tanıtılır. <span class="ideitalik">Gönül Yarası</span>'nda Nazım'ın görev yaptığı köyün coğrafyası daha açılış sahnesinde izleyiciye aktarılır. Yine benzer biçimde, Nazım köyden ayrılırken katır sırtında yaptığı yolculuğun, o coğrafyanın ne denli zorlu olduğu, çoğunlukla kuşbakışı yapılan çekimlerle görselleştirilir. <span class="ideitalik">Eşkıya</span> ve <span class="ideitalik">Gönül Yarası</span>'ndaki bu görüntüler Erden Kıral'ın yönettiği <span class="ideitalik">Hakkari'de Bir Mevsim</span>'in (1982) belgeci çekimleriyle ya da Yılmaz Güney'in filmlerindeki dış mekân çekimleriyle benzerlik gösterir. Kanımızca aynı ekolden gelen Yavuz Turgul'un film dilinin bu yönde olması şaşırtıcı değildir.</p>

  <p class="normal1">Kadınların suskunluğu ve asaleti</p>

  <p class="normal">Yavuz Turgul'un filmlerinde yarattığı karakterlerden söz ederken kadın karakterlere değinmeden geçmek kanımızca olanaksızdır. Turgul'un filmlerinde kadın karakterlere ilişkin tekrar eden kimi özellikler dikkat çeker. Bu özellikler adeta birer <span class="ideitalik">leitmotif</span> gibidir. Kuşkusuz <span class="ideitalik">leitmotif</span> bir filmin ya da müzik eserinin içinde yinelenen ve bütünü parçalara ayıran, salınım sağlayan bir öğedir. Bu anlamda sözü edilen tam anlamıyla bir <span class="ideitalik">leitmotif</span> değildir. Ne var ki, Turgul'un filmografisi bir bütünmüş gibi düşünüldüğünde suskun kadınlara yaptığı göndermeler ya da suskun kadın karakterler, görmüş geçirmiş yaşlı ve asil kadınlar sanki filmleri arasında bağ kuran, salınım sağlayan <span class="ideitalik">leitmotiflermiş</span> gibi belirirler.</p>

  <p class="normal">Turgul'un ilk yönetmenlik yaptığı film olan <span class="ideitalik">Fahriye Abla</span>'da ilk suskun kadınla karşılaşırız. Fahriye'nin hapishane günlerinden birinde yaşı geçkince bir kadın ona ve arkadaşına çay servisi yapar. Fakat kadın söylenenlere cevap vermemek-tedir. Fahriye onun neden konuşmadığını sorunca arkadaşı kadının kumasını öldürdüğünü ve o günden bu yana hiç konuşmadığını söyler. <span class="ideitalik">Gölge Oyunu'</span>nda Kumru hem sağır hem de dilsizdir. Onun suskunluğu fiziksel bir sorun gibi gözükür. Ama filmin erkek karakterleri, özellikle de Mahmut, Kumru'nun sorununun nedenini bulmak ister ve Abidin'le yaptığı bir konuşmada Mahmut, Kumru'ya birinin tecavüz etmek istemiş olabileceğini ve o nedenle dilinin tutulmuş olabileceğini söyler. Film boyunca bunu doğrulayacak herhangi bir veriyle karşılaşmasak da bu olasılığın dillendiril-<br class="chapter" />
  mesi manidardır. <span class="ideitalik">Eşkıya</span>'da hileyle sevdiğinden ayrılan ve baba zoruyla istemediği bir erkekle evlendirilen Keje'nin de tepkisi bitimsiz bir suskunluk olur. 30 yıldan fazla bir zaman boyunca hiç konuşmayarak Berfo'yu cezalandırır. <span class="ideitalik">Gönül Yarası</span>'nda ise Dünya'nın kızı Melek suskunluk içindedir. Babasının annesine karşı hoyratlığı, şiddeti onun suskunluğunun sebebidir. <span class="ideitalik">Av Mevsimi</span>'nde ise suskunluğu seçmese de susturulmuş bir kadının sözleriyle açılır film. Çok açıktır ki tüm bu kadın karak-terlerin ve kız çocuğunun suskunluklarının arkasında erkek şiddeti yatar. <span class="ideitalik">Fahriye Abla'</span>da kumasını öldüren kadın, katil kimliğiyle diğerlerinden ayrılıyormuş gibi gözükse de aslında o da onu değersizleştiren, ikincilleştiren ataerkil düzenin kadın üzerinde baskı kurmasının en temel yollarından olan töre, gelenek aracılığıyla ezilmiş, istemediği bir ilişki ağı içinde kalmaya zorlanmıştır. Kanunlar karşısında bir suçlu olmasına karşın o kadın da diğerleri gibi bir mağdurdur. Aslında Yavuz Turgul'un filmografisinde <span class="ideitalik">Fahriye Abla</span> bir kenara bırakılırsa, güçlü bir kadın karakter neredeyse hiç yoktur. Yalnızca erkek şiddetine maruz kalıp suskunlaşanlar değil, hemen hemen tüm kadınlar erkek egemen düzenin ve onun yasalarının kurbanlarıdır. Bu açıdan bakacak olursak, Turgul filmlerinde kadın sorunlarını, erkek egemenliğinin ezdiği kadınları gündeme getiriyor olsa da aslında bir anlamda bu kadın karakterlere anlatı içinde çözüm sunmayarak var olan durumu yeniden üretmektedir. Kanımızca bu da yönetmenin eleştirilebilecek yanlarından biri olabilir. Bu bakış açısıyla, <span class="ideitalik">Fahriye Abla</span>'nın ana karakterini tüm filmografi içinde ayrı bir yerde tutmamız gerektiğini yineleyelim. Fahriye, hapisteki arkadaşının yardımıyla bir çeşit aydınlanma yaşar.</p>

  <p class="normal">Kendi ayakları üzerinde durmayı öğrenir. Öyle ki filmin sonunda Mustafa'ya kol kanat gerecek hale gelir. Ama yönetmenin diğer filmlerinde kadınlar <span class="ideitalik">Muhsin Bey</span>'deki Sevda, <span class="ideitalik">Gölge Oyunu</span>'nda pavyonda çalışan kadınlar, <span class="ideitalik">Gönül Yarası</span>'ndaki Dünya gibi ya pavyonlarda çalışan, erkek bakışının nesnesi olan, cinsel obje olarak algılanıp sömürülen karakterlerdir ya da erkeğin sözel, fiziksel şiddetine maruz kalan –ki güçlü bir kadına dönüşünceye kadar Fahriye de babasının, zorla evlendirildiği adamın sözel ve fiziksel şiddeti ile aşağılanır- kadınlardır. Sevimli bir karakter olmasına karşın, <span class="ideitalik">Aşk Filmlerinin Unutulmaz Yönetmeni</span>'nde Haşmet Asilkan bile eski karısına sözlü şiddetle saldırmaktan, onu aşağılamaktan geri kalmaz. Turgul'un filmlerinde şiddetin dozu bazen en son noktaya varır ve <span class="ideitalik">Gönül Yarası</span>'nda ya da <span class="ideitalik">Av Mevsimi</span>'nde olduğu gibi kadının öldürülmesine kadar gidebilir.</p>

  <p class="normal">Yavuz Turgul'un filmlerinde tekrar eden bir diğer motif ise aynı anda hem kadınları hem de mekânları içermektedir. Yaşını almış, görmüş geçirmiş kadınlar ve onların izlerini taşıyan evler yönetmenin filmlerinde sık sık tekrar eder. <span class="ideitalik">Fahriye Abla'</span>da Fahriye ve Mustafa'nın gizlice buluştukları, Fahriye'yi dehşete düşüren sözüm ona perili ev Safiye Sultan isimli bir kadınındır. Mahalledeki söylenceye göre Safiye Sultan sevgilisi öldükten sonra yedilere karışmıştır. Metruk olmasına karşın vitray işlemeli camları, oymalı merdiven trabzanlarıyla hâlâ şık bir evdir Safiye Sultan'ın evi. <span class="ideitalik">Muhsin Bey</span>'de Muhsin Bey'in huzurevinde ziyaret ettiği eski şarkıcı Afitap Hanım onun son derece saygı duyduğu bir insandır. Benzer biçimde <span class="ideitalik">Aşk Filmlerinin Unutulmaz Yönetmeni</span>'nde Haşmet'in konağını kiraladığı tok gözlü zarif ev sahibi kadın, <span class="ideitalik">Gölge Oyunu'</span>ndaki Büyük Hanım, <span class="ideitalik">Eşkıya'</span>da Baran'ın köylüsü Ceren Ana ve onun terk etmediği viran köyü, <span class="ideitalik">Gönül Yarası</span>'nda Nazım'ın İstanbul'a dönünce yerleştiği Madam Agavni'nin geride bıraktığı ev yaşanmışlık duygusunu veren etkileyici mekânlardır. Erkek egemen düzende kadının birincil mekânı olan ev, aynı düzenin suskunlaştırdığı, ezdiği, yok saydığı kadının kendini var edebildiği, kendinden iz bırakabildiği yegane mekân olarak çıkar karşımıza. Üstelik, saygı duyulan, arkalarında belli bir iz bırakan bu kadınlar, yaşları ve geride bıraktıkları izleriyle geçmişi temsil ederler.</p>

  <p class="normal1">Değişime ayak diremek</p>

  <p class="normal">Yavuz Turgul'un filmlerinde geçmişe duyulan bir bağlılık, yeni olana ilişkin bir direnç sezilir. Bu konuda Gökçe İspi'nin <span class="ideitalik">Yavuz Turgul Sinemasında "Değişim" Teması</span> (2004: 149-156) isimli çalışması ufuk açıcıdır. Hiç kuşku yoktur ki, Klasik Türk Müziği'ne duyduğu tutkuyla, arabeske karşı tutumuyla Muhsin Bey, Yavuz Turgul'un filmlerindeki karakterler arasında yeni olana en çok direnç gösteren karakterdir. Muhsin Bey yalnız yaşayan biridir. Evde olduğu zamanlarda Safiye Ayla, Müzeyyen Senar dinlemekte, komşusu Sevda Hanım'a içten içe bir sevgi beslemektedir. Müzeyyen, Safiye ve Sevda adını verdiği çiçeklerini sularken onlarla konuşur. Bunun dışında düzenli olarak eski bir ses sanatçısı olan Afitap Hanım'ı huzur-evinde ziyarete gider. Afitap Hanım, Muhsin Bey'in geçmişle bağlantısını canlı tutan öğelerden biridir. Çiçeğini ihmal etmeden ziyaretine gittiğinde, Afitap Hanım kendisine cevap veremese de onunla büyük bir saygı içinde konuşur, geçmiş günlerden bahseder. Konuşurken kendisi de o günleri tekrar yaşar. Giyim kuşamıyla, davranışlarıyla, değerleriyle Muhsin Bey geçmişe ait bir karakterdir. Onun zamanı geçmiştir aslında.</p>

  <p class="normal">Altmışlı yıllardan itibaren artan ve toplumun önemli bir sorunu haline gelen göç olgusu, göçle gelen insanların kente uyum sorununu da açığa çıkarmıştır. Göçle kente ge-len insanlar beraberlerinde müzik ve yemek kültürlerini de getirmişlerdir. <span class="ideitalik">Muhsin Bey</span> değişen düzeni anlatırken gecekondular gibi göç olgusunun bir sonucu olan arabesk müzikten faydalanır. Filmin kahramanı Muhsin Bey, Urfa'dan şarkıcı olma düşü ile İstanbul'a gelen Ali Nazik'in, arabesk kültür karşısında yenik düşmesini önlemek için, egemen olan yaşam tarzına karşı direnen, geçmişi ile bağlarını koparmayan, yeni düzenin yok ettiği insanın son temsilcisidir. Film bu yönüyle, Yavuz Turgul'un senaryosunu yazdığı <span class="ideitalik">Züğürt Ağa</span>'nın taşıdığı genel özelliklerin devamı gibidir. Fakat filmdeki Muhsin Bey karakterinin Züğürt Ağa karakterinden ayrılan çok belirgin bir yönü vardır. <span class="ideitalik">Züğürt Ağa</span>'daki Ağa karakteri değişen düzene ayak uyduracak bir bilinçte olmamasına karşın Muhsin Bey, bu değişime uyum sağlayabileceği yerde bu düzene karşı koymayı tercih eder. Film boyunca değişime karşı yapılan eleştiriler farklı yerlerde ortaya çıkar. Örneğin, Muhsin Bey'in komşusu Sönmez Yıkılmaz, Muhsin Bey'e çekilecek olan yerli Rambo filminde oynayacağını söylediğinde Muhsin Bey'in cevabı şu olur: "...bizim konulara kıran mı girdi?"</p>

  <p class="normal">Filmin temel konusunu oluşturan değişimin en dikkat çekici biçimde vurgulandığı sahne Ali Nazik'in sahneye çıkmadan önceki hazırlıklarının yakın çekimlerle ve yavaş bir biçimde gösterildiği sahnedir. Burada Ali Nazik, hayallerinde canlandırdığı karaktere bürünür. Saç şekliyle, aksesuarlarıyla, giysisiyle adım adım o yeni düzenin istediği arabesk şarkıcısına dönüşür. Bu şarkıcının nota, solfej bilmesine de gerek yoktur. Çünkü seyirci "böyle istemektedir". Artık hiçbir şey eskisi gibi değildir. Bu durum <span class="ideitalik">Aşk Filmlerinin Unutulmaz Yönetmeni</span>'nde de tekrar eder kendini.</p>

  <p class="normal"><span class="ideitalik">Aşk Filmlerinin Unutulmaz Yönetmeni</span> filminin kahramanı Haşmet Asilkan aşk filmleri ile ün yapmış, 1980 sonrasında değişen düzen ile birlikte itibarını yitirmiş bir yönetmendir. Bu filmde de döneme ayak uyduramamanın yarattığı çatışma, filmin genel izleğini oluşturur. Yavuz Turgul'un film çektiği dönemde, sinema ortamını anlattığı <span class="ideitalik">Aşk Filmlerinin Unu-tulmaz Yönetmeni,</span> yönetmenin içinde bulunduğu bir dönemi ele aldığı için gerçekçi özellikler taşır. Yavuz Turgul'un filmografisi göz önünde bulundurulduğunda, genellikle yaşanan değişiklikler karşısında eskiyle olan bağlarını koparmamak için direnen karakterler üzerine kurulu bir olay örgüsünün ön plana çıktığı gözlenir. <span class="ideitalik">Aşk Filmlerinin Unutulmaz Yönetmeni</span> ise bu özelliğin dışında bir karakter yaratması açısından farklı bir yere sahiptir. Film, biçim değiştiren Türk sinemasının genel yapısı hakkında önemli saptamalar içermektedir. 1980 sonrasının sinemaya kazandırdığı "entelektüel ve seyircisiz sinema anlayışı" (Battal, 2006: 221) karşısında biçim değiştirerek yeni düzene ayak uydurmaya çalışan Haşmet Asilkan, geçmişinde aşk filmleri ile üne kavuşmuş, fakat değişen sinema karşısında pes eden bir karakterdir. Turgul'un değişime direnç gösteren karakterlerinden farklı olarak, kendini yeniliklere ayak uydurmak için zorlayan yönetmen Haşmet de er geç yeni olanın karşısında yenik düşer ve onun kurtuluşu da yine geçmiş sayesinde olur. Dolayısıyla, farklı görünen bu karakter de tersten bir bakış açısıyla yine Yavuz Turgul'un öne çıkardığı görüşle uyumlu bir hâl alır.</p>

  <p class="normal"><span class="ideitalik">Gölge Oyunu</span>'nda ise isimlerinde "modern" sözcüğü geçse bile Modern Komikler: Karabiberler Abidin ve Mahmut tam anlamıyla demode bir eğlence anlayışının temsilcileridirler. İzleyicinin dikkatini çekememelerinin nedeni yeteneksizlikleri değil, kendini tekrar eden, döneme ayak uyduramayan esprilere, 70'lerden kalma bir sahne anlayışına sahip olmalarıdır. Filmde bir türlü işlerini yoluna koyamayan, hep kaybeden konumunda görünen bu iki karakter, filmin sonunda onların "yaralarını" iyileştiren, daha iyi ve güçlü insanlara dönüştüren Kumru'yu tanıma ayrıcalığına erişmiş yegane iki kişi olarak ödüllendirilirler. Böylece asıl kaybedenlerin kimler olduğu sorusu akıllara takılır.</p>

  <p class="normal"><span class="ideitalik">Eşkıya</span> da değişime karşı bir direnci barındırır içinde. Otuz yılın ardından hapisten çıkan Baran için herşey çok farklıdır. Pek çok şey yok olmuş, değerini kaybetmiştir. Eşkıyalık sıfatı da bunlardan biridir. Baran'ın içinde bulunduğu zamana ait olmadığını göstermesi bakımından Demircan karakterinin söyledikleri ilginçtir. Baran'ın eski bir eşkıya olduğunu öğrenen Demircan "...eşkıya mı kaldı artık. Eşkıya şehre indi..." der. "Baran, temsil ettiği değerlerle (söze güven, mertlik vb.) şehir eşkıyaları karşısında masum kalmıştır" (Duruel, 2007: 98). Geçmişte kalmış olmaları, geçmişe ait birer karakter olmaları bakımından Muhsin Bey ve Haşmet Asilkan'a benzeyen Baran'ın uyumsuzluğu yalnızca düşüncelerinde ve davranışlarında değil, biçimsel özellikler yardımı ile de vurgulanır. Köhne giysileri, boynunda muskasıyla Baran, ona göre sokakları ölü hayvan kokan, hapishaneden farksız olan İstanbul'da eğreti durur.</p>

  <p class="normal">Aynı şiddette olmasa da <span class="ideitalik">Gönül Yarası</span>'nın Nazım Öğretmen'i de <span class="ideitalik">Av Mevsimi'</span>nin Avcı lakaplı komiseri Ferman da yeni olanla o kadar da uyumlu değildirler. Nazım filmin bir sah-<br class="chapter" />
  nesinde kızında telafi edilemez bir rahatsızlığa yol açtığı için af dilerken, işin en kötüsünün dünyaya yeniden gelse yine aynı idealizmle, aynı şeylerin peşinden koşacağı olduğunu itiraf eder. Kızı ve geçmişteki hatası için derin bir üzüntü yaşasa da değişemeyeceğini bilir. Ferman ise deneyimi ile çevresinde saygı uyandıran bir polistir. Ancak o da teşkilattaki son gelişmelere, yeni düzene pek de ayak uydurabiliyormuş gibi gözükmez. Hatta öyle bir an gelir ki emekli olmak istediğini söyler. Ekibin çömezi Hasan'ın teknolojiye hakimiyeti ile Ferman'ın geleneksel yöntemleri arasındaki farklılık ve Ferman'ın bu yeniliklere olan uzaklığı filmde sezilir. Buna rağmen, eskiyi, deneyimi temsil eden karakter Yavuz Turgul'un diğer filmlerinde de olduğu gibi yine filmin sonunda amacına ulaşan, ödüllendirilen, yüceltilen kişi olur.</p>

  <p class="normal1">Anlatıcı olarak müzik</p>

  <p class="normal">Türk sinemasında birkaç istisnai örnek dışında film müziği olgusunun genellikle ihmal edilen bir nokta olduğunu söyleyebiliriz. Oysa müzik, bir filmin en önemli anlatım araçlarından biridir. Kuşkusuz her filmin öne çıkan tematik bir müziğinin olması gerekmez. Bu, yönetmenin eğilim ve tercihleriyle ilgilidir. Ancak, çoğunlukla Türk sinemasında, özellikle Yeşilçam dönemi düşünüldüğünde film müziğinin tesadüfi biçimde ya da dönemin popüler şarkılarına bakılarak seçildiği görü-lür. Yakın dönemde ise minimal bir biçemi temsil eden yönetmenler, anlatım aracı olarak müziği geri planda tutmayı yeğlemektedirler. Bu açıdan öncüllerinden daha ciddi adımlar atan Genç/Yeni Sinemacılar kuşağından gelen Ömer Kavur, Yavuz Turgul gibi yönetmenler filmlerinde müziği önemli bir anlatım aracı olarak kullanmışlardır. Yavuz Turgul müziği yalnızca filmin konusuna uyum sağlayacak bir seçim yapmayla sınırlı tutmaz. Kimi zaman ses kurgusuyla filmin akışını destekler, kimi zamansa müziği bir anlatıcı gibi kullanır.</p>

  <p class="normal"><span class="ideitalik">Fahriye Abla'</span>da filmin senaryosunun dayandığı Ahmet Muhip Dıranas'ın aynı adlı şiirinin bestelenmiş hali Özdemir Erdoğan tarafından seslendirilir. Filmin jeneriğinde şarkının sözleriyle, başka deyişle, şiirin dizeleriyle örtüşen, filmden alıntılanmış durağan görüntüler belirir. Görüntüler sözlerle uyumlu olarak kurgulanmıştır. Öykünün akışıyla paralel olarak zaman zaman şarkı devreye girer ve bir anlatıcı gibi, sanki Mehmet'in ağzından aktarılıyormuş gibi filmin anlatımını destekler.</p>

  <p class="normal"><span class="ideitalik">Muhsin Bey</span> konusu nedeniyle zaten müzikle doğrudan ilişkili bir filmdir. Müziğin bizatihi kendisi filmin ana eksenini oluşturmaktadır. <span class="ideitalik">Aşk Filmlerinin Unutulmaz Yönetmeni'</span>nde ise filmin tema müziği sık sık tekrar eder. Ancak müziğin onun dışında öne çıkan bir yanı yoktur. Yavuz Turgul'un filmografisinde anlatı yapısı açısından farklı bir yerde duran <span class="ideitalik">Gölge Oyunu'</span>nda saz heyeti epik tiyatrodaki anlatıcılar gibi yabancılaştırıcı bir öğe olarak işlev görür. Filmde olanları, olacakları bize çoğunlukla sözle, bazen de müzikle anlatıp aslında izlediğimizin bir film olduğunu sık sık hatırlatır. Mahmut'la Kumru'nun sevişme sahnesinde saz heyetinin ağır ritimde çaldığı oyun havası çiftin hareketleriyle uyum içindedir. Enstrümanların yakın çekim görüntüleri ve çiftin sevişmesi paralel kurguyla verilir. Filmi nihayete erdiren, Abidin ve Mahmut'un dönüşümünü anlatan da yine saz heyeti olur. Böylece son kez anlatıcı işlevini yerine getirirler.</p>

  <p class="normal"><span class="ideitalik">Eşkıya</span>'da seçilen <span class="ideitalik">Fırat</span> türküsü, <span class="ideitalik">Gönül Yarası</span>'nda Dünya'nın iki kez söylediği <span class="ideitalik">Sarısın</span> türküsü filme iz bırakır. <span class="ideitalik">Gönül Yarası</span>'nda Dünya türkü söylemeye başlar ve ardından filmin karakter-lerinin yol hikayeleri paralel kurguyla verilir. Türkü devam ederken Nazım'ın köydeki evi toparlaması, yola koyulması, İstanbul'a varışı, Halil'in Dünya'nın izini bulup İstanbul'a gelişi, Dünya'nın konsomasyondaki görüntüleri, pavyondan ayrılışı, otele, kızına ulaşması sözünü ettiğimiz türkü boyunca izleyiciye aktarılır. Turgul'un filmlerinde her zaman işitilen sesle görüntüler örtüşmez. Ses ve görüntüyle gerçekleştirdiği bu kurgu yöntemi, başka deyişle, ses kuşağı üzerine yapılan bu bindirme, yalnızca müzik aracılığıyla gerçekleşmez. Bazen konuşma akarken sözlerin üstüne başka görüntüler biner. <span class="ideitalik">Fahriye Abla'</span>da Fahriye'nin evlenişi görsel olarak verilmez. Onun yerine nikah memurunun soruları dış ses olarak veri-lir. İzleyici de bu diyalogları dinlerken Fahriye'nin evden ayrılışını izler. <span class="ideitalik">Gönül Yarası</span>'nda Dünya, kızı Melek'in saçını balkonda tararken ona erkeklere dair nasihatler vermeye başlar. Dış görünüme, tatlı söze aldanmamasını öğütlerken kesme ile Halil'in görüntüsü verilir. Erkekte asıl önemli olanın şefkat ve merhamet olduğunu söylerken de Nazım'ın taksi ile müşteri taşıdığı görüntü perdeye gelir. Aslında bu kesmeler olmadan da izleyicinin rahatlıkla çıkarsama yapabileceği bu sözel içerik, bu yolla daha etkili bir biçimde verilmeye çalışılır.</p>

  <p class="normal">Yavuz Turgul'un filmlerinde müziğin kullanımına geri dönüp yeniden baktığımızda kimi etnik kimliklerin özellikle müzik aracılığıyla temsil edildiğini görürüz. <span class="ideitalik">Gönül Yarası</span>'nda çok açık biçimde Nazım'ın Kürtçe konuşulan bir köyde görev yaptığı anlaşılır. Dünya'nın doğumgününde gittikleri türkü barda sahneye çıkan Aynur Doğan'ın söylediği <span class="ideitalik">Dar Hejiroke (İncir Ağacı)</span> türküsü aracılığıyla bu etnik kimlik yeniden öne çıkar. <span class="ideitalik">Av Mevsimi</span>'nde ise Deli İdris'in emekli olan polisler için düzenlenen gecede söylediği Karadeniz türküsü <span class="ideitalik">Hayde</span>, Lazca konuşan annesinden çok daha fazla temsil gücüne sahiptir.</p>

  <p class="normal">Dolayısıyla, Yavuz Turgul'un filmlerinde müziği tesadüf-<br class="chapter" />
  lere bırakmadan belli ve bilinçli tercihler doğrultusunda, önemli bir anlatım aracı olarak kullandığını söylemek kanımızca yerinde olacaktır.</p>

  <p class="normal2">Sonuç Yerine</p>

  <p class="normal">Daha önce de vurguladığımız üzere Yavuz Turgul 1975 yılından bu yana sinemanın içinde olan ve Türk sinemasına değer katan bir yönetmendir. Yazdığı senaryolarla, çektiği filmlerle Türk sinemasında iz bırakmaktadır. Kuşkusuz, Turgul'un filmlerine ilişkin söylenebilecek daha pek çok söz bulunmakta. Türk sinemasının yeniden hareketlenebileceğinin kanıtı olan <span class="ideitalik">Eşkıya</span> ya da yalnızca Turgul'un filmografisinde değil, Türk sinemasının genel yapısı içinde de ayrıksı duran <span class="ideitalik">Gölge Oyunu</span> başlı başına bir çalışma konusu olabilir. Yavuz Turgul-Şener Şen ortaklığı dikkatlerden kaçmayacak bir işbirliğidir. Yavuz Turgul'un yalnızca yazdığı senaryolar üzerine yoğunlaşılabilir. Filmlerindeki erkek dostlukları tek başına bir tema olarak ele alınabilir. Karakterleri için seçtiği isimler, giyim kuşam kodları, mekân isimleri farklı ve derin okumalara izin verecek niteliktedir.<span class="ideitalik">&nbsp;</span>&nbsp;Eş deyişle, Yavuz Turgul'un filmleri, yönetmenliği, senaristliği pek çok yeni çalışmaya ilham verecek zenginliktedir.</p>

  <p class="normal">Biz de bu çalışmada Yavuz Turgul'un filmlerine, filmlerinde öne çıkan öğelere, yönetmenin&nbsp;hassasiyetlerine ışık tutmaya çalıştık. Hiç kuşku yok ki Turgul'un senarist kimliği sinemasına farklı bir boyut katmaktadır. Gözlemci, betimleyici kamerası izleyiciye izlediğinin kendi yaşamından çok da uzak olmadığı duygusunu verir. Sözler bizim sözlerimizdir, şarkılar bizim şarkılarımızdır. Yarattığı karakterler kişiliklerinden ödün vermeyen, artık toplum için bir önemi kalmamış olsa da, geçmişten gelen değerlerine sadık karakterlerdir ve sonuçta yüceltilen onlar olur. Türk sinemasında kalıcı bir yer edinmiş, ardından gelenlere örnek olan, yaşayan filmlerin yönetmenidir Yavuz Turgul.</p>

  <div class="calibre1" id="calibre_pb_5"></div>
</body>
</html>
