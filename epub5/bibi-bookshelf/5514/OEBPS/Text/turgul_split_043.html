<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>turgul</title>
  <link href="../Styles/stylesheet.css" rel="stylesheet" type="text/css" />
  
<style type="text/css">
@page { margin-bottom: 10.000000pt; margin-top: 10.000000pt; }
</style>
</head>

<body class="calibre">
  <div class="chapter">
    <p class="normal"><sup class="calibre3">[<a href="../Text/turgul_split_010.html#footnote-100-17-backlink" id="footnote-100-17">17</a>]</sup> Sarris yönetmenin "auteur" olarak kabul edilebilmesi için üç değer ölçüsü olduğunu belirtir. Bunlar; yönetmenin teknik açıdan yeterliliğini gösteren filmlerin belli bir tutarlılığı ve açıklığı içermesi; filmlerin yönetmenin görülebilir, ayrımlanabilir kişiliğini gösteren imzası olabilecek biçimsel özellikleri içermesi ve filmin bir iç anlam taşımasıdır. (Büker, 2008; Sarris, 1976;1992). Wollen'a (2004) göre yönetmenin kişiliği biçem ve görüntü düzenlemesinden kaynaklanmaz, temaya özgü motiflerden kaynaklanır ve yönetmen karşıtlıkları oluştururken değişik ilişkiler oluşturabiliyorsa "autuer"dür. Turgul'un sinemasına, ister Sarris'den hareketle isterse Wollen'dan hareketle bakılsın auteur bir yönetmenle karşılaşılır. Ford, Welles, Renoir, Hitchcock, Rossellini, Griffith gibi Turgul da bir auteur yönetmendir. Sarris'in teknik anlamda yeterlilik, görülebilir bir kişiliğin olması argümanları Turgul sineması için yeterli örneklerle karşımıza çıkar. Filmlerin yapıldığı yıllar göz önüne alındığında teknik anlamdaki yeterliliği açıkça görülür. "La politique des auteurs"'e göre de öyküyü kendisi oluşturan yönetmenler auteur'dür. Auteur, kendi düşünce ve duygularıyla film yazan, gerçekleştirdiği görüntü düzenlemesi, kamera hareketleri vb gibi özellikleri ile filme kişiliğini yansıtan; birey olarak kendisini filme koyan ve yarattığı biçemi ile var olan kişidir. Bu bağlamda Yavuz Turgul Türk sinemasında bir auteur olarak karşımıza çıkmaktadır. Farklı çalışmalarda da (Baran, 1997; Gökçe ve Göl, 2005) Turgul, auteur olarak değerlendirilmiştir.</p>
  </div>

  <div class="calibre1" id="calibre_pb_44"></div>
</body>
</html>
