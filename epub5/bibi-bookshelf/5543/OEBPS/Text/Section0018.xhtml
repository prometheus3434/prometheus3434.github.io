<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Yeni Bir Yaşam-Krishnamurti_001</title>
  <link href="../Styles/stylesheet.css" rel="stylesheet" type="text/css" />
  <style type="text/css">
/*<![CDATA[*/

  p.sgc-6 {font-weight: bold}
  b.sgc-5 {font-style: italic}
  span.sgc-4 {font-weight: normal}
  div.sgc-3 {text-align: center;}
  span.sgc-2 {-webkit-border-horizontal-spacing: 2px; -webkit-border-vertical-spacing: 2px; border-collapse: collapse; font-weight: bold}
  span.sgc-1 {border-collapse: collapse; -webkit-border-horizontal-spacing: 2px; -webkit-border-vertical-spacing: 2px;}

  span.sgc-7 {font-weight: bold}
  /*]]>*/
  </style>
</head>

<body class="main">
  <div>
    <span class="sgc-1"><br /></span><br />
  </div>

  <div class="sgc-3">
    <span class="sgc-2"><br /></span>
  </div>

  <div class="sgc-3">
    <span class="sgc-2">14</span>
  </div>

  <div class="sgc-3">
    <span class="sgc-2">&nbsp;</span>
  </div>

  <div>
    <div class="sgc-3">
      <span class="sgc-2"><span class="sgc-4 sgc-7">KISKANÇLIK&nbsp;</span><span class="sgc-4 sgc-7">NEDİR?</span></span><br />
    </div>

    <p class="heading0">İnsanın parçalanmasında çeşitli faktörler rol oynar ve bu&nbsp;parçalanma değişik yollarla gerçekleşir. Birleştirmek bir araya getirmek, bütünlemek demektir. Eğer bütünseniz&nbsp;düşünceleriniz, duygularınız ve eylemleriniz tamamen bir­dir, bir yönde hareket eder ve birbiriyle çelişmez. Çatışmasız bütün bir insansınızdır. Birleşmeden kastedilen budur. Parçalanma ise bunun tersidir; parçalara ayrılma, birleştirilmiş şeyi dağıtma, paramparça etme demektir. Ve insanın parçalanmasının, bölünmesinin, kendini yıkmasının değişik yolla­rı vardır. Belli başlı faktörlerden birinin kıskançlık duygusu olduğunu düşünüyorum. Kıskançlık duygusu öylesine gizli­dir ki insani çabalarda farklı isimler altında değerli, faydalı ve güvenilir bir unsur olarak görülür.</p>

    <p class="heading0">Kıskançlığın ne olduğunu biliyor musunuz? Siz henüz çok küçükken başlar; sizden daha iyi görünen, daha iyi şeylere sahip olan veya daha yüksek bir mevkiyi işgal eden birini kıskanırsınız. Sınıfınızda başka bir erkek veya kız sizi geçmişse,&nbsp;anne babası daha zenginse veya daha seçkin bir aileye mensupsa onu kıskanırsınız. Demek ki çekemezlik veya kıskanç­lık çok hassas bir çağda başlıyor ve adım adım rekabet biçimini alıyor. Kendinizi öne çıkarmak için bir şey yapmak istersiniz, daha iyi notlar almak, başkalarından daha iyi sporcu olmak gibi; başkalarım geçmek, onları gölgede bırakmak is­tersiniz.</p>

    <p class="heading0">Yaşınız ilerledikçe kıskançlık daha da artar. Yoksullar zenginlere imrenirken, zenginler kendilerinden daha zenginlere özenir. Geçmişte birtakım deneyimlere sahip olup daha fazla deneyim yaşamak isteyen kimseler de kıskançlık içinde­dir. Daha iyi yazmak isteyen yazar da kıskançlık duyar. Da­ha iyi olma, daha değerli olma, şundan veya bundan daha fazlasına sahip olma arzusu sahiplenmeciliktir, toplama, elde etme etkinliğidir. Eğer gözlem yaparsanız çoğumuzun içinde sahiplenme, daha fazla kıyafet, daha fazla ev, daha fazla mal mülk edinme dürtüsünün yattığım fark edebilirsiniz. Eğer bunları istemiyorsak, daha fazla deneyim, daha fazla bilgi is­teriz; başkalarının bildiklerinden daha fazlasını bildiğimizi, onlardan daha çok okuduğumuzu hissetmek isteriz. Devlet katında yüksek bir makamda yer alan bir memura başkala­rından daha yakın olmak isteriz ya da başkalarından daha çok ruhsal, içsel gelişim kaydettiğimizi sezmek isteriz. Müte­vazı, erdemli, ifade gücü yüksek kişiler olduğumuzun farkın­da olmak isteriz.</p>

    <p class="heading0">Öyleyse ne kadar çok şeye sahip olursak o kadar parçala­nırız. Ne kadar fazla mal mülk, ün, deneyim, bilgi edinirsek o kadar çabuk bozuluruz. Falanca veya filanca olmak ya da daha fazlasına sahip olmak isteği evrensel kıskançlık hastalı­ğım yayar. Bunu kendinizde ve çevrenizdeki yetişkin insan­larda görmediniz mi? Öğretmenin profesör olma, profesörün dekan olma isteğiyle yanıp tutuştuğunu hiç fark etmediniz mi? Ya da annenizin ve babanızın daha fazla mal mülk veya nam istediğini gözlemlemediniz mi? Sahiplenme mücadelesi&nbsp;içinde bizler acımasızlaşıyoruz. Sahiplenmede sevgi yoktur.&nbsp;Sahiplenmeci yaşam tarzı kişinin komşusuyla, toplumla bitmek tükenmek bilmeyen bir kavgasıdır ve kavgada her zaman korku vardır; yine de bütün bunları bizler haklı çıkarıp&nbsp;kıskançlığı kaçınılmaz olarak kabulleniyoruz. Sahiplenmeci&nbsp;olmamız gerektiğini düşünüyoruz, ona güzel adlar takıyoruz. Evrim, gelişme, ilerleme, kalkınma diyoruz ve onun şart&nbsp;olduğunu söylüyoruz.</p>

    <p class="heading0">Gördüğünüz gibi, çoğumuz bu meselelerin farkında değiliz; açgözlü, sahiplenmeci olduğumuzun, kıskançlığın kalplerimizi nasıl kemirdiğinin, zihinlerimizin nasıl bozulduğunun&nbsp;farkında değiliz. Ve bir an için bunun farkına varsak bile ya&nbsp;kendimizi aklıyoruz ya da bunun yanlış olduğunu söylemekle yetiniyoruz veya değişik yollarla ondan kaçmaya çalışıyoruz.</p>

    <p class="heading0">Kıskançlık kişinin içinde yer etmiş, keşfedilmesi veya açığa çıkarılması çok zor bir şeydir, çünkü zihin kıskançlığın&nbsp;merkezidir. Bizzat zihin kıskançtır. Zihnin esas yapısı sahiplenmeye ve kıskançlığa dayanır. Eğer kendi düşüncelerinizi yoklarsanız, düşünme biçiminizi gözlemlerseniz düşünme&nbsp;adını verdiğimiz etkinliğin genellikle bir karşılaştırma işlemi&nbsp;olduğunu görürsünüz. "Ben daha iyi açıklayabilirim. Ben da­ha fazla bilgiye, daha fazla irfana sahibim." "Daha fazla" di­ye düşünmek sahiplenmeci zihnin yapacağı bir iştir; o zihin&nbsp;öyle çalışır, bu onun varoluş tarzıdır. Eğer "daha fazla" diye&nbsp;düşünmezseniz, başka türlü düşünmenin son derece zor olduğunu fark edersiniz. "Daha fazla" çabası düşüncenin kıyaslamacı hareketidir ve bu hareket zamanı yaratır: Falanca veya filanca olmak için gereken zamanı. Bu bir kıskançlık, sa­hiplenme edimidir. Karşılaştırmalı düşünen zihin "Ben şimdi <b class="sgc-5">falancayım</b> ve bir gün <b class="sgc-5">filanca</b> olacağım" der. "Şimdi çirkinim ama gelecekte güzel olacağım." Dolayısıyla sahiplenmecilik, kıskançlık, kıyaslamak düşünme tatminsizlik ve huzursuz­luk doğurur ve bizim buna tepkimiz, elimizdekilerle yetinmemiz ve memnun olmamız gerektiğini söylemektir. Nite­kim merdivenin tepesindekiler de bunu söylüyorlar. Din ev­rensel olarak memnuniyeti öğütlüyor.</p>

    <p class="heading0">Gerçek memnuniyet bir tepki değildir; sahiplenmeciliğin zıttı değildir o; çok daha geniş ve çok daha önemlidir. Mem­nuniyeti sahiplenmeciliğin zıddı olan insan bitkiye benzer; çoğu insan gibi içsel anlamda ölüdür o insan. Çoğu insan epey sessiz sakindir, çünkü içsel olarak ölüdür; içsel anlamda ölmelerinin nedeni de zıddı, gerçekte olduklarının zıddını yeşertmiş olmalarıdır. Kıskançlık içindeyken "Ben kıskanma­malıyım" derler. Bir peştamal giyip "Ben artık hiçbir şeye sa­hip olmayacağım" diyerek kıskançlığın hiç bitmeyen kavga­sını inkâr edebilirsiniz; ama tam da bu iyi olma, sahiplenmeci olmama isteği, zıddı hayata geçirme çabası yine zaman ala­nının içindedir; yine kıskançlık duygusunun bir parçasıdır, çünkü yine falanca olmak istiyorsunuzdur. Gerçek memnu­niyet böyle olmaz; o çok daha yaratıcı ve esaslıdır. Memnun olmayı <b class="sgc-5">seçmekte</b> memnuniyet yoktur; memnuniyet bu şekilde gerçekleşmez. Gerçekte ne olduğunuzu anlar ve olmanız ge­rekenin peşinden gitmezseniz memnuniyete erişirsiniz.</p>

    <p class="heading0">İstediğiniz her şeyi başardığınızda memnun olacağınızı sanıyorsunuz. Vali veya yüce bir aziz olmak isteyebilirsiniz ve bu amaca ulaştığınızda memnun olacağınızı sanıyorsu­nuz. Başka bir deyişle, kıskançlık yaparak memnuniyete ulaşmayı umuyorsunuz. Yanlış bir araçla doğru bir sonuca varmayı bekliyorsunuz. Memnuniyet tatmin olmak değildir. Memnuniyet çok yaşamsal bir şeydir; gerçekte olanın kav­ranmasını içeren bir yaratıcılık halidir. Gerçekte <b class="sgc-5">ne olduğunu­zu</b> anbean, günbegün kavramaya başlarsanız bu kavrayıştan olağanüstü bir enginliğin, sınırsız bir idrakin doğduğunu gö­rürsünüz. Yani eğer açgözlüyseniz, önemli olan açgözlülüğü­nüzü kavramak ve açgözlü olmamaya çalışmamaktır, çünkü açgözlü olmamaya çalışmak isteği de açgözlülüğün bir türü­dür.</p>

    <p class="heading0">Dinsel yapımız, düşünme biçimlerimiz, toplumsal hayati­miz, yaptığımız her şey sahiplenmeciliğe, kıskanç bakış açımı­za dayanıyor ve yüzyıllardan beri biz bu şekilde yetiştirildik. Buna öylesine şartlandırıldık ki "daha iyisi", "daha fazlası" olmadan düşünemiyoruz; bu yüzden kıskançlığı arzulanır bir şey kılıyoruz. Ona kıskançlık demiyor, üstü kapalı isimler ta­kıyoruz; ama sözcüğün ötesine geçerseniz, "daha fazlasına" duyulan bu azgın arzunun benliği kuşatan, benmerkezci bir arzu olduğunu fark edersiniz. Sınırlayıcı bir düşüncedir o.</p>

    <p class="heading0">Kıskançlıkla, "ben"le, mal mülk veya erdem sahibi olma arzusuyla sınırlanan zihin asla gerçekten dindar bir zihin ola­maz. Dindar zihin kıyaslama yapmaz. Dindar zihin olanı tam anlamıyla görür ve kavrar. İşte bu nedenle kendinizi anlama­nız, yani zihninizin işleyiş biçimini, kıskançlığı, sahiplenme­yi ve kıyaslamayı yaratan uğraşın sürekli baskısını, dürtüle­ri, niyetleri, özlemleri, arzuları anlamanız çok önemlidir. <b class="sgc-5">Ola­nın</b> kavranmasıyla bütün bunlar sona ererse, ancak o zaman gerçek dini, Tanrı'nın ne olduğunu öğrenirsiniz.</p>

    <p class="heading0 sgc-6">Dinleyici: Hakikat göreceli midir yoksa mutlak mı?</p>

    <p class="heading0"><b>Krishnamurti:</b> Öncelikle sözcükler yoluyla sorunun anlamı­nı deşmeye çalışalım. Mutlak bir şey istiyoruz, değil mi? İn­san kalıcı, sabit, değişmez, nihai bir şeye özlem duyuyor; hiç bozulmayan, ölüm nedir tanımayan bir şeye, bir ideaya, bir hisse, hiç bitmeyen ve dolayısıyla zihnin bağlanabileceği bir hale özlem duyuyor. Soruyu anlayıp doğru cevabı vermeden önce bu özlemi anlamamız gerekiyor.</p>

    <p class="heading0">İnsan zihni her şeyde kalıcılığı arıyor, ilişkilerde, mal mülkte, erdemde. Asla bozulmayacak bir şey istiyor. İşte bu nedenle Tanrı'nın kalıcı veya hakikatin mutlak olduğunu söylüyoruz.</p>

    <p class="heading0">Peki, hakikat nedir? Hakikat olağanüstü bir gizem, uzak­ta, akla hayale getirilemeyecek soyut bir şey midir? Yoksa hakikat anbean, günbegün keşfedebileceğiniz bir şey midir? Eğer bir şey biriktirilebiliyorsa, deneyimle toplanabiliyorsa o şey hakikat değildir, çünkü bu toplamanın altında aynı sa­hiplenme ruhu yatar. Keza eğer hakikat ancak meditasyon sistemiyle ya da feragat ve adanma pratiğiyle bulunabilecek uzakta bir şeyse, yine o hakikat değildir, çünkü bu da bir sa­hiplenme işlemidir.</p>

    <p class="heading0">Hakikatin ne kadar önemsiz ya da geçici de olsa her ey­lemde, her düşüncede, her duyguda keşfedilip anlaşılması gerekir; günün her anında gözlemlenmesi gerekir; karının ve kocanın birbirlerine söylediklerinde, bahçıvanın ve arka­daşlarınızın sözlerinde ve kendi düşünme sürecinizde haki­kate kulak kabartılmalıdır. Düşünceniz yanlış olabilir, şart­lanmış ve sınırlı olabilir; bu durumda düşüncenizin şartlan­mış ve sınırlı olduğunu keşfetmek hakikattir. İşte tam da bu keşif zihninizi sınırlamadan kurtarır. Eğer açgözlü olduğu­nuzu keşfederseniz -başkalarının sözleriyle değil de bizzat kendiniz onu keşfederseniz- bu keşif hakikattir ve bu haki­kat sizin açgözlülüğünüz üzerinde kendi etkisini gerçekleş­tirir.</p>
  </div>

  <p class="heading0">Hakikat sizin elde edebileceğiniz, biriktirebileceğiniz, de­polayabileceğiniz ve sonra da bir rehber olarak ona bel bağ­layabileceğiniz bir şey değildir. Bu sadece sahiplenmenin başka bir türüdür. Ve zihin için elde etmemek, biriktirmemek çok zordur. Bunun önemim kavradığınızda, hakikatin ne denli olağanüstü bir şey olduğunu görürsünüz. Hakikat za­mansızdır ama onu yakaladığınız anda -"Hakikati buldum, o artık benim" dediğinizde-, o artık hakikat değildir.</p>

  <p class="heading0">Demek ki hakikatin zamansız veya "mutlak" olup olmadı­ğı zihne bağlıdır. Zihin "Mutlağı, asla bozulmayan ve ölüm nedir bilmeyen bir şeyi istiyorum" dediğinde, sahiden istedi­ği şey bağlanabileceği kalıcı bir şeydir; böylece kalıcı olanı yaratır. Öte yandan içinde ve dışında olan biten her şeyin bi­lincinde olan ve onun aslım gören bir zihin zamansızdır; ve&nbsp;ancak böyle bir zihin isimlerin ötesindeki, kalıcı ve geçici ola­nın ötesindeki şeyi bilebilir.</p>

  <p class="heading0 sgc-6">Dinleyici: Dışsal farkındalık nedir?</p>

  <p class="heading0"><b>Krishnamurti:</b> Bu salonda oturduğunuzun farkında değil misiniz? Ağaçların, güneş ışığının farkında değil misiniz? Karganın gakladığının, köpeğin havladığının farkında değil misiniz? Çiçeklerin renklerini, yaprakların hareketini, yanı­nızdan geçen insanları görmüyor musunuz? İşte bu dışsal farkındalıktır. Günbatımını, geceleyin yıldızları, sularda yan­sıyan ay ışığını gördüğünüzde, işte bu dışsal farkındalıktır, değil mi? Ve dış dünyanın farkına vardığınız gibi, aynı za­manda içsel olarak düşüncelerinizin ve duygularınızın, içgü­dülerinizin ve dürtülerinizin, önyargılarınızın, kıskançlığını­zın, ihtirasınızın ve gururunuzun farkına varabilirsiniz. Eğer gerçekten dış dünyanın farkına varırsanız, sizde içsel farkındalık da uyanmaya başlar ve insanların söylediklerine, oku­duklarınıza ve benzeri şeylere verdiğiniz tepkilerin giderek daha fazla farkına varırsınız. İnsanlarla kurduğumuz ilişki­lerde verdiğimiz dışa yönelik tepkiler içsel istek, umut, endi­şe, korku halinin ürünüdür. Bu içsel ve dışsal farkındalıklar insan anlayışının topyekûn birleşmesini doğuran bütüncül bir süreçtir.</p>

  <p class="heading0 sgc-6">Dinleyici: Gerçek nihai mutluluk nedir?</p>

  <p class="heading0"><b>Krishnamurti:</b> Tam anlamıyla sağlıklıysanız bedeninizin bi­lincinde olmazsınız, değil mi? Ancak hastalıkta, rahatsızlıkta, acıda bedeninizin bilincine varırsınız. Dirençsiz tam bir dü­şünme özgürlüğüne sahip olduğunuzda düşüncenizin bilin­cinde olmazsınız. Ancak anlaşmazlık, engel, sınırlama oldu­ğunda düşündüğünüzün farkına varırsınız. Aynı şekilde, mutluluk farkında olduğunuz bir şey midir? Sevinç anında&nbsp;sevinçli olduğunuzun farkında mısınızdır? Ancak mutsuz ol­duğunuzda mutluluğu istersiniz ve o zaman "Gerçek nihai mutluluk nedir?" diye sorarsınız.</p>

  <p class="heading0">Zihnin kendi kendine nasıl oyunlar oynadığım görüyor­sunuz. Mutsuz, zavallı ve sefalet içinde bulunduğunuzdan nihai, kalıcı bir mutluluk arıyorsunuz. Peki, böyle bir şey var mı? Kalıcı mutluluğu sormak yerine size musallat olup hem fiziksel hem de psikolojik acılar veren hastalıklardan nasıl kurtulacağınızı öğrenin. Özgür olduğunuzda sorun kalmaz, o zaman nihai mutluluğun olup olmadığım ya da mutlulu­ğun ne olduğunu sormazsınız. Yalnızca hapishanede bulu­nan tembel ahmak insan özgürlüğün ne olduğunu öğrenmek ister ve tembel, ahmak insanlar da o insana özgürlüğü anla­tır. Hapishanedeki insan için özgürlük salt bir varsayımdır. Fakat o hapishaneden çıktığında özgürlük hakkında varsa­yımda bulunmaz: Özgürlüğe zaten kavuşmuş olur.</p>

  <p class="heading0">Öyleyse mutluluğun ne olduğunu sormak yerine, neden mutsuz olduğumuzu irdelemek önemli değil midir? Zihin neden çarpıklaşıyor? Niçin düşüncelerimiz kısıtlı, küçük, ef­ten püften? Düşüncenin kısıtlı bir niteliği olduğunu kavrar ve onun hakikatim görürsek, hakikati özgürce keşfetmiş oluruz.</p>

  <p class="heading0 sgc-6">Dinleyici: İnsanlar neden bir şeyler istiyorlar?</p>

  <p class="heading0"><b>Krishnamurti:</b> Aç olduğunda yemek istemez misin? Giysiler ve başım sokacağın bir ev istemez misin? Bunlar normal is­tekler, değil mi? Sağlıklı insanlar doğal olarak bazı şeylere ih­tiyaç duyduklarını bilirler. Yalnızca hastalıklı veya dengesiz insan "Yiyeceğe ihtiyacım yok" der. Yalnızca çarpık bir zihin yaşamak için bir sürü eve sahip olur veya hiçbir eve sahip ol­maz.</p>

  <p class="heading0">Enerji tüketirken bedeniniz acıkır, bu nedenle daha fazla yiyecek ister ki bu da normaldir. Fakat eğer "En leziz yemeği yemeliyim, yalnızca damak zevkime uygun yemeği yemeliyim" derseniz, o zaman doğru yoldan çıkarsınız. Yalnızca zenginler değil dünyadaki herkes yiyeceğe, giyeceğe ve barı­nağa sahip olmalıdır ama eğer bu fiziksel ihtiyaçlar gereğinden fazla sınırlandırılırsa, kontrol edilirse ve sadece belli bir azınlığa özgü kabul edilirse o zaman sapkınlığa düşülür; do­ğal olmayan bir süreç başlar. Eğer "Ben biriktirmeliyim, ken­dim her şeye sahip olmalıyım" derseniz başkalarını günlük ihtiyaçlarından mahrum bırakmış olursunuz.</p>

  <p class="heading0">Gördüğünüz gibi değindiğimiz sorun basit değil, çünkü biz günlük ihtiyaçlarımızdan başka şeyler de istiyoruz. Yaşa­mak için azıcık bir yiyecekle, birkaç kıyafetle ve küçük bir odayla yetinebilirim ama ben başka şeyler de istiyorum. Ün­lü bir insan olmak, mevki, itibar ve güç sahibi olmak istiyo­rum. Tanrı'ya en yakın kişi olmak istiyorum. Arkadaşlarımın benim hakkımda iyi şeyler düşünmelerini istiyorum. Bu içsel istekler her insanın dışsal ihtiyaçlarım rayından çıkarıyor. So­runun çözümü biraz zor, çünkü en zengin veya en güçlü in­san olma arzusunun, falanca veya filanca olma isteğinin gerçekleştirilmesi yiyecek, giyecek ve barınak dahil kimi şeylere sahip olmaya bağlıdır, içsel zenginliğe kavuşmak için bu gibi şeylere gereksinim duyarım ama bu bağımlılık hali içinde olduğum sürece, içsel zenginliğe -yani aslında içsel sadeliğe- ulaşmam imkânsızdır.</p>
</body>
</html>
