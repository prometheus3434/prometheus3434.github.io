<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Yeni Bir Yaşam-Krishnamurti_001</title>
  <link href="../Styles/stylesheet.css" rel="stylesheet" type="text/css" />
  <style type="text/css">
/*<![CDATA[*/

  span.sgc-5 {-webkit-border-horizontal-spacing: 2px; -webkit-border-vertical-spacing: 2px; border-collapse: collapse; font-weight: bold}
  b.sgc-4 {font-style: italic}
  p.sgc-3 {font-weight: bold; text-align: center}
  p.sgc-2 {text-align: center;}
  p.sgc-1 {font-weight: bold}
  /*]]>*/
  </style>
</head>

<body class="main">
  <div>
    <p class="heading0 sgc-1"><br /></p>

    <p class="heading0 sgc-2"><b>13</b><br /></p>

    <p class="heading0 sgc-3">ANLAMAK EZBERLEMEK DEĞİLDİR</p>

    <p class="heading0">Bütün bu konuşmalarda söylediklerim sadece hatırlansın diye söylenmiş şeyler değildir. Duyduklarınızı zihninize depolayın, sonradan hatırlayın ve hatırladığınız şeyler üzerine düşünün veya ona göre hareket edin diye ko­nuşma yapmıyorum. Eğer size söylediklerimi sırf zihninize depolamakla yetinirseniz ezberden öteye geçmez bu; canlı bir şey, sahiden anladığınız bir şey olmaz. Hatırlamak değil an­lamak önemlidir. Umarım bu ikisi arasındaki farkı görebiliyorsunuzdur. Anlamak hemen doğrudan gerçekleşir, yoğun bir şekilde deneyimlediğiniz bir şeydir o. Fakat eğer duyduk­larınızı hatırlamakla yetinirseniz, o sadece bir şablona, takip edilecek bir rehbere, tekrarlanacak bir slogana, taklit edilecek bir fikre, yaşamınızı dayandıracağınız bir ideale hizmet eder. Anlamak bir hatırlama meselesi değildir. O sürgit bir yoğun­luk, devamlı bir keşiftir.</p>

    <p class="heading0">Dolayısıyla eğer size anlattıklarımı sadece hatırlarsanız, hatırladığınız şeye göre eylemde bulunmaya ve eyleminizi&nbsp;ona uydurmaya çalışırsınız. Öte yandan eğer sahiden artlar­sanız işte bu anlayış beraberinde eylemi getirir ve o zaman hatırladığınız şeye göre eyleme geçmek zorunda kalmazsı­nız. İşte bu nedenle sadece hatırlamakla yetinmeyip dinle­mek ve hemen anlamak çok önemlidir.</p>

    <p class="heading0">Kimi sözleri, kimi ifadeleri ya da burada içinizde uyanan kimi duygulan hatırlayıp eyleminizi hatırladığınız şeyle kı­yasladığınızda, eyleminiz ile hatırladığınız şey arasında hep bir boşluk oluşur. Fakat eğer gerçekten anlarsanız o zaman kopyalamazsınız. Belli bir kapasiteye sahip olan herkes kimi sözleri hatırlayıp sınavdan geçebilir ama eğer gördüklerini­zin, duyduklarınızın, hissettiklerinizin içeriğini tümüyle kav­rarsanız, işte bu kavrayış yönlendirmek, şekillendirmek ya da kontrol etmek zorunda kalmayacağınız bir eylemi doğu­rur.</p>

    <p class="heading0">Eğer sadece hatırlarsanız, her zaman kıyaslama yaparsınız ve kıyaslama sahiplenmeci toplumumuzun dayandığı kıs­kançlığı körükler. Kıyaslama asla anlayış doğurmaz. Anlayış­ta sevgi varken, kıyaslama sırf akıl yürütmedir; zihnin taklit etme, peşinden gitme işlemidir ve bu işlemde hep liderin ve onun peşinden gidenin taşıdığı tehlike yatar. Bunu anlıyor musunuz?</p>

    <p class="heading0">Bu dünyada, toplumun yapısı lidere ve onun peşinden gi­dene, örneğe ve onu takip edene, kahramana ve ona tapma­na dayanır. Şayet bu liderlik ve liderin peşinden gitme süre­cinin ötesine geçerseniz, birini takip etmekte inisiyatife yer olmadığını görürsünüz. Ne lider ne de sizin için özgürlük yoktur; çünkü lideri siz yaratıyorsunuz ve ardından lider si­zi kontrol ediyor. Kendini adama, yücelik, bilgelik, sevgi ör­neğini takip ettiğiniz sürece, hatırlanıp kopyalanacak bir ideale sahip olduğunuz sürece, ideal ile sizin eyleminiz ara­sında kaçınılmaz olarak bir boşluk, bir bölünme oluşur. Bu­nun hakikatini sahiden gören bir insan ne ideale, ne de örne­ğe sahip olur; hiç kimseyi takip etmez. Onun nezdinde ne guru, ne mahatma ne de kahraman lider vardır. O sürekli içinde yatan şeyi ve ister babası ya da annesi, ister öğretmeni, is­ter benim gibi hayatına ara sıra giren biri olsun başkalarından&nbsp;duyduklarını anlamaya çalışır.</p>

    <p class="heading0">Eğer siz şimdi dinliyor ve anlıyorsanız, o zaman ne takip&nbsp;ediyor ne de taklit ediyorsunuzdur; dolayısıyla bunda korku&nbsp;değil sevgi vardır.</p>

    <p class="heading0">Bütün bunları kendi başınıza apaçık görmeniz çok önem­lidir, böylece kahramanlar tarafından büyülenmezsiniz ya da örnekler tarafından gözünüz bağlanmaz. Örnekler, kahra­manlar, idealler hatırlanmak zorundadır ve kolayca unutula­bilirler; bu nedenle resim, put ya da slogan formunda hep bir hatırlatıcıya sahip olmak zorundadırlar. Bir ideali, bir örneği takip ederken siz sadece hatırlarsınız ve bu hatırlayışta anla­yış yoktur. Mevcut halinizi olmak istediğiniz halle karşılaştırırsınız ve bu karşılaştırma otoriteyi besler; içinde sevgi bu­lunmayan kıskançlığı ve korkuyu körükler.</p>

    <p class="heading0">Lütfen bütün bu anlattıklarımı çok dikkatli dinleyip kav­rayın, bu sayede liderlerin, örneklerin peşinden gitmez, ide­alleri taklit veya kopya etmezsiniz; çünkü o zaman insani haysiyete sahip özgür bir birey olursunuz. Şayet kendinizi sürekli idealle, <b class="sgc-4">olmanız gerekenle</b> karşılaştırırsanız özgür ola­mazsınız. Ne kadar çirkin ya da güzel veya ne kadar korkak olursanız olun, gerçekte ne olduğunuzu anlamanız bir hatır­lama meselesi, bir ideali anımsama meselesi değildir. Günlük ilişkilerinizde kendinizi anbean gözlemlemeli, kendinizin farkında olmalısınız. Gerçekte ne <b class="sgc-4">olduğunuzun</b> bilincine var­manız bir anlama etkinliğidir.</p>

    <p class="heading0">Eğer benim anlattıklarımı sahiden pürdikkat dinleyip kavrarsanız, geçmiş nesillerin yarattığı tamamen yalan yanlış şeylerden kurtulursunuz. Sadece zihni ve kalbi çarpıtmaya, korkuyu ve kıskançlığı beslemeye yarayan bir ideali anımsama ve taklit etme yükünden kurtulursunuz. Bütün bunları bilincinde olmadan çok derinden dinliyor&nbsp;olabilirsiniz; umarım öyledir; çünkü o zaman derin dinle­yiş ve taklitten sıyrılışla birlikte gelen olağanüstü dönüşü­mü fark edebilirsiniz.</p>

    <p class="heading0 sgc-1">Dinleyici: Güzellik öznel midir yoksa nesnel mi?</p>

    <p class="heading0"><b>Krishnamurti:</b> Güzel bir şey görüyorsunuz, sözgelimi dağ­lardan gelen bir nehri veya paçavralar içinde ağlayan bir ço­cuğu. Eğer duyarlı değilseniz, çevrenizde olan bitenlerin far­kına varmazsınız, o zaman sadece umursamazlık içinde ola­yın yanından geçip gidersiniz. Başının üstünde yük taşıyan bir kadın çıkar karşınıza. Kirli kıyafetler içinde aç ve yorgun­dur. Onun yürüyüşünün güzelliğinin farkına varır mısınız ya da fiziksel durumuna dikkat eder misiniz? Ne kadar kirli olursa olsun sarisinin rengini görebilir misiniz? Bunlar sizi il­gilendiren nesnel etkilerdir ve duyarlı değilseniz bu etkilerin değerini takdir edemezsiniz, değil mi?</p>

    <p class="heading0">Duyarlı olmak sadece güzel olan şeylerin değil, çirkin olan şeylerin de farkına varmaktır. Nehirler, yeşil tarlalar, uzakta­ki ağaçlar, akşam bulutları, bunlara güzel diyoruz. Pis yarı aç köylüler, sefalet içinde yaşayan insanlar, düşünce kapasitesi kıt olanlar, hissizler, bunlara da çirkin diyoruz. Şayet gözlem yaparsanız çoğumuzun güzele bağlanıp çirkini dışladığım fark edersiniz. Oysa güzelle birlikte çirkine de duyarlı olmak önemli değil midir? İşte bu duyarlılık eksikliği hayatı güzel ve çirkin diye ikiye bölmemize neden oluyor. Halbuki eğer güzelle birlikte çirkine de açık, duyarlı, kayıtlı olursak güzel­le birlikte çirkinin de anlam dolu olduğunu algılarız ve bu al­gılayış hayata zenginlik katar.</p>

    <p class="heading0">Peki, güzellik öznel midir nesnel mi? Eğer körseniz, sa­ğırsanız ve müziği hiç duyamıyorsanız, güzellikten yoksun mu kalırsınız? Ya da güzellik içsel bir şey midir? Gözleri­nizle göremiyor olabilirsiniz, kulaklarınızla duyamıyor ola­bilirsiniz ama eğer her şeye karşı sahiden açık, duyarlı olma halini tecrübe ediyorsanız, içinizde olup biten her şe­yin, her düşüncenin, her duygunun derinden farkındaysa­nız, bunda da bir güzellik yok mudur? Ne var ki gördüğü­nüz gibi bizler, güzelliğin dışımızdaki bir şey olduğunu sa­nıyoruz. İşte bu nedenle resimler alıp duvarlarımıza asıyo­ruz. Şık <b class="sgc-4">sarilere,</b> takım elbiselere, türbanlara sahip olmak, çevremizi zarif şeylerle donatmak istiyoruz, çünkü nesnel bir hatırlatıcı olmayınca içimizdeki bir şeyi yitireceğimizi düşünüyoruz. Fakat hayatı, varoluşun tüm sürecini nesnel ve öznel diye ayırabilir misiniz? Hayat birleşik bir süreç de­ğil midir? Dışsal olmadan içsel olmaz, keza içsel olmadan da dışsal olmaz.</p>

    <p class="heading0 sgc-1">Dinleyici: Neden güçlüler zayıfları eziyor?</p>

    <p class="heading0"><b>Krishnamurti:</b> Zayıfları eziyor musunuz? Gelin bunun üze­rinde duralım. Bir tartışmada veya fiziksel güç meselelerin­de sizden daha küçük olan kardeşinizi bertaraf etmiyor mu­sunuz? Niçin? Çünkü kendinizi ortaya koymak istiyorsu­nuz. Gücünüzü göstermek istiyorsunuz, ne kadar iyi veya kuvvetli olduğunu gözler önüne sermek istiyorsunuz, böy­lece tahakküm kurup küçük çocuğu bir kenara itiyorsunuz; ağırlığınızı ortaya koyuyorsunuz. Yetişkin insanlar için de aynı şey geçerli. Onlar sizden büyükler, sizden biraz daha fazla şey biliyorlar, mevkileri, paraları ve otoriteleri var, do­layısıyla sizi bastırıp bir kenara itiyorlar, siz bunu kabulle­niyorsunuz ve sonuçta siz de sizden alt konumda olan biri­ne aynı şeyi yapıyorsunuz. Herkes kendini kanıtlamak, bas­kı kurmak, başkalarından daha güçlü olduğunu göstermek derdinde. Çoğumuz bir hiç olmayı istemeyiz. Falanca veya filanca olmak isteriz ve başkaları üzerindeki gücümüzü gös­termek bize o tatmini, falanca veya filanca olduğumuz his­sini verir.</p>

    <p class="heading0 sgc-1">Dinleyici: Bu yüzden mi büyük balık küçük balığı yutuyor?</p>

    <p class="heading0"><b>Krishnamurti:</b> Hayvanlar âleminde büyük balığın küçük balık­la beslenmesi herhalde doğaldır. Bizim değiştiremeyeceğimiz bir olgu bu. Fakat büyük insanın küçük insanın sırtından geçin­mesi şart değildir. Eğer zekâmızı nasıl kullanacağımızı bilirsek, sadece fiziksel anlamda değil, psikolojik anlamda da başkaları­nın sırtından geçinmeye bir son verebiliriz. Bu sorunu görüp kavramak, yani zekâya sahip olmak başkalarının sırtından ge­çinmeye son vermek demektir. Ne var ki çoğumuz başkalarının sırtından geçinmek istiyoruz, dolayısıyla bizden zayıf olanın zayıflığından istifade ediyoruz. Özgürlük aklına esen her şeyi yapma serbestliği değildir. Ancak zekâ varsa gerçek özgürlük: sağlanabilir ve zekâ ilişkileri anlamakla açığa çıkar: sizinle be­nim aramdaki ilişkiyi ve her birimiz arasındaki ilişkiyi.</p>

    <p class="heading0"><span class="sgc-5">Dinleyici:&nbsp;</span><span class="sgc-5">Bilimsel&nbsp;</span><span class="sgc-5">keşiflerin&nbsp;</span><span class="sgc-5">hayatımızı&nbsp;</span><span class="sgc-5">kolaylaştırdığı&nbsp;</span><span class="sgc-5">doğru mu?</span></p>

    <p class="heading0"><b>Krishnamurti:</b> Hayatınızı kolaylaştırmadı mı? Elektriği kul­llanıyorsunuz, değil mi? Düğmeye bastığınızda ışık yanıyor. Odanızdaki telefonla canınız istediğinde Bombay veya New York'taki arkadaşınızla konuşabiliyorsunuz. Bu kolaylık de­ğil mi? Ya da uçağa atlayıp çok çabuk Delhi'ye veya Lon­dra'ya gidebiliyorsunuz. Bütün bunlar bilimsel keşiflerin ürünü olup hayatı kolaylaştırmaktadır. Bilim hastalıkların te­davisine yardım etti ama aynı zamanda binlerce insanı öldü­rebilen hidrojen bombasını da üretti. Öyleyse bilim sürekli yeni şeyler icat ederken, eğer bilimsel bilgilerimizi zekâyla, sevgiyle kullanmazsak kendimizi yıkıma sürükleriz.</p>

    <p class="heading0 sgc-1">Dinleyici: Ölüm nedir?</p>

    <p class="heading0"><b>Krishnamurti:</b> Ölüm nedir? Küçük bir kızdan geldi bu soru. Nehre taşman ölü bedenleri gördün; kurumuş ölü yapraklara ve ağaçlara rastladın; meyvelerin zamanla çürüyüp bozulduklarım biliyorsun. Sabahleyin birbirleriyle cıvıl cıvıl ötüşen hayat dolu kuşlar akşamleyin ölebiliyor. Bugün canlı olan&nbsp;bir kişi yarın bir felaketle devrilebiliyor. Bütün bunları görüyoruz. Ölümü hepimiz yaşayacağız. Bir gün hepimiz öleceğiz. Otuz, elli veya seksen yıl kâh korku içinde acı çekerek&nbsp;kâh mutlu yaşayabilirsiniz; ama ömrünüz bittiğinde artık&nbsp;yoksunuz demektir.</p>

    <p class="heading0">Yaşamak dediğimiz şey nedir? Peki ya ölüm dediğimiz&nbsp;şey? Bu gerçekten çetrefilli bir mesele ve meseleye gerçekten girmek isteyip istediğinizden emin değilim. Eğer yaşamın ne olduğunu anlayabilirsek, o zaman belki ölümün ne olduğunu&nbsp;da anlayabiliriz. Sevdiğimiz bir insanı kaybettiğimizde, ken­dimizi ondan mahrum kalmış ve yalnız hissederiz; bu neden­le ölümün yaşamla ilgisinin olmadığım söyleriz. Ölümü ya­şamdan ayırırız. Oysa ölüm yaşamdan ayrı mıdır? Yaşamak bir ölüm süreci değil midir?</p>

    <p class="heading0">Çoğumuza göre yaşamın anlamı nedir? Biriktirmek, seç­mek, acı çekmek, şen kahkahalar atmak. Ve arka planda, tüm zevklerin ve acıların gerisinde korku var; sona erme korkusu, yarın ne olacak korkusu, ünden ve sandan, maldan ve mev­kiden mahrum kalma korkusu ki biz bütün bunların devam etmesini istiyoruz. Fakat ölüm kaçınılmaz; bu nedenle "Ölümden sonra ne olacak?" diye soruyoruz.</p>

    <p class="heading0">Peki, ölümle son bulan şey nedir? Hayat mı? Hayat nedir? Hayat sırf nefes alıp verme işlemi midir? Yemek, nefret et­mek, sevmek, kazanmak, sahip olmak, kıyaslamak, kıskan­mak, işte bunlar çoğumuzun yaşam diye bildiği şeydir. Ço­ğumuz için yaşam ıstırap çekmek, zevk ile acı, umut ile hayal kırıklığı arasındaki bitmeyen kavgadır. Ve bu sona eremez mi? Biz ölmeyelim mi? Sonbaharda soğuk havaların gelmesiyle birlikte ağaçların yaprakları dökülür ve baharda ağaçlar yeniden yaprak açar. Aynı şekilde, biz de düne ait her şeye, bütün birikimlerimize, umutlarımıza, kazandığımız başarılara bir ölü gibi tepkisiz kalmamalı mıyız? Bütün bunlara bir ölü gibi tepkisiz kalıp yarın yemden yaşamalıyız ki, yeni bir yaprak gibi taze, hassas ve duyarlı olalım. Sürekli ölen bir in­san için ölüm yoktur. Öte yandan "Ben filancayım ve bu var­lığımı devam ettirmeliyim" diyen bir insan için her zaman ölüm ve <b class="sgc-4">ghat</b> (ölü yakma basamağı) vardır ve böyle bir adam sevgiyi tanıyamaz.</p>
  </div>
</body>
</html>
