<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Yeni Bir Yaşam-Krishnamurti_001</title>
  <link href="../Styles/stylesheet.css" rel="stylesheet" type="text/css" />
  <style type="text/css">
/*<![CDATA[*/

  p.sgc-6 {font-weight: bold}
  b.sgc-5 {font-style: italic}
  span.sgc-4 {font-weight: normal}
  div.sgc-3 {text-align: center;}
  span.sgc-2 {-webkit-border-horizontal-spacing: 2px; -webkit-border-vertical-spacing: 2px; border-collapse: collapse; font-weight: bold}
  span.sgc-1 {border-collapse: collapse; -webkit-border-horizontal-spacing: 2px; -webkit-border-vertical-spacing: 2px;}

  span.sgc-7 {font-weight: bold}
  /*]]>*/
  </style>
</head>

<body class="main">
  <p><span class="sgc-1"><br /></span><br /></p>

  <div class="sgc-3">
    <span class="sgc-2">17</span>
  </div>

  <div class="sgc-3">
    <span class="sgc-2"><br /></span>
  </div>

  <div class="sgc-3">
    <span class="sgc-2"><span class="sgc-4 sgc-7">ZİHİN&nbsp;</span><span class="sgc-4 sgc-7">HUZURU BULABİLİR Mİ?</span></span>
  </div>

  <div>
    <p class="heading0">Hayatımızda, eylemlerimizde, düşüncelerimizde bozulmaya yol açan çeşitli etmenleri ele alırken, çatışmanın bu bozulmanın büyük etmenlerinden biri olduğunu belirtmiştik. Öte yandan genel anlamı itibarıyla hu­zur da yıkıcı bir faktör değil midir? Zihin huzur doğurabilir mi? Zihin yoluyla huzura kavuşuyorsak bu da bizi bozulma­ya, çürümeye götürmez mi? Eğer çok dikkatli ve uyanık de­ğilsek, bu <b class="sgc-5">huzur</b> sözcüğü de içerisinden dünyaya bakıp onu anlamaya çalıştığımız dar bir pencereye dönüşebilir. Nitekim dar bir pencereden baktığınızda gökyüzünün tüm enginliği­ni ve görkemini değil de sadece bir parçasını görebilirsiniz. Kaçınılmaz olarak zihinsel bir işlem olan salt huzurun peşin­den koşarak huzura kavuşmak imkânsızdır.</p>

    <p class="heading0">Bunu anlamak biraz zor olabilir ama olabildiğince basit ve açık anlatmaya çalışacağım. Huzurlu olmanın ne demek olduğunu kavrarsak, o zaman belki sevginin asıl anlamını da kavrayabiliriz.</p>

    <p class="heading0">Bizler huzurun zihin, akıl yoluyla ulaşılabilen bir şey ol­duğunu sanıyoruz ama öyle mi? Düşüncenin baskınlığı veya kontrolüyle, sükûnetle huzur elde edilebilir mi? Hepimiz hu­zur istiyoruz ve çoğumuz için huzur yalnız kalmak, rahatsız edilmemek veya engellenmemek demektir, böylece zihnimi­zin etrafına bir duvar, bir düşünce duvarı örüyoruz.</p>

    <p class="heading0">Yaşınız ilerledikçe savaş ve barış meseleleriyle karşılaşa­cağınızdan, bu konuyu anlamanız çok önemlidir. Huzur zi­hin tarafından kovalanıp yakalanacak ve uysallaştırılacak bir şey midir? Çoğumuz huzuru bir durgunluk, yavaş bir çözül­me süreci olarak adlandırıyoruz. Bir dizi düşünceye bağlana­rak, iç dünyamızda güvenlik ve emniyet duvarı, alışkanlık­lar, inançlar duvarı örerek huzuru bulabileceğimizi düşünü­yoruz; huzurun bir ilke doğrultusunda hareket etme, belli bir eğilimi, emeli, isteği hayata geçirme meselesi olduğunu sanı­yoruz. Rahatsız edilmeden huzurlu yaşamak istiyoruz, bu yüzden dünyanın veya kendi varlığımızın bir köşesine çeki­lip orada sürünmek istiyoruz; kendimizi dış dünyadan yalı­tarak yarattığımız karanlığın içinde yaşamak istiyoruz. Karı­mızla, kocamızla, anne babamızla, arkadaşlarımızla yaşadığı­mız ilişkilerde aradığımız şey işte budur. Her ne pahasına olursa olsun bilinçsizce huzuru istiyoruz ve arıyoruz.</p>

    <p class="heading0">Fakat zihin huzuru bulabilir mi? Bizzat zihnin kendisi hu­zursuzluğun kaynağı değil mi? Zihin sadece toplayabilir, biriktirebilir, inkâr edebilir, savunabilir, anımsayabilir, izleye­bilir. Huzur mutlaka gereklidir, çünkü huzursuz yaratıcı bir hayat süremeyiz. Öte yandan huzur mücadeleler, inkârlar, zihnin fedakârlıkları yoluyla gerçekleşebilecek bir şey midir? Neden söz ettiğimi anlıyor musunuz?</p>

    <p class="heading0">Henüz gençken hayattan hoşnut olmayabiliriz ama yaşı­mız ilerledikçe eğer çok aklı başında ve uyanık değilsek, bu hoşnutsuzluk hayata karşı huzurlu bir yetinmeye dönüşebi­lir. Zihin sürekli münzevi bir alışkanlık, inanç, arzu veya için­de yaşayabileceği ve dünyayla huzurlu olabileceği bir şey&nbsp;arayışı içinde. Fakat zihin huzuru bulamaz, çünkü o ancak&nbsp;zaman, yani geçmiş, şimdi ve gelecek, olmuş, olan ve olacak&nbsp;olan açısından düşünebilir. Sürekli yargılamakta, hüküm&nbsp;vermekte, ölçüp biçmekte, kıyaslamakta, kendi kibrini, alışkanlıklarını, inançlarını hayata geçirmektedir ve böyle bir zihin asla huzurlu olamaz. Huzur diye adlandırdığı bir hale&nbsp;bürünerek kendini kandırabilir, ama o huzur değildir. Zihin&nbsp;sözcükleri ve deyimleri tekrarlayıp durarak, birisinin peşinden giderek veya bilgi toplayarak kendini uyutabilir ama huzura kavuşamaz, çünkü böyle bir zihin huzursuzluğun merkezidir, doğasında zamanın özü vardır. Öyleyse onunla düşündüğümüz, hesap yaptığımız, kıyaslamada bulunduğu­muz zihin huzuru bulacak yetiye sahip değildir.</p>

    <p class="heading0">Huzur aklın ürünü değildir; buna rağmen onları gözlem­lediğinizde organize dinlerin akıl yoluyla huzuru bulma ça­bası içinde olduklarını görürsünüz. Savaş ne kadar yıkıcı ise gerçek barış, gerçek huzur da o kadar yaratıcı ve saftır ve in­sanın huzuru bulabilmesi için güzelliği bulması gerekir, işte bu nedenle henüz gençken çevremizdeki güzelliğin, uygun orantılarla yapılmış binaların güzelliğinin, temizliğin güzelliğinin, ileri gelen kişilerle sakin konuşmanın güzelliğinin farkına varmanız çok önemlidir. Güzelliği anlamak suretiyle sevgiyi öğreniriz, çünkü güzelliği anlamak kalbin huzurlu olması demektir.</p>

    <p class="heading0">Huzur kalbe aittir, zihne değil. Huzuru öğrenmek için güzelliğin ne olduğunu keşfetmelisiniz. Konuşma tarzınız, kullandığınız sözcüler, mimikleriniz, bunlar çok önemlidir, çün­kü bunlar yoluyla kendi kalbinizin inceliğini keşfedersiniz. Güzellik tanımlanamaz, sözcüklere dökülemez. Ancak zihin çok sessiz ve sakinse güzellik anlaşılabilir.</p>

    <p class="heading0">O halde henüz genç ve duyarlı iken çevrenizde bir güzellik atmosferi yaratmanız lazım. Sizden sorumlu olanların da aynı şeyi yapmaları gerekiyor. Kıyafet seçiminiz, yürüyüş tarzınız, oturma usulünüz, yemek yeme biçiminiz, bütün bu şeyler ve&nbsp;etrafınızda olup bitenler çok önemlidir. Yaşınız ilerleyince ha­yata çirkin yönleriyle -çirkin binalar, kin, kıskançlık, ihtiras, zalimlikle, çirkin insanlarla- karşılaşacaksınız. Eğer güzelliğin algısı kalbinize sağlam yerleşmemişse, dünyanın devasa akın­tısı sizi de peşinden sürükleyip götürür. O zaman zihin yoluy­la huzuru bulmaya çalışmanın bitmeyen mücadelesine sapla­nıp kalırsınız. Zihin huzurun ne olduğuna ilişkin bir fikir uy­durup daha sonra onu hayata geçirmeye çalışır, böylece söz­cüklerin, hayallerin ve yanılsamaların ağma takılır.</p>

    <p class="heading0">Ancak sevgi olduğunda huzur ortaya çıkar. Mali veya başka türlü güvenlik veya kimi dogmalar, ayinler, sözcük tekrarları yoluyla huzura kavuşuyorsan bunda yaratıcılık ol­madığı gibi, dünyada köklü bir devrim gerçekleştirmek için hemen harekete geçme hevesi de yoktur. Böyle bir huzur sa­dece yetinmeye ve feragate götürür. Fakat eğer içinizde sev­gi ve güzellik anlayışı varsa, o zaman huzurun zihnin bir pro­jeksiyonu olmadığını fark edersiniz. Yaratıcı olan, içinizde kargaşayı yok edip düzeni getiren huzur da budur. Öte yan­dan bu huzur onu bulma çabalarıyla varlık kazanmaz. Ancak sürekli gözlemlemekle, hem çirkinin hem güzelin, hem iyinin hem kötünün, hayatın tüm akıntılarının farkına varmakla söz konusu huzura erişilebilir. Huzur zihnin yarattığı eften püften bir şey değildir; muazzam ölçüde büyük, sonsuz derece­de geniştir ve ancak dolu bir kalple anlaşılabilir.</p>

    <p class="heading0 sgc-6">Dinleyici: Bizden daha yukarıda olanlar karşısında neden aşağılık duygusuna kapılıyoruz?</p>

    <p class="heading0"><b>Krishnamurti:</b> Sizden daha yukarıda olduğunu düşündüğü­nüz kişiler kimlerdir? Bilgililer mi? Unvan, derece sahibi olanlar mı? Sizin bir ödül veya mevki benzeri şeyler istediği­niz kimseler mi? Birisini kendinizden yukarıda gördüğünüz anda başka birini de kendinizden aşağıda görmüş olmaz mı­sınız?</p>

    <p class="heading0">Neden bu yukarı ve aşağı ayrımını yapıyoruz? Sırf bir şey&nbsp;istediğimiz için bu ayrımı yapıyoruz, değil mi? Kendimi sizden daha az zeki hissediyorum, sizin kadar paralı veya donanımlı olmadığımı düşünüyorum, sizin göründüğünüz kadar&nbsp;mutlu olmadığımı hissediyorum veya sizden bir şey istiyorum; dolayısıyla kendimi sizden aşağıda görüyorum. Size&nbsp;imrendiğimde veya sizi taklit etmeye çalıştığımda ya da sizden bir şey istediğimde hemen sizden aşağıya düşerim, çünkü sizi kendimden yükseğe çıkarmışımdır. Size üstün bir değer vermişimdir. Demek ki psikolojik olarak yukarıyı ve aşağıyı içsel dünyamda ben yaratıyorum; varsıllar ve yoksullar&nbsp;arasındaki eşitsizlik duygusunu yaratan benim.</p>

    <p class="heading0">İnsanlar arasında muazzam ölçüde bir kapasite eşitsizliği&nbsp;var, değil mi? Bir yanda jet uçağını süren pilot, diğer yanda&nbsp;saban süren adam. Kapasitedeki bu devasa -düşünsel, sözel,&nbsp;fiziksel- farklılıklar kaçınılmazdır. Fakat gördüğünüz gibi, bizler kimi meslek sahiplerine müthiş önem atfediyoruz. Valinin, başbakanın, kâşifin, bilim insanının hizmetçiden çok&nbsp;ama çok önemli olduğunu düşünüyoruz; dolayısıyla meslek&nbsp;statüyü belirliyor. Belli mesleklere statü atfettiğimiz sürece eşitsizlik duygusuna mahkûm oluruz ve yetkin olanlar ile ol­mayanlar arasındaki mesafe kapatılamaz. Eğer mesleği statü­den ayrı tutabilirsek, o zaman sahiden eşitlik duygusunu canlandırabiliriz. Ama bunun için sevgi olması gerek; çünkü yukarı ve aşağı ayrımım ortadan kaldıran şey sevgidir.</p>

    <p class="heading0">Dünya sahip olanlar -zenginler, güçlüler, yetkinler, her şeye sahip olanlar- ve sahip olmayanlar arasında bölün­müş durumda. Peki, sahip olanlar ile sahip olmayanlar ara­sındaki bu boşluğa yer vermeyen bir dünya yaratmak mümkün müdür? Aslında yapılmaya çalışılan da budur; zenginler ve yoksullar, büyük kapasiteye sahip olanlar ile olmayanlar arasındaki bu uçurumu, bu yarığı gören politi­kacılar ve ekonomistler sorunu ekonomik ve sosyal reformlarla çözmeye çalışıyorlar. Buna diyecek sözümüz yok. Fakat düşmanlık, kıskançlık, garez gibi duygular anlaşılmadı­ğı sürece gerçek bir dönüşüm asla hayata geçemez, çünkü ancak zikrettiğimiz duygular anlaşılıp sona erdirildiğinde kalbimizde sevgi yeşerebilir.</p>

    <p class="heading0 sgc-6">Dinleyici: Hayatımızın her anında çevreye karşı mücadele verirken huzura ermemiz mümkün müdür?</p>

    <p class="heading0"><b>Krishnamurti:</b> Çevremiz neden ibarettir? Çevremiz toplum­dur, içinde yetiştiğimiz ülkenin ekonomik, dinsel, ulusal ve sınıfsal ortamıdır ve ayrıca iklimdir. Çoğumuz çevremize uy­maya, uyum sağlamaya gayret ediyoruz, çünkü çevremizden bir iş bulmayı umuyoruz, içinde yaşadığımız toplumdan çı­kar elde etmeyi ümit ediyoruz. Ne var ki o toplumu oluştu­ran şey nedir? Bunu hiç düşündünüz mü? İçinde yaşadığınız ve uyum sağlamaya çalıştığınız topluma hiç yakından baktı­nız mı? Bu toplum din adı verilen bir dizi inanca ve geleneğe ve ayrıca belli ekonomik değerlere dayanmaktadır, değil mi? Siz bu toplumun bir parçasısınız ve kendinizi ona uydurma­ya çalışıyorsunuz. Fakat bu toplum sahiplenmeciliğin bir ürünü, yer yer alevlenen sevgi kıvılcımlarıyla birlikte haset, korku, açgözlülük ve sahiplenmeciliğin bir ürünüdür. Ve eğer zeki, korkusuz ve sahiplenmecilikten uzak olmak isti­yorsanız, kendinizi böyle bir topluma uydurabilir misiniz? Bunu yapabilir misiniz?</p>

    <p class="heading0">Hiç kuşkusuz yeni bir toplum yaratmak zorundasınız, bir birey olarak sahiplenmecilikten, kıskançlıktan, açgözlülükten kurtulmak zorundasınız; milliyetçilikten, vatanseverlikten ve dinsel düşüncenin tüm dar kalıplarından kurtulmak zorun­dasınız. Ancak o zaman yeni bir şey, tamamen yeni bir top­lum yaratmak mümkün olabilir. Öte yandan eğer mevcut topluma kendinizi uydurmak için düşüncesizce didinip du­rursanız yıkıcı olan inançların, güç ve itibar arayışının, kıs­kançlığın eski yolunu takip etmekten öteye geçemezsiniz.</p>

    <p class="heading0">Öyleyse henüz gençken bu sorunları anlamaya başlamak&nbsp;ve kendi içinizde gerçek özgürlüğü uyandırmak çok önemlidir, zira o zaman yeni bir dünya, yeni bir toplum, insanlar&nbsp;arası yeni ilişkiler kurabilirsiniz. Ve bunu yapmanıza yardım&nbsp;etmek elbette eğitimin asıl işlevidir.</p>

    <p class="heading0"><b>Dinleyici: Neden ıstırap çekiyoruz? Niçin hastalıktan ve&nbsp;</b><b>ölümden kurtulamıyoruz?</b></p>

    <p class="heading0"><b>Krishnamurti:</b> Sağlık hizmetleri, uygun yaşam koşulları ve besleyici yiyecekler sayesinde insanoğlu kendini kimi hastalıklardan kurtarmaya başladı. Cerrahi ve çeşitli tedavi yöntemleri sayesinde tıp bilimi kanser gibi iyileştirileme­yen hastalıkları tedavi etme çabası içinde. Yetkin bir doktor hastalığı iyileştirmek ve yok etmek için elinden geleni ya­pabilir.</p>

    <p class="heading0">Peki, ya ölümsüzlük? Bu yaşta ölümle ilgilenmeniz çok sıra dışı bir şey. Neden ölüm üzerine bu kadar kafa yoru­yorsunuz? Çevrenizde çok fazla ölüm vakası, <b class="sgc-5">ghatlar,</b> neh­re taşman cesetler gördüğünüz için mi? Sizin nazarınızda ölüm bilindik bir manzara, yanı başınızda o ve ölüm korku­su var.</p>

    <p class="heading0">Eğer ölümün anlamını kendi başınıza düşünüp kavra­mazsanız, ölüm meselesine bir çözüm bulmak için bir vaiz­den diğerine, bir umuttan ötekine, bir inançtan bir başkası­na sürekli savrulup durursunuz. Anlıyor musunuz? Başka­sına akıl danışmayın, meselenin aslını kendi başınıza bul­maya çalışın. Ortaya çıkarmaya veya keşfetmeye yönelik çaba sarf etmeden sürekli soru sormak zavallı bir zihnin özelliğidir.</p>

    <p class="heading0">Gördüğünüz gibi, ancak hayata bağlandığımızda ölüm­den korkuyoruz. Hayatın bütün sürecini anlamak aynı za­manda ölümün anlamını anlamaktır. Ölüm sürekliliğin son bulmasından ibaret ve bizler varlığımızı sürdürememekten&nbsp;korkuyoruz ama sürüp giden şey asla yaratıcı olamaz. Bu­nu düşünün, doğruyu kendi başınıza keşfedin. Ne dinsel teorileriniz ne de gelecek hayatta yeniden dirileceğinize duyduğunuz inanç değil, hakikat sizi ölüm korkusundan kurtarır.</p>
  </div>
</body>
</html>
