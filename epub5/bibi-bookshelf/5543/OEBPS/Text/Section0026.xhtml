<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Yeni Bir Yaşam-Krishnamurti_001</title>
  <link href="../Styles/stylesheet.css" rel="stylesheet" type="text/css" />
  <style type="text/css">
/*<![CDATA[*/

  b.sgc-6 {font-style: italic}
  p.sgc-5 {font-weight: bold}
  p.sgc-4 {text-align: center;}
  div.sgc-3 {text-align: center;}
  span.sgc-2 {-webkit-border-horizontal-spacing: 2px; -webkit-border-vertical-spacing: 2px; border-collapse: collapse; font-weight: bold}
  span.sgc-1 {border-collapse: collapse; -webkit-border-horizontal-spacing: 2px; -webkit-border-vertical-spacing: 2px;}
  /*]]>*/
  </style>
</head>

<body class="main">
  <p><span class="sgc-1"><br /></span><br /></p>

  <div class="sgc-3">
    <span class="sgc-2">22</span>
  </div>

  <div class="sgc-3">
    <span class="sgc-1"><br /></span>
  </div>

  <div>
    <div class="sgc-3">
      <span class="sgc-1"><b>HAKİKATİ&nbsp;</b><b>KEŞFETMEK</b></span><br />
    </div>

    <p class="heading0 sgc-4"><span class="sgc-1">Gençken&nbsp;</span><span class="sgc-1">her şeyin aslını öğrenmeyi merak edersiniz:</span>&nbsp;<span class="sgc-1">Güneş&nbsp;</span><span class="sgc-1">neden doğuyor, yıldızlar nedir, çevremizdeki</span>dünya&nbsp;ve ay nasıl hareket ediyor vesaire; fakat yaşınız ilerledikçe bilgi edinme herhangi bir duygu taşımayan salt malumat toplamaya dönüşür. Uzman oluruz, falanca veya fi­lanca konu hakkında çok fazla şey biliriz ve artık çevremiz­deki şeylerle, sokaktaki dilenciyle, yanımızdan arabasıyla ge­çen zengin adamla pek ilgilenmeyiz. Eğer dünyada neden zenginliğin ve yoksulluğun olduğunu bilmek istiyorsak, bir açıklama bulabiliriz. Her şeyin bir açıklaması vardır ve görü­nüşe bakılırsa açıklama çoğumuzu tatmin etmektedir. Aynı şey din için de geçerlidir. Açıklamalar bizi tatmin eder; her şeyi açıklamalarla örtbas etmeye bilgi adım veririz. Ve eği­timden de anladığımız bu değil mi? Biz keşfetmek için mi öğreniyoruz yoksa daha fazla araştırmak zorunda kalmamak ve zihnimizi rahat ettirmek için sadece açıklama, tanım ve çıka­rımlar peşinde mi koşuyoruz?</p>

    <p class="heading0"></p>

    <p class="heading0"></p>

    <p class="heading0">Büyüklerimiz her şeyi bize açıkladı ama bu yüzden kendi ilgimiz ve merakımız genellikle öldü. Yaşımız ilerledikçe ha­yat daha karmaşık ve zor hale gelir. Öğrenilmesi gereken çok şey var; onca sefalet ve ıstırap var. Bütün bu karmaşayı gören bizler açıklamalarla onu tamamen çözdüğümüzü sanıyoruz. Birisi ölür ve bu, açıklamayla örtbas edilir; ıstırap açıklamay­la hafifletilir. Belki henüz gençken savaş fikrine karşı çıkıyoruzdur ama yaşımız ilerledikçe savaşın açıklamasını kabul ederiz ve zihnimiz bönleşir.</p>

    <p class="heading0">Gençken önemli olan şey açıklamalarla tatmin olmayıp nasıl zeki olunacağım keşfetmek ve bu sayede şeylerin haki­katine ermektir ve eğer özgür değilsek zeki olamayız. Özgür­lüğe ancak yaşlı ve bilge olduğumuzda ulaşabileceğimiz söy­lenir, ama hiç kuşkusuz henüz gençken özgürlüğe kavuşma­lıyız: Her istediğini yapma özgürlüğüne değil de içgüdüleri­mizi ve dürtülerimizi derinlemesine kavrama özgürlüğüne. İçinde korku barındırmayan bir özgürlüğün olması gerek. Nitekim insan açıklama yoluyla korkudan kurtulamaz. Biz ölümün ve ölüm korkusunun farkındayız. Ölümü açıklaya­rak ölmenin ne demek olduğunu veya ölüm korkusundan nasıl kurtulacağımızı öğrenebilir miyiz?</p>

    <p class="heading0">Ayrıca yaşımız ilerledikçe çok sade düşünme yetisine sa­hip olmamız büyük önem taşıyor. Sadelik nedir? Sade insan kimdir? Münzevi bir hayat süren, çok az eşyaya sahip biri sa­hiden sade midir? Sadelik bundan tamamen farklı bir şey de­ğil midir? Sadelik zihne ve kalbe aittir. Çoğumuz epey kar­maşığız, pek çok isteğimiz ve arzumuz var. Örneğin, sınav­lardan geçmek istiyorsunuz, iyi bir iş bulmak istiyorsunuz, idealleriniz var ve iyi bir karakter geliştirmek istiyorsunuz vesaire. Zihnin birçok talebi var ve sadeliğe engel olmuyor mu? Keşfetmek çok önemli değil mi?</p>

    <p class="heading0">Karışık bir zihin hiçbir şeyin hakikatini kavrayamaz, ger­çek olanı bulamaz; işte bizim sıkıntımız da bu. Çocukluktan itibaren uyum sağlamak üzere eğitiliriz ve karmaşıklığı nasıl&nbsp;sadeliğe indirgeyeceğimizi bilmeyiz. Ancak çok yalın ve doğrudan zihin gerçeği, doğruyu bulabilir. Bilgilerimiz giderek artıyor ama zihnimiz hiçbir zaman basit olmuyor, oysa ancak basit bir zihin yaratıcı olabilir.</p>

    <p class="heading0">Bir ağacın resmini yaparken resmini yaptığınız şey nedir? Yaprakları, dallan, gövdesi, her ayrıntısıyla olduğu gibi ağa­cı mı resmediyorsunuz yoksa ağacın sizde uyandırdığı duy­guyu mu resmediyorsunuz? Eğer ağaç size bir şey söylüyor­sa, sizde uyanan duygu ne kadar karışık olursa olsun içsel deneyimle resmediyorsanız, çizdiğiniz resim büyük bir sade­liğin ürünü olur. Henüz gençken istediğiniz tüm bilgilere sa­hip olsanız bile zihninizi çok sade ve kirlenmemiş tutmanız gerek.</p>

    <p class="heading0 sgc-5">Dinleyici: Eğer hepimiz doğru eğitim alsaydık korkudan kurtulur muyduk?</p>

    <p class="heading0"><b>Krishnamurti:</b> Korkudan kurtulmak çok önemli, değil mi? Ve ancak zekâyla korkudan kurtulabilirsiniz. Öyleyse gelin, ilk önce korkudan nasıl kurtulacağımıza değil de nasıl zeki olacağımıza bakalım. Eğer zeki olmayı deneyimlersek, o za­man korkudan nasıl kurtulacağımızı da bulabiliriz. Korku hep bir şeyle ilintilidir, kendi başına var olmaz. Ölüm korku­su, hastalık korkusu, kaybetme korkusu, anne baba korkusu, başkalarının ne diyeceği korkusu ve benzeri korkular var. Mesele korkunun nasıl yok edileceği değil, korkuyla yüzleşip onu anlayarak aşabilmemizi sağlayacak zekâyı nasıl uyandı­racağımızdır.</p>

    <p class="heading0">Peki, eğitim bizim zeki olmamıza nasıl yardım edebilir? Zekâ nedir? Eğitim sınavlardan geçmek veya kurnaz olmak mıdır? Pek çok kitap okuyabilir, seçkin insanlarla karşılaşabi­lirsiniz, çok yetenekli biri olabilirsiniz ama bu sizi zeki yapar mı? Zekâ ancak bütünleşmiş bir insan olduğunuzda açığa çı­kar. Biz birçok parçadan oluşuyoruz; bazen alıngan, kıskanç,&nbsp;şiddete meyilli oluyoruz, bazen de alçakgönüllü, düşünceli ve sakin oluyoruz. Farklı zamanlarda farklı ruh hallerine bü­rünüyoruz; hiçbir zaman bir bütün değiliz, hiçbir zaman ta­mamen bütünleşmiş bir varlık değiliz. İnsanın pek çok isteği olduğunda, içsel olarak birçok parçaya bölünüyor.</p>

    <p class="heading0">Soruna basit yaklaşmalıyız. Sorun korkudan kurtulmak için nasıl zeki olunacağıdır. Eğer çocukluktan itibaren hangi sorununuz varsa ondan size söz edilmiş olsaydı, o sorunu sa­dece lafta değil gerçekten anlamanız size hayatın bütününü görme imkânı verirdi; o zaman böyle bir eğitim zekâyı uyan­dırabilir ve bu sayede zihni korkudan kurtarabilirdi.</p>

    <p class="heading0 sgc-5">Dinleyici: Hırslı olmanın aptalca ve acımasızca olduğunu söylediniz. O zaman doğru eğitim alma hırsına sahip ol­mak aptalca ve acımasızca değil midir?</p>

    <p class="heading0"><b>Krishnamurti:</b> Hırslı mısınız? Hırs nedir? Başkalarından daha iyi olmak istediğinizde, başkalarının notlarından daha yüksek notlar almak istediğinizde, kuşkusuz buna hırs diyoruz. Önemsiz bir politikacı büyük bir politikacı olma isteğinde hırs­lıdır; ama doğru eğitimi almayı istemek hırs mıdır? Sevdiğiniz şeyi yapmanız hırs mıdır? İtibar istediğiniz için değil de yaz­mayı veya resim yapmayı sevdiğiniz için yazıyorsanız veya re­sim yapıyorsanız, bu kesinlikle hırs değildir. Kendinizi başka yazarlarla veya ressamlarla karşılaştırdığınızda, onların önüne geçmek istediğinizde hırs ortaya çıkar. Öyleyse gerçekten sev­diğiniz için bir şeyi yapmanız hırs değildir.</p>

    <p class="heading0"><b>Dinleyici: İnsan hakikati veya huzuru bulmak istediğinde bir</b> <b class="sgc-6">sannyasi</b> <b>olur. Öyleyse</b> <b class="sgc-6">sannyasi</b> <b>sadeliğe sahip midir?</b></p>

    <p class="heading0"><b>Krishnamurti:</b> İnsan huzuru istediğinde sadeliği bilir mi? Bir <b class="sgc-6">sannyasi</b> veya <b class="sgc-6">sadhu</b> olunarak mı sadeliğe kavuşulur? Huzur ke­sinlikle zihne ait olmayan bir şeydir. Eğer huzuru istiyorsam ve&nbsp;zihnimi bütün şiddet düşüncelerinden arındırmaya gayret edi­yorsam, bu bana huzur verir mi? Ya da eğer birçok tutkum ol­duğu halde hiç tutkum olmamalı diyorsam huzurlu olabilir mi­yim? Bir şeyi istediğiniz anda çatışmaya, mücadeleye girersi­niz; sadeliği doğuran şey bütün o tutku sürecini anlamanızdır.</p>

    <p class="heading0 sgc-5">Dinleyici: Eğer doğru eğitim alırsak korkudan kurtuluruz ama eğer yanlış eğitim alırsak korkak oluruz. Doğru mu bu?</p>

    <p class="heading0"><b>Krishnamurti:</b> Elbette doğru, öyle değil mi? Ve hepimiz bir şeylerden korkmuyor muyuz? Herkes bir şeyden korkuyor, kamuoyundan, ölümden, hastalıktan vesaire. Bu apaçık bir gerçektir.</p>

    <p class="heading0 sgc-5">Dinleyici: Eğer sizin dediğiniz gibi, herkes korkuyorsa, o zaman hiç kimse aziz veya kahraman değildir. Yani bu dün­yada hiç büyük adam yok mu?</p>

    <p class="heading0"><b>Krishnamurti:</b> Bu salt mantıksal bir akıl yürütme, değil mi? Büyük adamları, azizleri, kahramanları niye kafaya takalım ki? Önemli olan sizsiniz. Eğer korkuyorsanız çirkin bir dün­ya yaratırsınız. Mesele budur, büyük adamların olup olma­ması değil.</p>

    <p class="heading0 sgc-5">Dinleyici: Açıklamanın kötü bir şey olduğunu söylediniz. Biz buraya açıklama için geldik. Bu kötü mü?</p>

    <p class="heading0"><b>Krishnamurti:</b> Açıklamanın kötü olduğunu söylemedim; açıklamayla yetinmemeniz gerektiğini söyledim.</p>

    <p class="heading0 sgc-5">Dinleyici: Hindistan'ın geleceğine dair düşünceniz nedir?</p>

    <p class="heading0"><b>Krishnamurti:</b> Hiçbir şey düşünmüyorum. Hindistan'ın çok önemli olduğunu sanmıyorum. Önemli olan dünyadır. İster&nbsp;Çin'de ister Japonya'da ister İngiltere'de ister Hindistan'da ister Amerika'da yaşayalım hepimiz "Benim ülkem çok önemli" diyoruz ve hiçbirimiz dünyayı bir bütün olarak önemsemiyoruz. Tarih kitapları sürekli tekrarlayan savaşlar­la dolu. Eğer kendimizi insan olarak anlamaya başlayabilir­sek, o zaman herhalde birbirimizi öldürmeye bir son verip savaşları durdurabiliriz; ama milliyetçi olduğumuz ve sırf kendi ülkemizi düşündüğümüz sürece feci bir dünya yarat­maya devam ederiz. Burasının <b class="sgc-6">hepimizin</b> birlikte huzur ve mutluluk içinde yaşayabileceği <b class="sgc-6">ortak</b> dünyamız olduğunu kavrarsak yeni bir dünya kurabiliriz; ama eğer kendimizi Hintli, Alman veya Rus olarak görüp başka herkese yabancı gözüyle bakarsak, o zaman asla huzur ve barış olmayacağı gibi yeni bir dünya da kuramayız.</p>

    <p class="heading0 sgc-5">Dinleyici: Bu dünyada çok az sayıda büyük adam olduğu­nu söylediniz. O zaman siz nesiniz?</p>

    <p class="heading0"><b>Krishnamurti:</b> Benim ne olduğum önemli değil. Önemli olan söylenen şeyin doğruluğunu veya yanlışlığını ortaya çıkar­makta. Eğer falanca kişi söylediği için filanca şeyin önemli olduğunu düşünüyorsanız, o zaman aslında dinlemiyorsunuzdur, neyin doğru neyin yanlış olduğunu kendi başınıza bulmaya çalışmıyorsunuzdur.</p>

    <p class="heading0">Öte yandan gördüğünüz gibi, çoğumuz neyin doğru neyin yanlış olduğunu bulmaktan korkuyoruz; işte bu yüzden başkalarının söylediklerini kabullenmekle yetiniyoruz. Önemli olan şey sorgulamak, gözlemlemek, asla kabullenmemektir. Ne yazık ki çoğumuz sadece büyük adam saydığımız kimsele­ri, yerleşik bir otoriteyi, Upanişadları, Gita'yı ve benzeri şeyle­ri dinliyoruz. Kuşları, denizin sesini, dilenciyi hiç dinlemiyo­ruz. Sonuçta dilencinin söylediği şeyi kaçırıyoruz. Oysa zengin adamın veya güçlü adamın söylediğinde hiç hakikat payı yok­ken dilencinin söylediğinde hakikat payı olabilir.</p>

    <p class="heading0 sgc-5">Dinleyici: Meraklı olduğumuz için kitap okuyoruz. Genç­ken siz de meraklı değil miydiniz?</p>

    <p class="heading0"><b>Krishnamurti:</b> Sadece kitap okuyarak doğruyu kendi başını­za bulabileceğinizi mi sanıyorsunuz? Başkalarının söyledik­lerini tekrarlayarak herhangi bir şeyi keşfedebilir misiniz? Yoksa ancak araştırarak, kuşkulanarak, asla kabullenmeye­rek mi keşfedersiniz? Çoğumuz felsefe hakkında bir sürü ki­tap okuyoruz ve bu okumalar zihnimizi şekillendirip neyin doğru neyin yanlış olduğunu kendi başımıza bulmamızı çok zorlaştırıyor. Biçimlenmiş, kalıplanmış zihin hakikati ancak güç bela bulur.</p>

    <p class="heading0 sgc-5">Dinleyici: Gelecekle ilgilenmemeli miyiz?</p>

    <p class="heading0"><b>Krishnamurti:</b> Gelecekten kastınız nedir? Önümüzdeki yirmi veya elli yıl mı gelecekten kastınız? Onca yıl uzaktaki bir gele­cek çok belirsizdir, değil mi? Ne olacağını bilmiyorsunuz, o hal­de endişelenmenin veya rahatsızlık duymanın ne anlamı var? Belki savaş çıkar, belki de salgın; her şey olabilir, dolayısıyla ge­lecek belirsizdir, bilinmezdir. Önemli olan nokta sizin şimdi na­sıl yaşadığınız, ne düşündüğünüz ve ne hissettiğinizdir. Asıl önemli olan yarın veya yirmi yıl sonra ne olacağı değil şimdi, bugündür. Bu şimdiyi anlamak büyük ölçüde zekâ gerektirir.</p>

    <p class="heading0 sgc-5">Dinleyici: Gençken çok oyunbaz oluruz ve bizim için iyi olanı her zaman bilmeyiz. Eğer bir baba oğluna onun iyili­ğini öğütlüyorsa, oğlu babasının öğüdüne uymamalı mı?</p>

    <p class="heading0"><b>Krishnamurti:</b> Siz ne düşünüyorsunuz? Eğer ben babay­sam ilk önce oğlumun hayatta sahiden ne yapmak istediği­ni ortaya çıkarmalıyım, değil mi? Ebeveyn çocuğunu ona öğütte bulunacak kadar iyi tanıyor mu? Ebeveyn çocuğu inceledi mi? Çocuğunu gözlemlemek için çok az zamanı&nbsp;olan bir ebeveyn nasıl olur da ona öğütte bulunabilir? Ba­banın oğlunu yönlendirmesi gerektiğini söylemek hoş ama ya baba oğlunu yeterince tanımıyorsa, ne yapacak? Her ço­cuk belli bir zamanda veya yerde değil de bütün bir çocuk­luk süresince ele alınıp incelenmesi gereken kendi yönelim­lerine ve yetilerine sahiptir.</p>

    <p class="heading0 sgc-5">Dinleyici: Geçen sefer idealistin ikiyüzlü olduğunu söyle­diniz. Eğer bir bina inşa etmek istiyorsak, önce o binanın fikrine sahip olmalıyız. Aynı şekilde, eğer yeni bir dünya kurmak istiyorsak, ilk önce bir ideale sahip olmamız gerek­mez mi?</p>

    <p class="heading0"><b>Krishnamurti:</b> İnşa etmek istediğiniz binanın bir fikrine sa­hip olmakla bir konuda idealist olmak aynı şey değildir. Bun­lar kesinlikle farklı şeylerdir.</p>

    <p class="heading0 sgc-5">Dinleyici: Kendi ülkemizin iyiliğini isteyerek aynı zaman­da insanlığın da iyiliğini istemiş olmuyor muyuz? Doğru­dan insanlığın iyiliğini amaçlamak sıradan insanın erişebi­leceği bir şey midir?</p>

    <p class="heading0"><b>Krishnamurti:</b> Bir ülkenin iyiliğini diğer ülkeler pahasına gö­zetmek sömürüye ve emperyalizme götürür. Yalnızca kendi ülkemizi düşündüğümüz sürece çatışmaya ve savaşa mah­kûm oluruz.</p>

    <p class="heading0">Doğrudan insanlığın iyiliğini amaçlamak sıradan insanın erişebileceği bir şey midir diye sorarken sıradan insandan kastınız nedir? Siz ve ben sıradan insanlar değil miyiz? Biz­ler sıradan insanlardan farklı mıyız? Bizi o kadar sıra dışı yapan şey nedir? Hepimiz sıradan insanlarız değil mi? Sa­dece temiz kıyafetleriniz, cilalı ayakkabılarınız veya bir ke­diniz var diye kendinizi bunlara sahip olmayanlardan fark­lı mı görüyorsunuz? Hepimiz sıradanız ve eğer bu gerçeği&nbsp;sahiden kavrarsak bir devrim gerçekleştirebiliriz. Kendimi­zi sokaktaki güya sıradan insanın epey üstünde görmemi­ze, çok özel hissetmemize neden olması mevcut eğitimimi­zin hatalarından biridir.</p>
  </div>
</body>
</html>
