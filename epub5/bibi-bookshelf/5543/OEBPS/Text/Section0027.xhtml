<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Yeni Bir Yaşam-Krishnamurti_001</title>
  <link href="../Styles/stylesheet.css" rel="stylesheet" type="text/css" />
  <style type="text/css">
/*<![CDATA[*/

  div.sgc-3 {text-align: center;}
  span.sgc-2 {-webkit-border-horizontal-spacing: 2px; -webkit-border-vertical-spacing: 2px; border-collapse: collapse; font-weight: bold}
  span.sgc-1 {border-collapse: collapse; -webkit-border-horizontal-spacing: 2px; -webkit-border-vertical-spacing: 2px;}
  /*]]>*/
  </style>
</head>

<body class="main">
  <p><span class="sgc-1"><br /></span></p>

  <div class="sgc-3">
    <span class="sgc-2"><br /></span>
  </div>

  <div class="sgc-3">
    <span class="sgc-2">23</span>
  </div>

  <div>
    <span class="sgc-1"><br /></span>
  </div>

  <div class="sgc-3">
    <span class="sgc-1"><b>OKULU&nbsp;</b><b>BİTİRMEK</b><br /></span>
  </div>

  <div>
    <p class="heading0">Okulu bitirdikten sonra hayatın sonraki bölümünde mutluluğu bulmak sanırım çok ender görülen bir şey.&nbsp;Buradan mezun olduktan sonra acayip sorunlarla&nbsp;karşılaşacaksınız: savaş sorunu, kişisel ilişki sorunu, vatan­daşlık sorunları, din sorunu ve toplumdaki sürekli çatışma. Ve bana öyle geliyor ki bu sorunlarla yüzleşmeye sizi hazırlamamış ve daha doğru, daha mutlu bir dünya kurmamış bir eğitim yanlış bir eğitim olurdu. Öğrencilerin zihinlerini da­raltarak bakış açılarım ve mutluluklarım kısıtlayan toplumsal ve çevresel etmenlerin etkisi altında kalmamaları için öğren­cilere yardım etmek, özellikle kendinizi yaratıcı şekilde ifade etme imkânına sahip olduğunuz bir okulda, eğitimin işlevi­dir. Ve bana kalırsa okula girmek üzere olan kişilerin hepimi­zin birçok sorunla karşı karşıya olduğunu bilmeleri gerekir. Fevkalade berrak bir zekâya sahip olmak özellikle sizi bekle­yen dünyada çok önemlidir ve bu zekâyı herhangi bir dışsal etki veya kitaplar doğuramaz. Kişi bu sorunların farkına vardığında ve bir insan olarak bu sorunlarla yüzleşebildiğinde sözünü ettiğimiz zekâ açığa çıkar diye düşünüyorum. İnsan bir Amerikalı, bir Hintli veya bir Komünist olarak şahsi veya kısıtlı anlamda değil de, şeylerin hakikatini olduğu gibi gör­me sorumluluğu taşıyabilen ve olan bitenleri herhangi bir ideolojiye veya düşünce kalıbına göre yorumlamayan bir in­san olarak zikrettiğimiz sorunlarla yüzleşebilmelidir.</p>

    <p class="heading0">Eğitimin sadece bilgi veya teknolojik donanım kazandır­makla yetinmeyip her birimizi insani sorunlarımızı anlaya­rak onlarla yüzleşmeye hazırlaması gerekmez mi? Zira gör­düğünüz gibi hayat çok kolay değil. Şimdi mutlu bir dönem, yaratıcı bir dönem, olgunlaştığınız bir dönem yaşıyor olabi­lirsiniz ama okuldan mezun olduğunuzda çevrenizi yeni şey­ler kuşatacak; yalnızca kişisel ilişkilerle değil, ayrıca toplum­sal etkiler, kendi korkularınız ve kaçınılmaz başarma hırsıyla sınırlandırılacaksınız.</p>

    <p class="heading0">Bence hırslı olmak bir lanettir. Hırs bir tür bencillik ve kendini dış dünyaya kapatmadır ve dolayısıyla zihnin baya­ğılığını besler. Hırslı olmadan hırsla dolu bir dünyada yaşa­mak demek hiçbir çıkar ve sonuç gözetmeden bir şeyi o oldu­ğu için sahiden sevmek demektir ve bu çok zordur, çünkü tüm dünya, bütün arkadaşlarınız, akrabalarınız, herkes ba­şarmak, kendini tatmin etmek, falanca kişi olmak için çırpı­nıp duruyor. Fakat bütün bunları anlamak ve bunlardan kur­tulmak ve sahiden sevdiğiniz şeyi -o şey ne kadar eften püften ve bilinmedik olsa da- yapmak, sanırım içinizdeki yüce ruhu uyandıracaktır. Bu yüce ruh asla övgü veya ödül bekle­mez, her şeyi o şeyin hatırı için yapar ve dolayısıyla bayağılı­ğın etkisi altında kalmama kapasitesine ve gücüne sahiptir.</p>

    <p class="heading0">Henüz gençken bu meseleyi anlamanız sanırım çok önem­lidir, çünkü gazeteler, dergiler, televizyon ve radyo sürekli başarıya duyulan hayranlığı vurguluyor, bu yolla zihnin bayağılığını besleyen hırsı ve rekabeti körüklüyor. Hırslı olduğunuzda ister Amerika'da ister Rusya'da ister Hindistan'da&nbsp;olsun sadece belli bir toplum yapısına kendinizi uyduruyor­sunuz ve dolayısıyla çok yüzeysel bir hayat yaşıyorsunuzdur.</p>

    <p class="heading0">Bu okuldan mezun olup üniversiteye girdiğinizde ve ar­dından orayı da bitirdiğinizde dünyayla yüzleşeceksiniz. Ve o zaman bence önemli olan çeşitli etkilere teslim olmak, bo­yun eğmek değil, dünyaya daha fazla kargaşa getirmeyecek, büyük içsel güce sahip nazik bir ruhla onları olduğu gibi kar­şılayıp anlamak ve anlamlarım ve önemlerini fark edebil­mektir.</p>

    <p class="heading0">Sonuçta bence hakiki bir okul öğrencileri aracılığıyla dün­yaya mutluluk vermelidir. Ne de olsa şimdi berbat bir halde olan dünyanın mutluluğa ihtiyacı var ve ancak bireyler ola­rak bizler güç peşinde koşmadığımız, kişisel hırslarımızı tat­min etmeye çalışmadığımız, karşımıza çıkan devasa sorunla­rı apaçık anladığımız zaman mutluluğa erişebiliriz. Bu ise büyük bir zekâyı, yani belli bir kalıba göre düşünmeyen, ken­di içinde özgür ve dolayısıyla doğru olanı görme, yanlış ola­nı bir kenara atma yetisine sahip bir zihni gerektirir.</p>
  </div>
</body>
</html>
