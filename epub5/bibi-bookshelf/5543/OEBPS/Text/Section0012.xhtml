<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Yeni Bir Yaşam-Krishnamurti_001</title>
  <link href="../Styles/stylesheet.css" rel="stylesheet" type="text/css" />
  <style type="text/css">
/*<![CDATA[*/

  p.sgc-5 {font-weight: bold}
  b.sgc-4 {font-style: italic}
  div.sgc-3 {text-align: center;}
  span.sgc-2 {-webkit-border-horizontal-spacing: 2px; -webkit-border-vertical-spacing: 2px; border-collapse: collapse; font-weight: bold}
  span.sgc-1 {border-collapse: collapse; -webkit-border-horizontal-spacing: 2px; -webkit-border-vertical-spacing: 2px;}
  /*]]>*/
  </style>
</head>

<body class="main">
  <p><span class="sgc-1"><br /></span></p>

  <div class="sgc-3">
    <span class="sgc-2"><br /></span>
  </div>

  <div class="sgc-3">
    <span class="sgc-2">8<br /></span>
  </div>

  <div class="sgc-3">
    <span class="sgc-1"><br /></span>
  </div>

  <div>
    <div class="sgc-3">
      <span class="sgc-1"><b>SEVGİ&nbsp;</b><b>NEDİR?</b></span><br />
    </div>

    <p class="heading0">Bildiğiniz gibi, hayatımızda çok güçlü bir etmen olduğu&nbsp;için korkudan çok söz ettik. Şimdi gelin biraz da sevgiden bahsedelim; hepimiz için büyük önem taşıyan bu sözcüğün ve bu duygunun arkasında yetişkin insanların yal­nızlık diye bildiği garip bir korku, endişe unsurunun yer alıp almadığına bakalım.</p>

    <p class="heading0">Sevginin ne olduğunu biliyor musunuz? Babanızı, anneni­zi, kardeşinizi, öğretmeninizi, arkadaşınızı seviyor musu­nuz? Sevmek ne demektir biliyor musunuz? Anne babanızı sevdiğinizi söylediğinizde bunun anlamı nedir? Onlarla birlikteyken kendinizi güvende ve rahat hissediyorsunuz. Onlar sizi koruyor, size para, barınak, yiyecek ve giyecek veriyor ve onlarla yakın bir ilişkide olduğunuzu hissediyorsunuz, değil mi? Ayrıca onlara güvenebileceğinizi de seziyorsunuz. Muh­temelen onlarla arkadaşlarınızla konuştuğunuz kadar rahat ve mutlu bir halde konuşmuyorsunuz. Fakat onlara saygı duyuyorsunuz, size yol göstermelerini bekliyorsunuz, onlara&nbsp;itaat ediyorsunuz, onlara karşı belli bir sorumluluk duygusu taşıyorsunuz, yaşlandıklarında onlara destek olmanız gerek­tiğini düşünüyorsunuz. Buna karşılık onlar da sizi seviyor, sizi korumak, yönlendirmek, size yardım etmek istiyorlar, en azından böyle olduğunu söylüyorlar. Sıkıntılardan uzak du­rup sözde ahlâklı bir hayat yaşayasınız diye, size bakacak bir kocanız veya yemeğinizi pişirecek ve çocuklarınızı yetiştire­cek bir karınız olsun diye sizi evlendirmek istiyorlar. Bütün bunlara sevgi deniliyor, değil mi?</p>

    <p class="heading0">Sevginin ne olduğunu hemen söyleyemeyiz, çünkü sevgi sözcüklerle kolayca açıklanabilecek bir olgu değil. Sevgi bizi kolayca bulmaz. Ne var ki sevgisiz bir hayat çok boştur; sev­gi olmayınca ağaçlar, kuşlar, insanların gülümsemesi, nehrin üzerindeki köprü, denizciler ve hayvanlar hiçbir anlam ifade etmez. Sevgisiz hayat sığ bir gölet gibidir. Derin bir nehirde zenginlik vardır ve pek çok balık orada yaşayabilir; fakat sığ bir gölet yakıcı güneş ışığının altında çok geçmeden kurur ve ondan geriye sadece çamur ve pislik kalır.</p>

    <p class="heading0">Çoğumuz için sevgi hayatlarımız çok sığ olduğu için anla­makta son derece güçlük çektiğimiz bir şeydir. Hem sevilmek hem de sevmek istiyoruz ve sevgi sözcüğünün ardında gizli bir korku var. Dolayısıyla bu olağanüstü şeyin gerçekte ne ol­duğunu keşfetmek her birimiz için çok önemlidir. Ve ancak diğer insanları nasıl gördüğümüzün, ağaçlara, hayvanlara, yabancı birine, aç bir insana nasıl baktığımızın bilincinde ol­duğumuzda sevgiyi keşfedebiliriz. Arkadaşlarımıza nasıl davrandığımızın, eğer varsa gurumuzu nasıl değerlendirdi­ğimizin, anne babamızı ne gözle gördüğümüzün farkına var­malıyız.</p>

    <p class="heading0">"Anne babamı seviyorum, bakıcımı seviyorum, öğretme­nimi seviyorum" dediğimizde ne kastediyoruz? Birisine bü­yük saygı göstermeniz, ona itaat etmeyi görev saydığınızda ve sonuçta o da bu itaati beklediğinde, sevgi midir bu? Sevgi kaygı barındırır mı? Kuşkusuz birine saygı duyarken, aynı&nbsp;zamanda bir başkasını horlarsınız, değil mi? Ve sevgi midir&nbsp;bu? Karşı tarafı üstün ya da hor görmek veya onu kendine boyun eğmeye zorlamak sevgiyle bağdaşır mı? Birisini sevdiğinizi söylediğinizde, o kişiye içsel olarak bağlanmış olmuyor musunuz? Henüz çocukken doğal olarak babanıza, anne­nize, öğretmeninize, bakıcınıza bağlanıyorsunuz. Zira ilgiye ve bakıma ihtiyacınız var. Yiyeceğe, giyeceğe ve barınağa&nbsp;muhtaçsınız. Güvenlik duygusunu, birisinin sizin bakımınızı üstlendiğini hissetmeniz gerekiyor.</p>

    <p class="heading0">Peki, genellikle ne olur? Yaşımız ilerledikçe bu bağımlılık&nbsp;duygusu devam eder, değil mi? Bunu yetişkinlerde, anne ba­banızda, öğretmenlerinizde hiç fark etmediniz mi? Onların eşlerine, çocuklarına ya da ebeveynlerine duygusal olarak bağlandıklarım hiç gözlemlemediniz mi? Yetişkin olduğunda çoğu insan hâlâ birine sarılır, bağımlı olmayı sürdürür. Yetiş­kinler sırtına yaslanılacak, güvenlik ve rahatlık hissi verecek biri olmayınca yalnızlık çekerler, değil mi? Kendilerini kay­bolmuş hissederler. Başka birine duyulan bu bağlılığa sevgi denilmektedir ama çok yakından bakıldığında söz konusu bağlılığın sevgi değil korku olduğunu görebilirsiniz.</p>

    <p class="heading0">Çoğu insan tek başına ayakta durmaktan korkar, olan bi­tenleri kendi başına düşünmekten korkar, hayatın tüm anla­mım derinden hissetmekten, araştırıp keşfetmekten korkar. Bu nedenle Tanrı'yı sevdiklerini söylerler ve Tanrı adını ver­dikleri varlığa bağlanırlar; oysa Tanrı değildir o, zihnin uydurduğu bilinmeyen bir şeydir.</p>

    <p class="heading0">İdealler veya inançlar alanında da aynı şeyi yapıyoruz. Bir şeye inanıyorum ya da bir ideale bağlanıyorum ve bu bana büyük bir rahatlık veriyor ama ideali ya da inancı kaldırdığımda kendimi kaybolmuş hissediyorum. Aynı şey guru konusunda da geçerli. Kabul etmek istediğim için bağlanıyorum, dolayısıyla bunda bir korku duygusu yer almaktadır. Anne babanıza ya da öğretmenlerinize bağlandığınızda da aynı şey geçerlidir. Gençken bunu yapmanız doğal ve yerindedir ama yetişkinliğe adım attıktan sonra bağlanmaya de­vam etmeniz sizin düşünme yetinizi köreltir ve özgürlüğü­nüzü elinizden alır. Bağımlılığın olduğu yerde korku da olur ve korku varsa otorite de mutlaka vardır ama sevgi yoktur. Anne babanız size itaat etmelisin, belli gelenekleri izlemeli­sin, sadece falanca işi veya mesleği yapmalısın dediğinde, bunda sevgiden eser yoktur. Ayrıca hiç sorgulamadan top­lum yapısını olduğu gibi kabul ederek topluma bağlandığı­nızda da kalbinizde sevgi yer etmez.</p>

    <p class="heading0">Hırslı insanlar sevginin ne olduğunu bilmezler ve ortalık hırslı insandan geçilmiyor. İşte bu yüzden dünyada mutluluk yok ve yine bu yüzden yetişkin bir insan olarak bütün bunla­rı görüp anlamanız ve sevginin ne olduğunu kendi başınıza keşfetmeniz çok önemlidir. İyi bir mevkiye, çok güzel bir eve, muhteşem bir bahçeye, zarif kıyafetlere sahip olabilirsiniz; başbakan olabilirsiniz ama sevgi olmadan bunların hiçbir bir anlam ifade etmez.</p>

    <p class="heading0">Öyleyse yaşlanmayı hiç beklemeden şimdi, anne babanız­la, öğretmenlerinizle, gurunuzla ilişkilerinizde sahiden neler hissettiğinizi gözden geçirmelisiniz. Sevgi sözcüğünü veya başka bir sözcüğü kabul etmekle yetinmeyip gerçekliğin -his­setmeniz beklenen değil de sahiden hissettiğiniz gerçekliğin- ne olduğunu görmek için sözcüklerin anlamının ötesine geç­melisiniz. Eğer sahiden kıskançlık veya öfke duyuyorsanız, "Kıskanç olmamalıyım, öfkeli olmamalıyım" demek bir dilek­ten ibarettir ve hiçbir gerçekliği yoktur. Önemli olan çok dü­rüst ve çok açık bir biçimde şu an tam olarak ne hissettiğinizi görmektir, ne hissetmeniz gerektiğini söyleyen ideali veya ge­lecekteki bir zamanda ne hissedeceğinizi araya sokmadan, çünkü ancak o zaman çözüme yönelik bir şeyler yapabilirsi­niz. Fakat "Annemi ve babamı sevmeliyim, öğretmenlerimi sevmeliyim" demenin hiçbir anlamı yoktur, değil mi? Zira si­zin gerçek duygularınız bundan oldukça farklı ve bu sözler si­zin arkasına saklandığınız bir perdeye dönüşüyor.</p>

    <p class="heading0">O halde sözcüklerin kanıksanmış anlamının ötesine bak­mak aklın yolu değil midir? <b class="sgc-4">Görev, sorumluluk, Tanrı</b> ve <b class="sgc-4">sevgi&nbsp;</b>gibi sözcükler geleneksel anlamlarla yüklüdür, ama zeki bir kişi, sahiden eğitimli bir insan bu sözcüklerin geleneksel an­lamlarının ötesine bakar. Sözgelimi eğer birisi size Tanrı'ya inanmadığını söylese, çok şaşırırsınız değil mi? "Aman Tan­rım! Ne kötü!" dersiniz çünkü siz Tanrı'ya inanıyorsunuzdur, en azından inandığınızı düşünüyorsunuzdur. Fakat inanç ve inançsızlığın pek bir anlamı yoktur.</p>

    <p class="heading0">Sizin için önemli olan şey, gerçekten anne babanızı sevip sevmediğinizi ve anne babanızın da gerçekten sizi sevip sev­mediğini görmek için sevgi sözcüğünün ötesine geçmektir. Hiç kuşkusuz eğer siz ve anne babanız birbirinizi sahiden se­viyor olsaydınız dünya tamamen farklı bir yer olurdu. Ne sa­vaşlar ne açlık ne de sınıf farklılıkları olurdu. Ne zengin ne de yoksul olurdu. Gördüğünüz gibi sevgiye yer açmadan toplu­mu ekonomik açıdan ıslah etmeye çalışıyoruz, işleri yoluna koymaya çabalıyoruz ama kalbimizde sevgi olmadığı sürece çatışma ve sefaletten uzak bir toplumsal yapı kuramayız. İş­te bu nedenle bu meseleleri çok dikkatli ele almalıyız ve bel­ki o zaman sevginin ne olduğunu bulabiliriz.</p>

    <p class="heading0 sgc-5">Dinleyici: Dünyada neden ıstırap ve sefalet var?</p>

    <p class="heading0"><b>Krishnamurti:</b> Bu gencin kullandığı sözcüklerin anlamlarını bilip bilmediğini merak ediyorum. Herhalde sırtına çok ağır bir yük yüklendiği için ayakları neredeyse kırılacak olan bir eşeği ya da ağlayan bir genci veya çocuğunu döven bir anne­yi görmüş olmalı. Belki de birbiriyle kavga eden yaşlı insan­ları gördü. Ve ölüm var, beden taşınıp yakılacak. Dilenci var; yoksulluk, hastalık ve ihtiyarlık var; yalnızca dışarıda değil içimizde de ıstırap var. Bütün bunları gören genç "Neden ıstırap var?" diye soruyor. Siz de bu sorunun cevabını öğrenmek istemiyor musunuz? Istırabınızın sebebim hiç merak etmediniz mi? Istırap nedir ve nasıl oluşuyor? Bir şeyi isteyip onu elde edemediğimde kendimi sefil hissederim; daha çok <b class="sgc-4">sari,</b> daha çok para istediğimde veya daha güzel olmayı iste­diğimde, isteğimi yerine getiremezsem mutsuz olurum. Eğer bir insanı sevdiğim halde o insan beni sevmezse yine kendi­mi üzgün hissederim. Babam ölünce ıstırap çekerim. Neden?</p>

    <p class="heading0">İstediğimiz şeyi elde edemeyince neden mutsuz oluruz? İstediğimiz şeyi neden mutlaka elde etmeliyiz? Bunun bizim hakkımız olduğunu düşünürüz, değil mi? Fakat milyonlarca insan muhtaç oldukları şeylere bile sahip olamazken biz iste­diğimiz şeye neden sahip olmalıyız diye kendimize hiç sor­duk mu? Ayrıca onu niye istiyoruz? Yiyecek, giyecek ve ba­rınak gibi ihtiyaçlarımız var ama biz bunlarla tatmin olmuyo­ruz. Daha fazlasını istiyoruz. Başarı istiyoruz, saygı görmek, sevilmek, sayılmak, güçlü olmak istiyoruz, ünlü şairler, er­mişler, hatipler olmak istiyoruz, başbakanlar, başkanlar ol­mak istiyoruz. Neden? Bu soruyu kendinize hiç sordunuz mu? Bütün bunları niçin istiyoruz? Neyse o olmakla yetinme­miz gerektiğim söylemiyorum. Bunu kastetmiyorum. Bu çir­kin ve ahmakça olurdu. Öte yandan hep daha fazlasına öz­lem duymak niye? Bu özlem bizim tatminsiz, hoşnutsuz ol­duğumuzu gösteriyor ama bize yetmeyen şey nedir? Gerçek­te olduğumuz hal mi? Ben falancayım ama falanca olmayı sevmiyorum ve filanca olmak istiyorum. Yeni bir paltonun veya sarinin içinde daha güzel görüneceğimi düşündüğüm­den onu istiyorum. Bu da demektir ki ben şu anki halimden memnun değilim ve daha fazla kıyafet, daha fazla güç ve benzeri şeyler elde ederek bu tatminsizliğimden kaçabilece­ğimi düşünüyorum. Fakat bir türlü tatmin olamıyorum, değil mi? Sadece kıyafetlerle, arabalarla, güçle tatminsizliğimi ört­bas ederim.</p>

    <p class="heading0">Öyleyse gerçekte neysek o halimizi nasıl anlayacağımızı bulmak zorundayız. Sadece mal mülkle, güç ve mevkiyle kendimizi örtmenin bir anlamı yoktur, çünkü yine mutsuz&nbsp;olacağız. Bunu gören mutsuz kişi, ıstırap çeken kişi gurulara sığınmaz, mal mülk ve mevkiyle kendini gizlemez, aksine ıs­tırabının ardında neyin yattığını bilmek ister. Eğer kendi ıstı­rabınızın ötesine geçerseniz çok küçük, boş, sınırlı biri oldu­ğunuzu ve başarmak, falanca veya filanca olmak için çırpın­dığınızı görürsünüz. Bu başarı mücadelesi, bir şey olma çaba­sı ıstırabın kaynağıdır. Ama gerçekte ne olduğunuzu kavra­maya başlarsanız, daha derinlere inerseniz, o zaman oldukça farklı bir şeyin gerçekleştiğine tanık olursunuz.</p>

    <p class="heading0 sgc-5">Dinleyici: Şayet bir adam açlık çekiyorsa ve ben ona yar­dım edebileceğimi düşünüyorsam, bu hırs mıdır yoksa sev­gi mi?</p>

    <p class="heading0"><b>Krishnamurti:</b> Her şey sizin ona hangi dürtüyle yardım ede­ceğinize bağlı. Yoksul insanlara yardım etmek için siyaset yaptığım söyleyen siyasetçi Yeni Delhi'ye gider, büyük bir evde kalır ve hava atar. Sevgi midir bu? Anlıyor musunuz? Sevgi midir bu?</p>

    <p class="heading0 sgc-5">Dinleyici: Eğer yardımseverliğimle onun açlığını giderir­sem, sevgi değil midir bu?</p>

    <p class="heading0"><b>Krishnamurti:</b> O açlık çekiyor ve siz de ona yiyecekle yardım ediyorsunuz. Sevgi midir bu? Ona neden yardım etmek isti­yorsunuz? Ona yardım etme arzusunun dışında bir dürtü­nüz, bir amacınız yok mu? Bundan kendinize hiç fayda temin etmeyecek misiniz? Bunu iyice düşünün, hemen evet ya da hayır demeyin. Eğer kendinize siyasi veya başka türlü bir çı­kar, içsel ya da dışsal bir çıkar temin etmeyi gözetiyorsanız, o zaman onu sevmiyorsunuz demektir. Daha çok sevilen biri olmak için ya da arkadaşınızın Yeni Delhi'ye gitmenize yar­dım edeceği umuduyla onun karnım doyuruyorsanız, sevgi değildir bu. Oysa onu seviyor olsaydınız, gizli bir amacınız&nbsp;olmaksızın, sonuçta bir karşılık beklemeksizin onun karnını doyururdunuz. Eğer onun açlığını giderdiğiniz halde size nankörlük ederse gücenir misiniz? Gücenirseniz, onu sevmiyorsunuzdur. Eğer size ve köylülere müthiş biri olduğunuzu söylediğinde bu gururunuzu çok okşuyorsa, demek ki siz sırf kendinizi düşünüyorsunuz ve elbette sevgi değildir bu. O halde insanın yardımseverlikten bir çıkar umup ummadığı ve kendim aç insanları doyurmaya iten dürtünün ne olduğu konusunda çok uyanık olması gerekir.</p>

    <p class="heading0"><b>Dinleyici: Varsayalım ki ben eve gitmek istiyorum ama öğ­retmen hayır diyor. Eğer ona itaatsizlik edersem, bunun so­nuçlarına katlanmak zorunda kalırım. Öte yandan eğer ona itaat edersem incineceğim.</b> <b>Bu</b> <b>durumda ne yapmam lazım?</b></p>

    <p class="heading0"><b>Krishnamurti:</b> Sorunu öğretmenle konuşamayacağını, onun güvenini kazanıp sorunu ona anlatamayacağım mı söylemek istiyorsun? Eğer o mesleğinin hakkım veren bir öğretmense ona güvenebilir, sorununu anlatabilirsin. Eğer öğretmenin yi­ne de gidemezsin derse sana belki de inatçı biridir, yani so­runlu bir tarafı vardır, ama hayır demesinin geçerli nedenle­ri de olabilir ve senin o nedenleri öğrenmen gerekir. Dolayı­sıyla bu durum karşılıklı güveni gerekli kılıyor. Senin öğret­mene, öğretmenin de sana güvenmesi lazım. Hayat salt tek taraflı bir ilişki değildir. Sen bir insansın, öğretmen de bir in­san ve o da hata yapabilir. Öyleyse her ikinizin de mesele üzerinde konuşmaya istekli olmanız gerek. Eve gitmeyi çok isteyebilirsin ama bu istek yeterli olmayabilir; belki de ebe­veynlerin seni eve göndermemesi için öğretmene yazı yaz­mışlardır. Bu durumda karşılıklı araştırmaya ihtiyaç var, de­ğil mi? Böylece sen kendini incinmiş hissetmezsin, sana kötü muamelede bulunulduğunu, insafsızca bir kenara itildiğini düşünmezsin ve bu da ancak senin öğretmene, öğretmenin de sana güvenmesiyle gerçekleşebilir. Başka bir ifadeyle, gerçek sevginin, olması gerek ve okulun bu sevgi ortamım sağla­ması şarttır.</p>

    <p class="heading0"><b>Sora: Niçin</b> <b class="sgc-4">puja</b> <b>yapmamalıyız?</b></p>

    <p class="heading0"><b>Krishnamurti:</b> Yetişkin insanların neden <b class="sgc-4">puja</b> yaptıklarım hiç merak ettin mi? Onlar taklit ediyorlar, değil mi? Ne kadar toysak o kadar çok taklit etmek isteriz. İnsanların üniforma­ları ne denli sevdiklerini hiç fark ettin mi? Öyleyse neden <b class="sgc-4">pu­ja</b> yapmamamız gerektiğini sormadan önce neden <b class="sgc-4">puja</b> yap­tıklarım yetişkin insanlara sormalısın. Onu yapmalarının se­bebi öncelikle gelenek olduğu için; büyükbabaları da aynı şe­yi yaptıkları içindir. Bununla beraber sözcükleri tekrarlamak onlara belli bir huzur duygusu veriyor. Bunu anlıyor musun? Sürekli tekrarlanan sözcükler zihni durgunlaştırır ve size bir dinginlik hissi verir. Özellikle Sanskritçe sözcükler kendinizi çok dingin hissetmenizi sağlayan kimi titreşimlere sahiptir. Yetişkin insanların <b class="sgc-4">puja</b> yapmalarının diğer bir sebebi de her­kesin <b class="sgc-4">puja</b> yapmasıdır ve siz gençler onları taklit etmek isti­yorsunuz. Başkaları yapılmasının doğru olduğunu size söy­lediği için mi <b class="sgc-4">puja</b> yapmak istiyorsunuz? Kimi sözcükleri tek­rarlamakta hoş hipnotik bir etki yaşadığınız için mi <b class="sgc-4">puja</b> yap­mak istiyorsunuz? Herhangi bir şeyi yapmadan önce onu ni­çin yapmak istediğinizi sorgulamanız gerekmiyor mu? Mil­yonlarca insan <b class="sgc-4">pujaya</b> inanmış olsa bile onun gerçek anlamım keşfetmek için kendi zihninizi kullanmanız gerekmez mi?</p>

    <p class="heading0">Gördüğünüz gibi, kimi Sanskritçe sözcükleri veya hare­ketleri salt tekrarlamak aslında sizin hakikati, Tanrı'yı bul­manıza yardım etmez. Onu bulmak için nasıl meditasyon ya­pacağınızı öğrenmeniz gerek. Fakat bu bambaşka bir konu­dur, <b class="sgc-4">puja</b> yapmaktan çok farklıdır. Milyonlarca insan <b class="sgc-4">puja</b> ya­pıyor; peki bu dünyamızı daha esenlikli kılıyor mu? <b class="sgc-4">Puja</b> ya­pan insanlar yaratıcı mı? Yaratıcı olmak demek inisiyatifle, sevgiyle, nezaketle, duygudaşlıkla ve anlayışla dolu olmak&nbsp;demektir. Eğer bir genç olarak <i>puja</i> yapmaya başlar da onu tekrarlamayı sürdürürsen sonunda bir makineye dönüşür­sün. Fakat eğer sorgulamaya, şüphelenmeye, araştırmaya başlarsan sonra belki meditasyonun nasıl yapılacağını öğre­nirsin. Ve eğer onu layıkıyla yapmayı öğrenirsen meditasyo­nun en büyük lütuflardan biri olduğunu anlarsın.</p>
  </div>
</body>
</html>
