<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Yeni Bir Yaşam-Krishnamurti_001</title>
  <link href="../Styles/stylesheet.css" rel="stylesheet" type="text/css" />
  <style type="text/css">
/*<![CDATA[*/

  b.sgc-6 {font-style: italic}
  p.sgc-5 {font-weight: bold}
  span.sgc-4 {font-weight: normal}
  div.sgc-3 {text-align: center;}
  span.sgc-2 {-webkit-border-horizontal-spacing: 2px; -webkit-border-vertical-spacing: 2px; border-collapse: collapse; font-weight: bold}
  span.sgc-1 {border-collapse: collapse; -webkit-border-horizontal-spacing: 2px; -webkit-border-vertical-spacing: 2px;}

  span.sgc-8 {font-weight: bold}
  span.sgc-7 {border-collapse: collapse; font-weight: bold; -webkit-border-horizontal-spacing: 2px; -webkit-border-vertical-spacing: 2px;}
  /*]]>*/
  </style>
</head>

<body class="main">
  <p><span class="sgc-1"><br /></span><br /></p>

  <div class="sgc-3">
    <span class="sgc-7">20</span><br />
  </div>

  <div class="sgc-3">
    <span class="sgc-2"><br /></span>
  </div>

  <div>
    <div class="sgc-3">
      <span class="sgc-2"><span class="sgc-4 sgc-8">DOĞRU&nbsp;</span><span class="sgc-4 sgc-8">EĞİTİM ALMAK</span></span><br />
    </div>

    <p class="heading0">Neden eğitim aldığınızı merak ediyorum. Siz biliyor&nbsp;musunuz? Yeterince büyüdüğünüzde anne babanız&nbsp;sizi okula gönderiyor. Herhalde onlar neden sizi okula gönderdiklerini biliyorlardır. Peki, ama siz biliyor musunuz? Sizin ve anne babanızın bildiği tek şey okula gi­dip eğitim almanız gerektiğidir.</p>

    <p class="heading0">Peki, eğitimli olmak ne demektir? Bunu hiç düşündünüz mü? Sadece sınavlardan geçip, ondan sonra evlenerek hoşu­nuza gidecek veya gitmeyecek bir iş bulup hayatınızın geri kalanını o işi yaparak geçirmek midir? Eğitim bu mudur?</p>

    <p class="heading0">Çeşitli okullara gidiyorsunuz ve eğitim görüyorsunuz, ya­ni matematik, tarih, coğrafya, fen bilimleri vesaire öğreniyor­sunuz. Neden? Bunu hiç düşündünüz mü? Sadece sonrasın­da geçiminizi kazanmak için mi eğitim görüyorsunuz? Eğiti­min amacı bu mu? Eğitim sadece sınavlardan geçme ve ismi­nizin önüne bir unvan koyma meselesi midir yoksa bundan tamamen farklı bir şey midir?</p>

    <p class="heading0">Çevrenize baktığınızda, dünyanın tüyler ürpertici keşme­keşini görüyorsunuz. Anne babanız lüks arabaların içinde kulüplere gidip eğlenirken yiyecek bir şeyi olmayan, tatil ne­dir bilmeyen ve her gün sabahın köründen gece yarısına dek çalışmak zorunda kalan yoksulları görüyor musunuz? Hayat budur değil mi? Zenginler ve yoksullar var, hastalar ve sağ­lıklılar var. Dünyanın her yerinde savaş, sefalet var. Her tür­den dert, sıkıntı var. Ve henüz gençken bu meseleler üzerin­de düşünmeye başlamanız gerekmiyor mu? Ama gördüğü­nüz gibi, olağanüstü çatışmaları, sefaleti, ıstırapları, mücade­leleri, savaşlarıyla engin bir hayatı göğüslemeye hazır olma­nıza yardım etmiyorlar okullarda; hiç kimse size bu mesele­lerden söz etmiyor. Sadece apaçık ortada olan bazı gerçekler­den söz ediyorlar ama bu yeterli değildir.</p>

    <p class="heading0">Elbette eğitim sadece size iş kazandırmakla yetinmemeli; hayata hazırlanmanıza yardım etmeli. Bir memur, vali veya bilim insanı olabilirsiniz ama hayat bundan ibaret değil.</p>

    <p class="heading0">Hayatta ne ararsan var. Okyanusa benziyor hayat. Okya­nus sadece yüzeyde gördüğünüz şeyden ibaret değildir. Muazzam derin bir şeydir, müthiş akıntıları vardır ve her türden yaşam formuyla, onca balık türüyle, küçük balıkları yiyerek yaşayan büyük balıklarla doludur. İşte bütün bun­lar okyanusu oluşturur. Hayat da böyledir; içinde her tür zevk, eğlence, acı, sıra dışı icatlar, sayısız meditasyon siste­mi ve mutluluk peşindeki kalabalıklar vardır. Bütün bunlar hayattır ve siz bu hayata hazırlanmıyorsunuz. Okulda hiç kimse size bu konulardan bahsetmiyor. Her sınıfta bir sürü öğrenci var ve öğretmen sadece sizin sınavlardan geçmeni­ze yardım etme derdinde, zihinlerinizi aydınlatmayı hiç dü­şünmüyor. Oysa eğitim kesinlikle zihni bilgiyle doldurma süreci değildir. Okumayı biliyorsanız bir ansiklopedi alıp istediğiniz bilgiye erişebilirsiniz. Kısacası eğitim kimi ger­çekleri öğrenip birkaç sınavdan geçmekten büsbütün farklı bir şeydir.</p>

    <p class="heading0">Gördüğünüz gibi, korktuğumuz sürece eğitimli sayılma­yız. Korkunun ne olduğunu biliyor musunuz? Nitekim kork­tuğunuzu biliyorsunuz. Çocuklar korkuyor, büyükler korku­yor, hepiniz korkuyorsunuz. Ve korktuğumuz sürece eğitim­li değilizdir, zekâmız yoktur. Öyleyse eğitim sadece zihni bil­giyle doldurmak değil, öğrencinin korkusuzca hayatın bü­yük karmaşasını anlamasına yardım etmektir.</p>

    <p class="heading0">Öğretmenlerinizden, anne babanızdan, ağabeyinizden, halanızdan, başkalarından korkuyorsunuz, değil mi? Büyük­lerin sizi cezalandırma, itip kakma, odanıza yollama gücü var. Gerek okulda gerekse evde sürekli korkuyla terbiye edi­liyorsunuz. Hayatımız korkuyla şekilleniyor ve beşikten me­zara kadar korkuyoruz. Peki, korkunun neler yaptığını bili­yor musunuz? Korkarken kendinizi, midenizin nasıl kasıldı­ğım, nasıl terlediğinizi, nasıl kâbuslar gördüğünüzü hiç göz­lemlediniz mi? Kendilerinden korktuğunuz kimselerle birlik­te olmak istemezsiniz, değil mi? Tehdit altındaki bir hayvan gibi hemen onların yarımdan sıvışıp kaçarsınız. Gördüğünüz gibi, bu korkuyla okula gidiyoruz ve yine bu korkuyla okul­dan mezun olup hayat adım verdiğimiz muazzam derinliğe sahip kocaman bir akıntıyla, o olağanüstü şeyle karşılaşıyo­ruz. Dolayısıyla bana öyle geliyor ki, eğitimdeki en önemli husus korkudan kurtulmak için eğitim almamız gerektiğidir, çünkü korku zihni köreltir, korku düşünceyi eğip büker, kor­ku karanlığı doğurur ve korktuğumuz sürece yeni bir dünya kuramayız. Neden söz ettiğimi anlıyor musunuz yoksa bun­lar daha önce hiç duymadığınız sözler mi?</p>

    <p class="heading0">Bildiğiniz gibi, ailenizin, evinizin dışındaki dünyada, Bombay'ın ötesindeki dünyada, Avrupa'da, Amerika'da in­sanlar feci yıkım araçları hazırlıyorlar. Dünya felaket bir dö­nemden geçiyor ve her ne kadar öyle olduklarım dile getir­meseler de bütün politikacıların, bütün liderlerin kafası ka­rışık, çünkü hep savaşıyorlar, her zaman bir tür bela var başlarında. Neticede şu anki dünya güzel bir yer değil, mutlu bir hayat sürülecek bir yer değil. Eğer çok genç olan siz­ler doğru düzgün eğitim almazsanız, hiç kuşkusuz aynı öl­çüde mutsuz, aynı ölçüde sefil, aynı ölçüde keşmekeş bir dünya yaratacaksınız. Dolayısıyla tamamen farklı bir dünya yaratmak için nasıl bir eğitim almanız gerektiğini saptama­mız çok önemlidir. Birlikte mutlu bir hayat süreceğimiz, ne zenginin ne de yoksulun yer aldığı, ne bütün o güce, konu­ma ve cazibeye sahip olan kodaman politikacıların, ne de hayatta hiçbir şeyi olmayan ve ölene kadar çalışmak zorun­da kalan mağdur ve yoksun kimselerin yer aldığı bir dünya kurmalıyız.</p>

    <p class="heading0">Yeni bir dünyayı yaratacak olanlar yaşlı insanlar değil sîz­siniz, çünkü yaşlılar dünyayı korkunç bir karmaşaya boğu­yorlar. Fakat eğer siz doğru eğitimi alırsanız yeni bir dünya yaratabilirsiniz. Bu sizin elinizde, politikacıların veya din adamlarının değil. Eğer doğru düzgün eğitilirseniz harika bir dünya kurabilirsiniz, Hindistan'ın veya Avrupa'nın dünyası değil, hepimizin dünyası, sizin ve benim dünyam, hepimizin birlikte mutlu yaşayacağı bir dünya. Ve sizi temin ederim ki bu dünyanın kurulması başka birilerine değil size bağlı. İşte bu nedenle hangi öğretmenlerden nasıl bir eğitim aldığınız büyük önem taşıyor. Şayet öğretmen korkaksa onun öğrenci­leri de korkak olur. Eğer öğretmen dar kafalı, kıt, güdükse ve sadece size bilgi aktarmakla yetiniyorsa sizin zihinleriniz de çok dar olur ve hayatın ne olduğunu anlamadan büyürsü­nüz.</p>

    <p class="heading0">Öyleyse doğru düzgün eğitim almak, yani özgürlük için­de yetişmek gerçekten çok önemlidir. Ayrıca anne babanız­dan, öğretmenlerinizden, kamuoyundan veya büyükanne­nizin ne diyeceğinden korktuğunuz sürece özgür olamazsı­nız. Eğer korkuyorsanız asla özgür olamazsınız. Ve okullar­da öğretmenlerin bu korku meselesine hiç değinmedikleri­ne tanık olabilirsiniz. Sözde nezaketle veya bir disiplin sis­temiyle sizi bir şey yapmaya zorlayan bir dayatma uygulandığı anda bu, korku yaratır. Şayet ben öğretmensem ve ders çalışmanızı sağlamak için sizi başkasıyla karşılaştırıyorsam, başka bir kız veya erkek kadar zeki olmadığınızı söylüyor­sam, sizi bertaraf ediyorum demektir, değil mi? Mevcut okullarımızda korkuyu körükleyen sınavlar ve öğrencileri her zaman başka öğrencilerle kıyaslayan notlandırma sis­temleri var; dolayısıyla tek tek öğrencilere değil de zeki olan öğrenciye önem veriliyor. Derslerinde çok parlak olan, sı­navlardan geçme konusunda özel bir yeteneğe sahip bir öğ­renci başka alanlarda pekâlâ geride kalabilir ve muhtemelen kalıyordur da.</p>

    <p class="heading0">Not vermek, puanlandırmak, karşılaştırmak ve ister neza­ketle ister tehdit yoluyla her tür zorlama korkuyu besler. He­nüz gençken bu korkuya takılıp kaldığımız için geri kalan hayatımızda da aynı korkuyla cebelleşip duruyoruz. Yetişkin insanlar hayata karşı tutumlarından ötürü salt eskinin tekra­rı olan bir eğitim sistemi kurdular, dolayısıyla bu sistemde yeni bir yaşam tarzına yer yok. İşte bu nedenle henüz genç­ken bütün bu konular üzerinde düşünmek bana göre çok önemlidir. Burada size anlattıklarımızı anlamasanız bile bu meseleyi izin alabilirseniz öğretmenlerinize sorun ve korku­dan sahiden kurtulup kurtulamayacağınızı öğrenin. Korku olmadığında çok daha iyi ders çalışırsınız. Bir şey yapmaya zorlanmadığınızı hissettiğiniz zaman gerçekten neye ilgi duyduğunuzu kestirebilir ve geri kalan yaşamınızı sahiden sevdiğiniz şeyi yaparak geçirebilirsiniz. Bu da sırf bir işe sa­hip olmak zorunda kaldığınız için zavallı bir memur olmak­tan çok daha önemlidir. Sırf anne babanız onu yapmanızı söylediği için veya toplum öyle talep ettiği için bir şeyi yap­mak saçmalıktır. Öte yandan eğer bir şeyi eliniz ve zihniniz­le gerçekten severek yapıyorsanız, bu sevgi sayesinde yeni bir dünya yaratırsınız. Ama şayet korkuyorsanız yeni bir dünya yaratamazsınız. Sonuçta henüz gençken içinizde bir isyan duygusu taşımalısınız.</p>

    <p class="heading0">İsyanın ne olduğunu biliyor musunuz? Çocukluktan ye­tişkinliğe geçerken hayat anne baba, öğretmenler, gelenek, komşular, içinde yetiştiğiniz kültür veya toplum aracılığıy­la sizi bastırır; bütün bunlar bir hapishane gibi sizi kuşatır ve istediği şeyi yapmaya sizi zorlar, dolayısıyla siz asla ken­diniz olamazsınız. Bu durumda korkusuz düşünmek ve ya­şayabilmek ve dolayısıyla sevginin ne olduğunu kendi başı­nıza keşfedebilmek için özgür olmanıza eğitimin yardım et­mesi çok önemli değil midir? Eğer anne babalarınız sizi ha­kikaten seviyorsa sözünü ettiğim türde bir eğitimi hazırla­malılar ve sizin özgür olduğunuzu görmeliler; korkusuz ya­şayıp büyüdüğünüzü ve mutlu olma özgürlüğüne sahip ol­duğunuzu görmeliler. Fakat dünyada bu tür aileler çok az, çünkü çoğu aile çocuğa şunu yap buna yapma der; oğlun babası gibi, avukat, polis, tüccar veya her neyse o olması is­tenir.</p>

    <p class="heading0">Bütün bu karmaşık meseleleri anlamak sahiden çok zor­dur ve yaşımız ilerledikçe ancak zekâmız varsa bu meselele­ri kavrayabiliriz. Henüz gençken zekâmızı açığa çıkarmalı­yız. Bu da ilkin öğretmenlerin bu meseleyi anlamasını gerek­tiriyor. Fakat çok az öğretmen bunu yapabiliyor, çünkü çoğu için öğretmenlik sadece bir işten ibaret. Daha fazla para kaza­nabilecekleri başka bir iş bulamıyorlar, bu nedenle "Öğret­menlik iyi bir iş" diyorlar. Bu da demektir ki ne sizi eğitmek ne de bizzat eğitimin kendisi onların umurunda.</p>

    <p class="heading0">Öyleyse genç kızlar veya erkekler olarak meselenin haki­katini keşfetmelisiniz, evcil bir hayvan gibi sus pus evde otur­makla yetinmemelisiniz. Umarım söylediklerimi anlıyorsunuzdur, çünkü bu anlattıklarım gerçekten çok çetin meseleler ve üzerinde epey düşünmeniz gerekiyor. Dünya dağılıyor, parçalanıyor; savaşlar, açlık ve sefalet var ve yeni bir dünyayı yaratmak sizin elinizde. Fakat eğer içinizde isyan ruhu yoksa yeni bir dünya inşa edemezsiniz ve zekânızı körelten korku olduğu sürece o isyan ruhuna da sahip olamazsınız.</p>

    <p class="heading0 sgc-5">Dinleyici: Ben beni mutlu edecek her şeye sahibim ama başkaları sahip değil. Niçin böyle oluyor?</p>

    <p class="heading0"><b>Krishnamurti:</b> Sizce neden böyle? Sağlığınız <b class="sgc-6">yerinde olabilir,</b> nazik ebeveynlere, iyi bir beyne sahip olduğunuz için kendi­nizi mutlu hissedersiniz; öte yandan kaba ebeveynlere, kötü bir beyne sahip hasta birisi de kendini mutsuz hisseder. Şim­di neden bu böyle oluyor? Siz mutluyken neden bir başkası mutsuz? Mutluluk zenginliğe, arabalara, iyi evlere, temiz yi­yeceklere, kibar ebeveynlere sahip olmak mı demek? Sizin mutluluk tanımınız bu mu? Ve bütün bu şeylere sahip olma­yan bir kişi mutsuz mudur? Öyleyse mutluluktan kastınız nedir? Bunu ortaya koymak önemli, değil mi? Mutluluk kı­yaslamayı mı içerir? "Ben mutluyum" dediğinizde mutlulu­ğunuz kıyaslamadan mı doğar? Ne söylediğimi anlıyor mu­sunuz yoksa anlaşılması çok mu zor?</p>

    <p class="heading0">Anne babanızın "Falancanın maddi durumu bizimki ka­dar iyi değil" dediğini hiç duymadınız mı? Kıyaslama bize bir şeylere sahip olduğumuz hissini verir, bir tür tatmin duy­gusu kazandırır, değil mi? Eğer kişi zekiyse ve kendisini pek zeki olmayan biriyle karşılaştırırsa kendini çok mutlu hisse­der. Yani gurur ve kıyaslama yoluyla mutlu olduğumuzu sa­nıyoruz; ama kendini bizimkinden daha az şeye sahip bir başkasıyla kıyaslamak suretiyle mutluluk duyan birisi en za­vallı insandır, çünkü onun sahip olduğundan daha fazlasına sahip olan, ondan yukarıda olan birileri hep vardır. Kıyasla­mak kesinlikle mutluluk değildir. Mutluluk tamamen farklı bir şeydir; peşinden koşulacak bir şey değildir o. Bir şeyi sizi zenginleştirdiği veya seçkinleştirdiği için değil de hakikaten sevdiğiniz için yapıyorsanız mutlu olursunuz.</p>

    <p class="heading0 sgc-5">Dinleyici: İçimizden korkuyu söküp atmanın yolu nedir?</p>

    <p class="heading0"><b>Krishnamurti:</b> Öncelikle sizi neyin korkuttuğunu saptama­nız gerekiyor, değil mi? Anne babanızdan, öğretmenlerinizden, sınavda başarısız olmaktan, kardeşlerinizin veya kom­şunuzun ne diyeceğinden korkuyor olabilirsiniz. Yahut bü­yük bir üne sahip babanız kadar iyi veya zeki olamamaktan korkuyor olabilirsiniz. Pek çok korku türü var ve sizinkinin hangi türe girdiğini ortaya çıkarmanız lazım.</p>

    <p class="heading0">Şimdi sizi korkutan şeyin ne olduğunu biliyor musunuz? Şayet biliyorsanız, o korkudan kaçmadan neden korktuğunu­zu ortaya çıkarın. Eğer korkudan kurtulmak istiyorsanız, on­dan kaçmamanız gerekir, onunla yüzleşmelisiniz ve tam da bu yüzleşme sizi korkudan kurtaracaktır. Korkudan kaçtığı­nız sürece ona bakamazsınız, ama durup korkuya baktığınız anda korku çözülmeye başlar. Kaçmak korkunun sebebidir.</p>

    <p class="heading0">Sorular sormalısınız ama belki de buna çekiniyorsunuz. Size bir soru sorabilir miyim? Büyüdüğünüzde ne olmak isti­yorsunuz? Bunu biliyor musunuz? Cevap kızlar için elbette basit; evlenmek isterler, bu çok açık. Evlendiniz diyelim, o za­man ne yapmak istersiniz? Hırslı mısınız? Hırsın ne olduğu­nu biliyor musunuz? Falanca veya filanca olmak istemektir hırs, değil mi? Bir ideale sahip olup "Rama, Sita veya Gandhiji gibi olacağım" diyen insan da hırslıdır. Bir şekilde hırslı mısınız?</p>

    <p class="heading0">Peki, hırs ne demek? Neden hırslısınız? Buna cevap ver­mek biraz zor olabilir ama hayatın sorunlarından biri bu ve üzerinde düşünmeniz gerekiyor. Nedenini size söyleyeyim. Hepimiz hırslıyız; her insan kendi yordamınca hırslıdır. Ve bu durumun neler doğurduğunu biliyor musunuz? Bizi bir­birimize düşürüyor. Her zaman zengin, ünlü, daha zeki ol­mak için mücadele ediyoruz. Ben sizden daha büyük olmak istiyorum, siz de benden. Demek ki hırs aslında gerçekte öy­le olmadığımız biri olmaya çalışmaktır. Ve hangisi önemli? Gerçekte öyle olmadığımız biri olmaya çalışmak mı yoksa gerçekte ne olduğumuzu anlamaya çalışmak mı? Hiç kuşku­suz önce kendimize bakmalıyız ve gerçekte ne olduğumuzu anlamaya başlamalıyız.</p>

    <p class="heading0">Gördüğünüz gibi, çoğumuz idealistiz ve idealistler iki­yüzlüdür, çünkü gerçekte olmadıkları biri olmaya çalışırlar hep. Eğer ben aptalsam ve zeki olmaya uğraşıyorsam her­kes bunun muhteşem bir şey olduğunu düşünür. Ne var ki zekice hileler yapmayı ne kadar iyi öğrenirse öğrensin ap­tal biri bu sayede zeki olamaz. Öte yandan eğer aptal oldu­ğumu bilirsem, o zaman tam da bu bilgi zekânın başlangıcı olur ki bu da salt zeki olmaktan çok daha iyidir. Anlıyor musunuz?</p>

    <p class="heading0">Kıvrak zekâlı biri değilsem genelde başıma ne gelir? Okul­da sınıfın arka sırasına koyulurum ki bunu yapmak aslında öğretmen adına utanç verici bir şeydir, çünkü ben de diğer öğrenciler kadar önemliyimdir. Beni zeki öğrencilerle karşı­laştırarak sınıfın arkasına atması öğretmenin aptallığıdır, çünkü karşılaştırma yaparak beni bertaraf ediyor.</p>

    <p class="heading0">Ne yazık ki kıyaslama sözde eğitimimizin ve tüm kültürü­müzün temelidir. Öğretmen her zaman filanca veya falanca öğrenci kadar iyi olmalısın deyip durur, bunun üzerine siz de onlar kadar iyi olmaya çalışırsınız. O zaman size ne olur? Gi­derek daha endişeli hale gelirsiniz, sağlığınız bozulur, zihni­niz yıpranır. Oysa öğretmeniniz sizi başkalarıyla karşılaştırmayıp "Hey buraya bak çocuğum, kendin ol. Gel, senin ilgi alanlarım, yeteneklerini ortaya çıkaralım. Taklit etme. Rama, Sita veya Gandhiji gibi olmaya çalışma. Neysen o ol ve o nok­tadan başla" dese, o zaman başkaları değil <b class="sgc-6">siz</b> önem kazanır­sınız. Önemli olan bireydir ve öğretmen bir öğrenciyi daha ze­ki olan bir başkasıyla kıyasladığında, onu küçültüyor, önemsizleştiriyor ve aptallaştırıyordum Gerçekte kim olduğunuzu ortaya çıkarmanıza yardım etmek öğretmenin görevidir ve si­zi bir başkasıyla kıyasladığında bu görevini yerine getiremez. Kıyaslama sizi yıkar, öyleyse kendinizi başkalarıyla kıyasla­mayın. Herkes kadar iyisiniz. Kim olduğunuzu anlayın ve bu noktadan yola çıkıp nasıl şu anki halinizden daha dolu, daha özgür, daha coşkulu olabileceğinizi keşfetmeye başlayın.</p>

    <p class="heading0 sgc-5">Dinleyici: Eğer anne baba çocuğunu sahiden seviyor olsaydı onu bir şeyler yapmaya zorlamazdı dediniz. Fakat eğer ço­cuk temiz olmak istemiyorsa ya da sağlığı için kötü olan bir şeyi yemek istiyorsa ona engel olmak gerekmez mi?</p>

    <p class="heading0"><b>Krishnamurti:</b> Anne baba çocuğunu çok seviyorsa onun iste­diğini yapmasına izin vermelidir dediğimi hatırlamıyorum. Beyefendi, bu çok zor bir soru, değil mi? Her şeyden önce eğer ben oğlumu seviyorsam onun korkmasını gerektirecek bir şeyin olmadığını görmem lazım ki bunu yapmak son de­rece zordur. Daha önce de söylediğim gibi, korkudan kurtul­mak için çocuğun başkalarıyla kıyaslanmaması ve sınavlara tabi tutulmaması gerekir. Eğer çocuğumu seviyorsam onu özgür bırakmalıyım, her istediğini yapsın anlamında değil, çünkü her istediğini yapmak aptalcadır. Zekâsını geliştirme özgürlüğünden söz ediyorum ben ve o zaman bu zekâ ona ne yapması gerektiğini söyleyecektir.</p>

    <p class="heading0">Zekâya sahip olmak için özgürlüğün olması gerekir ve eğer sürekli bir kahraman gibi olmaya zorlanırsanız özgür olamazsınız, çünkü o zaman önemli olan siz değil kahraman­dır. Sınavlara girdiğinizde karnınız ağrımıyor mu? Kendinizi gergin ve endişeli hissetmiyor musunuz? Her yıl sınav adı verilen feci bir işkenceye maruz kalmak zorunda olduğunuz­da geri kalan hayatınızın bundan nasıl etkilendiğini biliyor musunuz? Yetişkin insanlar korkusuz büyümeniz gerektiğini söylüyorlar; ama bu bir anlam ifade etmiyor, sadece bir laf salatası, çünkü onlar sizi sınavlara sokarak ve başkalarıyla kı­yaslayarak korkuyu içinize ekiyorlar.</p>

    <p class="heading0">Hakikaten üzerinde durmamız gereken bir başka konu da disiplindir. Disiplin ile ne kastettiğimi biliyor musunuz? Çocukluktan itibaren size ne yapmanız gerektiği söylenir ve siz de pekâlâ buna ayak uydurursunuz. Hiç kimse neden erken kalkmanız gerektiğim, neden temiz olmanız gerektiğini açıklama zahmetinde bulunmaz. Anne babalar ve öğretmenler&nbsp;bunu size açıklamazlar, çünkü bunun için ne sevgileri ne za­manları ne de sabırları vardır; sadece "Şunu yap yoksa seni cezalandırırım" derler. Şu halde bildiğimiz haliyle eğitim korku aşılamaktır. Peki, korku varken zihniniz nasıl zeki ola­bilir? Keza korktuğunuzda başkalarım nasıl sevebilirsiniz ve­ya onlara nasıl saygı duyabilirsiniz? Büyük üne ve pahalı ara­balara sahip kimselere "saygı" gösterirsiniz ama hizmetçini­ze saygı göstermezsiniz, onu tekmelersiniz sadece. Büyük bir adam yanınıza geldiğinde hepiniz ona selam verip ayakları­na kadar eğilirsiniz ve buna saygı denir; fakat onun ayakları­na kadar eğilmenize sebep olan şey saygı değil korkudur. Bir <b class="sgc-6">kuli nin</b> (vasıfsız işçinin) ayaklarına kadar eğilmezsiniz, değil mi? Ona saygı göstermezsiniz, çünkü o size hiçbir şey vere­mez. Demek ki eğitimimiz korkuyu yerleştirmekten veya pe­kiştirmekten başka bir şey değil. Bu dehşet verici bir şey, de­ğil mi? Ve korku olduğu sürece nasıl yeni bir dünya kurabi­liriz ki? Kuramayız, işte bu nedenle henüz gençken bu korku meselesini ve eğitim sisteminde korkunun yerini anlamanız çok önemlidir.</p>

    <p class="heading0 sgc-5">Dinleyici: Hayatta ideallere sahip olmak önemli değil mi?</p>

    <p class="heading0"><b>Krishnamurti:</b> Bu güzel bir soru, çünkü hepinizin idealleri var. Şiddetsizlik idealiniz, barış idealiniz ya da Rama, Sita ve­ya Gandhiji gibi bir kişi olma idealiniz var, değil mi? Bu da ne anlama geliyor? Sizin değil de idealin önemli olduğu anlamı­na geliyor. Rama müthiş derecede önemli, ama zavallı siz önemsizsiniz ve bu yüzden onu taklit ediyorsunuz. Tek meş­gul olduğunuz şey bir kişiyi veya ideali taklit etmek. Daha önce de söylediğim gibi, idealist kişi ikiyüzlüdür, çünkü ger­çekte neyse öyle olmaya çalışmak yerine her zaman bir baş­kası olmaya çabalar.</p>

    <p class="heading0">Gördüğünüz gibi, idealizm meselesi sahiden karmaşık bir mesele ve siz bu mesele üzerinde düşünmeye hiç teşvik edilmediğiniz için söz konusu meseleyi anlamıyorsunuz; hiç kimse sizinle bu meseleyi konuşmadı. Bütün kitaplarınız, bü­tün öğretmenleriniz, bütün gazeteleriniz ve dergileriniz size ideâllere sahip olmanız gerektiğini, filanca kahraman gibi ol­manız gerektiğini söylüyor ki bu da zihninizi bir maymun gi­bi taklit etmekten veya bir gramofon kaydı gibi bir sürü söz­cüğü tekrarlamaktan öteye götürmüyor. Öyleyse her şeyi kabullenmeyip sorgulamaya ve keşfetmeye başlamalısınız; iç­ten içe korku duyuyorsanız sorgulayamazsınız. Her şeyi sor­gulamak karşı çıkmak, yani yeni bir dünya yaratmak demek­tir. Ne var ki gördüğünüz gibi, öğretmenleriniz ve ebeveyn­leriniz sizin başkaldırmanızı istemiyorlar, çünkü onlar sizi kontrol etmek, şekillendirmek ve kendi kalıplarına sokmak istiyorlar ve böylece hayat çirkin bir şey olarak akıp gidiyor.</p>

    <p class="heading0 sgc-5">Dinleyici: Henüz daha küçüğüz, nasıl yeni bir dünya yara­tabiliriz ki?</p>

    <p class="heading0"><b>Krishnamurti:</b> Eğer henüz küçükseniz yeni bir dünya yarata­mazsınız. Fakat hayatınızın sonuna kadar küçük kalmaya­caksınız değil mi? Korkuyorsanız küçüksünüzdür. Büyük bir cüsseye, büyük bir arabaya, büyük bir mevkiye sahip olabi­lirsiniz ama içinizde korku varsa asla yeni bir dünya kura­mazsınız. İşte bu nedenle korkusuz, özgürce ve aklı başında büyümek çok önemlidir. Öte yandan özgürce büyümek de­mek özgür olmak için kendinizi disipline etmeniz demek de­ğildir.</p>

    <p class="heading0 sgc-5">Dinleyici: Çocukları korkusuz kılacak eğitim sistemi nasıl olmalıdır?</p>

    <p class="heading0"><b>Krishnamurti:</b> Bir sistem veya yöntem ne yapılacağım ve na­sıl yapılacağını söylemeyi ima eder; böyle bir şey sizi korku­suz kılar mı? Herhangi bir sistemle korkusuz ve aklı başında&nbsp;eğitilebilir misiniz? Henüz gençken özgürce büyümelisiniz ama sizi özgür kılacak bir sistem yok. Bir sistem zihni bir şab­lona uydurmayı ima eder, değil mi? Sizi bir kalıba hapsetme­yi ima eder ve özgürlüğü elinizden alır. Bir sisteme bel bağla­dığınız anda onun dışına adım atma cesaretini yitirirsiniz ve sonra o sistemin dışına çıkma düşüncesi size korku verir. De­mek ki aslında eğitim sistemi diye bir şey yoktur. Önemli olan sistem değil öğretmen ve öğrencidir. Her şeyden önce eğer si­zin korkudan kurtulmanıza yardım etmek istiyorsam önce ben korkudan kurtulmalıyım. Sonra sizi ele alabilirim, her şe­yi size açıklama zahmetine girip dünyanın nasıl bir yer oldu­ğunu size anlatmalıyım ve tüm bunları yapmak için sizi sev­meliyim. Korkusuz bir halde okuldan ayrılmanız gerektiğini bir öğretmen olarak hissetmeliyim. Eğer sahiden bu hisse sa­hip olursam sizin korkudan kurtulmanıza yardım edebilirim.</p>

    <p class="heading0 sgc-5">Dinleyici: Onu özel bir testten geçirmeden altının kalitesi­ni bilmek mümkün müdür? Aynı şekilde, bir çocuğun ka­pasitesi onu bir tür sınava sokmadan bilinebilir mi?</p>

    <p class="heading0"><b>Krishnamurti:</b> Sınavla çocuğun kapasitesinin gerçekten öğre­nilebileceğini düşünüyor musunuz? Bir çocuk sınavlardan korktuğu ve gergin olduğu için sınavdan kalabilirken, bir baş­kası sınav psikolojisinden daha az etkilendiği için sınavdan ge­çebilir. Bir çocuğu her hafta gözlemlerseniz, karakterini ince­lerseniz, oyun oynama tarzına, konuşma biçimine, ilgi alanla­rına, nasıl ders çalıştığına, yediği yiyeceklere bakarsanız hiç sı­nava gerek duymadan çocuğun kapasitesini öğrenebilirsiniz. Ne var ki bizler bu konular üzerinde hiç düşünmüyoruz.</p>

    <p class="heading0 sgc-5">Dinleyici: Beyefendi, yeni bir dünyaya dair fikriniz nedir?</p>

    <p class="heading0"><b>Krishnamurti:</b> Yeni dünyaya dair hiçbir fikrim yok. Eğer ona dair bir fikrim olsaydı "yeni dünya" yeni olamazdı. Bu sadece&nbsp;zekice bir laf değil, bir gerçek. Eğer ona dair bir fikrim varsa o fikir öğrendiklerimden ve deneyimlerimden doğmuştur değil mi? O fikir öğrendiklerimden, okuduklarımdan, başka insanla­rın yeni dünyanın nasıl olacağına ilişkin söylediklerinden doğ­muştur. Öyleyse "yeni dünya" eğer zihnin bir ürünüyse asla yeni olamaz, çünkü zihin eskidir. Yarın ne olacağını bilemezsi­niz değil mi? Yarın pazar günü olduğu için okulun açılmayaca­ğını ve pazartesi tekrar okula gideceğinizi biliyorsunuz; ama okulun dışında neler olacağım, hangi duygulara kapılacağınızı, neler göreceğinizi bilmiyorsunuz, değil mi? Yarın veya ertesi sabah ne olacağım bilemediğiniz için olacak olan olduğunda yeni olur ve önemli olan da o yeni olanla yüzleşmektir.</p>

    <p class="heading0 sgc-5">Dinleyici: Eğer ne yaratmak istediğimizi bilmiyorsak yeni bir şeyi nasıl yaratabiliriz?</p>

    <p class="heading0"><b>Krishnamurti:</b> Yaratmanın ne olduğunu bilmemek üzücü bir şey değil mi? Bir duyguya sahip olduğunuzda o duyguyu ke­limelere dökebilirsiniz. Güzel bir ağaç gördüğünüzde, o ağa­cı değil de ağacın sizde uyandırdıklarım betimleyen bir şiir yazabilirsiniz. O his yenidir, yaratıcı bir şeydir; ama siz onu meydana getiremezsiniz, o sizi bulur.</p>

    <p class="heading0 sgc-5">Dinleyici: Çocuklar her şeyi ciddiye almalı mıdırlar? Eğer alırlarsa kendilerini eğlendirmeye vakit bulabilirler mi?</p>

    <p class="heading0"><b>Dinleyici:</b> Şimdi siz ciddi değil misiniz? Ama her zaman cid­di olamazsınız değil mi? Her zaman oyun oynayamazsınız veya her zaman uyuyamazsınız ya da her zaman ders çalışa­mazsınız. Oyun vakti vardır, ciddi olma vakti vardır. Öte yandan sizinle burada buluşup konuşmam ciddi bir şeydir; ama eğer siz ciddi olmak istemiyorsanız, sorun yok, kimse si­zi buna zorlayacak değil.</p>
  </div>
</body>
</html>
