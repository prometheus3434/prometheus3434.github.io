<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Yeni Bir Yaşam-Krishnamurti_001</title>
  <link href="../Styles/stylesheet.css" rel="stylesheet" type="text/css" />
  <style type="text/css">
/*<![CDATA[*/

  b.sgc-5 {font-style: italic}
  p.sgc-4 {font-weight: bold}
  span.sgc-3 {font-weight: normal}
  div.sgc-2 {text-align: center;}
  span.sgc-1 {-webkit-border-horizontal-spacing: 2px; -webkit-border-vertical-spacing: 2px; border-collapse: collapse; font-weight: bold}

  span.sgc-6 {font-weight: bold}
  /*]]>*/
  </style>
</head>

<body class="main">
  <div>
    <span class="sgc-1"><br />
    <br /></span>
  </div>

  <div class="sgc-2">
    <span class="sgc-1"><br /></span>
  </div>

  <div class="sgc-2">
    <span class="sgc-1">12</span>
  </div>

  <div class="sgc-2">
    <span class="sgc-1"><br /></span>
  </div>

  <div>
    <div class="sgc-2">
      <span class="sgc-1"><span class="sgc-3 sgc-6">GERÇEK&nbsp;</span><span class="sgc-3 sgc-6">SEVGİNİN NİTELİĞİ</span></span><br />
    </div>

    <p class="heading0">Henüz gençken sevilmek ve ayrıca sevmenin ne olduğunu bilmek çok önemli değil mi? Fakat bana öyle&nbsp;geliyor ki, çoğumuz ne seviyoruz ne de seviliyoruz. Ve sanırım, henüz gençken bu sorun üzerinde çok ciddi dü­şünüp onu anlamak şarttır; zira o zaman belki sevgiyi hisse­decek, onun niteliğini, kokusunu bilecek kadar duyarlı olabi­liriz. Böylece yaşımız ilerlediğinde sevgiyi büsbütün yitirme­yiz. Öyleyse gelin bu mesele üzerinde duralım.</p>

    <p class="heading0">Sevmek ne demektir? O bir ideal, çok uzakta ulaşılmaz bir şey midir? Her birimiz günün değişik zamanlarında sevgiyi hissedebilir miyiz? Duygudaşlık, anlayış göstermek, hiçbir çıkar gözetmeden doğallıkla birine yardım etmek, içtenlikle nazik davranmak, bir bitkiye veya köpeğe bakmak, köylüle­re sempati duymak, arkadaşa, komşuya cömert davranmak, sevgiden kastettiğimiz şey bunlar değil midir? Sevgi içinde kini değil de bitimsiz bir affediciliği barındıran bir hal değil midir? Ve henüz gençken sevgiyi hissetmemiz mümkün de­ğil midir?</p>

    <p class="heading0">Henüz gençken çoğumuz bu duyguyu hisseder: Bir köy­lüye, bir köpeğe, zavallı ve çaresiz olanlara karşı içimizde bir­denbire dostane duygular yeşerir. Ve bu duygunun devam etmesi gerekmiyor mu? Her zaman gününüzün bir kısmını başkalarına yardım etmeye, bir ağaca veya bahçeye bakmaya, ev ahalisine yardım etmeye ayırmalısınız. Bu sayede yetiş­kinliğe adım atarken hiçbir çıkar ve zorlama olmadan kendi­liğinden anlayışlı olmanın ne anlama geldiğini öğrenirsiniz. Bu gerçek sevgiye sahip olmanız gerekmiyor mu?</p>

    <p class="heading0">Gerçek sevgi yapay şekilde ortaya çıkmaz, onu <i>hissetmeli­siniz</i>; veliniz, anne babanız, öğretmenleriniz de onu hissetme­liler. Çoğumuz gerçek sevgi duymuyoruz; başarılarımızı, öz­lemlerimizi, bilgimizi fazla umursuyoruz. Kendimizi yapıp ettiklerimize veriyoruz ve sonunda bizi mahvedecek çok önemli işler yapmak istiyoruz.</p>

    <p class="heading0">İşte bu nedenle henüz gençken odanızın çekip çevrilmesi­ne yardım etmek ya da kendi diktiğiniz birkaç ağaca bakmak veya hasta bir arkadaşınızın yardımına koşmak çok önemli­dir. Böylece içinizde sempati, ilgi ve cömertlik duyguları fi ­lizlenir. Gerçek cömertlik salt zihinsel bir şey değildir ve eli­nizdeki şey ne kadar az olursa olsun onu başkalarıyla paylaş­ma isteğini size kazandırır. Eğer henüz gençken bu sevgi, cö­mertlik, nezaket, incelik duygularına sahip değilseniz, yaşı­nız ilerlediğinde sahip olmanız çok güçleşir; ama eğer şimdi­den sahip olmaya başlarsanız belki o zaman aynı duyguları başkalarında da uyandırabilirsiniz.</p>

    <p class="heading0">Sempati ve sevgiye sahip olmak korkudan arınmayı ima eder, değil mi? Ne var ki sizin de gördüğünüz gibi, bu dün­yada korkusuz, .kişisel bir dürtüye kapılmadan eyleme geçe­rek büyümek çok zor. Yaşlı insanlar bu korku meselesini hiç düşünmemişler ya da günlük varoluşu hesaba katmadan çok soyut düzlemde ele almışlar. Siz daha çok gençsiniz, gözlem­liyor, sorguluyor, öğreniyorsunuz ama korkuya neyin yol aç­tığını görüp kavramazsanız, siz de o yaşlılar gibi olursunuz.</p>

    <p class="heading0">Korku yabani bir ot gibi serpilip büyür ve zihninizi sarmalar. Dolayısıyla içinizde ve çevrenizde olan biten her şeyin farkı­na varmalısınız: öğretmenlerin nasıl konuştuğunun, anne ba­banızın nasıl davrandığının ve onlara nasıl karşılık verdiğini­zin. Bu sayede korku meselesini fark edip kavrayabilirsiniz.</p>

    <p class="heading0">Çoğu yetişkin insan bir tür disiplinin gerekli olduğunu düşünür. Disiplinin ne olduğunu biliyor musunuz? Yapmak istemediğiniz bir şeyi yapmaya zorlayan bir işlemdir. Disip­linin olduğu yerde korku da vardır; öyleyse disiplin sevginin yolu değildir. Bu nedenle her ne pahasına olursa olsun disip­linden sakınılmalıdır. Disiplin dayatma ve zorlama yoluyla sizi gerçekte anlamadığınız bir şeyi yapmaya iter ya da bir ödül sunarak sizi o şeyi yapmaya ikna eder. Eğer bir şeyi an­lamıyorsanız o şeyi yapmayın ve kendinizi yapmak zorunda hissetmeyin. Açıklama isteyin; inatçılık etmeyip meselenin aslım öğrenmeye çalışın. Böylece korkudan kurtulursunuz ve zihniniz çok esnek ve kıvrak olur.</p>

    <p class="heading0">Eğer anlayışa kavuşmadan sadece yetişkinlerin otoritesi­nin dayatmasıyla hareket ediyorsanız, kendi zihninizi bastırıyorsunuz demektir ki o zaman korku ortaya çıkar ve bir ömür bir gölge gibi peşinizden gelir. İşte bu nedenle herhan­gi bir düşünce veya eylem biçimine göre disiplin altına sokul­mamak çok önemlidir. Fakat çoğu insan böyle düşünmüyor. Sözde sizin yararınız için size bir şeyler yaptırmak istiyorlar, İşte bu sizin "yararınız" için size bir şey yaptırma işlemi du­yarlılığınızı, anlama kapasitenizi ve dolayısıyla sevginizi yok ediyor. Zorlamaya veya iknaya karşı çıkmak çok zordur, çün­kü çevremizdeki dünya çok güçlü; fakat eğer anlamadan tes­lim olup işlerimizi yürütmekle yetinirsek düşüncesizlik alış­kanlığına saplanırız ve daha sonra bu alışkanlıktan kurtul­mak giderek zorlaşır.</p>

    <p class="heading0">Öyleyse okulunuzda otorite, disiplin olmalı mıdır? Yoksa öğretmenleriniz sizi bu konuları tartışmaya, enikonu incele­yip kavramaya mı teşvik etmeliler? Bunu yaparlarsa siz de&nbsp;büyüdüğünüzde dünyaya karışıp hayatın sorunlarını akıllıca göğüsleme potansiyeline sahip olgun insanlar olursunuz. Herhangi türde bir korku duyuyorsanız bu derin zekâya sa­hip olamazsınız. Korku sizi köreltir, inisiyatifinizi frenler, sempati, cömertlik, şefkat, sevgi adını verdiğimiz o alevi sön­dürür. O halde belli bir eylem biçimine göre disiplin altına sokulmanıza izin vermeyin, aksine keşfedin, yani sorgulama­ya, araştırmaya zaman ayırın; keza öğretmenleriniz de za­man ayırmalı. Eğer zaman yoksa yaratılmalı. Korku çürüme­nin kaynağı, bozulmanın başlangıcıdır ve korkudan kurtul­mak bütün sınavlardan ve bütün diplomalardan çok daha önemlidir.</p>

    <p class="heading0 sgc-4">Dinleyici: Saf sevgi nedir?</p>

    <p class="heading0"><b>Krishnamurti:</b> İçsel, asıl sevgi nedir? Bunu mu soruyorsunuz? Dürtüşüz, çıkarsız sevgi nedir? Dikkatli dinlerseniz öğrenirsiniz. Biz soruyu ele alıyoruz, cevap aramıyoruz. Matematik çalışırken ya da bir soruyu sorarken çoğunuz sorunu anlamak yerine daha çok cevabı bulmakla ilgileniyorsunuz. Eğer soruyu inceler, içyüzünü araştırır kavrarsanız cevabın sorunun içinde yattığım fark edersiniz. Öyleyse gelin sorunun ne olduğunu anlayalım ve ne Bhagavad'da, ne Gita'da, ne Kuran'da, ne Incil'de, ne de herhangi bir profesörde veya hatipte cevabı bulma derdine düşmeyelim. Eğer soruyu layıkıyla anlarsak cevap kendiliğinden ortaya çıkacaktır, çünkü cevap sorudan ayrı bir şey değil, aksine sorunun içindedir.</p>

    <p class="heading0">Soru şu: Dürtüsüz sevgi olur mu? Kendimiz için bir şey istemeden, çıkarsız sevebilir miyiz? Sevgimize karşılık bulamasak bile incinmeden yine sevebilir miyiz? Eğer size arkadaşlık teklif ediyorsam, siz de geri çeviriyorsanız, gücenirim değil mi? Bu gücenme duygusu arkadaşlıktan, cömertlikten, sempatiden mi doğuyor? Kuşkusuz gücendiğim sürece, kor­ku var olduğu sürece, ileride bana yardım etmeniz beklentisiyle size yardım -başka deyişle hizmet- ettiğim sürece sevgi varlık kazanamaz.</p>

    <p class="heading0">Eğer bunu anladıysanız cevabı bulmuşsunuzdur.</p>

    <p class="heading0 sgc-4">Dinleyici: Din nedir?</p>

    <p class="heading0"><b>Krishnamurti:</b> Cevabı benden mi bekliyorsunuz yoksa kendi başınıza mı bulmak istiyorsunuz? Ne kadar akıllı veya aptal olursa olsun bir başkasından mı cevap bekliyorsunuz? Yoksa sahiden dinin hakikatini mi öğrenmeye çalışıyorsunuz?</p>

    <p class="heading0">Hakiki dinin ne olduğunu bulmak için yolda bütün engel­leri kaldırmanız gerekir. Eğer çok renkli veya pis pencereleri­niz varsa ve berrak günşığını görmek istiyorsanız pencerele­ri temizlemelisiniz veya açmalısınız ya da dışarı çıkmalısınız. Aynı şekilde, hakiki dinin ne olduğunu bulmak için ilkönce ne olmadığını görüp onu bir kenara atmalısınız. Sonra haki­kisini keşfedebilirsiniz, çünkü o zaman doğrudan algı söz ko­nusu olur. Öyleyse gelin önce dinin ne <b class="sgc-5">olmadığına</b> bakalım.</p>

    <p class="heading0"><b class="sgc-5">Puja</b> yapmak, bir ayini gerçekleştirmek, din bu mudur? Bir sunağın veya putun önünde belli bir <b class="sgc-5">mantram'</b>ı, belli bir ayi­ni tekrarlayıp duruyorsunuz. Bu size bir zevk, bir tatmin duygusu veriyor ama din bu mudur? Kutsal kıyafeti giyip kendinizi Hindu, Budist ya da Hıristiyan olarak adlandır­mak, belli gelenekleri, dogmaları, inançları kabul etmek, bü­tün bunların dinle ilgisi var mıdır? Elbette hayır. Öyleyse din ancak zihnin bütün bunları kavrayıp bir kenara atmasından sonra bulunabilecek bir şeydir.</p>

    <p class="heading0">Sözcüğün doğru anlamıyla din ayrılık doğurmaz, değil mi? Ne var ki siz Müslüman ben Hıristiyan olduğumda ya da siz bir şeye, ben başka bir şeye inandığımda ne olur? İnançla­rımız bizi ayırır; dolayısıyla inançlarımızın dinle ilgisi yok. Bizim Tanrı'ya inanmamızın veya inanmamamızın pek bir önemi yok; çünkü inanmamız veya inanmamamız kendi şart­lanmamız tarafından belirleniyor, değil mi? Çevremizdeki&nbsp;toplum, içinde yetiştiğimiz kültür din adını verdiğimiz kimi inançları, korkuları ve hurafeleri zihnimize kazıyor ama on­ların dinle bir ilgisi yoktur. Sizin filanca şeye inanmanız, be­nim de falanca şeye inanmam büyük ölçüde bizim nerede doğduğumuza, İngiltere, Hindistan, Rusya ya da Amerika'da mı doğduğumuza bağlıdır. Öyleyse inanç din değildir, sade­ce şartlanmanın sonucudur.</p>

    <p class="heading0">Ayrıca kişisel kurtuluş çabası söz konusu. Güvende olmak istiyorum; Nirvana'ya ya da cennete kavuşmak istiyorum; İsa'nın, Buda'nın yanında veya bir Tanrı'nın sağ elinde bir yer bulmak istiyorum kendime. Sizin inancınız bana derinle­mesine bir tatmin ve rahatlık vermeyince, ben onu veren ken­di inancıma sahip oluyorum. Fakat din bu mudur? Hiç kuş­kusuz kişinin asıl dinin ne olduğunu bulması için bütün bu saçmalıklardan sıyrılması gerekir.</p>

    <p class="heading0">Öte yandan din sırf iyilik yapmak, başkalarına hizmet ve­ya yardım etmek meselesi midir? Yoksa daha fazla bir şey midir? Bu demek değil ki bizler cömert veya nazik olmaya­lım. Ama hepsi bu mu? Din zihnin kavrayabildiği her şeyden çok daha yüce, çok daha saf, çok daha engin, çok daha kuşa­tıcı değil midir?</p>

    <p class="heading0">O halde hakiki dinin ne olduğunu öğrenmek için bütün bu mevzuları derinlemesine irdeleyip korkudan arınmalısı­nız. Bu karanlık bir evden günışığına çıkmaya benzer. O za­man asıl dinin ne olduğunu sormazsınız; onu zaten biliyorsu­nuzdur. Doğru olanın doğrudan deneyimine sahipsinizdir.</p>

    <p class="heading0 sgc-4">Dinleyici: Eğer bir insan mutsuzsa ve mutlu olmak istiyorsa bu hırs mıdır?</p>

    <p class="heading0"><b>Krishnamurti:</b> Acı çekiyorsanız acıdan kurtulmak istersiniz. Bu hırs değildir, her insanın doğal içgüdüsüdür. Korkuya ka­pılmamak, fiziksel veya duygusal acı çekmemek her birimi­zin doğal içgüdüsüdür. Fakat öyle bir hayat yaşıyoruz ki sürekli acı çekiyoruz. Bana uygun olmayan bir şey yiyince mi­dem ağrımaya başlıyor. Birisi bana kötü bir laf edince incini­yorum. Özlediğim şeyi yapmama engel olununca kendimi hayal kırıklığına uğramış ve zavallı hissediyorum. Babam ve­ya oğlum öldüğü için mutsuz oluyorum ve benzeri. İster hoş­lanayım ister hoşlanmayayım hayat sürekli beni etkiliyor ve ben hep inciniyorum, hayal kırıklığına kapılıyorum, acılı tep­kiler veriyorum. Öyleyse yapmam gereken şey tüm bu süre­ci kavramaktır. Ne var ki, gördüğünüz gibi, çoğumuz bun­dan kaçıyoruz.</p>

    <p class="heading0">Psikolojik olarak içiniz acıyorsa ne yaparsınız? Birinden sizi teselli etmesini beklersiniz, kitap okursunuz, radyoyu açarsınız ya da gidip <b class="sgc-5">puja</b> yaparsınız. Bütün bunlar sizin acı­dan kaçtığınızın göstergeleridir. Eğer bir şeyden kaçarsanız elbette onu anlayamazsınız. Ama acınızı gözlemlerseniz, an­bean ona bakarsanız, onda yatan sorunu kavramaya başlarsı­nız ve bu hırs değildir. Acınızdan kaçtığınızda, ona bağlanıp kaldığınızda, onunla cebelleştiğinizde ya da onun etrafına yavaş yavaş teoriler ve umutlar ördüğünüzde hırs ortaya çı­kar. Acıdan kaçtığınızda, sığındığınız şey çok önem kazanır, çünkü kendinizi onunla özdeşleştirirsiniz. Kendinizi ülkeniz­le, mevkinizle, Tanrı'nızla özdeşleştirirsiniz ve bu bir hırs tü­rüdür.</p>
  </div>
</body>
</html>
