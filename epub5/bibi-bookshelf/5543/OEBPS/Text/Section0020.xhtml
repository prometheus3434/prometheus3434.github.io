<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Yeni Bir Yaşam-Krishnamurti_001</title>
  <link href="../Styles/stylesheet.css" rel="stylesheet" type="text/css" />
  <style type="text/css">
/*<![CDATA[*/

  b.sgc-3 {font-style: italic}
  p.sgc-2 {font-weight: bold; text-align: center}
  p.sgc-1 {font-weight: bold}
  /*]]>*/
  </style>
</head>

<body class="main">
  <p class="heading0 sgc-1"><br /></p>

  <p class="heading0 sgc-2">16<br /></p>

  <p class="heading0 sgc-2">SÖZCÜKLERİN ÖNEMİNİ KAVRAMAK</p>

  <p class="heading0">İnsan hayatındaki bozucu faktörlerden söz ettik ve korkunun bu bozulmanın temel nedenlerinden biri olduğunu söyledik. Ayrıca hangi türden olursa olsun, ister insanın kendine dayattığı ister dışarıdan dayatılmış otoriteyi takip et­menin, her tür taklidin, kopyalamanın inisiyatifi, yaratıcılığı yok ettiğini ve doğru olanın keşfini engellediğini de belirttik.</p>

  <p class="heading0">Hakikat takip edilebilecek bir şey değildir; keşfedilecek bir şeydir. Kitaplarla veya deneyim kazanarak hakikati bulamazsınız. Geçen gün bahsettiğimiz gibi, deneyim anımsama­ya dönüştüğünde, bu anımsama yaratıcı anlayışı yıkar. Ne kadar küçük olursa olsun garez veya kıskançlık duygulan da onsuz mutluluğun yaşanamayacağı yaratıcı anlayışı yıkar. Mutluluk satın alınamadığı gibi peşinden gidilerek ulaşıla­cak bir şey de değildir; çatışma olmadığında mutluluk ger­çekleşir.</p>

  <p class="heading0">Şimdi, özellikle okul çağındayken sözcüklerin önemini kavramaya başlamak çok önemli değil mi? Sözcük, sembol&nbsp;çoğumuz için son derece yıkıcı bir şeye dönüştü ve bizler bu­nun farkında değiliz. Sembol ile ne kastettiğimi biliyor musu­nuz? Sembol hakikatin gölgesidir. Sözgelimi gramofon kaydı gerçek ses değildir ama ses oraya kaydedilmiştir ve biz de onu dinleriz. Sözcük, sembol, imge, idea hakikat değildir ama bizler imgeye tapınırız, sembole saygı duyarız, sözcüğe büyük önem veririz; oysa bu çok yıkıcıdır, çünkü o zaman sözcük, sembol, imge en önemli şey haline gelir. İşte bu yolla sembolleri, inançları ve dogmalarıyla çeşitli organize dinler, kiliseler ve tapmaklar zihnin ötelere uzanıp hakikati keşfet­mesine engel olmaktadır. Öyleyse otomatik olarak alışkanlık yapan sözcüklere, sembollere hapsolup kalmayın; alışkanlık en yıkıcı faktördür, çünkü yaratıcı düşünmek istediğinizde alışkanlık araya girer.</p>

  <p class="heading0">Belki de ne söylediğimi tam anlamıyla kavramıyorsunuzdur, ama onun üzerine düşünürseniz kavrarsınız. Zaman za­man tek başınıza yürüyüşe çıkın ve bu konuları düşünün. <b class="sgc-3">Hayat, Tanrı, görev, dayanışma</b> gibi sözcüklerin, bizim gayet gelişigüzel kullandığımız tüm o harikulade sözcüklerin ne anlama geldiğini keşfedin.</p>

  <p class="heading0"><b class="sgc-3">Görev</b> sözcüğünün ne anlama geldiğini kendinize hiç sor­dunuz mu? Neye karşı görev? Yaşlılara karşı mı, geleneğin söylediğine karşı mı? Nitekim gelenek anne babanız, ülkeniz, Tanrı'nız için kendinizi feda etmeniz gerektiğini söyler. <b class="sgc-3">Görev</b> sözcüğü sizin için son derece önemli hale geldi, değil mi? Si­ze dayattığı pek çok anlamıyla doğurgan bir sözcük. Ülkeni­ze, Tanrı'nıza, komşularınıza karşı görevleriniz olduğu öğre­tildi size; ama <b class="sgc-3">görev</b> sözcüğünden çok daha önemli olan haki­kati kendi başınıza keşfetmenizdir. Anne babanız ve toplum sizi kendi mizaçlarına, kendi düşünce alışkanlıklarına, kendi zevklerine göre şekillendirmenin, kalıba dökmenin bir aracı olarak görev sözcüğünü kullanıyorlar ve bu sayede kendi gü­venliklerini garantiye alacaklarını umuyorlar. O halde bütün bu hususların içyüzünü kavramak ve doğru olanı kendi başınıza bulmak için sabırlı olup kendinize zaman ayırın. <b class="sgc-3">Görev&nbsp;</b>sözcüğünü kabullenmekle yetinmeyin, çünkü "görev"in olduğu yerde sevgi yoktur.</p>

  <p class="heading0">Aynı şekilde <b class="sgc-3">işbirliği</b> sözcüğünü ele alalım. Devlet sizden&nbsp;kendisiyle işbirliği yapmanızı ister. Anlamadan bir şeyle işbirliği yaparsanız, salt taklit etmiş, kopyalamış olursunuz.&nbsp;Ama eğer bir şeyin hakikatini anlarsanız, keşfederseniz, kurduğunuz işbirliği içinde o şeyle yaşar, o şeyle hareket edersiniz; o sizin bir parçanız olur.</p>

  <p class="heading0">O halde düşünce yapınızı sakatlayan sözcüklerin, sembollerin, imgelerin bilincinde olmak zorunludur. Şayet parçalanmadan yaratıcı bir halde yaşayacaksak sözcüklerin, sembollerin ve imgelerin bilincine varıp onların ötesine geçip geçemeyeceğimizi keşfetmemiz şarttır.</p>

  <p class="heading0">Gördüğünüz gibi, <b class="sgc-3">görev</b> sözcüğünün bizi öldürmesine izin&nbsp;veriyoruz. Anne babanıza, ilişkilerinize, ülkenize karşı görevlerinizin olduğu fikri sizi feda eder. Dışarı çıkıp kavga et­meye, öldürmeye, öldürülmeye veya sakatlanmaya iter. Siya­setçi, lider toplumu, ülkeyi, ideolojiyi veya yaşam tarzını ko­rumak için başkalarını öldürmenin gerekli olduğunu söyler; böylece öldürmek görevinizin bir parçası olur ve çok geçme­den size askeri ruh aşılanır. Askeri ruh sizi itaatkâr yapar, fi­ziksel olarak çok disiplinli olmanıza ama içsel alanda zihnini­zin yavaş yavaş mahvolmasına yol açar, çünkü taklit ediyor, peşinden gidiyor, kopyalıyorsunuzdur. Yetişkin insanların, siyasetçilerin bir aleti, bir propaganda aracı olursunuz. Sırf birisi onun gerekli olduğunu söylediği için ülkenizi korumak adına öldürmeyi kaçınılmaz sayıyorsunuz. Fakat onu kim söylerse söylesin kendi başınıza açıkça irdelemeniz, sorgula­manız gerekmiyor mu?</p>

  <p class="heading0">Öldürmek elbette hayattaki en yıkıcı ve yoz eylemdir, özellikle de başka bir insan öldürmek, çünkü öldürürken, onu ne kadar mantığa bürürseniz bürüyün nefretle dolusunuzdur ve ayrıca başkalarında düşmanlık uyandırırsınız. Eylemle öldürebildiğiniz gibi tek bir sözle de öldürebilirsiniz. Diğer insanları öldürmek hiçbir sorunumuzu çözmemiştir. Savaş hiçbir ekonomik ve sosyal derdimize deva olmadığı gi­bi, insani ilişkilerde karşılıklı anlayışı da doğurmamıştır. Bu­na rağmen bütün dünya daima savaşa hazırlanıyor. İnsanla­rı öldürmek için bir sürü neden öne sürülüyor. Öte yandan insanları öldürmemek için de pek çok neden vardır. Fakat hiçbir düşünce biçimine kapılmayın, çünkü bugün öldürme­mek için geçerli bir nedeniniz varken yarın öldürmek için da­ha güçlü bir nedene sahip olabilirsiniz.</p>

  <p class="heading0">Önce onun hakikatini görün, öldürmemenin ne denli el­zem olduğunu düşünün. En büyük otoriteden en küçüğüne kadar başkalarının söylediklerine kulak asmayın; meselenin aslım kendi başınıza keşfedin. Bu konuda iç dünyanız açıklı­ğa kavuşursa, o zaman ayrıntılar üzerinde etraflıca durabilir­siniz. Fakat asla bir nedenle işe başlamayın, çünkü her nede­ni geçersiz kılan bir başka karşıt-neden bulunabilir ve siz akıl yürütme ağma takılıp kalırsınız. Önemli olan nokta bizzat kendinizin hakikati doğrudan görebilmesidir, ondan sonra nedeni kullanabilirsiniz. Kendi başınıza doğru olanı algıladı­ğınızda, başkasını öldürmenin sevgi olmadığını öğrendiği­nizde, başkalarıyla kurduğunuz ilişkilerde düşmanlığa yer olmaması gerektiğini içinizde hissettiğinizde, o zaman ne ka­dar akıl yürütürseniz yürütün hakikati yok edemezsiniz. O zaman hiçbir politikacı, hiçbir din adamı, hiçbir ebeveyn ken­di güvenliği veya bir fikir için sizi feda edemez.</p>

  <p class="heading0">Yaşlılar her zaman gençleri feda etmişlerdir; sonuçta siz de yaşlandığınızda gençleri feda mı edeceksiniz? İnsanların kendilerini ya da başkalarım feda etmesine bir son vermek is­temiyor musunuz? Feda etme yaşamın en yıkıcı yolu olduğu için insani yozlaşmanın da en büyük faktörlerinden biridir. Ona son vermek için bir birey olarak sizin hakikati kendi ba­şınıza keşfetmeniz gerekir. Hiçbir gruba veya örgüte mensup olmadan, öldürmemenin, sevmenin, düşmanlık beslememenin hakikatini öğrenmek zorundasınız. O zaman ne sözcükler ne de ince fikir yürütme sizi öldürmeye veya başkasını feda etmeye ikna edebilir.</p>

  <p class="heading0">Öyleyse henüz gençken bu hususları kendi başınıza düşü­nüp taşınarak hakikatin keşfinin temellerini atmalısınız.</p>

  <p class="heading0 sgc-1">Dinleyici: Yaratılışın gayesi nedir?</p>

  <p class="heading0"><b>Krishnamurti:</b> Gerçekten bu konuyla ilgileniyor musunuz?&nbsp;<b class="sgc-3">Yaratılıştan</b> kastınız nedir? Yaşamanın amacı nedir? Neden varsınız, neden okuyor, ders çalışıyor, sınavlardan geçiyor­sunuz? İlişkinin, anne baba ile çocuklar arasındaki ilişkinin, kan ile koca arasındaki ilişkinin amacı nedir? Hayat nedir? “Yaratılışın gayesi nedir?" diye sorarken bunları mı kastedi­yorsunuz? Böyle bir soruyu ne zaman sorarsınız? İçsel an­lamda apaçık göremediğinizde, karanlıkta kafası karışık za­vallı biri olarak kaldığınızda, meselenin aslını kendi başınıza algılayamadığınızda veya sezemediğinizde, o zaman hayatın amacım öğrenmek istersiniz.</p>

  <p class="heading0">Şimdi size hayatın amacım söyleyecek çok sayıda insan var; size kutsal kitapların söylediklerini söyleyeceklerdir. Ze­ki insanlar hayatın değişik amaçlarım icat etme işine koyula­caklardır. Siyasi bir grubun falanca amacı, dini bir grubun da filanca amacı olacaktır vesaire. Şayet kafanız karışıksa haya­tın amacım nasıl bulacaksınız? Hiç kuşkusuz kafanız karışık olduğu sürece ancak yine karışık bir cevap alabilirsiniz. Eğer zihin rahatsızsa, sahiden dingin değilse, hangi cevabı alırsa­nız alın o cevap karışıklığın, endişenin ve korkunun perde­sinden geçecektir; dolayısıyla cevap doğrudan sapmış ola­caktır. Öyleyse önemli olan husus hayatın gayesini sormayıp içinizdeki karışıklığı ortadan kaldırmaktır. Bu, kör bir ada­mın "Işık nedir?" diye sormasına benzer. Eğer ona ışığın ne olduğunu anlatmaya çalışırsam, kendi körlüğüne, karanlığı­na göre beni dinleyecektir; ama görebildiği andan itibaren ışığın ne olduğunu asla sormayacaktır, çünkü zaten ışık orada olacaktır.</p>

  <p class="heading0">Aynı şekilde, eğer siz de içinizdeki karışıklığı yok edebi­lirseniz o zaman hayatın amacının ne olduğunu öğrenir, soru sormak, o amacı aramak zorunda kalmazsınız. Karışıklıktan kurtulmak için onu doğuran nedenleri görüp anlamak zorun­dasınız. Nitekim karışıklığın nedenleri de çok bariz belli. On­lar sahiplenmek, falan veya filanca olmak, başarı veya taklit yoluyla sürekli kendini büyütmek isteyen "ben"in içine kök salmıştır; belirtileri kıskançlık, açgözlülük, korkudur. Bu içsel karmaşa devam ettiği sürece her zaman cevapları dışarıdan beklersiniz ama içsel karmaşa ortadan kaldırıldığında haya­tin anlamım öğrenirsiniz.</p>

  <p class="heading0 sgc-1">Dinleyici: Karma nedir?</p>

  <p class="heading0"><b>Krishnamurti:</b> <b class="sgc-3">Karma</b> bizim kullandığımız ilginç sözcükler­den biridir; düşüncemizin içine hapsolduğu o sözcüklerden biridir karma. Zavallı insan hayati bir teoriye göre kabullen­mek zorunda kalır. Sefaleti, açlığı, pisliği kabullenmek zorun­dadır, çünkü acizdir ve zincirlerim kırıp bir devrim yaratacak enerjisi yoktur. Hayatin ona sunduğu şeyi kabul etmek zo­rundadır ve dolayısıyla şöyle der: "Böyle olmam benim kar­mam." Ve politikacılar, büyük adamlar onu sefaletim kabul­lenmeye teşvik ederler. Bütün bunlara isyan etmesini iste­mezsiniz değil mi? Büyük olasılıkla, cebinizde bulunan bü­yük miktardaki paranın birazcığını o zavallı adama verirsi­niz; şu halde <b class="sgc-3">karma</b> sözcüğünü o adamın hayatındaki sefaleti pasifçe kabullenmesini teşvik etmek için kullanıyorsunuz.</p>

  <p class="heading0">Eğitimli insanlar, başarı kazanmış insanlar, kendisine mi­ras kalmış insanlar, zirveye varmış insanlar, makam, güç, iti­bar ve çürüme araçlarına sahip insanlar da "Bu benim kar­mam, önceki hayatımı iyi yaşadım ve şimdi geçmişte yaptı­ğım iyiliklerin meyvelerini topluyorum" derler.</p>

  <p class="heading0">Fakat karmanın anlamı her şeyi olduğu gibi kabul etmek&nbsp;midir? Anlıyor musunuz? Çoğumuzun davrandığı gibi, hiç&nbsp;sorgulamadan, hiç isyan kıvılcımı yakmadan her şeyi olduğu&nbsp;gibi kabul etmek midir karma? Gördüğünüz gibi gerçekten&nbsp;canlı, uyanık olmadığımız için kimi sözcükler, içine kısılıp&nbsp;kaldığımız bir ağa dönüşüyor. <b class="sgc-3">Karma</b> sözcüğünün asıl anlamı bir teori olarak anlaşılamaz. Eğer "İşte bu Bhagavad Gita'nın&nbsp;söylediğidir" diyerek karmayı anlayamazsınız.</p>

  <p class="heading0">Bildiğiniz gibi, kıyaslaman zihin en aptal zihindir, çünkü düşünmez, sadece "Ben şu şu kitapları okudum ve senin söy­lediğin onlarda yazılanlara benziyor" der. Bunu dediğinizde düşünmeyi durdurmuşsunuzdur; kıyaslama yaptığınızda herhangi bir kitabın veya gurunun söylediklerini umursama­dan doğru olanı kendi başınıza araştırmaya artık son vermiş­siniz demektir. Öyleyse önemli olan nokta bütün otoriteleri bir kenara atıp karşılaştırma yapmadan araştırmak, keşfet­mektir. Karşılaştırmak otoriteye tapınmaktır, taklittir, düşün­cesizliktir. Karşılaştırma yapmak doğru olanı keşfetme uya­nıklılığına sahip olmayan bir zihnin esas doğasıdır. "İşte böy­le, tıpkı Buda'nın söylediği gibi" deyip böylece sorunlarınızı çözdüğünüzü sanırsınız. Fakat herhangi bir şeyin hakikatini sahiden keşfetmek için son derece aktif, canlı, coşkulu ve öz&nbsp;güvenli olmalısınız; ama kıyaslamak düşündüğünüz sürece özgüven sahibi olamazsınız. Lütfen bunu iyi dinleyin. Eğer özgüven yoksa araştırma ve doğru olanı bulma gücünüzü tümden yitirirsiniz. Özgüven size keşfetme özgürlüğü kazandırır ve kıyaslama yaptığınızda o özgürlüğü inkâr etmiş olursunuz.</p>

  <p class="heading0 sgc-1">Dinleyici: Saygıda korku unsuru var mıdır?</p>

  <p class="heading0"><b>Krishnamurti:</b> <b class="sgc-3">Siz</b> ne diyorsunuz? Öğretmeninize, anne babanıza, gurunuza saygı gösterip hizmetçinize saygısızlık ettiğinizde, sizin için önemli olmayan kimseleri tekmelerken, sizin üstünüzde olan kişilere, memurlara, politikacılara, büyük zatlara yalakalık yaptığınızda, bunda bir korku unsuru yok mudur? Büyük zatlardan, öğretmenden, müfettişten, profe­sörden, anne babanızdan, siyasetçiden ya da banka müdü­ründen bir çıkar sağlamayı umduğunuz için onlara saygı gösterirsiniz. Fakat yoksul insanlar size ne verebilir ki? Bu yüzden yoksulları hor görürsünüz, aşağılarsınız, sokakta ya­nınızdan geçtiklerinde varlıklarım bile fark etmezsiniz. Onla­ra bakmazsınız, soğukta titrediklerim, üstü başı kirli ve aç ol­duklarını umursamazsınız. Ne var ki elinizde çok az şey olsa bile sempatilerini kazanmak için büyük zatlara, kalburüstü kişilere onların hepsini verirsiniz. Bunda elbette bir korku unsuru vardır, değil mi? Ama sevgi yoktur. Kalbinizde sev­giye yer açmış olsaydınız her şeyi olanlara saygı gösterdiği­niz gibi, hiçbir şeyi olmayanlara da saygı gösterirdiniz; ne varlıklı kimselerden çekinir, ne de yoksulları hakir görürdü­nüz. Çıkar kazanma umuduyla saygı göstermek korkunun ürünüdür. Oysa sevgide korku yoktur.</p>
</body>
</html>
