<?xml version="1.0" encoding="utf-8"?>
<html xmlns="http://www.w3.org/1999/xhtml" xmlns:epub="http://www.idpf.org/2007/ops">
  <head>
    <title>YEŞİL RENKLİ NAMUS GAZI</title>
    <meta http-equiv="Content-Type" content="text/html; charset=utf-8" />
  

</head>
  <body epub:type="chapter">
    <section>
      <h1><st c="0">Sekiz Ayaklı Sisiphus</st></h1>
			<p><span><st c="22">H</st></span><span><st c="24">epimizin başına gelmiştir: Kimi tip insanlar vardır, onları daha ilk görüşte bir soğukluk duyarız ; ya çirkin görünüşlerinden, ya kabalıklarından, ya bayağıca davranışlarından yada hiç açıklayamadığımız bir nedenle sevemeyiz öylelerini... </st><st c="263">Böyle kişiler, sonra konuşmaya başlayınca, konuştukça konuştukça, ilk duygularımız değişir, sözlerinden iç dünyalarının güzellikleri önümüze serilir. </st><st c="413">O sevimsiz, soğuk dış görünüşlerinin içinde saklı, güzel, sıcak bir iç dünyaları olduğu ortaya çıkar. </st><st c="515">Dikenli, çirkin, soğuk dış görünüş kabuğunun altındaki sımsıcak iç dünyanın ortaya çıkabilmesi için, o kişilerin ya konuşmaları, ya çalışmaları yada bir davranışta bulunmaları gerekir. </st><st c="700">Özellikle çalışırlarken, canlarını dişlerine takmış çalışırlarken, büsbütün güzelleşirler.</st></span></p>
			<p><st c="790">Sevmediğimiz, nefret ettiğimiz, korktuğumuz, iğrendiğimiz, tiksindiğimiz hayvanlar da vardır. </st><st c="885">Örneğin yılan, fare, akrep, kırkayak filan gibi... </st><st c="936">Nedir o duygu? </st><st c="951">Ne tam korkudur, ne nefret, ne iğrenme... </st><st c="993">Belki de bunların hepsinden biraz karışık, daha adı konulamamış bir duygudur bu...</st></p>
			<p><st c="1075">Ben örümcek ve o türden böcekleri hiç sevmem. </st><st c="1122">Tiksinti, iğrenme, böyle bir adı konulmamış karmaşık duyguya kapılırım örümcek görünce. </st><st c="1210">Nerede o çok bacaklı yaratıkları görsem, yok ederim. </st><st c="1263">Yılandan, fareden, sinekten daha çok, örümcek türünden böceklerden tiksinirim.</st></p>
			<hr />
			<p><st c="1341">Dün evimizde hiç paramız yoktu. </st><st c="1374">Günlerden cuma... </st><st c="1392">Azçok ama ille de para kazanmam gerekli ki, evcek, çoluk </st><span><st c="1449">çocuk cumartesiyi, pazarı geçirebilelim. </st><st c="1490">Pazartesi günü hafta başıdır, nasıl olsa biyerden para bulabilirim. </st><st c="1558">Benim için ilk ağızda para kaynağı da, hikâye yazmak... </st><st c="1614">Cuma günü bir hikâye yazabilirsem, hemen dergiye götürüp parasını alabilirim.</st></span></p>
			<p><st c="1691">Cuma sabahı hikâye yazmak için masama oturdum. </st><st c="1739">Hikâye konuları dosyalarımı açtım, dolu dolu üç dosya... </st><st c="1796">Teker teker sayfaları çevirip not ettiğim hikâye konularına baktım. </st><st c="1864">Onca konu içinde hiçbiri kafamda olgunlaşıp daha pişmemiş... </st><st c="1925">İçlerinde, beş on yıl önceden not ettiğim konular var, ama onları da yazacak durumda değilim. </st><st c="2019">Belki de tatsız bir günüm... </st><st c="2048">Ama hikâyeyi yazmak zorundayım, para almalıyım... </st><st c="2098">Kıvranıp duruyorum...</st></p>
			<p><st c="2119">Şu hikâyeyi yazsam... </st><st c="2142">Hayır, güzel değil... </st><st c="2164">Bunu yazsam, ı-ıh, onda da iş yok... </st><st c="2201">Bu kıvranmanın nasıl bir işkenceli çile olduğunu, geri kalmış bir ülkede kalemiyle yaşamını kazanmak zorunda olanlardan başkaları anlayamaz, bilemez... </st><st c="2353">Hem de bu yazı, bir gazete yazısı, bir fıkra olmayacak, bir hikâye olacak... </st><st c="2430">Yani, yaratıcılık yanı ağır basan bir iş...</st></p>
			<p><st c="2473">Sandalyenin üstünde o yana dönüyorum, bu yana dönüyorum...</st></p>
			<p><st c="2532">Hiç söndürmeden birbirinin ateşinden ekleme içtiğim cıgaraların izmaritlerinden, önümdeki koca bakır tas dolmuş taşıyor. </st><st c="2654">(Cıgara tablası yerine kullandığım tastır bu.) Çay içiyorum.</st></p>
			<p><st c="2714">Kapı çalınıyor... </st><st c="2733">Duymazlar ki içerden kapı zilini... </st><st c="2769">Tam bir hikâye yakalar gibiyken, kapının zili düşüncemi bölüp parçaladı. </st><st c="2842">Bir daha çaldı kapı zili. </st><st c="2868">Niçin duymazlar zili?.. </st><st c="2892">Üçüncü zil çalışta kalktım kapıyı açtım. </st><st c="2933">Komşunun çocuğu gelmiş bişey istiyor...</st></p>
			<p><span><st c="2972">Oturuyorum masama... </st><st c="2994">Bak şimdi de radyoda berbat bir alaturka şarkı var. </st><st c="3046">Bitse, bir bitse şu şarkı... </st><st c="3075">Hikâye</st></span><st c="3081"> üzerine yoğunlaştırdığım zihnimi dağıtmamak için yerimden kalkmak istemiyorum. </st><st c="3161">Ama olmayacak... </st><st c="3178">Kalkıp radyoyu kapıyorum...</st></p>
			<p><st c="3205">Bu kez de içerden bizimkilerin gürültüleri geliyor, bir bağırıp çağırma... </st><st c="3281">“Susun!” diye ben de onlara bağırsam, darılacaklar bana... </st><st c="3340">Hepsi bana darılabilir, ama ben onlara darılamam. </st><st c="3390">Çünkü onlar haklıdırlar. </st><st c="3415">Kendilerine göre haklı değil, gerçekten haklıdırlar.</st></p>
			<p><st c="3467">Kapı çalınıyor yine... </st><st c="3491">Sütçü gelmiş. </st><st c="3505">Hikâye... </st><st c="3515">Zil... </st><st c="3522">Sucu aşağıdan bağırıyor: “Sucuuu!..”</st></p>
			<p><st c="3558">İçerdekilere sesleniyorum: “Sucu gelmiş...”</st></p>
			<p><st c="3602">“Var, istemez... </st><st c="3620">Yarın getirsin...”</st></p>
			<p><st c="3638">Kapıdan aşağıdaki sucuya sesleniyorum:</st></p>
			<p><st c="3677">“Varmış, yarın getir sucu...”</st></p>
			<p><st c="3707">Hikâye... </st><st c="3718">Bugün yazmak zorundayım...</st></p>
			<p><st c="3744">İçerden biri, en yakınım, yani en yakınım olması gereken birisi, gelip bişey söylüyor. </st><st c="3832">Ama nasıl bişey?.. </st><st c="3851">Yazılamaz, söylenemez ki... </st><st c="3879">O konuşmadan sonra, bir dinlenme evine gidip bir ay yatmalıyım ki, ancak dinlenip kendime gelebileyim... </st><st c="3984">Ama ben bugün hikâye yazmak, o hikâyenin de parasını almak zorundayım...</st></p>
			<p><st c="4056">Ben de bişey söylüyorum. </st><st c="4082">Benim kendisine söz söylediğim, darılıyor bana. </st><st c="4130">Haydiii... </st><st c="4141">O darıldı mı, gidip içerde can sıkıntısıyla oturabilir, ağlayabilir yada gidip gezebilir. </st><st c="4231">Oysa ben oturup yazmak zorundayım... </st><st c="4268">Ama başkasının kalbini kırmışken ben hikâye yazamam ki... </st><st c="4326">Bu bir başka iş...</st></p>
			<p><st c="4344">Helaya gittim... </st><st c="4362">Belki de hiç gereksizdi helaya gitmem, ama gittim...</st></p>
			<p><st c="4414">Banyo küvetinin dibinde bir küçücük örümcek. </st><st c="4460">Kına kırmızısı karınlı bir örümcek. </st><st c="4496">O bildiğimiz duvarlara ağ ören türden değil, başka bir tür örümcek.</st></p>
			<p><st c="4563">Bu küvette böcekler gördüğüm olur. </st><st c="4599">Hemen bir tas su dökerim, böcek suyun akıntısına kapılıp küvetin deliğinden sürüklenip gider.</st></p>
			<p><st c="4692">O gün küvete su dökmedim. </st><st c="4719">Örümcek, küvetin beyaz parlak duvarlarına tırmanıp kurtulmak için uğraşıyordu. </st><st c="4798">Birazcık tırmanıyor, ayakları parlak fayansta tutunamadığı için düşüyor. </st><st c="4871">Düştüğü yerden yine tırmanmaya başlıyor, yine düşüyor. </st><st c="4926">Yine tırmanıyor, yine düşüyor... </st><st c="4959">İyi, düşsün. </st><st c="4972">Nasıl olsa örümcek burdan kurtulamayacak. </st><st c="5014">Onun için de, su döküp delikten aşağı gitmesine razı olmuyorum. </st><st c="5078">Ezip öldürmüyorum da... </st><st c="5102">Çünkü ölüm bile örümceğe kurtuluş olacak. </st><st c="5144">Onu öldürüp içine düştüğü ve bir daha hiç kurtulamayacağı beyaz zindanından kurtarmıyorum. </st><st c="5235">Bırakıyorum küçücük örümceği bembeyaz hapisanesi içinde...</st></p>
			<p><st c="5293">Masama oturuyorum... </st><st c="5315">Hikâye konuları dosyalarını karıştırıp duruyorum...</st></p>
			<p><st c="5366">Bunca yılın yazarıyım. </st><st c="5390">Nasıl olsa, o eski alışkanlığımla bir hikâye şişiriveririm. </st><st c="5450">Ama eski bir yazar olmak, hikâye şişirmek için hiç de elverişli değildir. </st><st c="5524">Yeni bir yazarın böyle kolaylığı vardır. </st><st c="5565">Eski yazarlar bunu yapamazlar, çünkü herkesin gözü üzerlerindedir. </st><st c="5632">Off... </st><st c="5639">İyi bir hikâye yazmalıyım, yazmak zorundayım...</st></p>
			<p><st c="5686">Bir yazar beynini yiyen ve ailesine de beynini yediren kişidir.</st></p>
			<p><st c="5750">– Haydi yemeğe!..</st></p>
			<p><st c="5768">Öğle yemeği yiyoruz, daha ortada hikâye yok...</st></p>
			<p><st c="5815">Yemekten sonra oturuyorum masama. </st><st c="5850">Şunu yazsam... </st><st c="5865">Ençok sever görünenler, ilk önce bırakırlar bizi. </st><st c="5915">“Artık eskisi gibi yazamıyor” derler de, bir de kendilerinin bile bilincine varmadıkları gizli intikam alırlar. </st><st c="6027">Örneğin, üsteleyerek benden hikâye isteyen derginin sahibi bile kötü bir hikâye yazarsam çok sevinecektir: “Nerde o eski hikâyeleri... </st><st c="6162">Artık yazamıyor eskisi gibi,” diyecektir çevresindekilere. </st><st c="6221">Eski ölçüde yazsam bile yine beğenmemeye hazırdır, daha iyisini yazmak zorundayım...</st></p>
			<p><st c="6305">Helaya gidiyorum. </st><st c="6324">Neden gidiyorum? </st><st c="6341">Hiç... </st><st c="6348">Gidiyorum işte... </st><st c="6366">Örümcek banyo küvetinde hâlâ... </st><st c="6398">Kurtulamamış beyaz zindanından. </st><st c="6430">Oh, kurtulmasın... </st><st c="6449">Tırmanıyor, düşüyor... </st><st c="6472">Yine tırmanıyor... </st><st c="6491">Nasıl olsa kurtulamayacak bu beyaz çukurdan, ne diye öldürüp de onu işkencesinden kurtarayım?..</st></p>
			<p><st c="6586">İnsanı türlü türlü tanımlamışlar. </st><st c="6621">“İnsan, gülen hayvan” demişler. </st><st c="6653">“Düşünüyorum, öyleyse varım” demişler. </st><st c="6692">“İnsan, düşünen hayvandır” demişler. </st><st c="6729">“İnsan, konuşan hayvan - hayvan-ı natık” demişler. </st><st c="6780">“İnsan, yaratıkların en olgunu ekmel-i mahlukat” demişler. </st><st c="6839">Çok şey demişler insanlar, insan için...</st></p>
			<p><st c="6879">Bana göre insan, işkence eden hayvandır. </st><st c="6921">İnsandan başka işkence eden yaratık yok çünkü... </st><st c="6970">Ama bu tanım da tam değil. </st><st c="6997">Doğrusu şöyle olmalı: “İnsan işkence eden ve işkence çeken hayvandır.”</st></p>
			<p><st c="7067">Örümceği işkencesi içinde bırakıp kendi işkenceme dönüyorum. </st><st c="7129">Nerdeyse akşam olacak... </st><st c="7154">Ne zaman hikâyeyi yazacağım ben? </st><st c="7187">Beğendiğim, beğenir gibi olduğum hikâye konusu notlarını seçiyorum. </st><st c="7255">Onları ayırıp hikâye iskeletlerini kurmaya çalışıyorum. </st><st c="7311">Kapı çalınıyor yine... </st><st c="7334">İçerden gürültüler geliyor... </st><st c="7364">Birileri kavga ediyor...</st></p>
			<p><st c="7388">Bir misafir geliyor, bir arkadaşım... </st><st c="7427">Hikâye... </st><st c="7437">Oturup çay içiyoruz... </st><st c="7460">Bisürü laf, laf, laf... </st><st c="7484">Acaba yirmi lira borç verebilir miymişim. </st><st c="7526">Demek o benden de sıkıntıda. </st><st c="7555">Veriyorum...</st></p>
			<p><st c="7567">Hikâye... </st><st c="7578">Elektrik tahsildarı gelmiş... </st><st c="7608">“Makbuzu bırakın, biz sonra parayı götürüp yatırırız.”</st></p>
			<p><st c="7662">Zil... </st><st c="7670">ses... </st><st c="7677">hikâye... </st><st c="7687">banyoda örümcek.</st></p>
			<p><st c="7703">– Haydi yemeğe!</st></p>
			<p><st c="7719">Banyodaki muslukta ellerimi yıkarken örümceğe bakıyorum, hâlâ tırmanıyor, hâlâ düşüp yuvarlanıyor, hâlâ tırmanıyor... </st></p>
			<p><st c="7838">Akşam yemeği yiyoruz. </st><st c="7860">Yemekten sonra... </st><st c="7878">Ben de ne somurtkan, ne asık suratlı adamım yani... </st><st c="7930">Biraz gülsene, oynasana çocuklarla... </st></p>
			<p><st c="7968">Yine üç misafir geliyor. </st><st c="7993">Birara misafirleri bırakıp banyoya gidiyorum, örümceğe bakıyorum. </st><st c="8059">Örümcek didiniyor. </st><st c="8078">Oooh, kurtulamayacak...</st></p>
			<p><st c="8101">Misafirler gidiyor. </st><st c="8122">Bizim evdekiler yatıyor. </st><st c="8147">Şimdi bütün evlerdekiler yatmışlardır.</st></p>
			<p><st c="8185">Banyo küvetinde örümcek, masada da ben...</st></p>
			<p><st c="8227">Radyo yayını da bitti... </st><st c="8253">Oooh, sessizlik. </st><st c="8270">Şimdi iyi bir hikâye yazabilirim. </st><st c="8304">Hikâye iskeletleri kuruyorum biçok... </st><st c="8342">Kuruluşlarını beğenmiyorum hiçbirinin. </st><st c="8381">Bunlar daha çekirdek, gelişmemişler ki... </st><st c="8423">Başlıyorum yazmaya... </st><st c="8445">Olmuyor. </st><st c="8454">Onu bırakıp başka birine geçiyorum.</st></p>
			<p><st c="8489">Bu gece yazarım hikâyeyi, yarın, cumartesi sabahı erkenden götürür, alırım parayı dergiden... </st><st c="8584">Yoksa pazar günü parasızız...</st></p>
			<p><st c="8613">Uyku bastırıyor iyice. </st><st c="8637">Kalkıp odanın içinde dolaşıyorum. </st><st c="8671">Yeniden yazmaya başlıyorum. </st><st c="8699">Uykum açılsın diye banyoya gidip yüzümü soğuk suyla yıkıyorum. </st><st c="8762">Örümcek küvette... </st><st c="8781">Kurtulamıyor.</st></p>
			<p><st c="8794">Masama geliyorum. </st><st c="8813">Bu hikâye hiç güldürücü değil ki... </st><st c="8849">Okurlar, benden, kendilerini güldürmemi istiyorlar. </st><st c="8901">Derginin sahibi de bunun için para veriyor hikâyelerime...</st></p>
			<p><st c="8959">Başım, kâğıdın üstüne eğiliyor. </st><st c="8992">Bikaç kez başım vuruyor masaya...</st></p>
			<p><st c="9025">Saate bakıyorum: Üçbuçuk...</st></p>
			<p><st c="9053">Bu uykulu kafayla yazamayacağım. </st><st c="9087">En iyisi şimdi yatar uyurum, sabah erkenden kalkar, hemen yazarım hikâyeyi. </st><st c="9163">Aşağı yukarı bitti gibi bişey... </st><st c="9196">Hem de uykuda belki de daha gelişir hikâye... </st><st c="9242">Konuyu düşünerek yatarsam, uyurken kafamda gelişen hikâyeler olmuştur. </st><st c="9313">Sabaha da bişey kalmadı, iki üç saat var güneşin doğmasına...</st></p>
			<p><st c="9374">Yatacaktım. </st><st c="9387">Daha önce banyoya girdim. </st><st c="9413">Örümceğe baktım. </st><st c="9430">Örümceğe baktım ve banyodan da çıkamadım. </st><st c="9472">Örümceğin küvetin duvarına tırmanıp tırmanıp düşüşünü önce umursamadan seyrediyordum. </st><st c="9558">Ama bu küçücük yaratığın canını dişine takmış o korkunç çabası gittikçe ilgimi, dikkatimi çekmeye başladı. </st><st c="9665">Uykum kaçtı, onu seyre başladım. </st><st c="9698">Oturdum küvetin kenarına...</st></p>
			<p><st c="9725">Gövdesi iki boğumluydu, arkadaki boğum daha büyükçe. </st><st c="9779">Ön boğumu kına kırmızısı renginde, arka boğumu daha koyu, esmer kırmızısı. </st><st c="9854">Sekiz ayağı var, dördü sağ yanında, dördü sol yanında... </st><st c="9911">O sekiz ayağını, sanki beyaz fayansa geçirmek istercesine çabayla atıyor, tırmanıyor, tırmanıyor, tırma... </st><st c="10018">tır... </st><st c="10025">ma... </st><st c="10031">sonra düşüyor... </st><st c="10048">Küvetin dibinde birikmiş bir suyun içinde debeleniyor. </st><st c="10103">Kurtuluyor sudan. </st><st c="10121">Biraz sendelendikten sonra durup dinleniyor azıcık, güç topluyor, sonra yeniden başlıyor tırmanmaya... </st><st c="10224">Tırmanıyor, tırmanıyor, tırma... </st><st c="10257">tır... </st><st c="10264">düşüyor... </st><st c="10275">Sırtüstü düşüyor bu kez. </st><st c="10300">Sekiz ayağı havada çırpınıyor boyuna... </st><st c="10340">Ayağının birinin bir ucunu biyere takıp doğruluyor gövdesinin üstünde. </st><st c="10411">Öylece duruyor. </st><st c="10427">Artık kımıldayacak hali yok belli... </st><st c="10464">Yirmi saattenberi bu beyaz zindandan kurtulmak için didişmekten iyice yorulmuş. </st><st c="10544">Ölümünü bekliyor olmalı, kendini ölüme bırakmış... </st><st c="10595">Hayır hayır, yürüyor işte yine. </st><st c="10627">Başlıyor tırmanmaya... </st><st c="10650">Tırmanıyor, tırmanıyor... </st><st c="10676">Birden kayıp düşüyor...</st></p>
			<p><st c="10699">Dikkat kesilmişim. </st><st c="10719">Sanki uzun, derin bir uykudan yeni kalkmış gibi dincim... </st><st c="10777">Odama gidip, “Britannica” ansiklopedisi ciltlerini karıştırıp “örümcek” maddesini buluyorum. </st><st c="10870">Ansiklopedinin o cildini alıp banyoya geliyorum. </st><st c="10919">Örümcek tırmanıp tırmanıp düşüyor, düşüp düşüp tırmanıyor ; ben de ansiklopediden örümceği okuyorum.</st></p>
			<p><st c="11019">Örümcek, içine düştüğü beyaz zindanının kurtuluşsuz duvarlarına hiç yenilmiyor, yenilmeyi kendine, örümcekliğine, o sekiz ayağına hiç yediremiyor, yakıştıramıyor.</st></p>
			<p><st c="11182">Banyoda ben, iki kişi oldum, iki tane “ben”... </st><st c="11230">Benlerden birisi, öbür ben’e, “Sende hiç acıma yok mu, insanlık yok mu? </st><st c="11302">Öldür de kurtulsun şu zavallı örümcek...” diyor. </st><st c="11351">Öbür ben de, ötekine, “Kendisi kurtulsun, kendi kendini kurtarsın...” diyor.</st></p>
			<p><st c="11427">Kendi kendimle çatışmadayım. </st><st c="11457">Örümceği öldürüp kurtarmak istiyorum. </st><st c="11495">Ama onun ölüm kalım savaşına öyle bir derin saygı duyuyorum ki, onu öldürmeye acıyorum, elim varmıyor... </st><st c="11600">Yaşamak, bu sekiz ayaklı Sisiphus’un hakkı...</st></p>
			<p><st c="11645">– Haydi Sizif, kurtar kendini!.. </st><st c="11679">Haydi!.. </st><st c="11688">Yen şu zindanın beyaz duvarlarını!..</st></p>
			<p><st c="11724">Kurtarmak istiyorsan, öyleyse al örümceği, çıkar bu küvetten, bırak düz biyere zavallıyı... </st><st c="11817">Özgürlüğüne kavuşsun... </st><st c="11841">Hayır, ben kurtaramam, çünkü tiksiniyorum, iğreniyorum ondan...</st></p>
			<p><st c="11904">Ençok iğrendiğim yaratık olan örümceğe, şimdi bu can savaşı içinde büyük bir saygı duyuyorum. </st><st c="11999">Saygı duyduğum için kurtulmasını, iğrendiğim için de ölmesini istiyorum. </st><st c="12072">Ama artık işkence çekmesini istemiyorum: Ya ölsün, ya kurtarsın kendini...</st></p>
			<p><st c="12146">Bir kurtulsa, buradan bir kurtulsa, o zaman öldürürüm onu, ezerim, atarım delikten... </st><st c="12233">Ama kurtulamıyor ki öldüreyim.</st></p>
			<p><st c="12263">Küvetin bir dibi, dört de duvarı var. </st><st c="12302">Üç duvarı dik, bir duvarı oldukça yatık, eğik...</st></p>
			<p><st c="12350">Üç dik duvardan çıkamayınca örümcek yatık duvara yöneldi. </st><st c="12409">Bu korkunç bişey, çok korkunç... </st><st c="12442">Nasıl oldu da, niçin yatık duvara yöneldi? </st><st c="12485">Bunda ne bilinç, ne de içgüdü var... </st><st c="12522">İçgüdüyü çok aşan bir davranış bu... </st><st c="12559">Yatık duvarı nasıl seçebildi örümcek? </st><st c="12597">Deneye deneye... </st><st c="12614">Yirmi saatten çok, zindanının üç dik duvarına tırmanmayı deneyip başaramayınca eğik duvara çıkmaya çabalıyor. </st><st c="12724">Tırmanıyor, tırmanıyor... </st><st c="12750">Hadi... </st><st c="12758">Yarıyı geçti... </st><st c="12774">Duvarda durup dinleniyor. </st><st c="12800">Yine tırmanıyor. </st><st c="12817">Düşecek gibi olunca, diklemesine değil de, yanlamasına tırmanmaya başlıyor. </st><st c="12893">Yaşa örümcek, yaşa ; yaşamak senin hakkın örümcek... </st><st c="12946">Çık bu duvarı, aş bu duvarı, sonra seni öldüreceğim...</st></p>
			<p><st c="13000">Düşüyor... </st><st c="13012">Bu kez çok yazık oldu. </st><st c="13035">Çünkü ta yukarıya dek tırmanmıştı, biriki adım sonra aşacaktı duvarı...</st></p>
			<p><st c="13106">Dinlenip güç topluyor, yeniden saldırıyor duvara... </st><st c="13159">Tırmanıyor, tırmanıyor... </st><st c="13185">Hadi be örümcek, hadi be!.. </st><st c="13213">Duruyor duvarda. </st><st c="13230">Dinlenip yeniden tırmanıyor. </st><st c="13259">Hadi, azıcık kaldı... </st><st c="13281">Hadi!</st></p>
			<p><st c="13286">Çıkıyor örümcek, küvetin düzlüğüne ulaşıyor. </st><st c="13332">Orda birazcık durup hızlı hızlı koşuyor biyerlere...</st></p>
			<p><st c="13384">Ezeceğim onu. </st><st c="13399">İğrenirim, tiksinirim ondan da onun için öldüreceğim.</st></p>
			<p><st c="13452">Hayır, hayır... </st><st c="13469">Öldüremiyorum. </st><st c="13484">Büyük bir saygım var işkence zindanından kendini kurtarabilen örümceğe... </st><st c="13558">Yaşa örümcek, yaşa sekiz ayaklı Sisiphus, yaşamak senin hakkın. </st></p>
			<p><st c="13622">Çıkıyorum banyodan. </st><st c="13642">Gün ağarmış, sabah olmuş. </st><st c="13668">Saat: Altı...</st></p>
			<p><st c="13681">İkibuçuk saat örümceğin duvarla savaşını, sonra da nasıl utku kazandığını seyretmişim.</st></p>
			<p><st c="13768">Günaydın yeni doğan gün... </st><st c="13796">Halkımı düşünüyorum, duvara tırmanan insanları...</st></p>
			<p><st c="13845">Hiç uykum yok. </st><st c="13861">Oturuyorum masamın başına, Sekiz Ayaklı Sisiphus’u yazıyorum. </st><st c="13923">Bitiyor yazım. </st><st c="13938">Ama saat onüç olmuştur. </st><st c="13962">Artık dergide kimse olmaz cumartesi günü, bu saatten sonra... </st><st c="14024">Ne yapalım, bu pazarı evcek parasız geçireceğiz.</st></p>
			
			</section>
  <div id="charCountTotal" value="14072"></div></body>
</html>
