<?xml version="1.0" encoding="utf-8"?>
<html xmlns="http://www.w3.org/1999/xhtml" xmlns:epub="http://www.idpf.org/2007/ops">
  <head>
    <title>YEŞİL RENKLİ NAMUS GAZI</title>
    <meta http-equiv="Content-Type" content="text/html; charset=utf-8" />
  

</head>
  <body epub:type="chapter">
<section>
<section>
<section>
<h1><st c="0">Geri kalmış ülkede prolog</st></h1>
			<p><st c="26">Benim memleketimde ancak zenginler çocukluklarını yaşayabilirler.</st></p>
			<p><st c="92">Benim memleketimde ancak zenginler, gençliklerini yaşayabilirler.</st></p>
			<p><st c="158">Benim memleketimde ancak zenginler, yaşlılıklarını yaşayabilirler.</st></p>
			<p><st c="225">Benim memleketimde... </st><st c="248">Yellelli yeleliiiii... </st><st c="271">Yellelli yââââr yâââââ...</st></p>
			</section>
			<section>
      <h1><st c="296">Monolog</st></h1>
			<p><st c="304">Yaşayamadığım çocukluğumun özlemi hâlâ içimde kıpırdaşır. </st><st c="363">Çocukluğumu hiç yaşayamadım. </st><st c="392">Hiçbir oyuncağım olmadı, ne oyuncak tirenlerim, otomobillerim, ne leğendeki suda işleyen oyuncak vapurlar... </st><st c="501">Mile oynayamadım, bitek zıpzıpım olmadı. </st><st c="542">Hiç uçurtma uçurtmadım. </st><st c="566">Hiç çember çevirmedim. </st><st c="589">Hiç balonum olmadı.</st></p>
			<p><st c="608">Annemle bir zengin evine bayram ziyaretine gitmiştik. </st><st c="663">Zengin çocuğunun bidolu, bidolu, biçok, biçok oyuncakları vardı. </st><st c="728">Raylar üstünde giden tirenine tirenine tirenine tireni tiren tir... </st><st c="796">dokunmak istedim. </st><st c="814">Elimi uzattım, annem fısıldayarak payladı:</st></p>
			<p><st c="856">– Şişşt, bozarsın!</st></p>
			<p><st c="875">Çektim elimi...</st></p>
			</section>
			<section>
      <h1><st c="891">Koro</st></h1>
			<p><st c="896">Çocukken içimden hep derdim ki:</st></p>
			<p><st c="928">Büyüyünce zengin olacağım, çok, çok zengin... </st><st c="975">Zengin olunca da oyuncaklar, oyuncaklar alacağım kendime, bidolu, bidolu... </st><st c="1051">Biçok, biçok... </st><st c="1067">Üüüüü, dünya kadar. </st><st c="1087">Öyle çok oyuncaklarım olacak kiii, oyuncaklarlarlarlar...</st></p>
			<p><st c="1144">Kocaman adamların oyuncaklarla oynamasını ayıplarlar. </st><st c="1199">Onun için ben oyuncaklarımı bir odaya dolduracağım. </st><st c="1251">Çalışmadığım, işe gitmediğim günler, geceleri oyuncak odama girip kapıyı arkadan kilitleyeceğim ; oyuncaklarımla oynarken kimse görmesin de alay etmesin benimle... </st><st c="1415">Tirenlerim olacak bidolu, kuracağım: Düüüütt!.. </st><st c="1463">Çih, çuf, çih, çuff, çihh çufff!..</st></p>
			<p><st c="1497">Milelerim, cicozlarım, cinalilerim, gazozlarım... </st><st c="1548">Renkli balonlarım, düdüklü balonlarım... </st><st c="1589">Kâğıt fenerlerim, fırıldaklarım...</st></p>
			<p><st c="1623">Benim memleketimde Büyük Millet Meclisinin kuruluşu 23 Nisan Çocuk Bayramıdır.</st></p>
			</section>
			<section>
      <h1><st c="1702">Birinci olay</st></h1>
			<p><span><st c="1715">Çocuk Bayramı günü evde oturmaktan canım sıkıldı. </st><st c="1766">Akşama doğru çıktım evden. </st><st c="1793">İskele caddesi üstünde bir evde oturan doktor arkadaşıma gittim. </st><st c="1858">O da sıkılmış evde oturmaktan. </st><st c="1889">Geniş camlı pencereden sokağı seyrediyorduk. </st><st c="1934">Aşağıdan arabalar geçiyordu. </st><st c="1963">Birden arabalar arasında bir mavi balon çıktı ortaya ; balon zıplaya zıplaya karşı yaya kaldırımına doğru gidiyordu. </st><st c="2080">Yaya kaldırımı tenhaydı. </st><st c="2105">Uzaktan bir kundura boyacısı geliyordu: Otuz</st></span><st c="2149">beş kırk yaşlarında bir adam, sarkık bıyıklı, yalınayak, uzun saçları dağınık, yırtık pırtık gömlek giymiş... </st><st c="2260">Boyacıyla balon arasında aşağı yukarı kırk adım var. </st><st c="2313">Ağır ağır yürürken, yerde yuvarlanan balonu görünce, hemen sırtında asılı boya sandığını çıkardı, yere koydu, sonra koşarak balona gitti. </st><st c="2451">Balonu aldı yerden, baktı. </st><st c="2478">Sonra yaya kaldırımında balonla oynamaya başladı. </st><st c="2528">Ama balonla ayaktopu oynuyordu. </st><st c="2560">Balona ayağıyla vuruyor... </st><st c="2587">Duvara çarpan balon geri geliyor. </st><st c="2621">Havalandırıyor balonu, sonra zıplayıp kafa atıyor balona... </st><st c="2681">Bir şut daha... </st><st c="2697">Bir kafa... </st><st c="2709">Çalım atıyor. </st><st c="2723">Balon patlayıp söndü. </st><st c="2745">Patlak balonu aldı, boya sandığının yanına gitti. </st><st c="2795">Sandığı omuzladı. </st><st c="2813">Balonun patlak parçalarını ağzında şişirmeye çalışarak yavaş yavaş geçip gitti önümüzden...</st></p>
			<p><st c="2904">Doktor gülüyordu, ama nasıl, boğulacak gibi gülüyor... </st><st c="2960">Gözlerinden yaşlar geliyor gülmekten.</st></p>
			<p><st c="2997">– Ne gülüyorsun? </st><st c="3015">diye soruyorum.</st></p>
			<p><st c="3030">Cevap veremiyor gülmekten... </st><st c="3060">Boğulacak, bayılacak diye korktum.</st></p>
			<p><st c="3094">Koskocaman, bıyıklı adamın balonla oynamasına ben de gülmüştüm ama, onun kadar değil... </st><st c="3183">Onun gülmesine bakıp ben de kendimi tutamadım ; ikimiz karşılıklı gülüşüyoruz: Hahhah... </st><st c="3272">Hah... </st><st c="3279">Hih... </st><st c="3286">Hah hih... </st><st c="3297">Hah hah... </st><st c="3308">Hihi... </st><st c="3316">Hoho!..</st></p>
			</section>
			<section>
      <h1><st c="3323">İkinci olay</st></h1>
			<p><st c="3335">Doktor anlatıyor:</st></p>
			<p><st c="3353">Bursa’da, hastanede doktordum. </st><st c="3385">Nöbetçi olduğum bir geceydi. </st><st c="3414">Çok geç yatmıştım. </st><st c="3433">Daha gün yeni ışırken kaldırdılar.</st></p>
			<p><st c="3467">– Ne var?</st></p>
			<p><st c="3477">– Altı hasta getirdiler Doktor Bey...</st></p>
			<p><st c="3515">Giyinip gittim koğuşa. </st><st c="3539">Bekçi elbiseli altı kişi, hiç arasız öğürüp duruyor. </st><st c="3592">Uzun zamandır öğürüyor olmalılar ki, dermanları kalmamış, altısı da bitik...</st></p>
			<p><st c="3668">– Neyiniz var? </st><st c="3684">diyorum.</st></p>
			<p><st c="3692">Öğürmekten cevap veremiyorlar. </st><st c="3724">İlkin zehirlenmiş olmaları aklıma geldi. </st><st c="3765">Kalaysız, bakır kapta yemek yedilerse zehirlenmişlerdir. </st><st c="3822">Ama zehirlenmeye de pek benzemiyor, zehirlenme belirtisi yok... </st><st c="3886">Bir öğürmedir gidiyor, kusmuyorlar...</st></p>
			<p><st c="3923">Teskin edici iğne vurdum, altısı da kendinden geçti, uyuyakaldı.</st></p>
			<p><st c="3988">Bekçilere ne olduğunu kimse bilmiyordu. </st><st c="4029">Bir cankurtaran arabasıyla sabaha karşı polisler hastaneye getirip bırakmışlar.</st></p>
			<p><st c="4108">Deliksiz onbeş saat uyuduktan sonra içlerinden biri uyandı, öbürleri daha geç uyandılar.</st></p>
			</section>
			<section>
      <h1><st c="4197">Bekçilerden biri anlatıyor</st></h1>
			<p><st c="4224">Lunapark var ya... </st><st c="4244">Hani vali konağının tam karşısında... </st><st c="4282">Ben işte o Lunapark’ın olduğu yerlerin bekçisiyim... </st><st c="4335">Üç yıl oldu bekçiliğe gireli.</st></p>
			<p><st c="4364">Yaz geceleri Lunapark geceyarılarından sonraya kadar çalışır, sonra içerde kendi adamları vardır. </st><st c="4463">Yani çalışanlar, onlar kendi mallarını beklerler. </st><st c="4513">Yani yazın benim işim daha kolaydır. </st><st c="4550">Ama kışın öyle değil... </st><st c="4574">Kışın zor. </st><st c="4585">Çünkü kışın işlemez Lunapark. </st><st c="4615">İçerde de bisürü salıncak var, oyuncak var, atlıkarınca var, kayık salıncak var, dönmedolap var, pavyon var, herbişey var... </st><st c="4740">Bunlar hep size teslim, öyle ya... </st><st c="4775">Çoluk çocuk takımı, serseri takımı, ipsiz sapsız takımı, bıraksak dolar Lunapark’a salıncaklara binerler, atlıkarıncaya binerler, herşeyi bozarlar. </st><st c="4923">Bozmalarını da bırak, küçük çocuklar doluyor içeri, biri düşer Allah korusun, bir kaza olur, ondan sonra hesap ver, al başına belayı... </st><st c="5059">Yani kışın benim işim daha zor... </st><st c="5093">Üstelik bölgem, vali konağının tam karşısı... </st><st c="5139">Karakol da Lunapark’ın hemen yanında. </st><st c="5177">O yüzden öteki bekçi arkadaşlar gibi kaytaramam da...</st></p>
			<p><st c="5230">Yazın işim kolay olduktan başka keyifli ve de eğlencelidir. </st><st c="5291">Çünkü beyim, lambalar ışıl ışıl yanar, dönmedolaplar döner, herkes salıncaklara biner, oynar güler... </st><st c="5393">Kadını kızı var, çocuğu büyüğü var, iyidir yazın... </st><st c="5445">Bizim memlekette böyle eğlence ney yok... </st><st c="5487">Benim ençok o atlıkarınca hoşuma gider... </st><st c="5529">Nasıl da döner fır fır... </st><st c="5555">Pek keyifli canım. </st><st c="5574">İçimden, şuna bir binsem derim... </st><st c="5608">Hey Allah binsem ya, nasıl binsem?.. </st><st c="5645">Biz buranın bekçisiyiz... </st><st c="5671">Üstümüzde resmî devlet elbisesi... </st><st c="5706">Hem de ayıp canım bu yaştan sonra... </st><st c="5743">Gelir dinelirim atlıkarıncanın dibine, bakar dururum... </st><st c="5799">Şuna bir binsem? </st><st c="5816">Yalnız başıma kalsam bineceğim de... </st><st c="5853">Ama öteki bekçiler de dolar Lunapark’a geceleri... </st><st c="5904">“Yahu,” derim, “sizin burda işiniz ne? </st><st c="5943">Gitseniz ya kendi mahallenize...” Giderler, aradan yarım saat geçmez, döner gelirler Lunapark’a. </st><st c="6040">Bu bizim Aptullah var ya, hastaneye benimle gelenlerden, taa yukarı mahallenin bekçisidir, bir gece dedi ki: “Yahu,” dedi, “şu fır fır dönen cenabete bir de biz binsek...” dedi.</st></p>
			<p><st c="6217">Ben onların hepsinin dönmedolap için Lunapark’a geldiklerini zaten biliyorum. </st><st c="6296">Yoksa kış gecesi fırın külhanında uyuklamak varken, Lunapark’ta işleri ne?</st></p>
			<p><st c="6370">Bu Lunapark benden sorulur. </st><st c="6399">Aptullah’a, “Ulan bıyıklarından utan, sen çocuk musun da atlıkarıncaya bineceksin?” dedim. </st><st c="6490">Hemen ordan Ahmet, o da bizimle hastaneye yatanlardan, “Canım binsek ne olur ki...” dedi. </st><st c="6580">Ötekiler de, “Bir binelim canım...” diye tutturdular. </st><st c="6634">Allahın bildiğini kuldan ne saklamalı, ben onlardan çok istiyorum atlıkarıncaya binmeyi ama, hem utanıyorum, hem de buranın bekçisi olarak, bana “Olmaz” demek düşer...</st></p>
			</section>
			<section>
      <h1><st c="6801">İkinci bekçi anlatıyor</st></h1>
			<p><st c="6824">Doktor Bey, biz sonunda Lunapark bekçisi Arif’i kandırdık. </st><st c="6884">“Hadi binelim... </st><st c="6901">Yalnız polisler görürse yandık,” dedi. </st><st c="6940">Ben de, “Bineriz, bindikten sonra fırt fırt düdük öttürürüz ki, polisler nöbette olduğumuzu bilsin,” dedim. </st><st c="7048">Arif razı geldi ama, bekçiler atlıkarıncaya binmiş diye duyulur korkusundan, “Arkadaşlar, bikez binelim, ama bir daha yok...” dedi. </st><st c="7180">Ben hem binmek istiyorum, hem de korkuyorum. </st><st c="7225">Çünkü dönmeye başladı mı, gayet yüksek havalanıyor. </st><st c="7277">Biz atlıkarıncaya bindik. </st><st c="7303">Binmesine bindik ya, yürütemiyoruz. </st><st c="7339">Yahu bu meret nasıl gidecek? </st><st c="7368">Yusuf var, bir arkadaş, o daha uyanmadı, “Elle iteleyelim,” dedi. </st><st c="7434">Arif, esas Lunapark bekçisi olduğundan, o yazın atlıkarınca işlerken görmüş, onun için, “Bu elektrikle işler, bir düğmesi olacak ya, nerde, bulamam gece karanlığında... </st><st c="7603">Ben yarın gündüz gözüyle düğme yerini bulurum. </st><st c="7650">Yarın gece bineriz,” dedi.</st></p>
			</section>
			<section>
      <h1><st c="7676">Bir başka bekçi anlatıyor</st></h1>
			<p><st c="7702">O gece de Emniyet Müdürünün teftişe çıkacağını ben biliyorum. </st><st c="7765">Ama Müdür Bey sabaha karşı teftişe çıkacak... </st><st c="7811">Bazı bekçiler simitçi fırınında uyuyorlar diye şikâyetler olmuş da, Müdür Bey bekçileri kollayacak... </st><st c="7913">Biz, atlıkarıncaya binip ondan sonra yerlerimize gideceğiz... </st><st c="7975">Müdür Beyin gelmesine daha çok var ; teftişe yetişiriz. </st><st c="8031">Arif, “Ben bunun düğmesini öğrendim. </st><st c="8068">Düğmeye basıp dönmeye başlar başlamaz koşup atlayacağım,” dedi. </st><st c="8132">İlkin biz bindik. </st><st c="8150">Arif’in düğmeye basmasıyla dönmeye başladık. </st><st c="8195">Arif de koştu, demir kutulardan birine atlayacak ama, dönerken atlayamadı, benim bindiğim kutuya tutundu. </st><st c="8301">Elinden yakalayıp çekmesem, demire çarpıp yuvarlanacak... </st><st c="8359">Çektim aldım içeri bunu... </st><st c="8386">Başladık dönmeye... </st><st c="8406">Bir de keyifli ki hiç sorma... </st><st c="8437">Döndükçe dönüyor ve de hızlanıyor ve de hızlandıkça biz havaya yükseliyoruz...</st></p>
			<p><st c="8515">Atlıkarıncayı bildin mi? </st><st c="8541">Ortada bir demir direk, direğe uzun zincirle bağlı demirden tekneler. </st><st c="8611">Dönmeye başladı mı, zincirler havalanıyor ve tekneler yükseliyor... </st><st c="8679">Biz teknelerde yükseldik, yükseldikçe hızlı dönüyor, hızlı döndükçe yükseliyor...</st></p>
			<p><st c="8760">Bizim arkadaşlar gülmeye başladı kıkır kıkır... </st><st c="8809">Yahu valinin evi karşıda, karakol yanı başımızda, duyulacak... </st><st c="8872">Velakin öyle bir iş ki, gülmemek mümkün değil, hep gülüyoruz... </st><st c="8936">Gülüyoruz, fır fır dönüyoruz ve hızlana hızlana yükseliyoruz. </st><st c="8998">Bi zaman böylecene havada döndük...</st></p>
			</section>
			<section>
      <h1><st c="9033">Başka bir bekçi anlatıyor</st></h1>
			<p><st c="9059">Derken bey... </st><st c="9074">Öyle hızlandık ki biz, tekneden fırlayıp uçacağız nerdeyse... </st><st c="9136">Ben korkudan gülmeyi unutup tekneye sıkıca yapıştım, başka çare yok. </st><st c="9205">Ve birden aklım başıma gelip, “Ulan Arif, şunun hızını kes, uçacağız oğlum havaya...” dedim. </st><st c="9298">Arif, “Nasıl hızı kesilir, ne bileyim ben?” demez mi? </st><st c="9352">Tuu, hay Allah belanı versin... </st><st c="9384">Ulan altı bekçi havada altı şahin olmuş uçuyoruz. </st><st c="9434">“Ulan Arif, öyleyse durdur şunu da inelim...” diye bağırdım. </st><st c="9495">Arif, “Yahu, bu nasıl durdurulur?” diye bağırmaz mı? </st><st c="9548">Ocağın batsın Arif, ulan havada kaldık, ne olacak şimdi? </st><st c="9605">Arkadaşlar, “Durdur...” diye bağırıyor. </st><st c="9645">Arif, “Ben işletmesini öğrendim, durdurmasını öğrenmedim,” diyor. </st><st c="9711">Bey, bizim halimize bak, havada kaldık ve de uçar gibi vaziyette... </st><st c="9779">“Ulan Arif, bunun düğmesi aşağıda kaldı oğlum, bunu durdurmanın mümkünü yok...” Benim başım dönmeye ve de gözlerim kararmaya başladı. </st><st c="9913">Benim arkamdan uçan demir kutuda Aptullah var. </st><st c="9960">Aptullah, “Arkadaşlar, bunun makinesi elektrikle işler,” dedi. </st><st c="10023">Ulan elbet elektrikle işler, bunun canımızı kurtarmaya faydası ne? </st><st c="10090">Demek herif dönerek uçmaktan aklını şaşırmış... </st><st c="10138">“N’olacak elektrikle işlerse?” dedim. </st><st c="10176">“Yani,” dedi, “bitek kurtuluşumuz var, hepimiz dua edelim ki şehrin umumi elektriği kesilsin, bu cenabet de dursun. </st><st c="10292">Yoksa biz kıyamete dek havada dönüp duracağız...” demeye kalmadı, önümden bişey aşağı düşüyor... </st><st c="10389">Aman nedir? </st><st c="10401">Öndeki kusuyormuş... </st><st c="10422">Benim de dönmekten midem bulanıyor, içim kabarıyor. </st><st c="10474">Artık tutamadım kendimi, içimde ne varsa dışarı verdim. </st><st c="10530">Kus ha kus, kus ha kus... </st><st c="10556">Biz havada dönüp duruyoruz. </st><st c="10584">Kim bağırdı fark edemedim, arkadaşlardan biri, “Hakkınızı helal edin!” dedi. </st><st c="10661">Ben de kelime-i şahadet getirmeye başladım. </st><st c="10705">Laf değil beyim, belki beş minare boyu havada jet hızıyla dönmedeyiz... </st><st c="10777">Allah düşmanımın ayağını yerden kesmesin ve de hiçbir kulun altından yel esmesin ; hiçbir belaya benzemiyor.</st></p>
			<p><st c="10885">Birisi hem kusuyor hem de, “Hay bu makineyi icat edenin...” diye silme sıvama sövüyor. </st><st c="10973">Kimdir bilemedim, birisi de, “Benzinle işleseydi ya, benzini biter, dururdu, biz de inerdik...” diyor... </st><st c="11078">Bütün içim dışıma çıktı kusmaktan. </st><st c="11113">Çıkaracak bişey kalmadığından içimde, bağırsağım, ciğerim sökülecek...</st></p>
			<p><st c="11183">Arif, “Hep birden imdat diye bağıralım...” dedi. </st><st c="11233">Bak şu akılsıza... </st><st c="11252">Ulan, karşıda valinin konağı, yanımızda karakol... </st><st c="11303">İmdat diye bağırılır mı? </st><st c="11328">Sus mus dedikse de, Arif, “İmdaaat...” diye bir nağra atmasıyla, sesi de kesildi, galiba bayılıp çöktü teknenin içine... </st><st c="11449">Onun arkasından Yusuf da düdük öttürmeye başladı, o da yuvarlandı teknenin içine... </st><st c="11533">Karakoldan da polisler dışarı fırladı... </st><st c="11574">Ve Lunapark’a doldularsa da, biz havada olduğumuzdan ve havaya bakmak akıllarına gelmediğinden, onlar da düdük öttürerek dönüp dolaşıp gittiler... </st><st c="11721">Ne kadar zaman uçtuk, ne kadar zaman öğürdük, bilemiyorum, ben kendimi kaybetmişim, bir de gözümü açtım ki hastanedeyim. </st><st c="11842">Hâlâ kendimi havadayım ve de uçmaktayım sanıyorum...</st></p>
			</section>
			<section>
      <h1><st c="11894">Doktor sözünü bağlıyor</st></h1>
			<p><st c="11917">Sabaha karşı teftişe çıkan Emniyet Müdürü mahallelerde hiçbir bekçiyi bulamayınca küplere biner. </st><st c="12015">Bulunmayan bekçilerin bağlı olduğu karakola giderken, gün ışımaktadır ; bir de bakar ki, karakolun yanında havada bir acayip sesler... </st><st c="12150">Karga sesi değil, ağaçkakan sesi değil... </st><st c="12192">Bunlar ne kuşu diye meraklanır. </st><st c="12224">Bir de görsün ki, Lunapark’ın atlıkarıncası dönüp duruyor, kendinden geçmiş altı bekçi de durmadan öğürüyor. </st><st c="12333">Kiminin başı sarkmış, kiminin kolu, bacağı...</st></p>
			</section>
			<section>
      <h1><st c="12378">Epilog</st></h1>
			<p><st c="12385">Eve geldim. </st><st c="12398">Bizim evdekilerin yüzünde acılı bir üzüntü...</st></p>
			<p><st c="12443">– Ne oldu, biliyor musun?</st></p>
			<p><st c="12469">– Ne var?</st></p>
			<p><st c="12479">– Karşıdaki elektrik tellerine bir uçurtma takılmış... </st><st c="12535">Bir çocuk ağaca tırmanmış uçurtmayı almak için, ağaçtan elektrik direğine geçerken... </st><st c="12621">“Susun!” dedim.</st></p>
			<p><st c="12636">Pencereden baktım. </st><st c="12656">Kuyruğu elektrik tellerine dolanmış uçurtma, hâlâ rüzgârda pır pır edip duruyordu.</st></p>
			</section>
			<section>
      <h1><st c="12738">Koro</st></h1>
			<p><st c="12743">Çocukken içimden hep derdim ki: Uçurtmalarım olacak büyüyünce.</st></p>
			<p><st c="12806">Bidolu, bidolu... </st><st c="12825">Biçok, biçok... </st><st c="12841">Uçurtmalarlarlar... </st><st c="12861">Üüüü, dünyalar kadarlarlarlar...</st></p>
			</section>
			<section>
      <h1><st c="12893">Final</st></h1>
			<p><st c="12899">Benim memleketimde ancak zenginler yaşayabilirler... </st><st c="12953">Yellelli yelelelli, yeleleleliiiii... </st><st c="12991">Yeeeeeleleli...</st></p>
			</section>
			</section>
			</section>
  <div id="charCountTotal" value="13006"></div></body>
</html>
