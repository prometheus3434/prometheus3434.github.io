<?xml version="1.0" encoding="utf-8"?>
<html xmlns="http://www.w3.org/1999/xhtml" xmlns:epub="http://www.idpf.org/2007/ops">
  <head>
    <title>YEŞİL RENKLİ NAMUS GAZI</title>
    <meta http-equiv="Content-Type" content="text/html; charset=utf-8" />
  

</head>
  <body epub:type="chapter">
    <section>
      <h1><st c="0">Gebe Kadın İçin Ağlama Konçertosu</st></h1>
			<p><st c="34">Müzehher Vânû’ya</st></p>
			<section>
			<h1><span><st c="51">U</st></span><st c="53">vertür</st></h1>
			<p><st c="59">Bu yeryüzünün üç güzel kenti varsa biri Istanbul ; gözünü sevdiğim Istanbul’u, gözümün bebeği, canım Istanbul...</st></p>
			<p><st c="172">Bu Istanbul’un üç güzel yeri varsa, biri de Kalamış-Fenerbahçe kıyısı: Havası ılımlı, kızları alımlı, oğlanları çalımlı ; gündüzleri güneşi çakmak çakmak, geceleri ay ışığı yalım yalım.</st></p>
			<p><st c="358">O kıyıda Istanbul’un en güzel köşkleri: Dışları mermerli, yağlıboyalı, süslü tuğlalı, işli oymalı, içleri alengirli. </st><st c="476">Zenginliğin bahçelere taşan zevksiz gösterileri: Heykeller... </st><st c="538">Bakımlı bahçelerinde yorgun bakışlar dinlenir. </st><st c="585">Kapılarındaki özel arabalar durdukları yerde, onlara bakanın insanlık haysiyetini çiğner.</st></p>
			<p><st c="674">Bitakım insanlar, o köşklerle deniz kıyısı arasındaki yoldan geçerlerken utanırlar kendilerinden.</st></p>
			<p><st c="772">Mayısta köşk bahçelerindeki güller, hanımelleri, yaseminler, filbahriler açar. </st><st c="852">Gül dallarını bit sarar, filizlere bitler üşüşür. </st><st c="902">Bahçıvanlar bitten korumak için gül dallarını ilaçlar, kireçlerler... </st><st c="972">Köşklerin de bitleri vardır: Arkalara gizlenmiş gecekondular...</st></p>
			<p><st c="1035">Bu gecekondulardan birine, Doğu illerinden birinin bir ilçesinin bir köyünden üç çocuklu bir karıkoca konuk geldi: Emriye’yle İshak...</st></p>
			<p><st c="1170">İshak bahçıvan yamağı durdu köşklerden birine... </st><st c="1220">Emriye başka bir köşkte orta hizmetçisi oldu. </st><st c="1266">Bir zaman sonra Emriye hizmetçilikten caydı, gündelikçi oldu. </st><st c="1328">Hergün bir başka köşke çamaşıra, hizmetçiliğe gidiyor, böyle daha çok para kazanıyordu.</st></p>
			</section>
			<section>
			<h1><st c="1415">1. </st><st c="1419">Bölüm (Emriye neden güler?)</st></h1>
			<p><st c="1446">Emriye güleç bir genç kadın. </st><st c="1476">Yüzü güler, gözü güler, gözlerinin içi güler, saçları güler, topuğu, elleri, parmaklarının uçları güler Emriye’nin.</st></p>
			<p><st c="1591">İshak’la Emriye çalışıp para kazanınca, konuk kaldıkları gecekondudan çıkıp ayrı bir gecekondu kiraladılar.</st></p>
			<p><st c="1699">Güneş doğarken yataktan gülerek kalkar Emriye. </st><st c="1747">Kocasını, çocuklarını yedirir, içirir yine gülümseyerek. </st><st c="1804">Erkenden çıkar evinden etekleri gülerek. </st><st c="1845">O gün iş göreceği köşkün kapısını çalar elleri gülerek. </st><st c="1901">Bir hamarat, bir hamarat, hep gülerek... </st><st c="1942">Çekip çevirir, siler süpürür, toplar eder ortalığı, yıkar ütüler çamaşırları... </st><st c="2022">Gülmesi hiç eksilmez. </st><st c="2044">Çamaşır yıkayan elleri güler, bir bakar, bakışı güler, bir söyleşir, sözleri güler...</st></p>
			<p><st c="2129">Genç irisi bir kadın Emriye, güçlü, canlı, yapılı, sağlam.</st></p>
			<p><st c="2188">Hanımın biri... </st><st c="2205">Ama bu Hanım köşklerdekilerden değil, bir apartmanın çatı katında oturur. </st><st c="2279">Emriye o Hanım’a da haftada bir çamaşıra, ortalık işine gider. </st><st c="2342">Ençok sevdiği bu Hanım’dır. </st><st c="2370">Çünkü bu Hanım öbürlerinden daha az para verir ama, adam yerine kor da konuşur, dertleşir Emriye’yle.</st></p>
			<p><st c="2471">Emriye iş görürken Hanım bakar bakar da, onun omuzlarıyla, kollarıyla, ayaklarıyla gülüşü bir hoşuna gider ki...</st></p>
			<p><st c="2584">– Ayol Emriye, bayılıyorum sana kız... </st><st c="2624">Sen hep böyle güler misin?</st></p>
			<p><st c="2650">– Istanbul’a geleli güleç oldum Hanım’ım... </st><st c="2695">Ben gülmeyeyim de kimler gülsün a Hanım’ım... </st><st c="2741">Hey gidi, sen benim köylük yerde neler çektiğimi bir bilsen, bu gülmemi az bile bulursun bana...</st></p>
			<p><st c="2837">Anlatır da anlatır. </st><st c="2858">Ah o köy, ah o köy... </st><st c="2880">Nah bu elleri var ya, bu elleri, tezek karmaktan yarım yarım yarılmış, çatlamıştı. </st><st c="2963">Şimdi sokuyor ellerini sıcacık, mis kokulu çamaşır sularına köpür köpür, elleri gülüyor. </st><st c="3052">“Köyde sabun mu vardı Hanım’ım...” Kaynatasının kulu, kaynanasının kölesiydi ; oysa burda iki göz evinin bir Hanım’ı... </st><st c="3172">“Bizim oraları bir görsen, yaşanmaz yerler Hanım’ım.” Köy evinin penceresi bile yok. </st><st c="3257">Ocakta yanan tezeğin dumanından, isinden yüzleri karaya keser hep. </st><st c="3324">Akşam olunca yorgunluktan ölüsü çıkar da döşeğe serilir, kocasının nettiğini hiç bilmez, nasıl gebe kaldığını bile anlamaz, bir de bakar ki karnı şişiyor... </st><st c="3481">“Hiç tadı yok köy yerinin a Hanım’ım...” Yedi ay kış sürer oralarda. </st><st c="3550">Git dağlara ot yol da, aş yap... </st><st c="3583">Burası öyle mi? </st><st c="3599">Zengin evlerinde yediğin önünde, yemediğin ardında, yersin içersin, artanı verirler, eve de götürürsün... </st><st c="3705">“Bizim oralarda, ‘sineğin akıllısı işkembeye konar da şehre göç eder,’ derler. </st><st c="3784">Şehir yeri gibi var mı, hele Istanbul... </st><st c="3825">Köşklerden verdikleri eskiler, bizim yenimiz... </st><st c="3873">Ben gülmez miyim hiç Hanım’ım, gülerim de, oynarım da...”</st></p>
			</section>
			<section>
			<h1><st c="3930">II. </st><st c="3935">Bölüm (Emriye neden doğurur?)</st></h1>
			<p><st c="3964">Üç çocukla gelen Emriye’nin Istanbul’da bir çocuğu daha oldu. </st><st c="4027">Ertesi yıl da beşinci çocuğu doğdu. </st></p>
			<p><st c="4063">Emriye’nin sevdiği o Hanım,</st></p>
			<p><st c="4090">– Ayol Emriye, dedi, artık doğurma, yeter! </st><st c="4134">Bu kadar çocukla nasıl başa çıkacaksın?</st></p>
			<p><st c="4173">– Kendimize bir gecekondu yapacağız da ondan doğuruyorum Hanım’ım. </st><st c="4241">Başımızı sokacak bir gecekondu yapalım, sonra doğurmayacağım...</st></p>
			<p><st c="4304">Emriye ertesi yıl altıncı çocuğunu doğurdu.</st></p>
			<p><st c="4348">– Ayol Emriye, yeter artık... </st><st c="4379">Doğurma! </st><st c="4388">Deli misin sen, bu kadar çocuğa nasıl bakacaksın?</st></p>
			<p><st c="4437">– Başımızı sokacak bir gecekondu yapana kadar doğuracağım Hanım’ım...</st></p>
			<p><st c="4507">Emriye sekizinci çocuğunu da doğurdu. </st><st c="4546">Her yıl bir çocuk doğuruyor ; yılda iki kez doğuramıyor da ondan...</st></p>
			<p><st c="4613">– Kız doğurma artık, yeter... </st><st c="4644">Nasıl geçindireceksiniz o kadar çocuğu?</st></p>
			<p><st c="4683">– Bir gecekondumuz olsun da Hanım’ım, tamam... </st><st c="4731">Kendimizin bir gecekondu, kendi malımız... </st><st c="4774">Bir dam altına sokalım başımızı...</st></p>
			<p><st c="4808">Emriye dokuzuncu çocuğunu da doğurdu. </st><st c="4847">Gebe kaldıkça karnı gülüyor, göğsü gülüyor...</st></p>
			<p><st c="4892">– Bir yapsak gecekondumuzu Hanım’ım, bir yapsak... </st><st c="4944">Azkaldı Hanım’ım, bir daha gebe kalırsam yaptıracağız gayrı...</st></p>
			</section>
			<section>
			<h1><st c="5006">III. </st><st c="5012">Bölüm (Emriye’nin bir eli yağda, bir eli balda)</st></h1>
			<p><st c="5059">Emriye dördüncü çocuğunu doğurduktan sonra, çamaşıra, hizmetçiliğe gitmiyordu artık. </st><st c="5145">Emriye kendisi için doğurmuyordu ki, köşklerdeki taze gelinlerin bebelerine süt emzirmek için doğuruyordu. </st><st c="5252">Çocuğunu doğurdu mu, memelerine bir süt yürüyor ki, aman nasıl gür süt, parmağının ucunu dokundursan, fış diye fışkıracak süt memelerinden, işte öyle...</st></p>
			<p><st c="5404">Emriye, köşklerdeki kuru memeli annelerin çocuklarını emziriyor gülerek, sütannelik ediyor. </st><st c="5497">Emriye’nin memeleri gülüyor, sütü gülüyor... </st><st c="5542">Bu tahta göğüslü kadınlar doğurdular mı, haftasına, ayına kalmıyor, memeleri kuruyor. </st><st c="5628">İnek sütü, koyun sütü, kutu sütü, Avrupa maması, hiçbir zaman ana sütünün yerini tutmaz ki... </st><st c="5722">Emriye’nin dolgun memelerinde öyle gür süt var ki, yirmi çocuğu birden emzirse, hepsine yeter de artar...</st></p>
			<p><st c="5827">Sütü kuvvetli olsun, gür olsun, aman kesilmesin diye Emriye’nin iyi beslenmesi gerekli... </st><st c="5918">Ha babam besliyorlar Emriye’yi. </st><st c="5950">Kendini besletiyor Emriye.</st></p>
			<p><st c="5976">– Yayıldım yatıyorum Hanım’ım, kendimi bigüzel besletiyorum ki... </st><st c="6043">Yağ diyorum, yağ geliyor, bal diyorum bal geliyor... </st><st c="6096">Elimi sıcak sudan soğuk suya soktuğum yok... </st><st c="6141">Et dedim mi, “Aman neresinden?” diye soruyorlar. </st><st c="6190">“Biftek mi istersin, bonfile mi? </st><st c="6223">Dana rostosu mu olsun, cızbız mı yoksa? </st><st c="6263">Pirzola mı, külbastı mı?”</st></p>
			<p><st c="6288">Emriye sütannelikten aldığı parayı biriktiriyor, gecekondu yapacaklar. </st><st c="6360">Gecekondu yaptılar mı, tamam, artık doğurmayacak. </st><st c="6410">Salt kocası çalışacak. </st><st c="6433">O da isterse, aradabir gider çamaşıra, ortalık işine... </st><st c="6489">Ama isterse...</st></p>
			<p><st c="6503">Kalamış-Fenerbahçe arasındaki köşklerden hangisinde hangi kadının gebe kaldığını, ne zaman doğuracağını biliyor, o da kendini ayarlıyor, onlara göre gebe kalıyor. </st><st c="6667">Hiç şaşmaz tarifesi var... </st><st c="6694">Köşklerden birinde tahta göğüslü, kuru memeli bir kadın doğurdu mu, Emriye ondan ya üç gün önce doğurmuş oluyor yada beş gün sonra doğuruyor...</st></p>
			<p><st c="6837">Yalvar yalvar yalvarıyorlar Emriye’ye:</st></p>
			<p><st c="6876">– Aman Emriye... </st><st c="6894">Bizim çocuğa... </st><st c="6910">Ne olur...</st></p>
			<p><st c="6920">Emriye’nin emzirdiği çocuklar topaç gibi, turp gibi, topuz gibi, tosun gibi...</st></p>
			<p><st c="6999">Tahta göğüslülerden biri gebe kaldı mı, koşuyorlar Emriye’ye:</st></p>
			<p><st c="7061">– Aman Emriye, hazırlan şekerim... </st><st c="7097">Bizim gelin şubatta doğuracak, şubat sonunda bir yavrumuz daha olacak... </st><st c="7170">Ona göre, e mi şekerim...</st></p>
			<p><st c="7195">Emriye zaten ya hazır yada şıp diye hazır oluveriyor.</st></p>
			<p><st c="7249">– Aman Emriye’ye iyi bakın ha!.. </st><st c="7283">Ne isterse alın, verin istediğini... </st><st c="7320">Sorun bakalım canı ne istiyor... </st><st c="7353">Emriye, şekerim...</st></p>
			<p><st c="7371">Vitaminler veriyorlar Emriye’ye... </st><st c="7407">Aman sinirleri bozulmasın...</st></p>
			<p><st c="7435">– İstersen bikaç gün bizde kal... </st><st c="7470">Nasıl istersen... </st><st c="7488">Sakın sıkılma canım.</st></p>
			<p><st c="7508">Kuvvet şurupları içiriyorlar Emriye’ye.</st></p>
			<p><st c="7548">– Aman cicim, hastalanma...</st></p>
			<p><st c="7576">En iyi doktorlara baktırıyorlar, idrarını muayene ettiriyorlar. </st><st c="7641">Allah korusun, albümin olur da... </st></p>
			<p><st c="7675">Emriye gülerek anlatıyor:</st></p>
			<p><st c="7700">– Aman Hanım’ım, bir rahatım, bir rahatım ki... </st><st c="7749">Sinirim bozuldu gene diyorum, arabaya koyup gezdiriyorlar. </st><st c="7808">Dokuz çocuk doğurdum, ama bu seferki gibi olmadı hiç... </st><st c="7864">Hacı Sabri Beyin kızı gebe... </st><st c="7894">Çok Müslüman adam Hacı Bey. </st><st c="7922">Beni çağırdı, dedi ki, kızım dedi, damadım olacak alçağın eve getirdiği hiçbişeyi yemeyeceksin dedi, benim torunum temiz süt emmiş insan evladı olmalı, dedi, torunum helal süt emmiş olmalı dedi, bu benim namert damadımın ne bok karıştırdığı, nerden para kazandığı hiç belli değil dedi, bir karışık namussuz herif dedi, onun kazandığı parayla aldığı herşey haramdır dedi, sakın onun aldığından yeme, sonra bozukluk sütünden torunuma geçer dedi, her ne istersen bana söyle kızım dedi, ben alırım en âlâsını dedi...</st></p>
			<p><st c="8434">Emriye bir gülüyor, bir gülüyor, Emriye’nin karnı da, göğsü de gülüyor.</st></p>
			<p><st c="8506">– Sonra Hanım’ım, beni Hacı Sabri Beyin damadı çağırdı, aman Emriye dedi, sakın kimseye söyleme dedi, bu benim kaynatam olacak dürzü dedi, sana dediğimi duymasın dedi, sen çocuğumun sütanası olacaksın dedi, o alçağın hacılığı maskedir dedi, benim çocuğum helal süt emmiş olmalı dedi, kaynatam haramzadesinin aldığı hiçbişeyi yeme dedi, sonra sütün bozulur da çocuğum sütü bozuk olur dedi, her ne canın çekerse, söyle ben alırım dedi.</st></p>
			<p><st c="8940">Emriye bir gülüyor, bir gülüyor, saçlarından topuklarına dek gülüyor.</st></p>
			<p><st c="9010">Bigün yine gülerek geldi,</st></p>
			<p><st c="9036">– Aman Hanım’ım, sorma başıma geleni, dedi, azkalsın zehirleniyordum. </st><st c="9107">Aşeriyorum, havyar istedim. </st><st c="9135">Bizim köylük yerde havyar mı vardı ki... </st><st c="9176">Bir yemişim, bir yemişim havyarı, zehirlenmişim Hanım’ım, azkaldı ölüyordum... </st><st c="9255">Çilek isterim diye tutturuyorum, turşu isterim diyorum, turşunun ardından pekmez diyorum... </st><st c="9347">Hanım’ım, üç aylık gebeyim... </st><st c="9377">Bu onuncu çocuğum olacak. </st><st c="9403">Artık bundan sonra yok, tamam. </st><st c="9434">Gecekonduyu yaptıracağız inşallah...</st></p>
			<p><st c="9470">Bu kez sütannelik edeceği çocuğun annesi, burdaki köşklerin en büyüğünde oturuyor. </st><st c="9554">Çok zenginler... </st><st c="9571">Emriye’nin kocası gecekonduyu yapacak bu kez artık...</st></p>
			<p><st c="9624">– Kız Emriye, bir ihtiyacın var mı, söyle allahaşkına...</st></p>
			<p><st c="9681">– Hiçbir ihtiyacım yok sayenizde, yalnız canım kuşinciri çekti...</st></p>
			<p><st c="9747">– Koşun çabuk kuşinciri bulun Emriye’ye...</st></p>
			</section>
			<section>
			<h1><st c="9790">Final</st></h1>
			<p><st c="9796">Emriye ağlıyordu, Istanbul’a geleli ilk ağlayışı...</st></p>
			<p><st c="9848">“Ağlama Emriye, ağlama!”</st></p>
			<p><st c="9873">“Ağlarım...”</st></p>
			<p><st c="9886">Hacı Sabri’nin kızı kürtaj oldu, üç aylık çocuğunu aldırdı.</st></p>
			<p><st c="9946">– Hanım’ım, ona güvenip de gebe kaldımdı... </st><st c="9991">Çocuğunu aldıracaktı da bana neden gebe kal diye yalvardılar öyleyse! </st><st c="10061">Onuncu çocuğum doğacak, kolay mı? </st><st c="10095">Gecekonduyu da yaptıramadık... </st><st c="10126">Ağlarım ya, Hacı Sabri’nin kızı çocuğunu aldırdı.</st></p>
			<p><st c="10175">Hacı Sabri’nin kızının ısmarlaması üzerine onuncu çocuğuna gebe kalan Emriye, Hacı Sabri’nin kızı kürtajla çocuğunu aldırdı diye ağlıyordu...</st></p>
			<p><st c="10317">Emriye’nin elleri gülmüyor artık, saçları da, gözleri de, parmaklarının uçları da gülmüyor. </st><st c="10410">Hiç gülemeyecek on çocuk anası, gecekondusuz Emriye...</st></p>
			</section>
			</section>
  <div id="charCountTotal" value="10464"></div></body>
</html>
