<?xml version="1.0" encoding="utf-8"?>
<html xmlns="http://www.w3.org/1999/xhtml" xmlns:epub="http://www.idpf.org/2007/ops">
  <head>
    <title>YEŞİL RENKLİ NAMUS GAZI</title>
    <meta http-equiv="Content-Type" content="text/html; charset=utf-8" />
  

</head>
  <body epub:type="chapter">
    <section>
      <h1><st c="0">Bir Yılbaşı Anısı</st></h1>
			<p><span><st c="18">D</st></span><st c="20">emek bu benim kırkdokuzuncu yılbaşım ; bunların içinde bende etkisi olan ikisi, üçü... </st><st c="107">Hele bir yılbaşı yaşadım, onu hiç unutamıyorum. </st><st c="155">Yıl ya ’47, ya ’48, Üsküdar Paşakapısı Cezaevinde siyasi koğuşta yedi kişiyiz. </st><st c="234">Kasımpatı saçlı kızı bekler dururdum, hiç gelmedi. </st><st c="285">Yılın son günü, bir ziyaretçim onun haberini getirdi. </st><st c="339">En yakın arkadaşlarımdan bir şairin kolundaymış.</st></p>
			<p><st c="387">Hapiste şairleşiyor insan. </st><st c="415">“Tahliye”yi, o yılın son günü yazmıştım:</st></p>
			<blockquote>
			<span><st c="455">Kısmet olur şu hapisten çıkarsam, </st></span><br />
			<span><st c="490">Deniz derya yol görünür gözüme, </st></span><br />
			<span><st c="522">Bekâr odam dardır ama bir varsam ; </st></span><br />
			<span><st c="557">Mezar olsa bol görünür gözüme.</st></span>
			<span><st c="587">Yıllar yattım ne sevgili izledim, </st></span>
			<span><st c="622">Ne vefasız yâr yolunu gözledim, </st></span><br />
			<span><st c="654">Yalnız yalnız yeşil rengi özledim, </st></span><br />
			<span><st c="689">Taze yaprak süreceğim yüzüme.</st></span>
			<span><st c="718">Mahpus kişi kendi bakar falları, </st></span>
			<span><st c="752">Garip olur yoksun yoksun balları, </st></span><br />
			<span><st c="786">Bir kurtulsam kuru ağaç dalları, </st></span><br />
			<span><st c="819">Sarılacak kol görünür gözüme.</st></span>
			<span><st c="848">Özgür olan bilmez geçer denizden, </st></span>
			<span><st c="883">Deniz nedir, mavi nedir sor bizden, </st></span><br />
			<span><st c="919">Bir kurtulsam kör olası hapisten, </st></span><br />
			<span><st c="953">Su olurum inan olsun sözüme.</st></span>
			</blockquote>
			<p><st c="981">Soframızı hazırlıyorduk elbirliğiyle. </st><st c="1020">Arkadaşlardan biri dedi ki:</st></p>
			<p><st c="1047">– Mussolini tam adam olmanın altı koşulu vardır demiş: Yükseköğrenim, aşk çekmek, baba olmak, askerlik yapmak, yoksul ve işsiz sürünmek, hapis yatmak...</st></p>
			<p><st c="1200">Bu ölçüye göre yedimizde de adamlık tamdı.</st></p>
			<p><st c="1243">Yılbaşı gecelerinde cezaevlerinde üzgün durmak kendiliğinden yasaklanmış gibidir. </st><st c="1326">İyi eğleniyor, gülüyorduk.</st></p>
			<p><st c="1352">Ziyaretçimin getirdiği sekiz paket Kulüp cıgarasından bir paketi açtım, içinden Birinci cıgarası çıktı.</st></p>
			<p><st c="1456">Şansa bakın yahu, içine yanlışlıkla Birinci konulan paketler de beni buldu.</st></p>
			<p><st c="1532">Sekiz paket de öyle.</st></p>
			<p><st c="1553">– Artık bu yanlışlık filan değil, düpedüz hile... </st></p>
			<p><st c="1604">Arkadaşların budalalığıma gülmekten gözlerinden yaş geliyor. </st><st c="1665">Ustalıkla açtıkları Kulüp paketlerinin içine Birinci cıgarası koyup yine belli olmaz biçimde paketleri kapamışlar. </st><st c="1780">Oyunu öğrenince,</st></p>
			<p><st c="1796">– Anlamadım mı sandınız, dedim, anladım ama gülesiniz diye anlamazlığa vurdum...</st></p>
			<p><st c="1877">Gül babam gül... </st><st c="1895">Geceyarısından sonra arkadaşlardan biri bir öneride bulundu:</st></p>
			<p><st c="1955">– Gelecek yılbaşı hepimiz Nisuvaz’da buluşalım, yılbaşını yine birlikte geçirelim, Istanbul’dan uzak yerde olup da Nisuvaz’a gelemeyenler oraya telgraf çeksin...</st></p>
			<p><st c="2117">Kabul ettik. </st><st c="2131">Ertesi yılbaşına yedimiz de dışarda olacaktık.</st></p>
			<p><st c="2177">O yılbaşı gecesinden iki üç ay sonra ben tahliye oldum. </st><st c="2234">Durumumu hiç mi hiç düzeltemedim. </st><st c="2268">Ev bark, çoluk çocuk dağılmış, kendim işsiz güçsüz yapayalnızım.</st></p>
			<p><st c="2332">Yılın son günü beni bir düşüncedir aldı ; akşama Nisuvaz’da buluşacağız arkadaşlarla, ama bende para yok. </st><st c="2439">Yazın çok ucuza aldığım keten beyaz ceketin dirsekleri delinmiş de, Alâettin’in verdiği eski pardösüsünü üstüme giyiyorum. </st><st c="2562">Ayakkabılarımın burnu havlamak için açılmış köpek ağzı gibi, Suadiye’de oturan bir arkadaşımdan küçük bir alacağım vardı, onu istemek için Suadiye’ye gittim. </st><st c="2720">Onlar da evlerinde yılbaşı hazırlığı yapıyorlarmış. </st><st c="2772">İlle yılbaşını onlarla birlikte geçirmem için üstelediler,</st></p>
			<p><st c="2830">– Pardösünü çıkar allahaşkına, gel otur...</st></p>
			<p><st c="2873">Pardösümü çıkarırsam, kış günü giydiğim, hem de dirsekleri delik beyaz ceketi görecekler. </st><st c="2964">Gece de onlarla kalamam, Nisuvaz’a gideceğim. </st><st c="3010">Bu kadar yakınlık görünce, alacağımı da isteyemedim, zaten küçük bişeydi.</st></p>
			<p><st c="3083">Suadiye’den dönüp Köprü’ye geldiğim zaman cebimde ancak bir lira kadar bozuk para kalmıştı. </st><st c="3176">Karnım da çok aç, sabahtanberi bişey yememişim. </st><st c="3224">Borç para almak için Aksaray’da oturan bir arkadaşıma gittim, evde bulamadım. </st><st c="3302">Şişli’de oturan bir başka arkadaşıma gittim, onlar da yakınlık göstererek, “Bizimle kal yılbaşında,” diye öyle üstelediler ki, borç istemeye geldiğimi söyleyemedim. </st><st c="3467">Ne kadar arkadaşım varsa kafamdan geçirip hepsine uğradım. </st><st c="3526">Kimisini yerinde bulamadım, kimisi de, “Yılbaşını bizimle geçir,” dedi. </st><st c="3598">Yani hiçbirinden para isteyemedim. </st><st c="3633">Kış akşamı, hava erkenden karardı. </st><st c="3668">Sulu bir kar yağıyor. </st><st c="3690">Üşüyorum, ayaklarım su içinde... </st><st c="3723">Cebimde kalan son paramla otobüse binip Büyükdere’de oturan bir arkadaşıma gittim, ondan borç isteyeceğim. </st><st c="3830">Evindeydi, ama içeri girdiğime bin pişman oldum. </st><st c="3879">Ayağımı yere bastıkça, delik kundurayla çorap arasındaki sular fışş diye bir ses çıkarıyor, bastığım yerde, kunduramın ıslak çamurlu izi kalıyordu.</st></p>
			<p><st c="4026">– Pardösünü çıkarsana!</st></p>
			<p><st c="4049">– Kalsın... </st><st c="4062">Zaten gideceğim.</st></p>
			<p><st c="4078">– Dünyada olmaz, bırakmayız, iyi ki geldin, biz de seni arıyorduk. </st><st c="4146">Yılbaşını birlikte geçiririz.</st></p>
			<p><st c="4175">Böyle durumlarda insan, “Bana on lira, olmazsa beş lira borç ver!” diyemiyor.</st></p>
			<p><st c="4253">– Başka yere çağrılıyım, diye çıktım ordan. </st></p>
			<p><st c="4298">Büyükdere’de on parasız ve aç kalakaldım. </st><st c="4340">Kar da arttı iyice, artık soğuktan mı, açlıktan mı, yoksa yalnızlıktan mı nedir, büsbütün üşümeye başladım, dişlerim birbirine çarpıyor.</st></p>
			<p><st c="4476">Bişey değil, arkadaşlar Nisuvaz’a çoktan gelmişlerdir, benim sözümde durup oraya gitmediğimi görünce “Vay kalleş” demişlerdir. </st><st c="4604">Hayır, ben kendime böyle dedirtmem. </st><st c="4640">Tabana kuvvet yürü oğlum. </st><st c="4666">Büyükdere neresi, Beyoğlu neresi... </st><st c="4702">Yolda kendi kendime şöyle düşünüyorum:</st></p>
			<p><st c="4740">“Yabancı değiller ya, arkadaşlarım... </st><st c="4779">Anlatırım halimi. </st><st c="4797">İşsizim, parasızım derim. </st><st c="4823">Elbet onlarda para vardır. </st><st c="4850">Neden geciktiğimi de anlatırım ; ben anlattıkça onlar gülerler. </st><st c="4914">Şu halime bir bak, gülünmeyecek gibi değil ; biri beni çamaşır gibi burup dürüp sıksa, üstümden üç kova su akar, geriye de pek bişey kalmaz. </st><st c="5055">Anlatırım, güleriz tıpkı geçen yılbaşındaki gibi.”</st></p>
			<p><st c="5105">Geceyarısına doğru Nisuvaz’dan içeri girdim. </st><st c="5151">Önce, size kısaca Nisuvaz’ı anlatayım. </st><st c="5190">Şimdi orası bir bankadır. </st><st c="5216">Nisuvaz’ın önüne, büyük camın arkasına emekli generaller, modası geçmiş kılıklı adamlar, Meşrutiyet’ten artakalmış kişiler kalıp gibi otururlar, donuk bakışlarla önlerinde caddeden akan kalabalığı seyrederler, o kalabalık da onları seyreder. </st><st c="5458">Hepsinin de içlerinden kazık geçirilmiş gibi bir halleri vardır. </st><st c="5523">Pek seyrek dudakları kıpırdayınca, birbirleriyle konuşuyorlar demektir.</st></p>
			<p><st c="5594">Üç sıra masa dolduran bu vitrinliklerin arkasındaki masalarda sanatçılar oturur ; o zamanın en ünlü ressamları, yazarları, gazetecileri, profesörleri. </st><st c="5746">Kadınlı erkekli bu grup bağıra çağıra tartışırlar, aradabir de kavga ederler.</st></p>
			<p><st c="5823">Daha arkadaki masalarda müşteri bekleyen kiralık kızlarla kadın satıcıları otururlardı.</st></p>
			<p><st c="5911">Nisuvaz’ın ortasında oturan aydınlarla, gerisinde oturan kiralık kızlar birbirlerini çok iyi tanırlardı. </st><st c="6017">Çoğu hacıağa olan hovardalar, gelir burda satıcılarla pazarlık eder, kızları alır götürürlerdi. </st><st c="6113">Kızların çoğu ençok yarım saat sonra dönerdi.</st></p>
			<p><st c="6158">Üstümden sular sızarak Nisuvaz’a girdim. </st><st c="6200">Bakındım, sözleşmiş olduğumuz arkadaşlardan hiçbiri yok. </st><st c="6257">Nisuvaz’ın sahibi Niko (çoktan öldü) tanırdı onları da. </st><st c="6313">Ona sordum, “Gelmediler,” dedi.</st></p>
			<p><st c="6344">Yılbaşı olduğundan pastanenin önü ve ortası boştu, yalnız arkada kızlarla, biriki kadın tellalı vardı. </st><st c="6448">Tanırdık kızların hepsini. </st></p>
			<p><st c="6475">Pastanenin işgörenleri Beyaz Rus kadınlardı. </st><st c="6520">Oturduğum masaya bu Beyaz Rus kadınlardan biri geldi:</st></p>
			<p><st c="6573">– Buğrun!</st></p>
			<p><st c="6583">Cebimde para yok ki, bişey isteyeyim. </st><st c="6622">Ne olursa olsun,</st></p>
			<p><st c="6638">– Bir çay madam... </st><st c="6658">dedim.</st></p>
			<p><st c="6664">İçimden, “Daha erken, arkadaşlar nerdeyse gelirler,” diyorum, çay parasını da onlar öder.</st></p>
			<p><st c="6754">Adını şimdi unuttuğum, zayıf, uzun boylu, elmacık kemikleri çıkık bir kız vardı, akıllıca bir kızdı. </st><st c="6856">Profesör Mustafa Şekip Tunç, bu kızla konuşmaktan pek hoşlanır,</st></p>
			<p><st c="6919">– Genç olsaydım bu kızla evlenirdim... </st><st c="6959">derdi. </st></p>
			<p><st c="6966">İşte o kız gülümseyerek,</st></p>
			<p><st c="6990">– Ne o, dedi, yılbaşı gecesi yalnızsın? </st><st c="7031">Arkadaşlardan senden başka yok kimse burada...</st></p>
			<p><st c="7077">– Bekliyorum, dedim, burda buluşacağız arkadaşlarla da, sonra biyere gideceğiz.</st></p>
			<p><st c="7157">– Ne yapalım, dedi, bizim burdan başka gidecek yerimiz yok işte...</st></p>
			<p><st c="7224">Az sonra içeri giren iki hovardadan biriyle pazarlığı kendisi yaptı, birlikte çıktılar. </st><st c="7313">Kız yarım saat kadar sonra döndüğünde,</st></p>
			<p><st c="7351">– Gelmedi mi daha arkadaşların? </st><st c="7384">dedi.</st></p>
			<p><st c="7389">– Daha erken, gelirler.</st></p>
			<p><st c="7413">Oysa saat biri geçiyor. </st><st c="7438">(O zamanlar Nisuvaz sabaha kadar açıktı.) Açlıktan da ölüyorum hani...</st></p>
			<p><st c="7508">Hanımefendi kılıklı bir kız satıcısı kadın vardı, bir oğlunu tıp fakültesinde, bir oğlunu da lisede okutuyor derlerdi. </st><st c="7628">O kadının aracılığıyla kızı bir başka müşteri götürdü. </st><st c="7683">Saat ikide kız yine dönüp geldi.</st></p>
			<p><st c="7715">– Hâlâ gelmediler mi?</st></p>
			<p><st c="7737">– Gelirler nerdeyse... </st><st c="7761">Geç saat için sözleşmiştik... </st></p>
			<p><st c="7791">Üstümden çıkarmadığım ıslak pardösü yavaş yavaş kuruyordu ama içteki ceket, gömlek, pantolon ıslaktı.</st></p>
			<p><st c="7892">Saat beşbuçuk oldu, kız o zamana kadar bikaç kez daha müşteriler bulup gitti geldi.</st></p>
			<p><st c="7976">Artık arkadaşlarımın geleceğinden umudumu kesmiştim ama, içtiğim çayın parasını ödeyemeyeceğim için Nisuvaz’dan çıkıp gidemiyordum.</st></p>
			<p><st c="8108">Kız son gelişinde,</st></p>
			<p><st c="8127">– Galiba gelmeyecek seninkiler, dedi. </st></p>
			<p><st c="8166">Çok ağırıma gitti bu söz.</st></p>
			<p><st c="8191">– Yok canım, gelirler... </st><st c="8217">dedim.</st></p>
			<p><st c="8223">Sokağa vuran sabahın mavimsi ışığı, geniş camdan geçip duvarları boyuyordu.</st></p>
			<p><st c="8299">– Masana geleyim mi?</st></p>
			<p><st c="8320">Gelse bişey ısmarlamak gerekli.</st></p>
			<p><st c="8352">– İş yok mu artık? </st><st c="8372">dedim.</st></p>
			<p><st c="8378">– Boş ver...</st></p>
			<p><st c="8391">O sıra hanımefendi kılıklı kadının yanına getirdiği erkeği,</st></p>
			<p><st c="8451">– Yoruldum... </st><st c="8466">diye reddettiğini duydum. </st><st c="8492">Yanıma geldi, oturdu. </st><st c="8514">Öyle de acıktım ki... </st><st c="8536">dedi.</st></p>
			<p><st c="8541">Nisuvaz’ın arkasındaki mutfakta alaminüt yemekler yapılırdı.</st></p>
			<p><st c="8602">– Omlet yer misin? </st><st c="8622">diye sordu.</st></p>
			<p><st c="8633">– Mersi... </st><st c="8645">Karnım tok.</st></p>
			<p><st c="8656">– Akşamdanberi acıkmışsındır ayol... </st><st c="8694">Yiyelim işte beraber... </st><st c="8718">Sesimi çıkarmadım. </st><st c="8737">Yani ben bişey ısmarlayamaz mıyım kimseye? </st><st c="8780">dedi.</st></p>
			<p><st c="8785">– Ismarlarsın tabii...</st></p>
			<p><st c="8808">Borç denilen yemekten yedik, omlet yedik, üstüne de birer kakao içtik. </st><st c="8880">Onun, ben yiyeyim diye zorla yediğini çok iyi biliyordum.</st></p>
			<p><st c="8937">Bu kızlar, Nisuvaz’da peşin para ödemezler, hesaplarına yazılırdı. </st><st c="9005">Ama o parayı hemen ödemek istedi, daha önce içtiğim çayın da parasını verdi.</st></p>
			<p><st c="9081">Sabah olmuştu. </st><st c="9097">Nisuvaz’da ikimiz kalmıştık. </st><st c="9126">Birlikte çıktık. </st><st c="9143">Onu Galatasaray’da Çiçekçi Sokağı’ndaki, bir odasında kaldığı evin önünde bıraktım.</st></p>
			<p><st c="9226">Aradan çook yıllar geçti. </st><st c="9253">Hiç unutmadığım, işte o yılbaşı gecesidir. </st><st c="9296">Beni bekletip gelemeyen arkadaşlarımı sonraları çok gördüm, hâlâ da görüyorum. </st><st c="9375">Hiçbirine, “Neden o gece gelmediniz?” demedim, onlar da o konuda bişey söylemediler.</st></p>
			
			</section>
  <div id="charCountTotal" value="9459"></div></body>
</html>
