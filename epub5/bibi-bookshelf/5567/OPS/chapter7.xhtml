<?xml version="1.0" encoding="utf-8"?>
<html xmlns="http://www.w3.org/1999/xhtml" xmlns:epub="http://www.idpf.org/2007/ops">
  <head>
    <title>YEŞİL RENKLİ NAMUS GAZI</title>
    <meta http-equiv="Content-Type" content="text/html; charset=utf-8" />
  

</head>
  <body epub:type="chapter">
    <section>
      <h1><st c="0">Aile Mezarlığı</st></h1>
			<p><span><st c="15">"</st></span><span><st c="17">I</st></span><st c="18">lık bir bahar havası... </st><st c="42">Yeşilyurt tiren istasyonunda yolcular tiren bekliyor. </st><st c="96">Bekleme salonu dolu. </st><st c="117">Dışardaki banklar da dolmuş. </st><st c="146">Volta atarak gezinenler de var.</st></p>
			<p><st c="177">Bekleme salonunda, kundaklı çocuğu kucağında bir kadın ayakta, karşısında oturmuş olan yaşlı bir hanımla konuşuyor.</st></p>
			<p><st c="293">Çocuklu kadın, tombulluktan yaşından çok gösteriyor, ama otuzunu aşkın değil. </st><st c="372">Gür siyah saçlarını, berbere kıvırcık dalgalı yaptırmış. </st><st c="429">Değirmi ablak yüzlü, duru beyaz tenli. </st><st c="468">Tozpembe yanakları löp löp... </st><st c="498">Sırtında yanardöner kumaşlardan bir yeldirme. </st><st c="544">Bir eliyle kucağındaki çocuğa sarılmış, öbür elinde bavul büyüklüğünde bir çanta. </st><st c="626">Gövdesinin ağırlık noktası yere yakın. </st><st c="665">Bacakları sürahi biçimi, üstelik topuksuz yalınkat bir ayakkabı giydiğinden kısa boyu, daha da kısa görünüyor.</st></p>
			<p><st c="775">Karşısında oturan yaşlı kadına soruyor:</st></p>
			<p><st c="815">– Affedersiniz, sormak ayıp olmasın ama, nereye gidiyorsunuz teyze?</st></p>
			<p><st c="883">– Istanbul’a... </st><st c="900">Damadım Cankurtaran’da oturuyor da, onlara gidiyorum.</st></p>
			<p><st c="953">– Çok güzel!.. </st><st c="969">Ben de Istanbul’a... </st><st c="990">Bizim aile mezarlığımız var da... </st><st c="1024">Aile mezarlığımıza gidiyorum. </st><st c="1054">Eskiden arabamız da vardı. </st><st c="1081">Apartmana taşınınca, arabayı koyacak yer bulamadık. </st><st c="1133">Apartmanda oturanlara araba zor oluyor. </st><st c="1173">Beyim sattı arabayı... </st><st c="1196">Tiren istasyonlarında beklemek çok güç. </st><st c="1236">Ben alışmamışım da... </st><st c="1258">Arabamız olsaydı şimdi, fırt diye giderdim aile mezarlığımıza...</st></p>
			<p><st c="1322">– Nerde aile mezarlığınız?</st></p>
			<p><st c="1349">– Bizim mi? </st><st c="1362">Şeyde... </st><st c="1371">Neydi orası? </st><st c="1384">Hay Allah... </st><st c="1397">Herzaman söylerim de, bak şimdi aklıma gelmedi... </st><st c="1447">Tersliğe bak... </st><st c="1463">Dilimin ucunda ayol... </st><st c="1486">Hah, hatırladım, Asri Mezarlıkta. </st><st c="1520">– Başkaları duyuyor mu diye başını çevirip yöresine bakındı. </st><st c="1581">– Eskiden aile mezarlığımız Mevlanakapı’daydı. </st><st c="1628">Sonra bizimki, beğenmedi orasını, mezarlar eskimiş diye, aile mezarlığımızı Asri Mezarlığa taşıttı.</st></p>
			<p><st c="1727">– Nerdeymiş Asri Mezarlık?</st></p>
			<p><st c="1754">– Bilmiyor musunuz sahi? </st><st c="1780">Şişli’de. </st><st c="1790">Kibar yerdir. </st><st c="1804">Bizim aile mezarlığımız orda işte... </st><st c="1841">Sizin de var mı aile mezarlığınız?</st></p>
			<p><st c="1875">– Var tabii... </st><st c="1891">Olmaz mı hiç?</st></p>
			<p><st c="1904">– Bazılarının olmuyor da... </st><st c="1933">– Duyulsun diye sesini daha yükseltti. </st><st c="1972">– İnsanın ailesi olunca bir de aile mezarlığı olmalı tabii... </st><st c="2034">Biliyor musunuz, aile mezarlığımız olduğundanberi çok rahatladık doğrusu...</st></p>
			<p><st c="2109">– Ne gibi?</st></p>
			<p><st c="2120">– Öyle ya, insan bir ziyarete gidişte, hepsini bir çırpıda çıkarmış oluyor. </st><st c="2197">Git oraya, git oraya... </st><st c="2221">Ne de olsa zaman alıyor... </st><st c="2248">Aile mezarlığı başka... </st><st c="2272">Hepsi birarada... </st><st c="2290">Allah olmayanlara da nasip etsin...</st></p>
			<p><st c="2325">– Kimleriniz var orada?</st></p>
			<p><st c="2349">– Aile mezarlığımızda mı? </st><st c="2376">Hepsi orda bizimkinin... </st><st c="2401">Amcaları, kayınpederim, görümcelerim... </st><st c="2441">Sonra bizimkinin eski hanımı. </st><st c="2471">Ben ikinci karısıyım... </st><st c="2495">İlki ölmüş de efendim...</st></p>
			<p><st c="2519">– Çok güzel...</st></p>
			<p><st c="2534">– Ben kayınpederimi hiç görmedim... </st><st c="2571">Aile mezarlığımızda ziyaretine gidiyorum...</st></p>
			<p><st c="2614">Yaşlı kadın,</st></p>
			<p><st c="2627">– Galiba gişe açıldı, ben biletimi alayım... </st><st c="2673">diye kalktı. </st></p>
			<p><st c="2686">Aile mezarlıklı kadın, çok süslü bir kadına sokuldu,</st></p>
			<p><st c="2738">– Dünyada ne acayip insanlar var değil mi efendim?.. </st><st c="2792">dedi. </st><st c="2798">Çok süslü kadın cevap vermeyince o devam etti: Mesela, demin konuştuğum ihtiyar kadın... </st><st c="2887">Durup dururken, bizim aile mezarlığımız var, diye övünmenin ne lüzumu var... </st><st c="2964">Belli ki yok işte. </st><st c="2983">Herkesin aile mezarlığı olacak diye kanun yok ya... </st><st c="3035">Ne diye yalan söylersin sanki, bilmem ki... </st><st c="3079">Bir insanın aile mezarlığı olmaması ayıp mı? </st><st c="3124">Herkesin hali vakti yerinde olmaz... </st><st c="3161">Değil mi efendim? </st><st c="3179">Fakirlik ayıp değil... </st><st c="3202">Allah herkese aile mezarlığı versin... </st><st c="3241">Gördünüz işte, hiç o kadında aile mezarlığı olan bir insan hali var mı? </st><st c="3313">Aile mezarlığı olan, bikez kıyafetinden belli olur... </st><st c="3367">Sorması ayıp olmasın ama, sizin aile mezarlığınız nerde hanımefendi?</st></p>
			<p><st c="3435">– Samsun’da...</st></p>
			<p><st c="3450">– Aaaa... </st><st c="3461">Çok uzak yerdeymiş. </st><st c="3481">Bizimki Şişli’de, Asri Mezarlık var ya, işte orda... </st><st c="3534">Asri Mezarlığı gördünüz mü hiç? </st><st c="3566">Yeri pek güzel... </st><st c="3584">Evet, doğrusu pahalı ama, helal olsun, gayetle havadar ve manzaralı. </st><st c="3653">Sonra otobüs durağına da çok yakın... </st><st c="3691">Bakımlı da üstelik. </st><st c="3711">Tabii herkes ordan aile mezarlığı alamıyor. </st><st c="3755">Çok pahalı... </st><st c="3769">Aman böyle olduğu daha iyi. </st><st c="3797">Her insan kendi yorganına göre ayağını uzatmalı... </st><st c="3848">Herkesin yeri ayrı, değil mi efendim? </st><st c="3886">Sizinki nerde demiştiniz?</st></p>
			<p><st c="3911">– Samsun’da...</st></p>
			<p><st c="3926">– Oralarda aile mezarlığı ucuzdur herhalde...</st></p>
			<p><st c="3972">Çok süslü kadın dudak kıvırarak gülümsedi, cevap vermeden kalktı gitti.</st></p>
			<p><st c="4044">Aile mezarlıklı kadın sağına soluna bakındı. </st><st c="4090">Konuşmak için kimseyi gözüne kestiremeyince salonun öbür başına gitti, orda sıskacık, kısacık esmer bir kadına sokuldu,</st></p>
			<p><st c="4209">– Hıh, dedi, Samsun’da güya aile mezarlığı varmış... </st></p>
			<p><st c="4263">Anlamayan sıska, esmer kadın,</st></p>
			<p><st c="4292">– Efendim? </st><st c="4304">diye sordu.</st></p>
			<p><st c="4315">– Samsun’da aile mezarlığımız var diyor da...</st></p>
			<p><st c="4361">– Kim?</st></p>
			<p><st c="4368">– Az önce şurda bir kadınla konuşuyordum da... </st><st c="4416">Hiç Samsun gibi biyerde aile mezarlığı olur muymuş? </st><st c="4468">Aklı sıra insan kandıracak... </st><st c="4498">Ayol, anlamaz mıyım ben? </st><st c="4523">Istanbul’da, eh inanırım. </st><st c="4549">İnsan yalan söylemeli ama yakışığınca söylemeli... </st><st c="4600">Bizim aile mezarlığımız nerde biliyor musunuz ; Asri Mezarlıkta.</st></p>
			<p><st c="4664">– Çok güzel...</st></p>
			<p><st c="4679">– Hem güzel, hem de havadar gayetle...</st></p>
			<p><st c="4718">– Topkapı Mezarlığında da güzel aile mezarlıkları var.</st></p>
			<p><st c="4773">– Sizin aile mezarlığınız orda mı?</st></p>
			<p><st c="4808">– Yoo... </st><st c="4818">Bizim aile mezarlığımız filan yok... </st><st c="4855">Başkalarınınkini gördüm de orda... </st><st c="4890">Çok güzelleri var.</st></p>
			<p><st c="4908">– İyi ki söylediniz ; neresiydi?</st></p>
			<p><st c="4941">– Topkapı...</st></p>
			<p><st c="4954">– Bizim beye söyleyeyim de bir aile mezarlığı da ordan alsın, mademki güzel... </st><st c="5034">Bizim aile mezarlığımız eskiden Mevlanakapı’daydı, eski diye, bizimki orasını beğenmedi, aile mezarlığımızı Asri Mezarlığa taşıttı. </st><st c="5166">Demek sizin aile mezarlığınız yok...</st></p>
			<p><st c="5202">– Yok...</st></p>
			<p><st c="5211">– Vah vah... </st><st c="5225">Üzülmeyin, sizin de olur inşallah... </st><st c="5262">Bizim eskidenberi vardır aile mezarlığımız. </st><st c="5306">Hatta ben daha evlenmeden, kayınvalidem benim için tahkikat yaptırırken, “Aile mezarlığı olmayan bir aileden ben gelin alamam!” demiş. </st><st c="5441">Sonra araştırıp soruşturup, bizim de aile mezarlığımız olduğunu öğrenince pek sevinmiş. </st><st c="5529">Aman şu insanlar ne kötü... </st><st c="5557">Bizi çekemeyenlerden birisi kayınvalideme, “Orası onların aile mezarlığı değil, başkasınınkini gösteriyorlar size,” diye müzevirlemiş... </st><st c="5694">Vallahi de billahi de kendi kızlarını vermek istiyorlarmış da... </st><st c="5759">Çok kötü oluyor şu insanlar...</st></p>
			<p><st c="5789">Sıska esmer kadın bir çocuğun arkasından,</st></p>
			<p><st c="5831">– Çıkma dışarı, şimdi tiren gelir... </st><st c="5869">diye bağırarak koştu.</st></p>
			<p><st c="5890">Aile mezarlıklı kadın salonun içine bir daha bakındı. </st><st c="5945">Konuşmak için gözüne kimseyi kestiremeyince dışarı çıktı. </st><st c="6003">Banklarda oturanları gözden geçirdi. </st><st c="6040">Orta yaşlı bir hanıma sokuldu.</st></p>
			<p><st c="6070">– Affedersiniz, siz nereye gidiyorsunuz?</st></p>
			<p><st c="6111">– Istanbul’a...</st></p>
			<p><st c="6127">– Ben de... </st><st c="6140">Aile mezarlığımız var da, oraya gidiyorum. </st><st c="6183">Sizin de var mı aile mezarlığınız?</st></p>
			<p><st c="6217">– Evet.</st></p>
			<p><st c="6225">– Sorması ayıp olmasın, nerde acaba?</st></p>
			<p><st c="6262">– Bebek’te.</st></p>
			<p><st c="6274">– Güzel yerdeymiş... </st><st c="6296">Ben Boğaziçi’ni çok severim. </st><st c="6325">Şu kadın var ya... </st><st c="6344">– Az önce konuştuğu süslü kadını gösterdi. </st><st c="6387">– Güya Samsun’da onların da aile mezarlığı varmış... </st><st c="6440">Öbürü cevap vermeyince, sıcaklar birden bastırdı efendim, değil mi? </st><st c="6508">dedi.</st></p>
			<p><st c="6513">– Evet...</st></p>
			<p><st c="6523">– Sıcak havalarda buzdolabı çok işe yarıyor doğrusu... </st><st c="6579">Buzdolabınız var tabii?</st></p>
			<p><st c="6602">– Evet...</st></p>
			<p><st c="6612">– Kaç ayak?</st></p>
			<p><st c="6624">– Bilmem, hiç bakmadım ayaklarına. </st><st c="6660">Herhalde dört ayaklı olacak, sapasağlam duruyor çünkü...</st></p>
			<p><st c="6716">– Bizimki sekiz ayak... </st><st c="6741">Eskimişti de yenisini aldık. </st><st c="6770">Eskidi mi, iyi olmuyor.</st></p>
			<p><st c="6793">– Tabii...</st></p>
			<p><st c="6804">– Çamaşır makinesini de yeniledik. </st><st c="6840">Şimdi eski elektrikli süpürgeyi de vereceğiz birisine de yenisini alacağız. </st><st c="6916">Ben satalım diyorum, sağolsun bizimkinin eli açıktır, ille bir fakire verelim diyor. </st><st c="7001">Arabamız da vardı. </st><st c="7020">Apartmana taşınınca koyacak yer bulamadık. </st><st c="7063">Bizimki yenisini alacak inşallah... </st><st c="7099">Demek sizin aile mezarlığınız Bebek’te?</st></p>
			<p><st c="7138">– Evet...</st></p>
			<p><st c="7148">– Kimleriniz var aile mezarlığınızda?</st></p>
			<p><st c="7186">– Bizim aile mezarlığımız çok eskidir...</st></p>
			<p><st c="7227">– Yaa, eski demek... </st><st c="7249">Neden yenisini yaptırmıyorsunuz? </st><st c="7282">Biz Asri Mezarlıkta yenisini yaptırdık... </st><st c="7324">Bizimki sağolsun. </st><st c="7342">Mevlanakapı’dakini eski diye beğenmedi. </st><st c="7382">Kayınvalidemin yerini de hazırlattık, hem de etrafı zincirli, üstünde de mermer kapak var... </st><st c="7475">Paradan hiç sakınmadık. </st><st c="7499">Ne olur, ne olmaz... </st><st c="7520">İnsan hali, hazır olsun da şimdiden... </st><st c="7559">Hiç belli olmaz. </st><st c="7576">Ölümlü dünya, değil mi efendim?..</st></p>
			<p><st c="7609">– Allah gecinden versin...</st></p>
			<p><st c="7636">– Kayınvalidem, bir de incir ağacı dikersiniz diyor... </st><st c="7692">Kendi elimle dikeceğim inşallah... </st><st c="7727">Pek severim kayınvalidemi. </st><st c="7754">Allah nazardan saklasın... </st><st c="7781">Kayınvalidemin mezarının üstünde gayet kalın mermer kapak var, sıkıca kapalı. </st><st c="7859">Etrafı da zincirli... </st><st c="7881">Bir de incir dikersek... </st><st c="7906">Sizin aile mezarlığınızın yeri güzel mi bari?</st></p>
			<p><st c="7951">Elektrikli tiren geldi. </st><st c="7976">Bekleyenler koşuştu. </st><st c="7997">Aile mezarlıklı kadın kalabalıktan, demin konuştuğu hanımın bindiği kompartımana binemedi, başkasına bindi. </st><st c="8105">Boş bulduğu yere oturdu. </st><st c="8130">Sağında bir erkek, solunda da bir çocuk vardı. </st><st c="8177">Orasını beğenmedi. </st><st c="8196">Başka biyere geçti. </st><st c="8216">Yanındaki kadına,</st></p>
			<p><st c="8233">– Siz de Istanbul’a mı efendim? </st><st c="8266">dedi.</st></p>
			<p><st c="8271">– Evet...</st></p>
			<p><st c="8281">– Ben de... </st><st c="8294">Aile mezarlığımız var da oraya gidiyorum... </st><st c="8338">Sizin de var tabii aile mezarlığınız?</st></p>
			<p><st c="8375">– Hayır...</st></p>
			<p><st c="8386">– Yaaa... </st><st c="8397">Peki, aileniz ne yapıyor öyleyse?</st></p>
			<p><st c="8430">– Ne gibi?</st></p>
			<p><st c="8441">– Allah gecinden versin, ölenleriniz olursa...</st></p>
			<p><st c="8488">– Yok aile mezarlığımız...</st></p>
			<p><st c="8515">– Aile mezarlığı rahatlık kardeş... </st><st c="8552">Hepsi birarada, göz önünde oluyor. </st><st c="8587">Bizim aile mezarlığımız Asri Mezarlıkta... </st><st c="8630">Hiç gittiniz mi? </st><st c="8647">Aman gidin de görün, pek güzel yer... </st><st c="8685">Şişli, ne de olsa kibar muhit... </st></p>
			<p><st c="8718">Tiren Sirkeciye geldi. </st><st c="8741">Aile mezarlıklı kadın indi tirenden. </st><st c="8778">Çocuğu kucağında, “İş ve İşçi Bulma Kurumu”na gitti.</st></p>
			
			</section>
  <div id="charCountTotal" value="8830"></div></body>
</html>
