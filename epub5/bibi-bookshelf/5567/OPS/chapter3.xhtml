<?xml version="1.0" encoding="utf-8"?>
<html xmlns="http://www.w3.org/1999/xhtml" xmlns:epub="http://www.idpf.org/2007/ops">
  <head>
    <title>YEŞİL RENKLİ NAMUS GAZI</title>
    <meta http-equiv="Content-Type" content="text/html; charset=utf-8" />
  

</head>
  <body epub:type="chapter">
    <section>
      <h1><st c="0">Bizim Köyün Deliler Baladı</st></h1>
			<section>
			<h1><span><st c="27">1</st></span><st c="29">- Doğ güneşim, doğ!</st></h1>
			<p><st c="48">Burası “Eğikkaya Dibi Köyü”... </st><st c="80">Köyün bütün çocuklarının göğüs kafesleri içeri göçüktür.</st></p>
			<p><st c="136">Köy, bulutlara hırlayan kızgın bir köpek ağzı gibi doruğu diş diş olan ulu bir kayanın dibinde kurulmuştur. </st><st c="245">Öbek öbek bulutlar, ulu kaya doruğunun sivri, keskin dişlerine tüner. </st><st c="315">Ulu kaya, göğe açılmış sivri, keskin dişleriyle, üstüne tüneyen bulutları didik didik parçalar. </st><st c="411">Parçalanan bulutlar rüzgârla dağılır, sonra başka bulutlar konar keskin dişlere.</st></p>
			<p><st c="491">Doğu yönündeki ulu kaya güneşi kapar ; köyün üstüne eğilip abanmıştır. </st><st c="563">O yüzden köylü, güneşin doğuşunu hiç görmez. </st><st c="608">Başka yerler güneş ışınlarından pırıl pırıl, ışıl ışılken, Eğikkaya Dibi Köyü serince bir koyu alaca gölge içindedir. </st><st c="726">Güneş yükselir, yükselir, başka yerlerde öğle olur, ancak işte o zaman güneş, ulu kayanın sivri dişli doruğunu aşıp köye aydınlık serper. </st><st c="864">Bu aydınlık da uzun sürmez. </st><st c="892">Köyün batısında, kuru derenin öteki yakasındaki sıradağların ardında yiter, erkenden batar güneş.</st></p>
			<p><st c="989">Köy evleri, eğik kayaların dibinde kurulmuş olduğundan, kışın seller dağdan koca koca kayaları söküp sürükler, yuvarlanan kayalar her kış bikaç evi ezer, her kış bikaç can yok olur. </st></p>
			<p><st c="1172">Eğikkaya Dibi Köyünün çilesi çoktur. </st></p>
			<p><st c="1209">Eğikkaya Dibi Köyünde akşam çok erken olur. </st></p>
			<p><st c="1253">Eğikkaya Dibi Köyünde sabah çok geç olur. </st></p>
			<p><st c="1295">Eğikkaya Dibi Köyünde günler çok kısa, geceler çok uzundur.</st></p>
			<p><st c="1354">Eğikkaya Dibi Köyünün çocukları her sabah uyanınca, </st></p>
			<p><st c="1407">– Ana, ekmeek! </st><st c="1422">Ana, ekmeeek!.. </st><st c="1438">diye bağrışırlar. </st></p>
			<p><st c="1456">Köyün anaları,</st></p>
			<p><st c="1470">– Yat uyu! </st><st c="1482">Zıbar! </st><st c="1489">Daha güneş doğmadı! </st><st c="1509">diye çocuklarını avuturlar.</st></p>
			<p><st c="1536">Bir zaman daha geçer, güneş görünmez. </st><st c="1575">Çocuklar yine ağlaşır:</st></p>
			<p><st c="1597">– Ana, ekmeeek! </st><st c="1614">Ana, ekmeeek!.. </st></p>
			<p><st c="1630">Analar bağrışır:</st></p>
			<p><st c="1646">– Boğazı kuruyası, daha güneş bile çıkmadı...</st></p>
			<p><st c="1692">Çocuklar evlerden çıkar, ortalığa dökülür. </st><st c="1736">Gözleri, Eğikkaya’nın diş diş doruğunda olan çocuklar, kayanın dibine gidip güneşe yalvarır, yakarırlar:</st></p>
			<p><st c="1840">– Doğ güneşim, doğ! </st><st c="1861">Doğ ki anam bana ekmek vere!</st></p>
			<p><st c="1889">Hem güneşe yalvarır, hem yumruklarıyla göğüslerini döverler.</st></p>
			<p><st c="1950">– Doğ güneşim, doğ!</st></p>
			<p><st c="1970">Küçücük göğsün iman tahtasına bir yumruk...</st></p>
			<p><st c="2014">– Doğ ki anam bana ekmek vere... </st></p>
			<p><st c="2048">Bir yumruk daha...</st></p>
			<p><st c="2066">İşte o yüzden Eğikkaya Dibi köylülerinin göğüsleri içeri çökük, sırtları kamburumsu, başları eğiktir.</st></p>
			<p><st c="2168">Çocuklar büyür ana baba olur, bu kez de çocukları onlara söyler:</st></p>
			<p><st c="2233">– Ana ekmek! </st><st c="2247">Baba ekmek!..</st></p>
			<p><st c="2260">– Daha güneş bile doğmadı...</st></p>
			<p><st c="2289">– Doğ güneşim, doğ! </st><st c="2310">Doğ ki anam bana ekmek vere...</st></p>
			</section>
			<section>
			<h1><st c="2340">2- Kırk gün besi!</st></h1>
			<p><st c="2358">Güneşi özlemiş Eğikkaya Dibi köylüleri, her yıl evlerinden bikaçını ezen ulu kayadan kurtulmak istiyordu.</st></p>
			<p><st c="2464">Günlerden bigün, Eğikkaya Dibi Köyüne bir derviş çıkageldi. </st><st c="2525">Yoksul dervişin açlıktan avurdu avurduna çökmüş, soluk sarı derisi iskeletine yapışmıştı.</st></p>
			<p><st c="2614">Köye inen yoksul derviş, göklere yükselen iniltiyi duyup şaştı:</st></p>
			<p><st c="2678">– Doğ güneşim, doğ! </st><st c="2699">Doğ ki anam bana ekmek vere... </st></p>
			<p><st c="2730">Kadınların ağıtları kayalarda yankılanıyordu. </st><st c="2776">Selin sürüklediği iri bir kaya yine bir evi ezmiş, içindekileri öldürmüştü.</st></p>
			<p><st c="2851">Yoksul derviş, köyün yaşlılarına,</st></p>
			<p><st c="2885">– Ben sizi bu koca kaya belasından kurtarırım... </st><st c="2935">dedi.</st></p>
			<p><st c="2940">– Nasıl kurtarırsın?</st></p>
			<p><st c="2961">– Eğik kayayı alır, burdan uzak biyere götürür, bırakırım...</st></p>
			<p><st c="3022">– Aman derviş, Hızır Aleyhisselam dedikleri sen olacaksın... </st><st c="3084">Seni bize Tanrı gönderdi. </st><st c="3110">Aman derviş, ne olursa senden olur... </st><st c="3148">Hadi, al şu kayayı da köyümüz güneş görsün...</st></p>
			<p><st c="3193">– Kayayı götürürüm ama, beni kırk gün fındık fıstıkla, yağla balla, baklava börekle, pekmezle ayranla bigüzel besleyeceksiniz. </st><st c="3321">Elimi sıcak sudan soğuk suya sokturmayacaksınız. </st><st c="3370">Bir elim yağda, bir elim balda olacak... </st><st c="3411">Hık dedim mi şıra, gık dedim mi şerbet sunacaksınız... </st><st c="3466">Kırk gün besiye çekileceğim. </st><st c="3495">Yiyip içip, yan gelip yatıp iyicene güçleneceğim ki kayayı sırtlayıp götüreyim. </st><st c="3575">Sonrası kolay, kurtaracağım sizi bu kayadan...</st></p>
			<p><st c="3621">– Her ne buyurursan can baş üstüne derviş, yeter ki bizi kurtar bu kayadan, güneşe kavuştur köyümüzü...</st></p>
			<p><st c="3725">Köyün yaşlıları, ileri gelenleri bu işi görüşüp konuşmak için köy kahvesine toplandı.</st></p>
			<p><st c="3811">Adına Ali derler bir delikanlı vardı. </st><st c="3850">Dervişin önerisini duyunca, doğruca kahveye seğirtti. </st><st c="3904">Babası, kaynatası da kahvedeydi. </st><st c="3937">İlkin selam verdi, sonra,</st></p>
			<p><st c="3962">– Aksakallılar, büyüklerim, atalarım, emmilerim, dayılarım! </st><st c="4023">Sizlere bir diyeceğim var, izin verirseniz... </st><st c="4069">dedi.</st></p>
			<p><st c="4074">– Buyur Ali oğlumuz...</st></p>
			<p><st c="4097">– Duydum ki, aç, cıbıl bir derviş gelmiş ; “Beni kırk gün kırk gece besiye çekin,” demiş. </st><st c="4188">“Kırkıncı gün kayayı alır giderim burdan,” demiş.</st></p>
			<p><st c="4237">– Evet, öyle dedi Ali oğlumuz...</st></p>
			<p><st c="4270">– İnanmayın, yalandır dedikleri! </st><st c="4304">Bu kayayı burdan söküp götüremez. </st><st c="4338">Bizi kandırmaktadır. </st><st c="4359">Açlıktan midesi kurumuş elin kurnazına inanmayın...</st></p>
			<p><st c="4410">Köyün imamı, muhtarı,</st></p>
			<p><st c="4432">– Senin aklın ermez bu işlere Ali oğul, dediler, biz hiç yalana dolana gelir miyiz? </st><st c="4517">Biz işimizi iyice sağlama bağladık, hemi de nasıl...</st></p>
			<p><st c="4569">– Nasıl işin sağlamı?</st></p>
			<p><st c="4591">– Biz dervişi bir odaya kapayacağız. </st><st c="4629">Pencereler sıkıca örtülü, kapı kilitli. </st><st c="4669">Derviş, “Ya Hak!” dedikçe pencereden et kızartmasını, hık dedikçe ayranı, pekmezi sunacağız. </st><st c="4762">Kırk günün sonunda derviş tutukludan çıkıp ulu kayayı götürürse götürür, yoook götürmezse doruktan aşağı atıp yok edeceğiz dervişi. </st><st c="4894">Dervişle pazarlığımız, anlaşmamız işte böyle... </st><st c="4942">Biz işimizi sağlama bağladık, sen keyfine bak Ali oğul...</st></p>
			<p><st c="4999">Ali her ne dediyse dinletemedi. </st><st c="5032">Sıkıntısından vurdu dağlara... </st></p>
			<p><st c="5063">O sıra Ali’nin evinde neler olmaktaydı, bakalım bir görelim:</st></p>
			</section>
			<section>
			<h1><st c="5123">3- Aman Sarıkız, söyleme!</st></h1>
			<p><st c="5149">Ali yeni evliydi. </st><st c="5168">Karısı, ineği sağmak için dama girdi, kalaylı bakracı ineğin altına koyup bir türkü tutturdu, ineği sağmaya başladı. </st><st c="5285">İneğin memesinden iki sağımlık süt bakracın dışına, samanların üstüne düşüverdi. </st><st c="5366">Taze gelini aldı bir korku ki, nasıl bir korku... </st><st c="5416">Kaynanası pintinin biriydi. </st><st c="5444">İki sağım sütün ziyan olduğunu duyarsa taze geline etmediğini komazdı. </st><st c="5515">Taze gelinin kınalı parmakları titriyordu korkudan.</st></p>
			<p><st c="5566">İneğin adı Sarıkız’dı. </st><st c="5590">Ya Sarıkız söylerse kaynanasına...</st></p>
			<p><st c="5624">Keklik kınalı gelin, hemen boynundan altınlarını çıkarıp Sarıkız’ın boynuna astı, yalvarmaya başladı:</st></p>
			<p><st c="5726">– Aman Sarıkız’ım, canım Sarıkız’ım, işte bu altınlarım senin olsun, sakın iki sağım sütünü yere döktüğümü kaynanam karıya söyleme, e mi?</st></p>
			<p><st c="5864">İnek, dile gelip,</st></p>
			<p><st c="5882">– Gönlünü geniş tut, kimselere söylemem kınalı gelin... </st><st c="5939">diye başını sallayıp, boynundaki dizim dizim altınları şıngırdatırken kaynanası dama girdi ; Sarıkız’ın boynunda sıram sıram altınları görünce şaşıp,</st></p>
			<p><st c="6088">– Bu ne geliiiin? </st><st c="6107">diye bağırdı.</st></p>
			<p><st c="6120">Taze gelin de, iki sağım süt döktüğünü ona söylemesin diye altınlarını Sarıkız’ın boynuna astığını anlattı.</st></p>
			<p><st c="6228">Kaynanayı bir korku aldı ki, nasıl korku... </st><st c="6273">Çünkü kocası çok eli sıkı bir adamdı. </st><st c="6311">İki sağım sütün ziyan olduğunu duyarsa kıyameti koparırdı. </st><st c="6370">Hemen başından ipek başörtüsünü çıkarıp Sarıkız’ın başına bir güzelce sardıktan sonra,</st></p>
			<p><st c="6456">– Aman Sarıkız, canım Sarıkız, ipek örtüm senin olsun, sakın kocama, gelinimin iki sağım sütü yere döktüğünü söyleme! </st><st c="6575">diye yalvardı.</st></p>
			<p><st c="6589">Bu sıra kapı açılıp da kocası içeri girmez mi! </st><st c="6637">Koca adam, ineğin boynunda şıngır şıngır altınları, başında da ipek başörtüyü görünce pek şaşıp,</st></p>
			<p><st c="6733">– Bu ne? </st><st c="6743">diye bağırdı.</st></p>
			<p><st c="6756">Karısı, iki sağım sütün ziyan olduğunu söylemesin diye Sarıkız’ı süslediklerini anlattı. </st><st c="6846">Koca adam,</st></p>
			<p><st c="6856">– Eyvah, oğlum bunu duyarsa, keklik sekişli, bülbül deyişli taze gelinimi boşar... </st><st c="6940">diye korkup, gümüş köstekli saatini kuşağından söküp Sarıkız’ın beline doladı, sonra yalvardı ona:</st></p>
			<p><st c="7038">– Aman Sarıkız’ım, canım Sarıkız’ım... </st><st c="7078">Sakın benim Ali oğluma iki sağım sütün ziyan olduğunu söyleme, e mi?</st></p>
			<p><st c="7146">Sarıkız başını sallayınca gümüş köstek, dizim dizim altınlar şıngırdadı.</st></p>
			<p><st c="7219">O sırada komşular geldi dama. </st><st c="7250">Onlar da ineğin süslerine şaştılar. </st><st c="7286">Ama işin içyüzünü öğrenince, onlar da Sarıkız’ı daha da süslediler. </st><st c="7354">Üstlerinde başlarında değerli ne varsa, incik boncuk, ayna mayna, kordon kuşak, para pul, hepsini Sarıkız’a takıp takıştırdılar.</st></p>
			<p><st c="7482">– Aman Sarıkız, canım Sarıkız, sakın Ali’ye söyleme. </st></p>
			<p><st c="7536">Sarıkız dile gelip,</st></p>
			<p><st c="7555">– Söylemem, diye başını salladı.</st></p>
			<p><st c="7588">Damı dolduranlar sevinçten çalıp söylemeye, gülüp oynamaya başlamışlardı ki, Ali kapıdan girdi,</st></p>
			<p><st c="7684">– Bu nedir? </st><st c="7697">dedi.</st></p>
			<p><st c="7702">– Aman Ali, gelin iki sağım sütü yere döküp ziyan etti. </st><st c="7759">Sarıkız sana söylemesin diye onu böyle süsleyip allayıp pulladık...</st></p>
			<p><st c="7826">Bunu duyan Ali,</st></p>
			<p><st c="7842">– Ben bu deliler arasında duramam. </st><st c="7878">Kimi aç dervişi fındık üzümle besler, kimi de ineğe altın takar, ayna takar... </st><st c="7957">diye söylenip o kızgınlıkla heğbesini, kavalını alıp çıktı köyünden, düştü yollara...</st></p>
			</section>
			<section>
			<h1><st c="8042">4- Öküzün başı ne olacak?</st></h1>
			<p><st c="8068">Ali, sırtında heğbesi, bir elinde kavalı, bir elinde sopası, gece demedi, gündüz demedi, dağ bayır, ova çayır yürüdü de yürüdü... </st><st c="8199">Kimi zaman kavalını çaldı, kimi zaman koyu gölgelerde yattı uyudu. </st><st c="8266">Aradabir köyünü anımsıyor, karısını özlüyor, ana babasını göresi geliyor.</st></p>
			<p><st c="8339">– Dönsem m’ola? </st><st c="8356">diye içinden geçiriyordu. </st></p>
			<p><st c="8382">Sonra kendi kendine,</st></p>
			<p><st c="8402">– O deliler içinde neyleyecekmişim?.. </st><st c="8441">deyip yürüyordu.</st></p>
			<p><st c="8457">Yürürken yürürken, karısı ineği sağarken gözünün önüne geliyordu. </st><st c="8524">Anasını, koca teknede ekmek hamuru yoğururken görür gibi oluyordu. </st><st c="8591">Eğikkaya Dibi’nde, “Doğ güneşim, doğ! </st><st c="8629">Doğ ki anam bana ekmek vere!” diye göğüslerini yumruklayan köy çocuklarının sesleri kulağındaydı. </st><st c="8727">Ama hayır, dönemezdi o deliler arasına...</st></p>
			<p><st c="8768">Git de git, git de git, bir tepenin üstünden bir de baktı ki, alttaki köyde bir kaynaşma var. </st><st c="8863">Nedir, ne değildir diye tepeden aşağı seğirtip köye geldi. </st><st c="8922">Selam verdi.</st></p>
			<p><st c="8934">– Nedir ağalar? </st><st c="8951">diye sordu.</st></p>
			<p><st c="8962">– Öküz başını küpe sokmuş, telaşımız ondan... </st><st c="9009">karşılığını verdiler.</st></p>
			<p><st c="9030">– Peki, ne yapacaksınız?</st></p>
			<p><st c="9055">– Bizim bu köyün bir Akıllı Mehmet Ağası vardır. </st><st c="9105">Başımız sıkışınca her işimizi gider ona danışırız.</st></p>
			<p><st c="9155">Ali meraklandı. </st><st c="9172">Köylünün arkasına düştü. </st><st c="9197">Vardılar Akıllı Mehmet Ağanın yanına.</st></p>
			<p><st c="9234">– Öküz başını küpe sokmuş, nasıl çıkaracağız başını? </st><st c="9288">diye sordular.</st></p>
			<p><st c="9302">Akıllı Mehmet Ağa da,</st></p>
			<p><st c="9324">– Öküzün başını kesin! </st><st c="9348">diye onlara salık verdi.</st></p>
			<p><st c="9372">Ali içinden, “Buranın köylüsü, bizimkilerden daha da deli,” diye geçirdi.</st></p>
			<p><st c="9446">Öküzün başını kestiler, ama yine kesik öküz başı çıkmadı küpün ağzından. </st><st c="9520">Yine gittiler Akıllı Mehmet Ağaya:</st></p>
			<p><st c="9554">– Kestik ama, öküzün başı içerde kaldı. </st><st c="9595">Şimdi ne yapalım? </st></p>
			<p><st c="9613">Akıllı Mehmet Ağa da,</st></p>
			<p><st c="9634">– Öyleyse, şimdi de küpü kırın! </st><st c="9667">dedi. </st></p>
			<p><st c="9673">Küpü kırdılar, öküzün kesik başını çıkardılar.</st></p>
			<p><st c="9719">– Hay Allah razı olsun Akıllı Mehmet Ağamızdan... </st><st c="9770">diye dua ettiler.</st></p>
			<p><st c="9787">Az sonra başka bir köylü,</st></p>
			<p><st c="9813">– Eyvah! </st><st c="9823">Benim öküz de su içmek için başını küpe sokmuş, başı küpün içinde kaldı!.. </st><st c="9898">diye bağırarak geldi.</st></p>
			<p><st c="9919">Öbür köylüler,</st></p>
			<p><st c="9934">– Varıp Akıllı Mehmet Ağamıza danışalım... </st><st c="9978">dediler. </st></p>
			<p><st c="9987">Ali dayanamayıp,</st></p>
			<p><st c="10003">– Bre emmiler, demincek danıştınız ya... </st><st c="10045">dedi.</st></p>
			<p><st c="10050">– Olsun, dediler, belki bu kez verecek başka bir aklı vardır.</st></p>
			<p><st c="10112">Ali,</st></p>
			<p><st c="10117">– Durun etmeyin, dedi, öküzün başını keseceğinize önce küpü kırın, beni dinleyin!</st></p>
			<p><st c="10199">Ali’nin dediği gibi önce küpü kırıp da öküz sağ kurtulunca oranın köylüleri Ali’nin ayağına kapanıp,</st></p>
			<p><st c="10300">– Aman, biz senin gibi bir akıllı adam görmedik. </st><st c="10350">Sen bu köyde kal, başımızdan eksik olma. </st><st c="10391">Bizim akıl hocamız ol. </st><st c="10414">Burda ye iç, yan gel yat, yeter ki bize akıl ver... </st><st c="10466">diye yalvardılar.</st></p>
			<p><st c="10483">Ali,</st></p>
			<p><st c="10488">– Ben kendi delilerim arasında edemedim, sizin gibi deliler arasında hiç duramam!.. </st><st c="10573">deyip yürüdü, çıktı köyden...</st></p>
			</section>
			<section>
			<h1><st c="10602">5- Deh derim gitmez, çüş derim durmaz!</st></h1>
			<p><st c="10641">Ali az gitti uz gitti, dere aştı, dağ geçti, köyden köye ulaştı. </st><st c="10707">Aradabir karısı, ineği sağarken gözünün önüne geliyordu. </st><st c="10764">Anasını, koca teknede ekmek hamuru </st><span><st c="10799">yoğururken, görür gibi oluyordu. </st><st c="10832">Köyünün çocuklarının, kaya dibinde göğüslerini döverlerken, “Doğ güneşim, doğ! </st><st c="10911">Doğ ki anam bana ekmek vere!” diye yalvarışlarını duyar gibi oluyordu.</st></span></p>
			<p><st c="10981">Hayır, dönemezdi o deliler arasına...</st></p>
			<p><st c="11019">Gide gide bir köyün ortasına düştü. </st><st c="11056">Bitakım adamlar bir eşeğin başına toplanmışlar uğraşıp duruyorlardı. </st><st c="11125">Ne oluyor diye aralarına sokuldu. </st><st c="11159">Bir de baktı ki, bir eşeğe bidolu çuvalı yüklemeye çalışıyorlar. </st><st c="11224">Eşeğin biyanına çuvalı asıyorlar, eşeğin öbür yanı boş olduğundan çuval devriliyor. </st><st c="11308">Bu kez devrilmesin diye çuvalı eşeğin öbür yanına yüklüyorlar, çuval yine devriliyor. </st><st c="11394">Bir zaman uğraştılar, sonunda,</st></p>
			<p><st c="11424">– Varıp Akıllı Mehmet Ağaya danışalım... </st><st c="11466">dediler</st></p>
			<p><st c="11473">Ali de arkalarına düştü. </st></p>
			<p><st c="11499">– Demek bu köyün de bir Akıllı Mehmet Ağası var, öyle mi?</st></p>
			<p><st c="11556">Köylüler Ali’nin bu sorusuna,</st></p>
			<p><st c="11586">– Her köyün bir Akıllı Mehmet Ağası olur elbet... </st><st c="11637">dediler. </st></p>
			<p><st c="11646">Akıllı Mehmet Ağa onlara akıl verdi. </st><st c="11683">Dedi ki:</st></p>
			<p><st c="11691">– O çuvalın ağırlığına denk taş toplayın, bir çuvala koyun. </st><st c="11752">Eşeğin biyanına tahıl yüklü çuvalı, öbür yanına da taş yüklü çuvalı yükleyin...</st></p>
			<p><st c="11831">Denileni yaptılar. </st><st c="11851">Çuvallar artık eşeğin sırtından düşmüyordu. </st><st c="11895">Köylüler sevinçle,</st></p>
			<p><st c="11913">– Bizim Akıllı Mehmet Ağamız gibi bir akıllı daha yoktur yeryüzünde... </st><st c="11985">dediler.</st></p>
			<p><st c="11993">Dediler ama, yükü ağır olduğundan eşek bitürlü yürümüyordu. </st><st c="12054">Eşeğe vurdular vurdular...</st></p>
			<p><st c="12080">– Deehh! </st><st c="12090">Çüüüüş!.. </st><st c="12100">Deeeh!.. </st></p>
			<p><st c="12109">Eşeğin sahibi,</st></p>
			<p><st c="12123">– Deh derim gitmez, çüş derim durmaz, bu necep eşek!.. </st><st c="12179">deyip hayvana bir sopa indirdi.</st></p>
			<p><st c="12210">Eşek yükün ağırlığından yıkılıp kaldı. </st></p>
			<p><st c="12250">Ali dayanamayıp,</st></p>
			<p><st c="12266">– Hele durun! </st><st c="12281">diye araya girdi.</st></p>
			<p><st c="12298">Taşları çuvaldan boşalttırdı. </st><st c="12329">Öteki çuvaldaki tahılı ikiye ayırıp iki çuvala bölüştürdü, iki çuvalı eşeğin iki yanına yükledi. </st><st c="12426">Eşek, dengeli yüküyle tıkır tıkır yürüyünce, oranın köylüleri buna pek şaşıp Ali’ye,</st></p>
			<p><st c="12510">– Aman biz senin gibi akıllı bir adam daha görmedik. </st><st c="12564">Bizim köyde kal. </st><st c="12581">Her ne dilersen başüstüne, yeter ki, sen bize akıl ver... </st><st c="12639">diye yalvardılar.</st></p>
			<p><st c="12656">Ali,</st></p>
			<p><st c="12661">– Ben kendi delilerim arasında duramadım, sizin gibi deliler arasında hiç yapamam!.. </st><st c="12747">deyip yürüdü. </st></p>
			</section>
			<section>
			<h1><st c="12761">6- İneği indir, otu kaldır!</st></h1>
			<p><st c="12788">Yollarda Ali’nin çarıkları delinmişti. </st><st c="12828">Gece gitti, gündüz gitti, gide gide bir köye vardı. </st><st c="12880">Baktı ki, ne baksın, köy alanına toplanmış adamlar. </st><st c="12932">Yüksek biyere ot bağlamışlar. </st><st c="12962">Beş on kişi yerdeki ineği tutup kaldırıyorlar ota doğru. </st></p>
			<p><st c="13019">Ali onlara,</st></p>
			<p><st c="13030">– Ne yaparsınız böyle? </st><st c="13054">diye sordu.</st></p>
			<p><st c="13065">– Görmez misin, ineğe ot yedireceğiz, ama yemiyor ki... </st><st c="13122">dediler.</st></p>
			<p><st c="13130">– İnek öyle ot yemez.</st></p>
			<p><st c="13152">– Ya nasıl yer?</st></p>
			<p><st c="13168">– İneği kaldıracağınıza, otu yere indirin, ot hayvanın ağzına gelsin...</st></p>
			<p><st c="13240">Ali’nin dediğini yapıp da inek otu yemeye başlayınca pek şaşan köylüler,</st></p>
			<p><st c="13313">– Aman, biz senin gibi bir akıllı adam görmedik. </st><st c="13363">Köyümüzde kal. </st><st c="13378">Seni bal börekle besleriz... </st><st c="13407">Yeter ki bize akıl ver... </st><st c="13433">dediler.</st></p>
			<p><st c="13441">Ali,</st></p>
			<p><st c="13446">– Sizin gibi deliler arasında benim işim yok. </st><st c="13493">Ben kendi delilerim arasında barınamadım... </st><st c="13537">deyip yürüdü...</st></p>
			</section>
			<section>
			<h1><st c="13552">7- Atı arabanın önüne koşun!</st></h1>
			<p><st c="13581">Yağışta gitti, güneşte gitti, yoruldu, bitti. </st><st c="13628">Köyünü özlemişti. </st><st c="13646">Köyü gözünde tüttü. </st><st c="13666">Koca teknede ekmek yoğuran anası, inek sağan karısı gözü önüne geldi. </st><st c="13736">Ulu kaya dibinde, “Doğ güneşim, doğ!” diye göğüslerini dövüp yalvaran çocukların sesleri kulağına geldi. </st><st c="13841">Ama ne olursa olsun dayanacak, bir daha dönmeyecekti o delilerin arasına...</st></p>
			<p><st c="13916">Gide gide bir köye vardı. </st><st c="13943">Baktı, insanlar toplanmış, bişeyle uğraşıp duruyorlar. </st><st c="13998">Bir de ne baksın: Bir arabanın arkasına atı bağlamışlar, atı kamçılıyorlar, ama araba gitmiyor.</st></p>
			<p><st c="14093">– Yahu, bu araba neden yürümez! </st><st c="14126">diyerek şaşarak birbirlerine soruyorlar.</st></p>
			<p><st c="14166">Ali dayanamayıp,</st></p>
			<p><st c="14183">– Yahu günahtır, atı boşuna kamçılamayın, araba öyle gitmez... </st><st c="14247">dedi.</st></p>
			<p><st c="14252">– Ya nasıl gider?</st></p>
			<p><st c="14270">– Atı arabanın arkasına bağlamışsınız. </st><st c="14310">Getirin öne!</st></p>
			<p><st c="14322">Atı arabanın önüne bağlayınca, at, arabayı çekip götürdü. </st><st c="14381">Oranın köylüsü Ali’nin eline ayağına varıp,</st></p>
			<p><st c="14424">– Aman, sen köyümüzden gitme, kal burda da bize akıl ver. </st><st c="14483">Her buyruğun başımız üstünde ; yeter ki sen bize akıl ver... </st><st c="14544">dediler.</st></p>
			<p><st c="14552">Ali,</st></p>
			<p><st c="14557">– Kendi köyümün delileriyle baş edemedim, sizin gibi atı arabanın arkasına süren deliler arasında benim işim yok... </st><st c="14674">deyip yürüdü.</st></p>
			</section>
			<section>
			<h1><st c="14687">8- Şalvar nasıl giyilir?</st></h1>
			<p><st c="14712">Ali az gitti, uz gitti, dere tepe düz gitti... </st><st c="14760">İlle de köyünün özlemi canına yetti. </st><st c="14797">Dönse miydi? </st><st c="14810">Anası, karısı... </st><st c="14827">Hele o çocukların sesleri: “Doğ güneşim, doğ!..”</st></p>
			<p><st c="14875">Kaval çaldı, dinlendi, yürüdü, yine yürüdü... </st><st c="14922">Tozlu yollardan geçti, çalılık tepeler aştı. </st><st c="14967">Gide gide bir köye vardı ki, adamlar alanda toplanmış, bir işler etmekteler. </st><st c="15044">Nedir diye sokuldu.</st></p>
			<p><st c="15063">Bir delikanlıyı evin çatısına çıkarmışlar. </st><st c="15107">Yerde de iki kişi bir şalvar tutup şalvarın belini açmışlar. </st><st c="15168">Aşağıdakiler, çatıdaki delikanlıya,</st></p>
			<p><st c="15203">– Atla haydi! </st><st c="15218">diye bağırdılar.</st></p>
			<p><st c="15234">Delikanlı çatıdan yere atladı. </st><st c="15266">Düşünce başı yarıldı, kanlar içinde kaldı. </st><st c="15309">Yaralı delikanlıya,</st></p>
			<p><st c="15328">– Olmadı, bacaklarını şalvara sokamadın, haydi bir daha... </st><st c="15388">dediler.</st></p>
			<p><st c="15396">Kanlar içinde delikanlı yeniden çatıya çıktı. </st></p>
			<p><st c="15443">Ali dayanamayıp,</st></p>
			<p><st c="15459">– Ne yaparsınız böylece? </st><st c="15485">diye sordu.</st></p>
			<p><st c="15496">– Görüyorsunuz ya, delikanlı yeni şalvar giyecek... </st><st c="15549">dediler.</st></p>
			<p><st c="15557">– Sizin köyde şalvar böyle mi giyilir?</st></p>
			<p><st c="15596">– Böyle giyilir elbet. </st><st c="15620">Ya başka nasıl giyilecekmiş? </st><st c="15649">Yukardan atlayıp şalvarın içine girerse iyi, giremezse düşer başı gözü yarılır. </st><st c="15729">Arada ölen bile olur şalvar uğruna...</st></p>
			<p><st c="15766">– Durun etmeyin... </st><st c="15786">Öyle giyilmez şalvar.</st></p>
			<p><st c="15807">Ali delikanlıyı çatıdan indirip ona nasıl şalvar giyileceğini gösterdi.</st></p>
			<p><st c="15879">Köylüler buna pek şaşıp,</st></p>
			<p><st c="15904">– Biz senin gibi akıllı bir adam görmedik. </st><st c="15948">Aman bizim köyümüzde kal... </st><st c="15976">Her ne desen can baş üstüne... </st><st c="16007">dediler.</st></p>
			<p><st c="16015">Ali,</st></p>
			<p><st c="16020">– Ben kendi köyümün delileriyle yapamadım, sizin gibi deliler arasında ne işim varmış!.. </st><st c="16110">deyip yürüdü gitti.</st></p>
			</section>
			<section>
			<h1><st c="16129">9- Karga mı, kaya mı?</st></h1>
			<p><st c="16151">Eğikkaya Dibi Köyü Ali’nin gözünde tütüyordu. </st><st c="16198">Koca teknede ekmek hamuru yoğuran anacığı, damda ineği sağan karıcığı gözünün önüne geliyor. </st><st c="16291">İlle kaya dibinde göğüslerini yumruklayan çocukların sesleri kulağından hiç eksik olmuyor: “Doğ güneşim, doğ! </st><st c="16401">Doğ ki anam bana ekmek vere!”</st></p>
			<p><st c="16430">Ali’nin üstü başı döküldü. </st><st c="16458">Güneşte yandı kavruldu, yağmurda ıslandı kaldı. </st><st c="16506">Bir nice zaman gittikten sonra savaş gürültüsüne benzer gürültüler duydu. </st><st c="16580">Vardığı tepenin üstünden aşağıya bir de baktı ki, iki köy halkı birbirine girmiş savaşmakta. </st><st c="16673">Bıçaklar çekilmiş, tabancalar ateşleniyor, taşlarla sopalarla kadın erkek, çoluk çocuk birbirlerine girmişler.</st></p>
			<p><st c="16783">Ali tepeden koşup kavgacıların aralarına girdi.</st></p>
			<p><st c="16831">– Durun, etmeyin! </st><st c="16850">Nedir alıp veremediğiniz? </st><st c="16876">diye bağırdı. </st></p>
			<p><st c="16890">Bağırınca kavgacılar durdular. </st><st c="16921">İçlerinden biri anlattı:</st></p>
			<p><st c="16945">– Bundan çok bir zaman önce, benim babamın dedesinin babası zamanında, bu gördüğünüz iki köy, bitek köymüş. </st><st c="17054">Biz, bu şimdiki iki köy hep akrabaymışız. </st><st c="17096">O köyden Ahmet’le Mehmet adında iki arkadaş varmış.</st></p>
			<p><st c="17147">– Şimdi nerdeler?</st></p>
			<p><st c="17165">– Canım, çok eski bi iş bu. </st><st c="17194">Onlar öleli yıllar olmuş, kemikleri bile toprağın altında kalmamış. </st><st c="17262">Ondan sonra... </st><st c="17277">Ahmet’le Mehmet bigün yamaçta otururlarken Ahmet, “Şu kayanın üstündeki kara kargaya bak!” demiş. </st><st c="17375">Mehmet bakmış, “O kara karga değil,” demiş. </st><st c="17419">“Ya ne öyleyse?” diye sormuş Ahmet. </st><st c="17455">“Kara karga değil, kara kaya o... </st><st c="17489">Sen onu karga sandın...” Kargaydı, kayaydı derken iddiaya girmişler. </st><st c="17558">Taş atmışlar. </st><st c="17572">Taş atınca Ahmet, “Bak işte uçtu, demek kargaydı,” demiş. </st><st c="17630">Mehmet de, “Hiç de uçmadı, demek kayaydı,” demiş. </st><st c="17680">Kargaydı, kayaydı derken bunlar kavgaya tutuşmuşlar. </st><st c="17733">Bunların kavgasını duyan köylümüz başlarına toplanmışlar. </st><st c="17791">Böylece köylü ikiye ayrılmış. </st><st c="17821">Biyanı karga diyenler, biyanı kaya diyenler. </st><st c="17866">İki bölük kavgaya tutuşmuşlar. </st><st c="17897">Kafa göz yarılmış. </st><st c="17916">İşte buyüzden bizim köy ikiye ayrılmış ; biri Karakaya Köyü, biri de Karakarga Köyü...</st></p>
			<p><st c="18002">– Peki bu şimdiki kavganız neden?</st></p>
			<p><st c="18036">– İşte o zamandanberi, bu iki köyün halkından iki kişi yan yana gelince biri der: “Babamın dedesinin babasının gördüğü kargaydı.” Öbürü der: “Yalan, karga değil, kayaydı, benim babamın dedesinin babasının gördüğü kayadır.” Başlarlar kavgaya... </st><st c="18281">Derken köylü birbirine girer. </st><st c="18311">İki üç yılda bir buyüzden kıyasıya vuruşuruz.</st></p>
			<p><st c="18356">Ali,</st></p>
			<p><st c="18361">– Kavga etmeseniz olmaz mı? </st><st c="18390">dedi.</st></p>
			<p><st c="18395">– Nasıl olsun? </st><st c="18411">Kara kargaya, kara kaya diyorlar... </st></p>
			<p><st c="18447">Öteki kavgacılar da,</st></p>
			<p><st c="18467">– Kara kayaydı, kara karga diyen sizsiniz... </st><st c="18513">dediler. </st></p>
			<p><st c="18522">Ali,</st></p>
			<p><st c="18526">– Gelin etmeyin, dedi, şunun bir arasını bulalım.</st></p>
			<p><st c="18576">– Nasıl bulalım?</st></p>
			<p><st c="18593">– Kara karga diyenlerin de, kara kaya diyenlerin de dediği olsun. </st><st c="18660">Gelin, şu köylerinizi eskisi gibi birleştirin!</st></p>
			<p><st c="18706">– İyi ama bizim köy Karakaya, onların köyü Karakarga...</st></p>
			<p><st c="18762">– Birleşen köye Kargakaya adını verirsiniz, iki köyün dediği de yerine gelir, olur biter...</st></p>
			<p><st c="18854">Bu öneriye çok sevinen köylüler Ali’nin eline, ayağına düşüp,</st></p>
			<p><st c="18916">– Aman, biz senin gibi akıllı adam bulamayız. </st><st c="18963">Köyleri birleştirelim, sen de başımızda bulun, her buyruğuna peki... </st><st c="19032">Yeter ki bize akıl ver... </st><st c="19058">diye yalvardılarsa da Ali,</st></p>
			<p><st c="19084">– Sizin gibi delilerin arasında ben yapamam... </st><st c="19132">deyip yürüdü gitti.</st></p>
			</section>
			<section>
			<h1><st c="19151">10- Gelin kapıdan sığmıyor!</st></h1>
			<p><st c="19179">Ali, ana babasını, karısını, köyünü çok, çok özlemişti. </st><st c="19236">Sıla gözünde tütüyordu. </st><st c="19260">Anası teknede hamur yoğurur. </st><st c="19289">Karısı, Sarıkız’ı sağar. </st><st c="19314">İşte Eğikkaya Dibi Köyünün çocukları göğüslerini yumruklayıp bağrışıyorlar: “Doğ güneşim, doğ! </st><st c="19409">Doğ ki anam bana ekmek vere!..”</st></p>
			<p><st c="19440">Ali gide gide yorulup bir ağaç gölgesine çöktü. </st><st c="19489">Dertli dertli kavalını çalarken, kulağına bir cümbüşlü, bir neşeli sesler geldi ki, aman ne oynak havalar... </st><st c="19598">Dikilip baktı. </st><st c="19613">İşte köy görünmekte. </st><st c="19634">Köye doğru yürüdükçe bir düğün alayı olduğunu anladı. </st><st c="19688">Davullar dövülmekte, zurnalar çalınmakta, yiğitler bulutları kurşunlamakta... </st><st c="19766">Düğün alayının önünde, gelin at üstünde düğün evine gidiyor. </st><st c="19827">Halay çekenler, horon tepenler, yiğitlenip nağralananlar...</st></p>
			<p><st c="19886">Gönlü genişleyen Ali, içinden: “Hele şükür, akıllıların olduğu bir köye vardım m’ola?” diye geçirdi. </st><st c="19988">Düğün alayının ardına takıldı. </st><st c="20019">Düğün evine gelindi. </st><st c="20040">At üstündeki gelini bahçe kapısından sokmaya çalışıyorlar, ama bitürlü sokamıyorlardı. </st></p>
			<p><st c="20127">İçlerinden biri,</st></p>
			<p><st c="20143">– Ne etsek, atın ayaklarını mı kessek de gelini içeri alsak... </st><st c="20207">dedi.</st></p>
			<p><st c="20212">Başka biri,</st></p>
			<p><st c="20224">– Atın ayaklarına yazıktır, kapı eşiğini kıralım... </st><st c="20277">dedi.</st></p>
			<p><st c="20282">Daha başka biri de,</st></p>
			<p><st c="20302">– Kapı eşiğine yazıktır, gelinin başını kesmek gerek... </st><st c="20359">dedi. </st></p>
			<p><st c="20365">Bu aklı beğendiler. </st><st c="20385">Azkaldı ki, gelinin başını keseceklerdi. </st><st c="20426">Ali dayanamayıp,</st></p>
			<p><st c="20442">– Durun hele! </st><st c="20457">diye ileri atıldı. </st></p>
			<p><st c="20476">Ali’ye,</st></p>
			<p><st c="20483">– Durup da ne olacak, gelin dışarda mı kalacak? </st><st c="20532">dediler.</st></p>
			<p><st c="20540">– Durun, ben gelini kapıdan sokarım...</st></p>
			<p><st c="20579">Ali gelinin başına bir yumruk indirince, gelin can acısıyla başını eğdi, eğince de atla birlikte kapıdan girdi. </st></p>
			<p><st c="20692">Oranın köylüleri Ali’ye,</st></p>
			<p><st c="20716">– Aman bu sendeki akıl ne akıl... </st><st c="20751">Bizim köyde kal da bize akıl ver, ne istersen verelim... </st><st c="20808">dediler.</st></p>
			<p><st c="20816">Ali,</st></p>
			<p><st c="20821">– Kendi delilerimle edemedim, ben sizin gibi delilerle hiç uğraşamam! </st><st c="20892">deyip yürüdü gitti...</st></p>
			</section>
			<section>
			<h1><st c="20913">11- Bizim köyün delileri yeğdir!</st></h1>
			<p><st c="20946">Ali umudunu kesti. </st><st c="20966">İçinden, “Köye varmam gerek, özleme dayanamayacağım...” diye geçirdi.</st></p>
			<p><st c="21035">Geldiği yollardan döndü, Eğikkaya Dibi Köyüne geldi ki çoluk çocuk ayakta, bir sevinç, bir sevinç...</st></p>
			<p><st c="21136">– Yine ne deliliğiniz var köylülerim? </st><st c="21175">diye sordu. </st></p>
			<p><st c="21187">Bir yaşlı hemşerisi,</st></p>
			<p><st c="21207">– Dervişin besiye çekilişinin bugün kırkı doldu. </st><st c="21257">Şimdi dervişi çıkaracağız tutuklu besi odasından. </st><st c="21307">Derviş, bu başımızın belası ulu kayayı dibinden sökecek, alıp götürecek...</st></p>
			<p><st c="21381">Demek, Ali köyünden çıkalı kırk gün olmuştu.</st></p>
			<p><st c="21426">Takıldı köylülerin arkasına. </st><st c="21456">Dervişi çıkardılar odasından. </st><st c="21486">O sıska derviş kırk gün fındık üzümle, bal börekle beslenmekten şişmiş de şişmiş... </st><st c="21570">Derviş önde, köylü arkasında Eğikkaya’nın dibine geldiler. </st></p>
			<p><st c="21629">Derviş onlara,</st></p>
			<p><st c="21643">– Şimdi koca kayayı alıp götüreceğim ama, benim arkama dağı yüklenmem için bir arkalık ister... </st><st c="21740">dedi.</st></p>
			<p><st c="21745">Koşup köyden arkalık getirdiler. </st><st c="21779">Derviş arkalığı sırtına alıp ulu kayanın dibine çöktü,</st></p>
			<p><st c="21833">– Hadi bakalım, dedi, yükleyin kayayı sırtıma da alıp götüreyim...</st></p>
			<p><st c="21900">Muhtar şaşırdı. </st><st c="21917">İmam şaşırdı. </st><st c="21931">Köylüler şaşırdı. </st></p>
			<p><st c="21949">Derviş onlara,</st></p>
			<p><st c="21963">– Ne duruyorsunuz? </st><st c="21983">dedi, hadisenize, yükleyin kayayı da alıp götüreyim. </st><st c="22036">Ben sözümde durdum işte... </st><st c="22063">Kayayı alıp gideceğim ama, siz sırtıma yüklemezseniz ben nasıl götüreyim kayayı?</st></p>
			<p><st c="22143">Birbirlerine bakışan köylüler,</st></p>
			<p><st c="22174">– Doğru yahu, hakkı var... </st><st c="22202">Biz sırtına yüklemeyince adam kayayı nasıl götürsün! </st><st c="22255">dediler.</st></p>
			<p><st c="22263">Uğraştılar, uğraştılar, ama bitürlü kayayı yerinden kıpırdatıp dervişin sırtına yükleyemediler. </st></p>
			<p><st c="22360">Öldürülmekten kurtulan derviş,</st></p>
			<p><st c="22390">– Haydi kalın sağlıcakla!.. </st><st c="22419">deyip savuştu gitti.</st></p>
			<p><st c="22439">Ali, bir de ana babasını görmek için evine gitti. </st><st c="22490">İçeri girince, ne görse iyi: Odayı suyla doldurup göl yapmışlar. </st><st c="22555">Anası, babası, karısı, bir de süslü püslü Sarıkız, ekmek hamuru teknesine dolmuşlar. </st><st c="22640">Tekne odadaki su içinde yüzüp duruyor.</st></p>
			<p><st c="22678">Babası,</st></p>
			<p><st c="22686">– Aman oğlum, dedi, sen kayboldun ya, kaybolduğundanberi işte bu tekne içinde dolaşıp seni arıyoruz...</st></p>
			<p><st c="22789">Ali,</st></p>
			<p><st c="22794">– Bizim köyün delileri, ne de olsa bizim köyün delileridir ; başka köyün delilerinden akıllıdırlar. </st><st c="22895">Kendi delimi, elin delisine yeğ tutarım... </st><st c="22938">diyerek gülümsedi.</st></p>
			<p><st c="22956">Eğikkaya Dibi’nde göğüslerini yumruklayan çocukların bağırışları duyuluyordu:</st></p>
			<p><st c="23034">– Doğ güneşim, doğ! </st><st c="23055">Doğ ki anam bana ekmek vere!.. </st></p>
			<p><st c="23086">Uzaktan kadınların ağıtları duyuluyordu.</st></p>
			<p><st c="23126">Ali dışarıya çıkıp,</st></p>
			<p><st c="23146">– Herkes alana toplansın! </st><st c="23173">diye var sesiyle bağırdı.</st></p>
			<p><st c="23198">Az sonra yediden yetmişe Eğikkaya Dibi köylüleri toplandılar. </st></p>
			<p><st c="23261">Ali onlara,</st></p>
			<p><st c="23272">– Hemşeriler, dedi, sizi ulu kaya belasından kurtaracağım...</st></p>
			<p><st c="23333">İmam,</st></p>
			<p><st c="23339">– Bir Hızır Aleyhisselam kurtaramadı, sen mi kurtaracaksın Ali oğlum? </st><st c="23410">dedi.</st></p>
			<p><st c="23415">Muhtar da,</st></p>
			<p><st c="23426">– Ulu kayayı taşımak olanaksız iştir Ali oğlum... </st><st c="23477">dedi. </st></p>
			<p><st c="23483">Ali onlara,</st></p>
			<p><st c="23494">– Emmilerim, dayılarım, ağalarım, ulu kayayı taşımak olanaksız ama, köyü taşımak kolay... </st><st c="23585">Evleri ulu kayanın öte yamacına kuracağız... </st><st c="23630">dedi.</st></p>
			<p><st c="23635">Ali, köylülerin ona, “Aman bu sendeki akıl, ne akıl... </st><st c="23691">Burdan biyerlere gitme, başımızda kal. </st><st c="23730">Sen hep bize akıl ver...” diyeceklerini beklerken, kadını erkeği, çocuğu yaşlısı hep birden güldüler Ali’ye... </st><st c="23841">Bir kahkaha, bir kahkaha... </st><st c="23869">Ali kahkahaların ortasında, mermi yağmuru altında kalmışçasına sendeledi. </st><st c="23943">Nerdeyse yıkılacaktı. </st></p>
			<p><st c="23965">Babası yanına gelip,</st></p>
			<p><st c="23985">– Dellenme oğlum, dedi, hiç bunca ev burdan oraya taşınır mıymış?</st></p>
			<p><st c="24051">Ali,</st></p>
			<p><st c="24056">– Ev taşınmaz da ya kaya nasıl taşınır öyleyse?.. </st><st c="24107">dedi. </st><st c="24113">Sonra, çok kızan Ali bağırdı onlara: Gelen gelsin benimle, ben taşırım... </st><st c="24187">dedi.</st></p>
			<p><st c="24192">Kazmanın sapına tükürüp ilkin kendi evini yıkmaya başladı. </st></p>
			<p><st c="24252">Onun yanından geçenler,</st></p>
			<p><st c="24275">– Hele bak, köyümüzün bitek delisi eksikti, o da tamamlandı, şükür... </st><st c="24346">diye alay ediyorlardı.</st></p>
			<p><st c="24368">Ali evini yıktı, ulu kayanın öte yakasına güneşlik alana bir güzel ev yaptı yeniden. </st><st c="24454">Sabah erkenden güneş doğmuştu. </st><st c="24485">Ama ulu kayanın öte yanından göğsünü yumruklayan çocukların güneşe yakarışları duyuluyordu. </st><st c="24577">Yeni evinin kapısında güneşe karşı gerinen Ali’nin, çocukların bağırışlarını duyunca, gözleri yaşardı.</st></p>
			<p><st c="24679">Kayanın öte yanına geçip, “Doğ güneşim, doğ!” diye çığrışan çocuklara,</st></p>
			<p><st c="24750">– Heeey! </st><st c="24760">diye seslendi, güneş doğdu çoktan, gelin de bakın bu yakaya...</st></p>
			<p><st c="24822">Çocuklar çıkıp yukarı, kayanın öte yanına dönünce pırıl pırıl güneşi görüp gülüştüler, sevindiler. </st><st c="24922">Ali’nin karısı onlara birer dilim ekmek verdi.</st></p>
			<p><st c="24968">– Ali emmi, bu ev senin evin mi?</st></p>
			<p><st c="25001">– Hee ya, benim evim... </st><st c="25026">Hadi yıkın evlerinizi, hadi koşun... </st></p>
			<p><st c="25063">Çocuklar bir koştular ; bir koştular ki... </st><st c="25106">Eline kazmayı küreği, sopayı sırığı alan, evini yıkmaya başladı. </st><st c="25171">Köyün içi, toz duman içinde kaldı. </st><st c="25206">Anneler yıkılan evin içinden çocuklarına,</st></p>
			<p><st c="25247">– Ne ekmeği? </st><st c="25261">Daha güneş doğmadı ki... </st><st c="25286">diye bağırıyordu. </st></p>
			<p><st c="25304">Damlar, çatılar söküldü, duvarlar yıkıldı. </st><st c="25347">İçerde, damsız, duvarsız yerlerdeki yataklarda büyükler daha uyumaktaydılar. </st><st c="25424">Çocuklar buna bir güldüler ki...</st></p>
			<p><st c="25456">Çocuklar, yıkıklardan ellerine geçenleri, ulu kayanın öte yakasına taşımaya başladılar. </st><st c="25545">Sonra sonra büyükler de, yaşlılar da ister istemez onlara katıldılar.</st></p>
			<p><st c="25614">Güneşli alana evler yapılmaktaydı. </st><st c="25650">Davullar vurmakta, zurnalar çalmaktaydı. </st><st c="25691">Ali bir tepeden sevinçle bakıyordu onlara.</st></p>
			<p><st c="25733">– Ne de olsa bizim köyün delileri başka, yine de bizimdir... </st><st c="25795">dedi.</st></p>
			<p><st c="25800">Gözleri buğulandı.</st></p>
			</section>
			</section>
  <div id="charCountTotal" value="25819"></div></body>
</html>
