<?xml version="1.0" encoding="UTF-8" standalone="no"?><html xmlns="http://www.w3.org/1999/xhtml">
	<head>
		<title>SunnetPedagojisindeErgenlikEkitap1-12</title>
		<link href="css/idefixnesilApple.css" rel="stylesheet" type="text/css"/>
	</head>
	<body id="SunnetPedagojisindeErgenlikEkitap1" xml:lang="tr-TR"><div style="display:none;"><a id="GBS.0029.01"/></div>
		<div>
			<h1 class="baslik" id="_idParaDest-12">Ergen Sevince</h1>
			<p class="normalnesililk">‘VEDA TEPESİ’ kavuşma tepesi olur. Mekke ağlarken Medine’nin bahtı ağarır. Talha bu ak bahtlılardan biridir. Canı tez, kanı deli delikanlılardan biridir. Dünyanın nesi varsa aşk olup ruha aktığı, sevda olup kalbi yaktığı yirmili yaşlardadır. ‘Veda Tepe’lerinde karşıladığı Allah Resûlü’nün huzuruna varır. Onu görür görmez vurulur. Ellerinden tutar ve gül kokulu elleri doyasıya<a id="GBS.0029.02"/> öper. Tutunduğu ellerin sahibini kalbinin gizliliklerine götürmeyi, yaban değmemiş sevgisinde adım adım gezdirmeyi, sevgi adına söylenmemiş en güzel kelimeleri fısıldamayı, tüm kalbinin dilini bir söz edip sunmayı düşünür. Ebedî tutunduğu elleri bırakmadan sorar:</p>
			<p class="normalnesil">“Emret ey Allah’ın elçisi emret! Ne istersen yapayım?”</p>
			<p class="normalnesil">Sevgisini kelâmla bohçalar, koyar önüne. Rahatlar.</p>
			<p class="normalnesil">“Söyle! Senin<a id="GBS.0029.03"/> için ne yapayım?”</p>
			<p class="normalnesil">Her kelimesi sevgiye banmış bu ifade Hz. Peygamber aleyhissalâtu vesselamın hoşuna gider. Buyurur:</p>
			<p class="normalnesil">“Git, babanı öldür!”</p>
			<p class="normalnesil">Talha, ok gibi yerinden fırlar. “Neden öldüreyim, ne yaptı, suçu ne?” diye düşünmez. Sevgisi gibi coşkuyla akar. Bir tutam sevgi gence neler yaptırmaz ki?.. Gencin sevmesi de heyecanı da ilkbahar gibidir. Kapıdan çıkarken, Hz. Peygamber’in, “Dur!”<a id="GBS.0029.04"/> seslenişiyle irkilir. Olduğu yerde kalan Talha’yı muhabbetle kucaklayıp buyurur:</p>
			<p class="normalnesil">“Dur! Ben, baba ile evladı birbirine düşürmek için gönderilmedim.”</p>
			<p class="normalnesil">Talha mütebessim yüze bakar, anlar her şeyi. Onun dostlarının söylediği bir cümle vardır:</p>
			<p class="normalnesil">“Anam, babam sana feda olsun yâ Rasûlallah!”</p>
			<p class="normalnesil">Genç Talha da ona, ana babasını feda eden tüm sevenleri gibi, her şeyini fedaya ne denli hazır olduğunu<a id="GBS.0029.05"/> gösterir. İmandaki sevgi sınavını verir.</p>
			<p class="normalnesil">“Beni her şeyden çok sevmedikçe hakiki iman etmiş olmazsınız.”</p>
			<p class="normalnesil">Zaman kaypaktır. Mevsim kışa yürür. Talha bin Berâ hastalanır. Hz. Peygamber, Talha’sını ziyarete gider. Talha’yı görünce onun başka diyarlara yolcu olduğunu anlar. Ailesine buyurur,</p>
			<p class="normalnesil">“O vefat edince beni haberdar ediniz!”</p>
			<p class="normalnesil">Talha da, sevgili Peygamber’i yanından ayrılınca vasiyetini<a id="GBS.0030.01"/> yapar.</p>
			<p class="normalnesil">“Öldüğüm zaman, beni Rabbime hemen kavuşturun! Bekletmeden gömün! Allah Resûlü’ne haber vermeyin! Yahudilerin Allah Resûlü’ne suikast yapmalarından korkarım.”</p>
			<p class="normalnesil">Medine’ye akşam inerken Talha ötelere kanat çırpar. Ailesi, Talha’nın vasiyetini yerine getirir.</p>
			<p class="normalnesil">Hz. Peygamber vefat haberini sabah alır. Dostlarıyla Talha’nın kabrinin başına gider, saf tutup el bağlar. Talha’nın kendisine<a id="GBS.0030.02"/> sevgisi gibi berrak bir dua ile Rahman’ın kapısına yönelir:</p>
			<p class="normalnesil">“Ey Allahım! Yüzüne güldüğün, onun da Sana güldüğü halde Talha ile mülaki ol (kavuş).”<sup class="_st-Simge"> <a class="_idFootnoteLink" href="#footnote-377-8" id="footnote-377-8-backlink">[8]</a></sup></p>
			<p class="ortayazi">* * *</p>
			<p class="normalnesil">Allah Resûlü’nün etrafı ergenlerle kuşatılmıştı. Onların bunalımı yoktu. Ölümü bile kemâle ulaşmış mütevekkil bir kişi yetkinliğinde karşıladılar. Onun ergenlerle iletişiminde en önemli unsur sevgiydi.</p>
			<p class="normalnesil5mmbefore"><span class="ideitalik">O (aleyhissalâtu vesselam)<a id="GBS.0030.03"/> biliyordu...</span></p>
			<p class="normalnesil"><span class="ideitalik">Sevgisinden tutulan gencin yapamayacağı fedakârlık, başaramayacağı hiçbir şeyin olmadığını. Seven ve sevilen ergenin itaat edeceğini...</span></p>
			<div class="_idFootnotes">
				<div class="_idFootnote" id="footnote-377-8">
					<p class="normalnesil"><a class="_idFootnoteAnchor" href="#footnote-377-8-backlink">[8]</a> Bkz.: İbn Sa’d, <span class="ideitalik">Tabakât</span>, 3/504; İbn Esir, <span class="ideitalik">Üsdü’l-Ğabe</span>, 2/232; Kenz, 7/50.</p>
				</div>
			</div>
		</div>
	<div style="display:none;"><a id="GBS.0030.04"/></div></body>
</html>