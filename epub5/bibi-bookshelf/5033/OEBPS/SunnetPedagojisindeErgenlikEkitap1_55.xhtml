<?xml version="1.0" encoding="UTF-8" standalone="no"?><html xmlns="http://www.w3.org/1999/xhtml">
	<head>
		<title>SunnetPedagojisindeErgenlikEkitap1-55</title>
		<link href="css/idefixnesilApple.css" rel="stylesheet" type="text/css"/>
	</head>
	<body id="SunnetPedagojisindeErgenlikEkitap1" xml:lang="tr-TR"><div style="display:none;"><a id="GBS.0107.01"/></div>
		<div>
			<h1 class="baslik" id="_idParaDest-55">Ergenin Babayla Sınavı</h1>
			<p class="normalnesililk">YENİ ERGENLİĞE GİRMİŞTİ. Çocukluğu bolluk ve servet içinde geçmişti. Babası Cerrah, Mekke’nin en zenginlerindendi. Binlerce ümit ve renkli hayallerle adım attığı gençliğin ilk anlarında bir Nur’a şahitlik etti:</p>
			<p class="normalnesil">“Şehadet ederim ki Allah bir ve Muhammed O’nun Resûlü!”</p>
			<p class="normalnesil">Onuncu şahit olarak geçti tarihe. Bu şehadetle değişti hayatı, özellikle de babası. Babasının<a id="GBS.0107.02"/> sevgi ve merhametine ne olmuştu? Bir baba, yavrusuna bu denli zulüm yapabilir miydi?</p>
			<p class="normalnesil">Babası, Ebû Ubeyde’ye yapmadık zulmü bırakmadı. Tüm zulüm planları tükenince de onu evden kovdu. Ebû Ubeyde, varlıktan yokluğa düşmüştü. Her şeyini kaybetti; mal-mülk, ana-baba, eş-dost. Bu yoklukların hiçbirine aldırış etmedi.</p>
			<p class="normalnesil">Sonunda vatan edindiği Mekkesini de bıraktı.</p>
			<p class="normalnesil">Ebû Ubeyde, sonsuza dek ayrıldığı<a id="GBS.0107.03"/> babası ile ilk ve son kez Bedir’de karşılaştı. Bedir, tüm mü’minler için zor bir savaştı. Kardeş ile kardeşin, baba ile oğulun, can dostların karşı karşıya geldiği bir savaştı. Savaşın bir anında Ebû Ubeyde ile babası da karşı karşıya geldi. Baba, sürekli olarak oğluna hücum ediyordu. Ebû Ubeyde kaçıyordu. Baba, oğlunu bırakmak istemiyordu. Sonunda oğlunu kıskıvrak yakaladı. Onu kaçamayacak<a id="GBS.0107.04"/> bir pozisyona getirdi. Ebû Ubeyde çaresiz kaldı. Babasını öldürdü. Üzgün bir şekilde Hz. Peygamberin huzuruna geldi. Ubeyde’nin durumuna Allah cevap verdi:</p>
			<p class="normalnesil">“Allah’a ve âhiret gününe iman eden hiçbir milletin, Allah’ın ve Resûlü’nün karşısına çıkan kimseleri, isterse o kimseler babaları, evlatları, kardeşleri ve sülaleleri olsun, sevip dost edindiklerini göremezsin. İşte Allah onların kalplerine<a id="GBS.0107.05"/> imanı nakşetmiş ve Kendi tarafından bir ruhla onları desteklemiştir. Onları, içlerinden ırmaklar akan cennetlere, hem de ebedî kalmak üzere yerleştirecektir. Allah onlardan, onlar da O’ndan razıdırlar. İşte onlar Allah’ın tarafında olanlardır. Ve iyi bilin ki, felâha erenler, Allah’ın tarafında yer alanlar olacaklardır.”<sup class="_st-Simge"> <a class="_idFootnoteLink" href="#footnote-377-69" id="footnote-377-69-backlink">[69]</a></sup></p>
			<p class="normalnesil">Allah’ın övdüğü bu genç dostunu Allah Resûlü de övdü:</p>
			<p class="normalnesil">“Her ümmetin<a id="GBS.0108.01"/> bir emini vardır. Ey ümmet! Bizim eminimiz de hassaten Ebû Ubeyde İbnü’l-Cerrah’dır.”<sup class="_st-Simge"><a class="_idFootnoteLink" href="#footnote-377-70" id="footnote-377-70-backlink">[70]</a></sup></p>
			<p class="ortayazi">* * *</p>
			<p class="normalnesil">Şimdi çocuklar ergenlikte ebeveynlerine zulmediyorlar. Çocuğa iman terbiyesini vermediğimiz zaman zulm eden taraf olup çocuk tarafından zulme uğruyoruz. Eğer iman ergen kalpte yerleşirse ergenlik döneminde zulmetmediği gibi babasının onca zulmüne karşı da sabır içinde olması enterasan bir ergenlik<a id="GBS.0108.02"/> sentezi olarak günümüz ergenlik anlayışını ters yüz ediyor.</p>
			<p class="normalnesil5mmbefore"><span class="ideitalik">O (aleyhissalâtu vesselam) biliyordu...</span></p>
			<p class="normalnesil"><span class="ideitalik">Ergenlikte Rabbine sığınan genci Allah’ın kucakladığını...</span></p>
			<div class="_idFootnotes">
				<div class="_idFootnote" id="footnote-377-69">
					<p class="normalnesil"><a class="_idFootnoteAnchor" href="#footnote-377-69-backlink">[69]</a> Mücâdele sûresi, 58:22.</p>
				</div>
				<div class="_idFootnote" id="footnote-377-70">
					<p class="normalnesil"><a class="_idFootnoteAnchor" href="#footnote-377-70-backlink">[70]</a> Ebû Nuaym, Hilye, 1/101.</p>
				</div>
			</div>
		</div>
	<div style="display:none;"><a id="GBS.0108.03"/></div></body>
</html>