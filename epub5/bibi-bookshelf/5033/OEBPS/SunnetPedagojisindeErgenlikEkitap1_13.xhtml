<?xml version="1.0" encoding="UTF-8" standalone="no"?><html xmlns="http://www.w3.org/1999/xhtml">
	<head>
		<title>SunnetPedagojisindeErgenlikEkitap1-13</title>
		<link href="css/idefixnesilApple.css" rel="stylesheet" type="text/css"/>
	</head>
	<body id="SunnetPedagojisindeErgenlikEkitap1" xml:lang="tr-TR"><div style="display:none;"><a id="GBS.0031.01"/></div>
		<div>
			<h1 class="baslik" id="_idParaDest-13">Ergenin Fiziği</h1>
			<p class="normalnesililk">HZ. PEYGAMBER aleyhissalâtu vesselam yıldızına baktı. Her birine ayrı bir şavkı düştü. Sordu:</p>
			<p class="normalnesil">“Müşriklere açıktan Kur’ân okuyabilecek var mı?”</p>
			<p class="normalnesil">Zayıf bir ses, “Ben!” dedi.</p>
			<p class="normalnesil">Hz. Peygamber sorusunu üç kez tekrarladı. Her defasında cevap aynı kişiden geldi; “Ben!”</p>
			<p class="normalnesil">Allah Resûlü, yıldızına merhametle baktı. Onun okumasını istemiyordu.</p>
			<p class="normalnesil">Yirmi üç yaşındaydı. Zayıf<a id="GBS.0031.02"/> ve çelimsizdi. Müşriklerin itibar etmeyecekleri biriydi. Benliği olanlar, itibarı soy ve servette görürlerdi. Onun ne maddî serveti vardı, ne de müşriklerin itibar edecekleri bir ailesi. Kimliksizliği belirten bir de mesleği vardı. Çobandı.</p>
			<p class="normalnesil">Mekke müşriklerine açıktan Kur’ân okumak öyle kolay bir iş değildi. Ebû Cehil’in kalbini Kur’ân’la muhatap etme herkesin alabileceği bir vazife değildi.<a id="GBS.0031.03"/> Müşriklerin toplu olduğu yere gitti. Arşın dilini kalbi gibi kelâmına düşürdü. Okumaya başladı;</p>
			<p class="normalnesil">“er-Rahmân...”</p>
			<p class="normalnesil">Arşın kelâmına küfrün kararttığı kalplere kor olup düştü. Bir anda tokatlar, tekmeler, tükürükler indi. Aldırış etmedi, okumaya devam etti.</p>
			<p class="normalnesil">“Allâme’l-Kur’ân...”</p>
			<p class="normalnesil">Bir yabani el kulaklarından yakaladı. Aşağıya doğru çekti. Parçalanmadık bir yeri, kanamadık bir uzvu kalmadı.<a id="GBS.0031.04"/> O, okumaya devam etti.</p>
			<p class="normalnesil">“Halakà’l-insan...”</p>
			<p class="normalnesil">Müşrikler çılgına dönmüşlerdi. Hiçbir şey onu susturamıyordu. Kur’ân dilinde kevser oldu. Aktı, aktı...</p>
			<p class="normalnesil">“Febieyyi âlâi Rabbiküma tükezzibân.”</p>
			<p class="normalnesil">Rahman sûresini bitirdi. Peygamberinin yanına döndü. Hz. Peygamber, onun her yerinden kan damlayan halini görünce tebessüm etti. O, bu duruma mahzun oldu. Olup sordu:</p>
			<p class="normalnesil">“Ey Allah’ın Resûlü! Halime<a id="GBS.0031.05"/> niçin gülüyorsunuz?”</p>
			<p class="normalnesil">Allah; Resûlü’ne, Ebû Cehil’in kan revan içinde bıraktığı bu zayıf, sıska çoban tarafından öldürüleceğini göstermişti. Hz. Peygamber aleyhissalâtu vesselam buna gülümsediğini söyledi.</p>
			<p class="normalnesil">Bu müjde karşısında Abdullah İbn Mes’ud rahatladı ve dedi ki; “Vallahi benim gözümde, Allah’ın düşmanları arasında bunlardan daha basit olanı yoktur. İsterseniz yarın da gidip aynı şeyi<a id="GBS.0032.01"/> yapayım.”<sup class="_st-Simge"><a class="_idFootnoteLink" href="#footnote-377-9" id="footnote-377-9-backlink">[9]</a></sup></p>
			<p class="ortayazi">* * *</p>
			<p class="normalnesil">Maddî dünya için hazırlanan ergen ilk önce kendi maddesiyle ilgilenir. Bu da onda fiziksel rahatsızlık hissetmesine neden olur. Ergenin ruhu, maddenin getirdiği sıkıntıları kaldıramaz. Madde ile sıkıştırılmış ve madde ile doldurulmuş ergen ruhu patlar. Bu patlayış en başta ailesini ve yakınlarını üzer. Çünkü bu dönem çocukluktan sonra en saf ve en temiz dönemdir. Çocuğun<a id="GBS.0032.02"/> maddîlikten uzak dünyasının madde ile tanışıklığı ve maddenin önemle sunuluşu manevî dünyadan uzaklaştırılması bu yaş dönemini deli divane eder. Çünkü ergenlik dönemi soyutu algılama dönemidir. Bunun içindir ki Rabbimiz bizleri ergenlik döneminde maddenin ötesindeki varlıklara imana davet eder ve mükellef kılar.</p>
			<p class="normalnesil">İnsanın çocukluk döneminde ruhu gayb âlemlerine daha açıktır. Görülenden ziyade<a id="GBS.0032.03"/> görülmeyeni merak eder. Gerkeçten ziyade hayali dinler. Hakiketten ziyade masalı sever. Olağan değil, olağanüstülüklerle ilgilenir. Âlem-i ervahtan gelen insan madde kabuğunu pek kabul etmez. Bunun içindir ki, bizlerin bunalım yaşı olarak gördüğümüz dönemde Allah mükellefiyet yükler. Çocuklukta bu geçiş iyi sağlanmazsa, çocuğun ruhu madde ile çevrilirse, acısı ilk ergenlikte yaşanır. Ruh bunalır.</p><a id="GBS.0032.04"/>
			<p class="normalnesil5mmbefore"><span class="ideitalik">O (aleyhissalâtu vesselam) biliyordu...</span></p>
			<p class="normalnesil"><span class="ideitalik">Maddenin değerinin olmadığını, kıymetin onun arkasındaki mânâda olduğunu. Bunun içindir ki Allah Resûlü’nün yanındaki gençler ‘dış’ ile uğraşmadılar. Fiziksel sorun hissetmediler. Maddesel fiziklerine takılmadılar. Maddeyi esas almadıkları için maddî hiçbir şey için kaygı duymadılar ve maddî hiçbir şeyi büyük görmediler.</span></p>
			<div class="_idFootnotes">
				<div class="_idFootnote" id="footnote-377-9">
					<p class="normalnesil"><a class="_idFootnoteAnchor" href="#footnote-377-9-backlink">[9]</a> Bkz.: İbn<a id="GBS.0032.05"/> Esir, <span class="ideitalik">Üsdü’l-Ğabe</span>, 3/257.</p>
				</div>
			</div>
		</div>
	<div style="display:none;"><a id="GBS.0032.06"/></div></body>
</html>