<?xml version="1.0" encoding="UTF-8" standalone="no"?><html xmlns="http://www.w3.org/1999/xhtml">
	<head>
		<title>SunnetPedagojisindeErgenlikEkitap1-54</title>
		<link href="css/idefixnesilApple.css" rel="stylesheet" type="text/css"/>
	</head>
	<body id="SunnetPedagojisindeErgenlikEkitap1" xml:lang="tr-TR"><div style="display:none;"><a id="GBS.0105.01"/></div>
		<div>
			<h1 class="baslik" id="_idParaDest-54">Hz. Ömer’e Tokat</h1>
			<p class="normalnesililk">ON SEKİZ, yirmi yaşlarındaydı. Mekke’deki yaşlı müşrikler, Hz. Peygamberin getirdiği nurdan kaçarlarken o, bu nura büyük bir aşk ile tutunmuştu. Said bin Zeyd, İslâm nuruna gönlünü kaptırır kaptırmaz eşine ulaştırdı. İki genç gönül, birlikte koştu o nura. Said ile eşi Fatıma, Hz. Peygamberin nur halkasına on iki veya on üçüncü olarak katıldılar.<sup class="_st-Simge"><a class="_idFootnoteLink" href="#footnote-377-66" id="footnote-377-66-backlink">[66]</a></sup></p>
			<p class="normalnesil">Said, Hz. Ömer’in<a id="GBS.0105.02"/> hem amcasının oğlu hem de eniştesiydi. Hz. Ömer, henüz Allah Resûlü’nün karşısındaki saflarda yer alıyordu. Allah Resûlü’nü öldürmek için yola koyulmuştu. Yolda ona verilen bir haber, yolunu ebedi olarak değiştirdi.</p>
			<p class="normalnesil">Kız kardeşinin de Müslüman olduğu haberi ile irkilen Hz. Ömer, ölüm listesinde ani bir karar değişikliği yaptı. Önceliği kardeşine verdi.</p>
			<p class="normalnesil">Kız kardeşinin kapısının önünde duydu<a id="GBS.0105.03"/> imanın ilk muştusunu. İlâhî bir ses, lâhutî bir nağme, kalpleri değiştiren bir câzibeyle savruldu. Etkilendi, ama belli etmedi. Kardeşi Fatıma’yı tokatlarla hırpaladı. Fatıma da imanının tüm gücünü toplayarak kendisinden yirmi yaş büyük olan ağabeyine bir tokat attı. Her şey bu tokatla başladı. Ağabey titreme başladı. Dedi:</p>
			<p class="normalnesil">“Getirin şu okuduğunuz şeyleri.”</p>
			<p class="normalnesil">Getirdiler. Fatıma’nın eşi Said<a id="GBS.0105.04"/> okumaya başladı:</p>
			<p class="normalnesil">“Tâhâ...”</p>
			<p class="normalnesil">Fatıma’nın tokadı ağabeyin kalbinde Tâhâ sûresinin tohumlar gibi açılımını sağladı. Ömer titremekteydi. Genç Fatıma’nın imanını akşettiği tokat kalbindeki tüm iman nüvelerini çatlattı. Titreyerek Hz. Peygamberin huzuruna vardı.<sup class="_st-Simge"><a class="_idFootnoteLink" href="#footnote-377-67" id="footnote-377-67-backlink">[67]</a></sup></p>
			<p class="normalnesil">Eşiyle birlikte İslâm’a gönül veren Ebu’l-A’ver künyesiyle bilinen genç Said, Hz. Peygamberin kendisine verdiği müjdeyi insanlara<a id="GBS.0105.05"/> haber verdi:</p>
			<p class="normalnesil">“Ebû Bekir cennettedir, Ömer cennettedir, Osman cennettedir, Ali cennettedir, Talha cennettedir, Zübeyr cennettedir, Abdurrahman ibn Avf cennettedir, Ebû Ubeyde Âmir ibn el-Cerrâh cennettedir, Sa’d ibn Ebî Vakkâs cennettedir. Saîd ibn Zeyd bu dokuzunu saydı, onuncuya gelince sustu. Orada bulunanlar, ‘Allah aşkına ey Ebu’l-A’ver, onuncuyu da söyle’ dedikleri zaman, Saîd ibn Zeyd,<a id="GBS.0106.01"/> ‘Mademki Allah aşkına! dediniz, Ebu’l-A’ver cennettedir’ dedi.”<sup class="_st-Simge"><a class="_idFootnoteLink" href="#footnote-377-68" id="footnote-377-68-backlink">[68]</a></sup></p>
			<p class="normalnesil">Said, on dokuz yaşında İslâm’ı kabul etmişti. Mükâfatını daha hayatta iken sevgili Peygamberinden cennet müjdesi olarak aldı.</p>
			<p class="ortayazi">* * *</p>
			<p class="normalnesil">Ergen dediğimiz yaşlardaki gençler evleniyor ve ömür boyu süren sorunsuz aile hayatları oluyordu. On dokuz yaşındaki bir ergen eşi ile kayınbiraderinin hidayetine vesile olabiliyordu.<a id="GBS.0106.02"/> Ergen diye sorunlu ilan edilen yaşlarda Allah Resûlünün yanındaki ergenler böyleydi. Sünnet pedagojisinde Peygamber Efendimiz aleyhissalâtu vesselamın “Onlar ergen, daha veya henüz” dediği bir nokta görülmedi. Ergenleri sorunlu ima ettiği bir hadisi de bulunmamaktadır.</p>
			<p class="normalnesil5mmbefore"><span class="ideitalik">O (aleyhissalâtu vesselam) biliyordu...</span></p>
			<p class="normalnesil"><span class="ideitalik">Hiçbir kötülüğe meyletmeyen genci Allah’ın sevdiğini... Genç iken gönlünü Allah’a<a id="GBS.0106.03"/> verenlerin cennete gideceğini... Gençliğinde ibadet edenlerin hiçbir gölgenin bulunmadığı o dehşet günü olan mahşerde Arş’ın gölgesi altında bulunacağını...</span></p>
			<div class="_idFootnotes">
				<div class="_idFootnote" id="footnote-377-66">
					<p class="normalnesil"><a class="_idFootnoteAnchor" href="#footnote-377-66-backlink">[66]</a> Bkz. İbn Esir, <span class="ideitalik">Üsdü’l-Ğabe</span>, 2/306-307.</p>
				</div>
				<div class="_idFootnote" id="footnote-377-67">
					<p class="normalnesil"><a class="_idFootnoteAnchor" href="#footnote-377-67-backlink">[67]</a> İbn Esir, <span class="ideitalik">Üsdü’l-Ğabe</span>, 4/54.</p>
				</div>
				<div class="_idFootnote" id="footnote-377-68">
					<p class="normalnesil"><a class="_idFootnoteAnchor" href="#footnote-377-68-backlink">[68]</a> Tirmizî, Menâkıb 28. Benzeri rivayetler için bkz.: Ebû Dâvud, Sünnet 8; İbn Mâce, Mukaddime 11.</p>
				</div>
			</div><a id="GBS.0106.04"/>
		</div>
	<div style="display:none;"><a id="GBS.0106.05"/></div></body>
</html>