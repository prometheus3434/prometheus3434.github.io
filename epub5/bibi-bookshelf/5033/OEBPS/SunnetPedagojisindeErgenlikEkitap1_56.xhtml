<?xml version="1.0" encoding="UTF-8" standalone="no"?><html xmlns="http://www.w3.org/1999/xhtml">
	<head>
		<title>SunnetPedagojisindeErgenlikEkitap1-56</title>
		<link href="css/idefixnesilApple.css" rel="stylesheet" type="text/css"/>
	</head>
	<body id="SunnetPedagojisindeErgenlikEkitap1" xml:lang="tr-TR"><div style="display:none;"><a id="GBS.0109.01"/></div>
		<div>
			<h1 class="baslik" id="_idParaDest-56">İstihbarat Toplayan Genç</h1>
			<p class="normalnesililk">UHUD, TÂ BAŞINDA sınavlı başladı. Sinirler gerildi. Gerilimi Ensar ile Muhacir’den iki kişininin kuyudan su çekerken kovalarının iplerinin birbirine dolanması başlattı. Bu olay Abdullah İbn Übeyy İbn Selûl için iyi bir fırsat oldu. Güvendiği on arkadaşını etrafına toplayıp durum değerlendirmesi yaptı. Dedi:</p>
			<p class="normalnesil">“Vallahi böyle bir şey görmedim. Bunların bir gün<a id="GBS.0109.02"/> başımıza geleceğini biliyordum. Kavmim beni başlarına kral yapsalardı bunlar başımıza gelmezdi. Şimdi kendi ülkemizde bize üstünlük sağlıyorlar, bizi hor ve hakir görüyorlar. Medine’ye dönelim aziz olan zelil olanı oradan çıkaracaktır.”</p>
			<p class="normalnesil">Abdullah İbn Übeyy’in dert yandığı kişiler içinde Zeyd İbn Erkam da vardı. Zeyd, Abdullah ile aynı kavimdendi ve Abdullah İbn Übeyy’i çok severdi. Müslüman<a id="GBS.0109.03"/> olmamış olsalardı onu başlarına kral yapacaklardı. İslâm ile her şey değişti.</p>
			<p class="normalnesil">Zeyd vakit kaybetmeden savaş anındaki bu fitne planını Hz. Peygambere ulaştırdı.</p>
			<p class="normalnesil">Hz. Peygamber, Zeyd’e sordu:</p>
			<p class="normalnesil">“Ey delikanlı! Ona olan kızgınlığınla böyle bir şey duyduğunu sanmış olmayasın?”</p>
			<p class="normalnesil">“Hayır yâ Rasûlallah!”</p>
			<p class="normalnesil">“Yanlış duymuş olmayasın?”</p>
			<p class="normalnesil">“Vallahi hayır yâ Rasûlallah!”</p>
			<p class="normalnesil">“Belki bunu söyleyen<a id="GBS.0109.04"/> o değil bir başkasıdır; sen karıştırmış olmayasın?”<sup class="_st-Simge"> <a class="_idFootnoteLink" href="#footnote-377-71" id="footnote-377-71-backlink">[71]</a></sup></p>
			<p class="normalnesil">Hz. Peygamber, bir haberi iyice tahkik etmeden inanmamak gereğince haberi sorguladı. Zeyd’in anlattıkları Peygamber Efendimiz aleyhissalâtu vesselamı çok üzmüştü. Sahabiler, bu durumu Peygamber Efendimize haber verdiği için Zeyd’e kızıp çıkıştılar. İnanmayan bazıları da; “Sen kavminin efendisi hakkında nasıl böyle isnatta bulunuyorsun?”<a id="GBS.0109.05"/> diye Zeyd’i yalancılıkla suçladılar.</p>
			<p class="normalnesil">Zeyd dedi:</p>
			<p class="normalnesil">“Vallahi de benim için Hazreç kabilesi arasında Abdullah İbn Übeyy’den daha sevimli bir adam yoktu. Ancak ben, bu sözleri babamdan bile işitmiş olsaydım hiç tereddüt etmez ve doğruca Resûlullah’a gelip anlatırdım. Ümit ederim ki Allah, Nebisine söylediklerimi doğrulayacak vahiy indirir.”</p>
			<p class="normalnesil">Zeyd’in sözlerinin doğruluğu hemen anlaşıldı. Abdullah<a id="GBS.0110.01"/> İbn Übeyy, görünüşte Müslüman gibiydi, ama kalbi Allah ve Resûlü’ne bağlı değildi. Kendisine bağlı olan adamlarıyla Uhud’dan ayrılarak Müslümanları yalnız bıraktı.</p>
			<p class="normalnesil5mmbefore"><span class="ideitalik">O (aleyhissalâtu vesselam) biliyordu...</span></p>
			<p class="normalnesil"><span class="ideitalik">Gençlerin sadakatini, gençlerin doğruluğunu...</span></p>
			<div class="_idFootnotes">
				<div class="_idFootnote" id="footnote-377-71">
					<p class="normalnesil"><a class="_idFootnoteAnchor" href="#footnote-377-71-backlink">[71]</a> Bkz. İbn Kesir, <span class="ideitalik">el-Bidaye</span>, 4/182-185.</p>
				</div>
			</div>
		</div>
	<div style="display:none;"><a id="GBS.0110.02"/></div></body>
</html>