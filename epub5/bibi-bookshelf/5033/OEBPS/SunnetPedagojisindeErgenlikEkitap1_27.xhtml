<?xml version="1.0" encoding="UTF-8" standalone="no"?><html xmlns="http://www.w3.org/1999/xhtml">
	<head>
		<title>SunnetPedagojisindeErgenlikEkitap1-27</title>
		<link href="css/idefixnesilApple.css" rel="stylesheet" type="text/css"/>
	</head>
	<body id="SunnetPedagojisindeErgenlikEkitap1" xml:lang="tr-TR"><div style="display:none;"><a id="GBS.0057.01"/></div>
		<div>
			<h1 class="baslik" id="_idParaDest-27">Ergene Dua ile Destek</h1>
			<p class="normalnesililk">FAKİRDİ. İYİ BİR namı da yoktu. İsmi duyulunca kaçılacak, yüz çevrilecek biriydi. Evlenmek istiyordu, ama hiçbir kızı istemeye de cesareti yoktu. Zaten istese de kimsenin ona verecek kızı yoktu. Bu düşüncelerini bir gün sevgili Peygamber Efendimiz ile paylaştı. Derdini anlattı bir bir. Yakışıklı olmadığını, parasız pulsuz olduğunu, geçmişinin kötü olduğunu, hiçbir<a id="GBS.0057.02"/> kızın kendisiyle evlenmek istemeyeceğini.</p>
			<p class="normalnesil">Gencin tüm söyledikleri doğruydu. O, kız istemeye giderse tüm kapılar ona kapatılırdı. Peygamber Efendimiz, onu göndermek yerine kendisi gitti kız istemeye. Medineli dostlarından birisine dedi:</p>
			<p class="normalnesil">“Kızına talibim.”</p>
			<p class="normalnesil">Baba, başına konduğunu sandığı âlem güneşinin sevinciyle “Emrin başım üstüne!” dedi. Efendimiz, kızını kendisi için değil, başkası<a id="GBS.0057.03"/> için istediğini söyledi. Kızın babası istenilen kişinin adını duyunca hoşnut olmadı. Allah Resûlü’nün isteği olduğu için itiraz etmedi. Annesine sormak için müsaade istedi.</p>
			<p class="normalnesil">Kızın babası aynen Allah Resûlü’nden öğrendiği isteme tarzı ile anneye seslendi:</p>
			<p class="normalnesil">“Allah Resûlü kızımıza talip.”</p>
			<p class="normalnesil">Anne, Peygamber kayın validesi olma hevesi ile büyük bir sevince kapılmıştı ki baba açıklamayı yaptı.</p><a id="GBS.0057.04"/>
			<p class="normalnesil">“Kendisine değil.”</p>
			<p class="normalnesil">“Ya kime?”</p>
			<p class="normalnesil">İsteyenin adını duymak bile kadının tüylerini diken diken etmeye yetmişti. O şokla kendinden geçip, feryadı bastı.</p>
			<p class="normalnesil">“Asla! Asla böyle bir şey olamaz!”</p>
			<p class="normalnesil">Baba, bu evliliği eşinin istemediğini Peygamber Efendimize belirtmek için gidiyordu ki, kız babasına sordu:</p>
			<p class="normalnesil">“Beni evlendirmek için aracılık yapan kimmiş?”</p>
			<p class="normalnesil">Anne ile baba aynı anda cevapladı:</p><a id="GBS.0057.05"/>
			<p class="normalnesil">“Allah Resûlü!”</p>
			<p class="normalnesil">Genç kız, anne ve babasına Ahzap sûresinin 36. âyetini hatırlattı. Allah bu âyette buyuruyordu:</p>
			<p class="normalnesil">“Allah ile Peygamberi bir iş hakkında hüküm verdikten sonra, mü’min olan bir erkekle mü’min olan bir kadına, artık o işi kendi isteklerine göre seçme hakkı yoktur. Her kim Allah ve Resûlü’ne karşı gelirse, apaçık bir sapıklığa düşmüş olur.”</p>
			<p class="normalnesil">Baba, genç kızın bu uyarısından<a id="GBS.0058.01"/> sonra Peygamber Efendimize gidip olanları anlattı. Allah Resûlü genç kızın davranışını çok beğendi. Kızın, Allah’a itaati çok hoşuna gitti. Genç kız, belli ki itaat ve ferasetiyle Hz. Peygamberin mânâ âlemlerindeki bu hikmet dolu isteyişini anlamıştı. Hz. Peygamberin uygun gördüğü şeyde çirkinlik olamazdı, mutlaka bir güzellik, mutlaka sağanak sağanak bir hayır vardı.</p>
			<p class="normalnesil">Peygamber Efendimiz bu<a id="GBS.0058.02"/> kutlu kız için Rezzak’ın kapsını çaldı:</p>
			<p class="normalnesil">“Allahım! Ona hayrı bol bol ver, geçimini de dar kılma!”</p>
			<p class="normalnesil">Genç kız kimsenin kabul etmeyeceği Cüleybib ile evlenmişti. Evliliklerinden fazla bir süre geçmemişti ki Cüleybib, Peygamber Efendimiz ile bir savaşa katıldı. Peygamber Efendimiz savaş sonunda dostlarına baktı ve sordu:</p>
			<p class="normalnesil">“Aranızda Cüleybib’i göremiyorum.”</p>
			<p class="normalnesil">Dostları hemen etrafa dağılıp<a id="GBS.0058.03"/> Cüleybib’i aradılar. Cüleybib yedi tane Allah düşmanını öldürüp aralarında şehit olmuştu. Peygamberimiz onu kollarının arasına aldı ve buyurdu:</p>
			<p class="normalnesil">“Bu gördüğünüz zât bendendir; ben de ondanım.”</p>
			<p class="normalnesil">Şefkat Peygamberi, Cüleybib’i kabrine bizzat kendisi koydu. Peygamber duasına mazhar olmuş Cüleybib’in eşinin bereketinden hissedar olmak için herkes onunla evlenmek istedi. Hiç kimsenin kabul etmeyeceği<a id="GBS.0058.04"/> birisini Hz. Peygambere itaat için kabul eden genç kız için dediler ki:</p>
			<p class="normalnesil">“Şimdiye kadar hiçbir dul kadının böyle teklif edeni olmamıştı.”<sup class="_st-Simge"><a class="_idFootnoteLink" href="#footnote-377-26" id="footnote-377-26-backlink">[26]</a></sup></p>
			<p class="normalnesil">Peygamberini razı eden bu genç kız, eşinin şehadetinden sonra çok rahat ve güzel bir hayat yaşadı.</p>
			<p class="ortayazi">* * *</p>
			<p class="normalnesil">Ergeni geçmişindeki hatalarla değerlendirmemek gerekir. Her zaman yeni bir sayfa açmak, yeni bir şans tanımak gerkir. Çünkü ergen, olgun<a id="GBS.0058.05"/> bir birey gibi değildir. Hayatı daha değişken olduğu gibi huy ve karakterini de daha çabuk değiştirebilir.</p>
			<p class="normalnesil5mmbefore"><span class="ideitalik">O (aleyhissalâtu vesselam) biliyordu...</span></p>
			<p class="normalnesil"><span class="ideitalik">“Bu iflah olmaz” veya “Bundan bir şey çıkmaz” diye bir damganın olamayacağını... Herkeste kurtulacak bir yön, tutulacak bir taraf, ulaşılacak bir kapı olduğunu... Ergen ile araya mesafe koymamanın gereğini... Ergenin her problemini büyüklerle<a id="GBS.0059.01"/> konuşmasının önemini... Ergenin küçük yaşında meselelerin nasıl büyüdüğünü... Ergene her vakit kapının açık olması ve verilen kararları dualarla desteklemek gerektiğini...</span></p>
			<div class="_idFootnotes">
				<div class="_idFootnote" id="footnote-377-26">
					<p class="normalnesil"><a class="_idFootnoteAnchor" href="#footnote-377-26-backlink">[26]</a> Bkz. İbrahim Canan, <span class="ideitalik">Kütüb-i Sitte</span>, 12/385; Ahmed b. Hanbel, <span class="ideitalik">Müsned</span>, 4/421; İbn Esir, <span class="ideitalik">Üsdü’l-Ğabe</span>, 1/292; Müslim, Fezailu’s-Sahabe 131, (2472); Heysemi, <span class="ideitalik">Mecmau’z-Zevaid</span>, 9/368.</p>
				</div>
			</div>
		</div>
	<div style="display:none;"><a id="GBS.0059.02"/></div></body>
</html>