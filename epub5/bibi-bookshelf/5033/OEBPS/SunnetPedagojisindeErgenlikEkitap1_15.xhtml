<?xml version="1.0" encoding="UTF-8" standalone="no"?><html xmlns="http://www.w3.org/1999/xhtml">
	<head>
		<title>SunnetPedagojisindeErgenlikEkitap1-15</title>
		<link href="css/idefixnesilApple.css" rel="stylesheet" type="text/css"/>
	</head>
	<body id="SunnetPedagojisindeErgenlikEkitap1" xml:lang="tr-TR"><div style="display:none;"><a id="GBS.0035.01"/></div>
		<div>
			<h1 class="baslik" id="_idParaDest-15">Ergen Harama Bakınca</h1>
			<p class="normalnesililk">VEDA HACCIYDI. Hz. Peygamber, Arafat’tan dönmekteydi. Her zaman devesinin arkasına birisini oturturdu. Bu kişilere ‘redif’ denirdi. Hz. Peygamberin devesinin arkasında oturan rediflerin sayısı toplam otuz kadardı.</p>
			<p class="normalnesil">O gün de Arafat’tan Mina’ya kadar amcası Abbas’ın oğlu Abdullah, Mina’dan sonra da Abdullah’ın kardeşi Fadl redifi olmuştu.</p>
			<p class="normalnesil">Peygamberimiz, devesinin<a id="GBS.0035.02"/> arkasında Fadl ile giderken, genç bir kadın soru sormak için geldi. Kadın, son derece yakışıklı bir genç olan Fadl’a bakınca, Fadl da kadına bakmaya başladı. Peygamber Efendimiz aleyhissalâtu vesselam, Fadl’ın yüzünü eliyle başka tarafa çevirip kadına bakmasına engel oldu. Fadl, yüzünü kadından döndürdü ve yaptığı hatayı fark etti.<sup class="_st-Simge"><a class="_idFootnoteLink" href="#footnote-377-11" id="footnote-377-11-backlink">[11]</a></sup></p>
			<p class="ortayazi">* * *</p>
			<p class="normalnesil">Fadl, bu olayda on beş yaşındaydı. Hz. Peygamber,<a id="GBS.0035.03"/> ona yumuşak bir üslupla davrandı. Yumuşak davranış, insanın benliğine dokunmadığı için, kişiyi o harekette sabit tutma ya da inadına devam ettirme halinden uzaktır.</p>
			<p class="normalnesil">Ergenlikte zıtlaşma, ergenin tepkiyle direnmesine yol açar. Yaptığı davranıştan utandırılan ergen o utanmaya direnerek karşı çıkar. Ergenlik, benliğin en güçlü direnç noktasıdır. Kırıcı tenkidi kabul etmez. Zıtlaşmak da benlik<a id="GBS.0035.04"/> duygusunu güçlendirir. Böyle gençler güven duygusunu kaybederler. Güven duygusunu kaybeden gençte karakter zayıflığı görülür. Karakter zayıflığı da günaha karşı gencin direnememesiyle neticelenir.</p>
			<p class="normalnesil">Benliğin bir özelliği de, kendi ile zıtlaşanı düşman görmesidir. Kim olursa olsun düşman ilan eder. O bakımdan ergenlikte zıtlaşma içine giren anne babalar, ergenin en büyük düşmanı olur. Çünkü nefsi<a id="GBS.0035.05"/> gençleri istediği gibi inandırır. Çocuklukta harekete geçmeyen nefis ve şeytan, ergenlikte aktif duruma geçer. Bu bakımdan ergen kendi içinde nefis ve şeytanla mücadele ederken, bir de anne baba karşısına nefis ve şeytanın müttefiki gibi çıkmamalıdır. Olabilecek hatalarında panik halinde “Aman ne yaptın!” “Zaten senden ne beklenir ki!” gibi olumsuzluğu arttıran davranışlarla ergenin nefis ve<a id="GBS.0036.01"/> şeytanına güç verip, onu suçluluk duygusuna itmemek gerekir.</p>
			<p class="normalnesil">Peygamber Efendimiz aleyhissalâtu vesselamda olduğu gibi yumuşak, hırpalamadan ona doğruyu gösterirken, yanlışının kendisi farkına varacak şekilde davranmak gerekir.</p>
			<p class="normalnesil5mmbefore"><span class="ideitalik">O (aleyhissalâtu vesselam) biliyordu...</span></p>
			<p class="normalnesil"><span class="ideitalik">Gençlerle zıtlaşmanın, onları küçümsemenin, onların ayıbını yüzüne vurmanın gençlerde onarılmaz yaralar açacağını...</span></p><a id="GBS.0036.02"/>
			<p class="normalnesil"><span class="ideitalik">Eğitimde pasif eğitim dediğimiz sözün dışında hal ile bakış ve tavır ile olan eğitimin daha etkin olduğunu...</span></p>
			<div class="_idFootnotes">
				<div class="_idFootnote" id="footnote-377-11">
					<p class="normalnesil"><a class="_idFootnoteAnchor" href="#footnote-377-11-backlink">[11]</a> Bkz. Sahih-i Buharî Muhtasarı Tecrid-i Sarih Tercemesi, 6/53.</p>
				</div>
			</div>
		</div>
	<div style="display:none;"><a id="GBS.0036.03"/></div></body>
</html>