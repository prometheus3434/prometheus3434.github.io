<?xml version="1.0" encoding="UTF-8" standalone="no"?><html xmlns="http://www.w3.org/1999/xhtml">
	<head>
		<title>SunnetPedagojisindeErgenlikEkitap1-20</title>
		<link href="css/idefixnesilApple.css" rel="stylesheet" type="text/css"/>
	</head>
	<body id="SunnetPedagojisindeErgenlikEkitap1" xml:lang="tr-TR"><div style="display:none;"><a id="GBS.0043.01"/></div>
		<div>
			<h1 class="baslik" id="_idParaDest-20">Ergenin Gıybeti</h1>
			<p class="normalnesililk">ALLAH RESÛLÜ herkese oruç tutmasını ve kendisi izin vermedikçe de iftar etmemesini söyledi. Bu emre uyarak herkes o günü oruçlu geçirdi.</p>
			<p class="normalnesil">Akşam olunca da birer ikişer Hz. Peygambere gelip iftar için izin istendi. Birisi de kendisi ile beraberinde getirdiği iki genç kız için izin istedi:</p>
			<p class="normalnesil">“Ey Allah’ın Resûlü, yakınlarımdan iki genç kız da oruç tuttu, fakat iftar için<a id="GBS.0043.02"/> izin istemeye utanıyorlar.”</p>
			<p class="normalnesil">Allah Resûlü cevap vermedi. Yüzünü çevirdi. Adam bu konudaki izni dört kez tekrarladı. Hz. Peygamberin tavrı değişmedi. Dördüncüsünde buyurdu:</p>
			<p class="normalnesil">“Onlar oruç tutmadı. Bütün gün halkın etlerini yiyen bir kimse nasıl oruçlu olabilir? Git, onlara söyle! Oruç tutup tutmadıklarını öğrenmek istiyorlarsa kussunlar.”</p>
			<p class="normalnesil">Allah Resûlü’nün isteği üzerine kızlar kustu. Önce<a id="GBS.0043.03"/> kusan kızın kusmuğundan kap yarısına kadar kan, irin ve sarı su ile doldu. Ayrıca bir de et parçası geldi.</p>
			<p class="normalnesil">Sonra ikinci kız kustu, kap tamamen doldu. Onun da kustukları içinde sarı su, irin ve çiğ et parçası vardı. Kızların yakını olan şahıs Hz. Peygambere gelerek durumu haber verdi. Peygamber Efendimiz aleyhissalâtu vesselam bu iki genç kız hakkında buyurdu:</p>
			<p class="normalnesil">“Bunlar Allah’ın kendilerine<a id="GBS.0043.04"/> helal kılmış olduğu şeyleri yemeyerek oruç tuttular; fakat Allah’ın haram kılmış olduğu bir şey ile iftar ettiler. Bir araya gelerek onun bunun gıybetini yapıp etini yediler. Nefsimi kudret elinde tutana yemin ederim ki, eğer o parçalar karınlarında kalmış olsaydı, onları ancak ateş yerdi.”<sup class="_st-Simge"><a class="_idFootnoteLink" href="#footnote-377-16" id="footnote-377-16-backlink">[16]</a></sup></p>
			<p class="normalnesil">Hz. Peygamber, kızları kusturarak yaptıkları günahı fark edip, tövbe etmelerini sağladı.</p>
			<p class="ortayazi">* * *</p><a id="GBS.0043.05"/>
			<p class="normalnesil">Ergenlik döneminde özellikle kızların çok konuşacakları olur. Bu konuşmalar genelde birbirlerine diğerlerini eleştirmek şeklinde olacağı gibi, her şeye alıngan olunan bu dönemde, herkesin davranışını kendine karşı yapılmış bularak şikâyet bazında da olur. Bir olay her ne amaçla anlatılırsa anlatılsın gıybet yapılmaktadır. Ergen, günah konusunda sorumludur. Bununla birlikte çevre bu mükellefiyeti<a id="GBS.0044.01"/> nazara almayarak “Daha gençtir, daha erkendir, sonra yapmaz” yaklaşımı ile ergenin günah işlemesine ve günaha alışmasına, onu hayat tarzı haline getirmesine müsade etmektedir. Bu algıya karşılık Allah Resûlü, onları kabul etmemek gibi ciddi bir ikaz ile uyarmakta ve tövbe etmemiş olsalardı, cehennem azabına düçar kalacaklarını ifade buyurmaktadır.</p>
			<p class="normalnesil">Toplumsal yaklaşımların “Daha gençtir, günah<a id="GBS.0044.02"/> yazılmaz” ya da “Daha genç ne günahı var ki” diye bizi yanlış düşüncelere sevk etmesinin tersine, Peygamber Efendimiz aleyhissalâtu vesselam kabir ve cehennemdeki azapların çoğunun gençlikte işlenen günahlardan olduğunu belirtmektedir.</p>
			<p class="normalnesil5mmbefore"><span class="ideitalik">O (aleyhissalâtu vesselam) biliyordu...</span></p>
			<p class="normalnesil"><span class="ideitalik">Ergenlik döneminin özellikle günahlardan sakınılması gereken bir dönem olduğunu... Ateşin odunu yiyip bitirdiği<a id="GBS.0044.03"/> gibi gıybetin de amelleri yakıp kül ettiğini...</span></p>
			<div class="_idFootnotes">
				<div class="_idFootnote" id="footnote-377-16">
					<p class="normalnesil"><a class="_idFootnoteAnchor" href="#footnote-377-16-backlink">[16]</a> Bkz. <span class="ideitalik">et-Terğib vet-Terhib</span>, 4/286.</p>
				</div>
			</div>
		</div>
	<div style="display:none;"><a id="GBS.0044.04"/></div></body>
</html>