<?xml version="1.0" encoding="UTF-8" standalone="no"?><html xmlns="http://www.w3.org/1999/xhtml">
	<head>
		<title>SunnetPedagojisindeErgenlikEkitap1-21</title>
		<link href="css/idefixnesilApple.css" rel="stylesheet" type="text/css"/>
	</head>
	<body id="SunnetPedagojisindeErgenlikEkitap1" xml:lang="tr-TR"><div style="display:none;"><a id="GBS.0045.01"/></div>
		<div>
			<h1 class="baslik" id="_idParaDest-21">Ergenin Eğitiminde Sabır</h1>
			<p class="normalnesililk">MEKKE’YE AYRILIK ateşi düşmüştü. Hüzün dolaştı Mekke’nin engebeli sokaklarında... Mekke böyle bir ayrılık yaşamamıştı. Mekke’nin dağları, sabırlı bir kahırla sabretti. Ayrılık yolcularını Sevr bağrına bastı, yüreğinde sakladı. Örümcek; müşriklerle, sevgilinin arasını ayırmak için ayrılıklara ördü ağını. Güvercin, bekçiliğe durdu.</p>
			<p class="normalnesil">Bu ayrılığa bilumum varlık<a id="GBS.0045.02"/> ağladı. Tarihin dermanı bitip sıfırlandı. Ayrılık binbir parça kor kor çöllere döküldü.</p>
			<p class="normalnesil">Bu kutsal ayrılıkta yol arkadaşı orta yaşlara akıp gelmiş Hz. Ebû Bekir’di. Mekke’de ise bir ergen vardı. Onun görevi ayrılığın tüm ağırlığını kucaklamaktı.</p>
			<p class="normalnesil">Peygamberi için ölüme yatmaktı.</p>
			<p class="normalnesil">Mekkeli müşrikler, biraz ötede gecenin kara örtüsünü soyunmasını bekliyorlardı.</p>
			<p class="normalnesil">Hz. Ali, on yedi yaşında<a id="GBS.0045.03"/> gencecik bir candı. Gece kadar karanlık, azgın müşrikler kapıda, ölüm başucundaydı. Bekliyordu...</p>
			<p class="normalnesil">Gece çekildi. Güneş, Mekke ufuklarından acıyla doğruldu. Müşrikler içeri girdi. O da ne! Hz. Peygamberi beklerken karşılarında on yedilik bir genci buldular<sup class="_st-Simge"><a class="_idFootnoteLink" href="#footnote-377-17" id="footnote-377-17-backlink">[17]</a></sup>.<sup class="_st-Simge">*</sup> Öfkeden çıldırmış vaziyette Hz. Peygamberi sordular. Delikanlı ser verirdi de sır vermezdi. Müşrikler hiçbir şey öğrenemediler.</p>
			<p class="normalnesil"><a id="GBS.0045.04"/>Hz. Ali, Mekke’de üç gün daha kaldı. Hz. Peygamberin kendisine emanet ettiklerini tek tek sahiplerine teslim etti. Müşrikler Hz. Peygamberi öldürmek için aralarında para toplamışlar, güvenecek bir kişi bulamayınca da yediemin olarak Hz. Peygambere vermişlerdi. Hz. Ali bu paralar ile birlikte tüm emanetleri sahiplerine teslim etti.</p>
			<p class="normalnesil">Hz. Peygamberin ardından yollara düştü. Uzun bir yolculuktu,<a id="GBS.0045.05"/> tüm gurbet yolculukları gibi. Uzun olduğu kadar da yorucu. Bu yolculuk delikanlının tüm gençlik gücünü bitirdi.</p>
			<p class="normalnesil">Hz. Peygambere Kuba’da kavuştu. Allah Resûlü, Alisinin halini görünce ağlamaktan kendisini alamadı. Şefkat pınarından damlalar düştü Alisinin yorgun bedenine. Delikanlının ayakları şişip patlamıştı. Sanki yolun tüm meşakkatleri ayaklarından yol bulup dışarı akmıştı. Ayaklarının altını<a id="GBS.0046.01"/> mübarek eliyle mesh etti. Şâfiî ismi hemen imdada yetişti. Genç bedende yorgunluktan ve acıdan eser kalmadı.<sup class="_st-Simge"><a class="_idFootnoteLink" href="#footnote-377-18" id="footnote-377-18-backlink">[18]</a></sup></p>
			<p class="ortayazi">* * *</p>
			<p class="normalnesil">Ergenlik, her zaman sorun odaklıdır. Oysa Allah Resûlü’nün yanındaki ergenler sorunlu olmadığı gibi ciddi sorumluluklar üstleniyor.</p>
			<p class="normalnesil">Bu dönemde hayatın diğer dönemleri gibidir. Her dönemde insan nasıl sorunla karşılaşırsa bu dönemde de karşılaşır. Eğer hayatı yalnız<a id="GBS.0046.02"/> görülen kısım olarak ergene öğretmiş isek, sorunların altında kalır. Sabredemez. Ergen sabırsız olursa hiçbir olaya dayanamaz. En önemlisi de günah karşısında nefsine dayanamaz. Ergene öğretilecek en önemli şey sabırdır. Fakat bu eğitim çocukluktan başlayan bir terbiyenin neticesidir.</p>
			<p class="normalnesil5mmbefore"><span class="ideitalik">O (aleyhissalâtu vesselam) biliyordu...</span></p>
			<p class="normalnesil"><span class="ideitalik">Sorumluluk verilmeyen ergenin sorunları ile uğraşılacağını...</span></p><a id="GBS.0046.03"/>
			<div class="_idFootnotes">
				<div class="_idFootnote" id="footnote-377-17">
					<p class="normalnesil"><a class="_idFootnoteAnchor" href="#footnote-377-17-backlink">[17]</a>. Olaylarda geçen kişilerin yaşları kaynaklar arasında birkaç yaş fark edebilmektedir.</p>
				</div>
				<div class="_idFootnote" id="footnote-377-18">
					<p class="normalnesil"><a class="_idFootnoteAnchor" href="#footnote-377-18-backlink">[18]</a> Bkz.: İbn Esir, <span class="ideitalik">Üsdü’l-Ğabe</span>, 2/460; Halebi, Sire, 2/233; İbn Sa’d, <span class="ideitalik">Tabakât</span>, 8/18.</p>
				</div>
			</div>
		</div>
	<div style="display:none;"><a id="GBS.0046.04"/></div></body>
</html>