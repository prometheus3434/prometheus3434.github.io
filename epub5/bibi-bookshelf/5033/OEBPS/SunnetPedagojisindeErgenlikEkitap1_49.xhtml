<?xml version="1.0" encoding="UTF-8" standalone="no"?><html xmlns="http://www.w3.org/1999/xhtml">
	<head>
		<title>SunnetPedagojisindeErgenlikEkitap1-49</title>
		<link href="css/idefixnesilApple.css" rel="stylesheet" type="text/css"/>
	</head>
	<body id="SunnetPedagojisindeErgenlikEkitap1" xml:lang="tr-TR"><div style="display:none;"><a id="GBS.0097.01"/></div>
		<div>
			<h1 class="baslik" id="_idParaDest-49">Küfre İlk Kılıç</h1>
			<p class="normalnesililk">İMAN GÜNEŞİ kalbine doğduğunda on beş yaşındaydı.</p>
			<p class="normalnesil">Bir öğle vaktiydi...</p>
			<p class="normalnesil">Mekke’nin insanda takat bırakmayan sıcağı, Zübeyr bin Avvam’ı uykunun serin kollarına atmıştı. Bir feryatla fırladı:</p>
			<p class="normalnesil">“Allah’ın Resûlü öldürüldü!”</p>
			<p class="normalnesil">Hemen kılıcını kuşandı. On beş yaşın heyecanı ile yola koyuldu. Zübeyr bin Avvam yalın kılıç giderken yolda sevgililer sevgilisi ile karşılaştı.<a id="GBS.0097.02"/> Onun bu halini gören Hz. Peygamber sordu:</p>
			<p class="normalnesil">“Ne oldu Zübeyr, nereye gidiyorsun?”</p>
			<p class="normalnesil">Allah Resûlü’nü karşısında gören Zübeyr, sevinçle şaşkınlığı bir arada yaşadı. Kelâm ne güzel bir şeydi. Kalbini kelâm eyledi:</p>
			<p class="normalnesil">“Anam babam sana feda olsun yâ Rasûlallah! Senin katledildiğini duydum. Müşriklere haddini bildirmeye gidiyordum.”</p>
			<p class="normalnesil">Allah Resûlü gülümsedi. İslâm tarihinde küffara karşı ilk kılıç<a id="GBS.0097.03"/> kuşanma şerefine eren halası Safiye’nin oğlunu dualarla teskin etti.<sup class="_st-Simge"><a class="_idFootnoteLink" href="#footnote-377-56" id="footnote-377-56-backlink">[56]</a></sup></p>
			<p class="normalnesil">Zübeyr’in bu cesareti, edebiyata Esedî’nin mısralarıyla taşındı:</p>
			<p class="normalnesil">“Allah yolunda çekilen ilk kılıç yine Allah için öfkelenen alnı açık Zübeyr’in kılıcıdır. Bu onda görülen ilk gayrettir.”<sup class="_st-Simge"><a class="_idFootnoteLink" href="#footnote-377-57" id="footnote-377-57-backlink">[57]</a></sup></p>
			<p class="normalnesil">Amcası, Zübeyr’i Peygamber Efendimiz aleyhissalâtu vesselamdan ayırmak için amansız bir mücadeleye girdi. Onu bir hasıra<a id="GBS.0097.04"/> sardıktan sonra üzerinde ateş yakarak işkence etti. Zübeyr’in ise bütün bunlara tek söylediği vardı:</p>
			<p class="normalnesil">“Amca, artık sonsuza dek küfre girmem!”<sup class="_st-Simge"><a class="_idFootnoteLink" href="#footnote-377-58" id="footnote-377-58-backlink">[58]</a></sup></p>
			<p class="normalnesil">Genç Zübeyr, küfre girmedi. Bir an bile yanından ayrılmadığı Allah Resûlü ile tüm savaşlara katıldı. Vücudunda yaralanmadık bir yer kalmadı. Allah Resûlü’nden en büyük müjdeyi aldığında henüz ergendi.</p>
			<p class="normalnesil">“Zübeyr benim cennette komşumdur.”</p>
			<p class="ortayazi"><a id="GBS.0097.05"/>* * *</p>
			<p class="normalnesil">Gençleri ödüllendirmek onların psikolojileri için önemli bir husustur. Güzel sözler, iltifatlar onları yüreklendirir. Böyle gençlerin öz güvenleri fazla olur. Büyük vazifeleri omuzlar, büyük sıkıntılara göğüs gerebilirler.</p>
			<p class="normalnesil5mmbefore"><span class="ideitalik">O (aleyhissalâtu vesselam) biliyordu...</span></p>
			<p class="normalnesil"><span class="ideitalik">Başarıda iltifatın itici bir güç olduğunu... Ergenin her yaş döneminden daha çok taltife ihtiyaç duyduğunu...</span></p>
			<div class="_idFootnotes">
<a id="GBS.0098.01"/>				<div class="_idFootnote" id="footnote-377-56">
					<p class="normalnesil"><a class="_idFootnoteAnchor" href="#footnote-377-56-backlink">[56]</a> Ebû Nuaym, <span class="ideitalik">Hilyetü’l-Evliya</span>, 1/89, İbn Esir, <span class="ideitalik">Üsdü’l-Ğabe</span>, 2/197.</p>
				</div>
				<div class="_idFootnote" id="footnote-377-57">
					<p class="normalnesil"><a class="_idFootnoteAnchor" href="#footnote-377-57-backlink">[57]</a> Kenz, 5/69.</p>
				</div>
				<div class="_idFootnote" id="footnote-377-58">
					<p class="normalnesil"><a class="_idFootnoteAnchor" href="#footnote-377-58-backlink">[58]</a> Ebû Nuaym, Hilye, 1/89.</p>
				</div>
			</div>
		</div>
	<div style="display:none;"><a id="GBS.0098.02"/></div></body>
</html>