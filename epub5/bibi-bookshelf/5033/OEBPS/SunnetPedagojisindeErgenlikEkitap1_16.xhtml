<?xml version="1.0" encoding="UTF-8" standalone="no"?><html xmlns="http://www.w3.org/1999/xhtml">
	<head>
		<title>SunnetPedagojisindeErgenlikEkitap1-16</title>
		<link href="css/idefixnesilApple.css" rel="stylesheet" type="text/css"/>
	</head>
	<body id="SunnetPedagojisindeErgenlikEkitap1" xml:lang="tr-TR"><div style="display:none;"><a id="GBS.0037.01"/></div>
		<div>
			<h1 class="baslik" id="_idParaDest-16">Ergene Tavsiye</h1>
			<p class="normalnesililk">BABASI HZ. ÖMER Müslüman olduğunda beş yaşlarındaydı. Yaşının küçüklüğünden dolayı Bedir ve Uhud savaşlarına katılamadı. Sonraki tüm savaşlara katıldı ise de Bedir savaşı içinde acı bir hüzün olarak kaldı.</p>
			<p class="normalnesil">Abdullah, Hz. Peygamberi bir gölge gibi takip eder yanından hiç ayrılmazdı. Hayatı boyunca Hz. Peygamberden görmediği bir davranışı yapmadı. Öyle ki saçlarının tamamını<a id="GBS.0037.02"/> kestirdiğinde insanların onu da sünnet sanacağından çekinerek dedi:</p>
			<p class="normalnesil">“Ey insanlar! Bu sünnet değil, saçlarım bana eza verdiği için kestiriyorum.”</p>
			<p class="normalnesil">Allah Resûlü de Abdullah’ı çok sever, zaman zaman ona tavsiyelerde bulunurdu. Bir gün Abdullah’ın omuzlarından tutarak buyurdu:</p>
			<p class="normalnesil">“Ey Abdullah! Dünyada kendini garip bir yolcu kabul et. Kendini kabir ehlinden say. Ey Ömer’in oğlu, ahirette dinar<a id="GBS.0037.03"/> da, dirhem de yoktur. Orada iyilik ve kötülüğün karşılaştırılması vardır. Allah, o gün elbisesini gururla çeken kimselerin yüzüne bakmaz.”<sup class="_st-Simge"> <a class="_idFootnoteLink" href="#footnote-377-12" id="footnote-377-12-backlink">[12]</a></sup></p>
			<p class="ortayazi">* * *</p>
			<p class="normalnesil">Allah Resûlü, Abdullah’a “Kendini dünyada garip bir yolcu kabul et!” dediğinde Abdullah henüz ergenlik yaşındadır. Ergen iken dünyayı empoze edip, gençleri krize sokmanın adına şimdi ergenlik diyoruz. Ergenlik her şeyi en güçlü talep yaşıdır.<a id="GBS.0037.04"/> Hem dünyayı talep hem de hayatın sınav gerçeği ile tanışıyor ergen. İstekler sınav gereği olmayabiliyor. Hayallere ulaşılamıyor. Bu da ergenin ciddi yıkımı oluyor. Bu durum ya hayata karşı hırs, kızgınlık, nefret veriyor ya da tam tersi bedbinlik, depresyon, ümitsizlik verebiliyor.</p>
			<p class="normalnesil">Dünya, ergene olmaz ise olmaz olarak gösterilince ergen bunalıma giriyor. Şu an tüm ergenlere birinci sırada<a id="GBS.0037.05"/> dünyayı kazanması tavsiye ediliyor. Dindar ailelerde bile durum bu minval üzere. Dünyanın fâni olduğu, asıl olanın ahiret olduğu bilinci verilmeden, dünya hırsı ergeni yıpratıyor. İnsanın kaybetme konusunda en çok feveran ettiği, kaybetmeyi kabul etmediği dönem ergenliktir.</p>
			<p class="normalnesil">Dünyevî yükleme yaptığımız ergenin buna tepkisine de bir isim veriyoruz: Ergenlik bunalımı!</p>
			<p class="normalnesil5mmbefore"><span class="ideitalik">O (aleyhissalâtu vesselam)<a id="GBS.0038.01"/> biliyordu...</span></p>
			<p class="normalnesil"><span class="ideitalik">Ergen kaybetmeyi kabullenemezdi...</span></p>
			<div class="_idFootnotes">
				<div class="_idFootnote" id="footnote-377-12">
					<p class="normalnesil"><a class="_idFootnoteAnchor" href="#footnote-377-12-backlink">[12]</a> Bkz. Buharî, Rikak, 3.</p>
				</div>
			</div>
		</div>
	<div style="display:none;"><a id="GBS.0038.02"/></div></body>
</html>