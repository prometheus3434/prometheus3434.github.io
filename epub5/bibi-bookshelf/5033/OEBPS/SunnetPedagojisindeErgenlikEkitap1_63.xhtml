<?xml version="1.0" encoding="UTF-8" standalone="no"?><html xmlns="http://www.w3.org/1999/xhtml">
	<head>
		<title>SunnetPedagojisindeErgenlikEkitap1-63</title>
		<link href="css/idefixnesilApple.css" rel="stylesheet" type="text/css"/>
	</head>
	<body id="SunnetPedagojisindeErgenlikEkitap1" xml:lang="tr-TR"><div style="display:none;"><a id="GBS.0121.01"/></div>
		<div>
			<h1 class="baslik" id="_idParaDest-63">Son görev</h1>
			<p class="normalnesililk">KÂİNAT GÜNEŞİ gruba meyletmişti. Hastaydı. Ayrılık ateşinin yalımı yüreklere düştü. Resûl dostları bu ateşle yanıp tutuşurken Rumlardan hoş olmayan haberler gelmekteydi. Kâinat Sultanı, sevgili Üsame’sini çağırdı.</p>
			<p class="normalnesil">“Git!” Dedi.</p>
			<p class="normalnesil">“Git babanın öldürüldüğü yerlere, oraları atlarına çiğnet!”</p>
			<p class="normalnesil">Zeyd’in şehit edildiği yere gidecek olan orduya oğlu Üsame’yi komutan yaptı. Üsame<a id="GBS.0121.02"/> henüz on sekiz yaşındaydı. İtiraz sesleri duyuldu.</p>
			<p class="normalnesil">“İlk muhacirler dururken şu çocuk kim ki koca İslâm ordusuna komutan oluyor? Ebû Bekir’lere, Ömer’lere, Osman’lara, Ali’lere hiç on sekiz yaşındaki bir çocuk komutan olur mu?”</p>
			<p class="normalnesil">Kâinat Sultanı’na ulaştı bu sesler. Hastalığın sarıp sarmaladığı mübarek başına sardığı sarığı ile minbere çıktı. Üsamesini değil, tüm gençleri müdafaa edercesine<a id="GBS.0121.03"/> konuştu. Gençlere verdiği önemi, gençlerle kurduğu İslâm’ı anlatırcasına seslendi muterizlere.</p>
			<p class="normalnesil">Onlara, Zeyd’in babasının da komutanlığına itiraz ettiklerini hatırlatıp buyurdu:</p>
			<p class="normalnesil">“Onun babası, benim için insanların en sevimlisiydi; ondan sonra da Üsame, bana en sevgili olandır.”<sup class="_st-Simge"><a class="_idFootnoteLink" href="#footnote-377-77" id="footnote-377-77-backlink">[77]</a></sup></p>
			<p class="normalnesil">İtiraz sesleri kesildi. Hastalık her gün biraz daha artıyordu. Ayrılık hastalığıydı besbelli. Üsame bir<a id="GBS.0121.04"/> taraftan ordusunu hazırlarken, bir taraftan da Sevgilinin ziyaretine gitmeyi ihmal etmiyordu. Genç komutan veda için Kâinat Sultanı’nın yanına gitti. İki Âlem Sultanı ellerini semaya kaldırdı ve genç komutanının üzerine indirdi. Son dualarından birini bir gencin başarısı için yaptı.</p>
			<p class="normalnesil">Nur Sultan’ın verdiği son görevdi bu. İslâm ordusunun komutasını bir ergene vermişti.</p>
			<p class="ortayazi">* * *</p>
			<p class="normalnesil">Günümüzde<a id="GBS.0121.05"/> ebeveyn ergenlik döneminde tüm dualarını çocuk için dünyaya yönelterek çocuğuna en büyük zararı vermektedir. Ergen her yaş döneminden daha kırılgandır. Dünyayı talep onlara çok ağır gelir. Çocukluğun masumane dünyasından geçiş döneminde dünyanın ağırlığı altında kalan ergen bunalıma girer. Ruh, fıtrî olmayan her davranışı reddeder. Bu reddedişin açığa çıkış şekli bunalımla olabilir.</p>
			<p class="normalnesil5mmbefore"><span class="ideitalik">O (aleyhissalâtu<a id="GBS.0122.01"/> vesselam) biliyordu...</span></p>
			<p class="normalnesil"><span class="ideitalik">Gençlerin kullanılmayan enerjilerinin, tatmin edilmeyen egolarının şiddet ve gerilim olarak ortaya çıkacağını... Ergene dua ile yardım etmek gerektiğini... Gençlere ciddi sorumluluk vermenin önemli olduğunu, kabiliyetlerine göre her gence sorumluluk verip her birini bir vazife ile görevlendirmenin lüzumunu, gençleri âtıl vaziyette bırakmamak gerektiğini... Vazife vermek<a id="GBS.0122.02"/> için onların büyümelerini beklemek gerekmediğini... Büyürken yetiştirip ve yetişirirken de öğretmek gerektiğini...</span></p>
			<div class="_idFootnotes">
				<div class="_idFootnote" id="footnote-377-77">
					<p class="normalnesil"><a class="_idFootnoteAnchor" href="#footnote-377-77-backlink">[77]</a> Bkz. İbn Sa’d, <span class="ideitalik">Tabakât</span>, 2/190.</p>
				</div>
			</div>
		</div>
	<div style="display:none;"><a id="GBS.0122.03"/></div></body>
</html>