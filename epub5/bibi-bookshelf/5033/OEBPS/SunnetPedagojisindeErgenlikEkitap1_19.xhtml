<?xml version="1.0" encoding="UTF-8" standalone="no"?><html xmlns="http://www.w3.org/1999/xhtml">
	<head>
		<title>SunnetPedagojisindeErgenlikEkitap1-19</title>
		<link href="css/idefixnesilApple.css" rel="stylesheet" type="text/css"/>
	</head>
	<body id="SunnetPedagojisindeErgenlikEkitap1" xml:lang="tr-TR"><div style="display:none;"><a id="GBS.0042.01"/></div>
		<div>
			<h1 class="baslik" id="_idParaDest-19">Ergen ve Allah Korkusu</h1>
			<p class="normalnesililk">TAHRİM SÛRESİ nazil oldu. Bu sûrenin altıncı âyeti kalbini korkuyla sardı.</p>
			<p class="normalnesil">“Ey İman edenler! Kendinizi ve ailenizi ateşten koruyun. O ateşin yakıtı insanlar ve taşlardır; başında ise Allah’ın emrine karşı gelmeyen ve verilen emri yerine getiren haşin ve şiddetli melekler vardır.”</p>
			<p class="normalnesil">Allah’tan öylesine korkar oldu ki, evden dışarı çıkamaz hale geldi. Sürekli<a id="GBS.0042.02"/> ağlıyordu.</p>
			<p class="normalnesil">Peygamber Efendimiz aleyhissalâtu vesselama haber verildi. Hz. Peygamber bir akşam genci ziyarete gitti. Genç, bu büyük iltifatın karşısında şaşkına döndü. Sevindi. Allah Resûlü’nün boynuna sarılarak korkusunu Hz. Peygamberin kucağında silkeledi. Korku ile ümidi beraber yaşadığı anda o yüce sığınağın kucağında ruhunu teslim etti.</p>
			<p class="normalnesil">Peygamber Efendimiz aleyhissalâtu vesselam buyurdu:</p><a id="GBS.0042.03"/>
			<p class="normalnesil">“Arkadaşınızın teçhiz ve tekfinini yapınız. Biliniz ki Allah korkusu onun ciğerini paramparça etmiştir.<sup class="_st-Simge"><a class="_idFootnoteLink" href="#footnote-377-14" id="footnote-377-14-backlink">[14]</a></sup> Nefsim kudret elinde tutana yemin ederim ki, Allah onu ateşten korumuştur. Kim bir şeyi arzularsa onu arar, kim de bir şeyden korkarsa ondan kaçar.”<sup class="_st-Simge"><a class="_idFootnoteLink" href="#footnote-377-15" id="footnote-377-15-backlink">[15]</a></sup></p>
			<p class="ortayazi">* * *</p>
			<p class="normalnesil">Ergenin korkusu Allah ve ahirete yönelmezse dünyaya yönelir. Dünyevî her şeyden korkar hale gelir. Özelllikle de istikbalinden<a id="GBS.0042.04"/> endişe duyup korkar. Bu da ergeni psikolojik olarak rahatsız eder. Ergende olan korkma duygusu bastırılarak yönü başka mecralara kaymadan çocuk yaşlarda Allah korkusu da verilmesi gerekir. Modern eğitim, çocuğa Allah sevgisinin yanında, Allah korkusunun verilmemesini tavsiye eder. Oysa, korkma ve sevme duygusu insanın yaratılıştan getirdiği duygularıdır. Bu duygular Allah ile tatmin edilmezse,<a id="GBS.0042.05"/> Allah’tan korkutmadığımız çocuk Allah dışında her şeyden korkar.</p>
			<p class="normalnesil5mmbefore"><span class="ideitalik">O (aleyhissalâtu vesselam) biliyordu...</span></p>
			<p class="normalnesil"><span class="ideitalik">Allah korkusunun dünyevî korkular gibi olmadığını, havfullahta büyük bir lezzet olduğunu...</span></p>
			<div class="_idFootnotes">
				<div class="_idFootnote" id="footnote-377-14">
					<p class="normalnesil"><a class="_idFootnoteAnchor" href="#footnote-377-14-backlink">[14]</a> Bkz. <span class="ideitalik">et-Terğib ve’t-Terhib</span>, 5/23. </p>
				</div>
				<div class="_idFootnote" id="footnote-377-15">
					<p class="normalnesil"><a class="_idFootnoteAnchor" href="#footnote-377-15-backlink">[15]</a> Kenz, 2144.</p>
				</div>
			</div>
		</div>
	<div style="display:none;"><a id="GBS.0042.06"/></div></body>
</html>