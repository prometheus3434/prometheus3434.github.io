<?xml version="1.0" encoding="UTF-8" standalone="no"?><html xmlns="http://www.w3.org/1999/xhtml">
	<head>
		<title>SunnetPedagojisindeErgenlikEkitap1-52</title>
		<link href="css/idefixnesilApple.css" rel="stylesheet" type="text/css"/>
	</head>
	<body id="SunnetPedagojisindeErgenlikEkitap1" xml:lang="tr-TR"><div style="display:none;"><a id="GBS.0102.01"/></div>
		<div>
			<h1 class="baslik" id="_idParaDest-52">Dünyayı Savurmak</h1>
			<p class="normalnesililk">YAKIŞIKLIYDI. AHLÂKI GÜZELDİ. Cömertti. Her kim ne isterse boş çevirmezdi. Bu sebepten çok borçlanmıştı. Alacaklıları onu sıkıştırmaya başladı. Peygamber Efendimiz aleyhissalâtu vesselama gelip şikâyet ettiler. Peygamber Efendimiz Muaz’ı çağırdı. Borçlular dedi:</p>
			<p class="normalnesil">“Ey Allah’ın Resûlü! Bizim hakkımızı al!”</p>
			<p class="normalnesil">Şefkat Peygamberi, bu cömert genç için buyurdu:</p>
			<p class="normalnesil">“Muaz’a<a id="GBS.0102.02"/> sadaka verenden Allah razı olsun.”</p>
			<p class="normalnesil">Bazıları alacaklarından vazgeçti ise de bir çoğu dedi;</p>
			<p class="normalnesil">“Biz hakkımızı istiyoruz.”</p>
			<p class="normalnesil">Peygamber Efendimiz, Muaz’ın tüm malına el koydu, onları alacaklılara dağıttı, fakat borçları karşılamaya yetmedi. Bunun üzerine alacaklılar, “Ey Allah’ın Resûlü! Geri alacaklarımız için Muaz’ı sat” dediler.</p>
			<p class="normalnesil">Hz. Peygamber, bu isteği hoş karşılamadı. Muaz’ı köle yapmak<a id="GBS.0102.03"/> isteyen borçlularına buyurdu:</p>
			<p class="normalnesil">“Artık onu rahat bırakınız, böyle bir şeye hakkınız yok!”</p>
			<p class="normalnesil">Muaz’ın hiçbir şeyi kalmamıştı. Akrabaları, onu “Bütün malın elinden çıktı, muhtaç duruma düştün Hz. Peygamberden bir şeyler iste” diye sıkıştırmaya başladı. O ise, Allah Resûlü’nden bir şey istemeyeceğini söyledi.</p>
			<p class="normalnesil">Hz. Peygamber, Muaz’ı Yemen’e kadı olarak gönderdi. Dua etti:</p>
			<p class="normalnesil">“İnşaallah, Allah<a id="GBS.0102.04"/> Teâlâ giden mallarının yerini doldurur ve sen de borcunu eda edersin!”<sup class="_st-Simge"><a class="_idFootnoteLink" href="#footnote-377-64" id="footnote-377-64-backlink">[64]</a></sup></p>
			<p class="normalnesil">Muaz, orada uzun süre kaldı. Zekât mallarıyla ticaret yapan ilk kişi oldu. Medine’ye zengin olarak döndü. Allah için malını vermeye alışık olan Muaz, tekrar kamçısına varıncaya kadar her şeyini verdi.</p>
			<p class="ortayazi">* * *</p>
			<p class="normalnesil">O (aleyhissalâtu vesselam) ergeni dünyaya aşık etmedi. Dünyayı kazanması için hırs yüklemedi. Hayatın<a id="GBS.0102.05"/> merkezine dünyayı koymadı. Onları dünya ile sıkıştırmadı. Omuzlarına dünyayı yüklemedi. Onların hayallerini dünya ile yıkmadı.</p>
			<p class="normalnesil">O (aleyhissalâtu vesselam) ergenin dünya yükünü omuzlarından aldı. Onlara ebedi âlemi gösterdi. Onların kalplerini genişletti. Maddeden arındırıp mânâ ile güldürdü. Ergeni dünya ile ağlatıp bedbinliğe sokmadı. Ahiret ile umutlandırdı. Dünya tasası ile hayat kaygısı<a id="GBS.0103.01"/> vermedi. Cennet müjdesi ile şevk verip sevindirdi.</p>
			<p class="normalnesil5mmbefore"><span class="ideitalik">O (aleyhissalâtu vesselam) biliyordu...</span></p>
			<p class="normalnesil"><span class="ideitalik">Ergenin de dünya için yaratılmadığını. Dünya yüklemesi yapıldığı kadar ergenin sinirli, dünyayı kaybettiği kadar da bunalımlı olduğunu...</span></p>
			<div class="_idFootnotes">
				<div class="_idFootnote" id="footnote-377-64">
					<p class="normalnesil"><a class="_idFootnoteAnchor" href="#footnote-377-64-backlink">[64]</a> Bkz.: Kenz, 3/126; Hakîm, 3/273; İbn Sa’d, <span class="ideitalik">Tabakât</span>, 3/123.</p>
				</div>
			</div>
		</div>
	<div style="display:none;"><a id="GBS.0103.02"/></div></body>
</html>