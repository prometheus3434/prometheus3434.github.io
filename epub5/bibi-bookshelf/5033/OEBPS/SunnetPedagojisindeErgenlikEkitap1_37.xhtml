<?xml version="1.0" encoding="UTF-8" standalone="no"?><html xmlns="http://www.w3.org/1999/xhtml">
	<head>
		<title>SunnetPedagojisindeErgenlikEkitap1-37</title>
		<link href="css/idefixnesilApple.css" rel="stylesheet" type="text/css"/>
	</head>
	<body id="SunnetPedagojisindeErgenlikEkitap1" xml:lang="tr-TR"><div style="display:none;"><a id="GBS.0078.01"/></div>
		<div>
			<h1 class="baslik" id="_idParaDest-37">Ergen ve Zina</h1>
			<p class="normalnesililk">ALLAH RESÛLÜ’NE sorusu vardı. Önce çekindi... Yutkundu... Sormaktan vazgeçer gibi oldu. Ne derlerdi kendisine... Zaten etrafta namı pek de iyi değildi. Ama ondan (aleyhissalâtu vesselam) başkasına da soramazdı. Bütün cesaretini topladı. Sordu:</p>
			<p class="normalnesil">“Zina konusunda bana izin verir misiniz?”</p>
			<p class="normalnesil">Sorulabilecek en münasebetsiz ve sorulmayacak en kötü soruydu. Soru karşısında<a id="GBS.0078.02"/> şoke olan herkes soğuk bir ürpertiyle irkildi. Etraftakiler, genci azarlamaya ve hırpalamaya başladı. Bu nasıl soruydu? Allah Resûlü’ne böyle soru sorulur muydu?</p>
			<p class="normalnesil">Peygamber Efendimiz aleyhissalâtu vesselamın davranışı dostlarından farklı oldu. Genci yanına çağırdı. Hz. Peygamber günah işlemek isteyen gence şefkatle sordu:</p>
			<p class="normalnesil">“Böyle bir şeyin annenle yapılmasını ister misin?”</p>
			<p class="normalnesil">Genç böyle<a id="GBS.0078.03"/> bir soru karşısında şaşırdı:</p>
			<p class="normalnesil">“Hayır yâ Rasûlallah!”</p>
			<p class="normalnesil">“İşte hiç kimse de annesiyle böyle bir şeyin yapılmasını istemez.”</p>
			<p class="normalnesil">“Kızınla yapılmasını ister misin?”</p>
			<p class="normalnesil">“Hayır yâ Rasûlallah!”</p>
			<p class="normalnesil">“Hiç kimse de kızıyla böyle bir şey yapılmasını istemez.”</p>
			<p class="normalnesil">“Kız kardeşinle yapılmasını ister misin?”</p>
			<p class="normalnesil">“Asla yâ Rasûlallah!”</p>
			<p class="normalnesil">“Hiç kimse de kız kardeşiyle böyle bir şeyin yapılmasını istemez.”</p><a id="GBS.0078.04"/>
			<p class="normalnesil">“Böyle bir şeyin teyzenle yapılmasını ister misin?”</p>
			<p class="normalnesil">“Hayır ey Allah’ın Resûlü!”</p>
			<p class="normalnesil">“İşte hiç kimse de teyzesiyle böyle bir fiilin yapılmasını istemez.”</p>
			<p class="normalnesil">“Halanla böyle bir şeyin yapılmasını ister misin?”</p>
			<p class="normalnesil">“Canım yoluna kurban olsun, istemem ey Allah’ın Resûlü.”</p>
			<p class="normalnesil">“Kimse de halasıyla böyle bir şeyin yapılmasını istemez.”</p>
			<p class="normalnesil">Allah Resûlü daha sonra gencin başını sıvazladı. Dua etti:</p><a id="GBS.0078.05"/>
			<p class="normalnesil">“Allahım! Onun günahlarını affet. Kalbini temiz kıl! İffetini koru!”<sup class="_st-Simge"><a class="_idFootnoteLink" href="#footnote-377-39" id="footnote-377-39-backlink">[39]</a></sup></p>
			<p class="normalnesil">Sevgili Peygamberinin, sevgi ve şefkatle davranışına muhatap olan Cüleybib, bu olaydan sonra insanların en iffetlisi oldu.</p>
			<p class="normalnesil">Peygamber Efendimiz gence tüm toplumu annesi, kızı, kız kardeşi, halası ve teyzesi gibi gösterip işlemek istediği günahın mantığını gösterdi. Genç, bu yaklaşımdan ürperdiği gibi yapmak istediği<a id="GBS.0079.01"/> fiilden de tiksindi. Böyle bir günahı işleyemeyeceği gibi vicdanı da izin vermezdi.</p>
			<p class="normalnesil5mmbefore"><span class="ideitalik">O (aleyhissalâtu vesselam) biliyordu...</span></p>
			<p class="normalnesil"><span class="ideitalik">Yanlış düşünceyi söküp atmak ve doğru bilgiyi net bir şekilde muhatabın zihnine yerleştirmek için akli ölçülerin de kullanılması gerektiğini. Mantık ve şefkat ile yaklaşıldığında ulaşılmayacak gencin olmadığını. Gencin en kötü, en münasebetsiz sorusuna bile sevgiyle<a id="GBS.0079.02"/> yaklaşmak gerektiğini. Genç ile arada mesafe bırakmadan yakın olmanın gerekliliğini. En anlamsız konuları bile konuşmaktan uzak olmayacak derecede yakın bir ilişki içinde olmanın lüzumunu...</span></p>
			<p class="normalnesil"><span class="ideitalik">Gence mesafe koymanın yanlışlığını. Gence karşı konulan her mesafenin onu, nefsine yaklaştırdığını. Gençle içli dışlı olunmazsa, onun nefsiyle içli dışlı olacağını. Gencin en dalgalı hayat diliminde ona<a id="GBS.0079.03"/> dua ile yardımcı olup nefsinin kıskacından kurtulması için dualarla Rabbine el uzatarak, gence destek olmanın önemini...</span></p>
			<div class="_idFootnotes">
				<div class="_idFootnote" id="footnote-377-39">
					<p class="normalnesil"><a class="_idFootnoteAnchor" href="#footnote-377-39-backlink">[39]</a> Bkz. Heysemi, <span class="ideitalik">Mecmau’z-Zevaid</span>, 1/129.</p>
				</div>
			</div>
		</div>
	<div style="display:none;"><a id="GBS.0079.04"/></div></body>
</html>