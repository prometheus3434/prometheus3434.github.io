<?xml version="1.0" encoding="UTF-8" standalone="no"?><html xmlns="http://www.w3.org/1999/xhtml">
	<head>
		<title>SunnetPedagojisindeErgenlikEkitap1-24</title>
		<link href="css/idefixnesilApple.css" rel="stylesheet" type="text/css"/>
	</head>
	<body id="SunnetPedagojisindeErgenlikEkitap1" xml:lang="tr-TR"><div style="display:none;"><a id="GBS.0051.01"/></div>
		<div>
			<h1 class="baslik" id="_idParaDest-24">Ergenin Firavunu</h1>
			<p class="normalnesililk">KORKUSUZCA ÖLÜME gitmenin adıydı Bedir.</p>
			<p class="normalnesil">Bedir’in aslanı olabilmek için pek çok genç yarıştı. Pek çok çocuk, kendini delikanlı gösterip savaşa gitmek için izin almaya çalıştı. Muaz İbn Amr İbn Cemuh ile kardeşi Muaz İbn Afra da bunlardan birisiydi. Bedir’e gidiş için kabul edildiklerinde on beş, on altı yaşlarındaydı. Bedir can pazarıydı. İki kardeş bütün bunları umursamadan<a id="GBS.0051.02"/> kılıç sallıyordu.</p>
			<p class="normalnesil">Aradıkları biri vardı. Ahdettikleri bir düşman, kahır ettikleri bir azılı... Allah sevgilisini en çok inciten ve en çok üzen bir karanlık adamı arıyorlardı.</p>
			<p class="normalnesil">İki kardeş birbirinden habersiz aynı hayalin peşine düşmüşlerdi. İkisi de aradıkları kişiyi hayatlarında hiç görmemişti. Gençler, onu en iyi kimin tanıyacağını tahmin etmekte gecikmediler. Abdurrahman bin Avf’ın yanına<a id="GBS.0051.03"/> sokuldular. Önce kardeşlerden Muaz İbn Amr İbn Cemuh sordu:</p>
			<p class="normalnesil">“O kim?”</p>
			<p class="normalnesil">“Ne yapacaksın?”</p>
			<p class="normalnesil">“Allah’a söz verdim. Allah Resûlü’nün bu düşmanını görürsem öldüreceğim.”</p>
			<p class="normalnesil">Abdurrahman bin Avf elini karanlık şahsa doğru uzatarak Hz. Peygamber’in “Bu ümmetin firavunudur” dediği kişiyi işaret etti.</p>
			<p class="normalnesil">Çok geçmemişti Abdurrahman bin Avf’ın yanına diğer kardeş Muaz İbn Afra da sokuldu. O da aynı<a id="GBS.0051.04"/> kişiyi soluyordu. Heyecanla sordu:</p>
			<p class="normalnesil">“Bana onu göster!”</p>
			<p class="normalnesil">İşaret edilen tarafa yöneldi iki kardeşin bakışı. Adımları karanlık adamın yanında birleşti. Hiç vakit geçirmeden ilk hamleyi biri, ikinci hamleyi de diğeri yaptı. Karanlık adam iki metreye yakın boyu ve iri cüssesi ile yere serildi. Genç kardeşlerden biri ise ağır yaralandı.</p>
			<p class="normalnesil">Sevinç dalga dalga yayıldı Bedir’de. Karanlık adamın<a id="GBS.0051.05"/> ölüm haberi Hz. Peygamber’e ulaştırıldı. Sevinç dolu iki genç Peygamber Efendimiz aleyhissalâtu vesselamın huzuruna vardı. Onu öldürdüklerini söylediler. Allah Resûlü onlara sordu:</p>
			<p class="normalnesil">“Hanginiz öldürdü?”</p>
			<p class="normalnesil">İkisi de heyecanla cevapladı:</p>
			<p class="normalnesil">“Ben!”</p>
			<p class="normalnesil">“Kılıçlarınızdaki kanı sildiniz mi?”</p>
			<p class="normalnesil">İkisi de kılıçlarındaki kanı silmemişlerdi. Belki de vakit bile bulamamışlardı. Peygamber Efendimiz aleyhissalâtu<a id="GBS.0052.01"/> vesselam her iki gencin kanlı kılıcına baktı. Demek ki her iki kılıç da karanlık adamda bir gedik açmıştı. Peygamber Efendimiz gençlere dedi:</p>
			<p class="normalnesil">“Onu ikiniz öldürmüşsünüz.”</p>
			<p class="normalnesil">İki genç, karanlık adamı ölüm çukuruna devirmişti ama o hâlâ hayattaydı. Küfrün kara adamının ölümü kolay olmamalıydı. Can çekişiyordu. Bu ölümde bir başka gencin de hissesi vardı. Küçümsediği bir genç. Kibir, küfrün en<a id="GBS.0052.02"/> önemli göstergesiydi. Ebû Cehil de sınıf farkını hayatı boyunca esas almış, fakiri fukarayı küçümsemişti. Ona son darbeyi, o küçümsediği gençlerden birisi vuracaktı. Öyle vuracaktı ki bedeninden önce gururu ölecekti.</p>
			<p class="normalnesil">Bu genç, karanlık adamı çok yakından tanıyordu. Onun hakaretlerine maruz kalmıştı.</p>
			<p class="normalnesil">İbn Mes’ud, onu bulmakta zorlanmadı. Mekke’yi kendilerine zindan eden adamı, dünyaya hırıltılarla<a id="GBS.0052.03"/> tutunmaya çalışırken buldu. İbn Mes’ud’un bir kez daha imanı arttı, kılıcını ayakları altındaki karanlık adamın kafasına indirmeden once gözlerinin önünden eski günleri geçti. Kâbe’deydi. Rahman sûresini okuyordu. Rahmetten kopmuş karanlık adam, Rahman’ın kelâmını dinlemeye tahammül edememiş, onu dövmüş, kulaklarını kanatmıştı. Perişan bir haldeydi. Ana kucağına koşar gibi Allah Resûlü’nün<a id="GBS.0052.04"/> merhamet kucağına koşmuştu. Yüzü, kulakları parçalanmış her yerinden kan damlıyordu. Şefkatli Peygamber, kendisini bu halde görünce gülümsemişti. Ağlanacak durumuna Hz. Peygamber’in gülümsemesinin nedenini sormuştu:</p>
			<p class="normalnesil">“Ey Allah’ın Resûlü! Niçin gülüyorsunuz halime?”</p>
			<p class="normalnesil">Sevgili Peygamber’i mânâ âlemlerinde gördüğünü müjde eyledi:</p>
			<p class="normalnesil">“Onu senin öldüreceğine tebessüm ediyorum.”</p>
			<p class="normalnesil">İbn Mes’ud<a id="GBS.0052.05"/> ayaklarının altındaki başa son kez baktı. Bütün zerresi “Doğrusun yâ Rasûlallah!” diyordu. Ölüm anında bile “ene”nin hortumuyla dünyayı soluyan karanlık adam, bir koyun çobanı tarafından öldürülmenin acısını itiraf etti. Üzerine oturmuş, boynuna da ayağı ile basmış olan İbn Mes’ud’a dedi ki:</p>
			<p class="normalnesil">“Ey koyun çobanı! Pek sarp bir yere çıkmışsın. Bir büyük kişinin, kavim ve kabilesi tarafından öldürülmesi<a id="GBS.0053.01"/> hemen şimdi olan bir şey değildir. Sen bugün bana zafer ve galebenin hangi tarafta olduğunu haber ver!”</p>
			<p class="normalnesil">İbn Mes’ud ona kahreden haberi verdiğinde ebedî kaybedişini hissederek dedi:</p>
			<p class="normalnesil">“Muhammed’e söyle şimdiye kadar onun düşmanı idim. Şimdi düşmanlığım bir kat daha arttı.”</p>
			<p class="normalnesil">Bu son sözleri oldu. Allah’ın bin esması ile bağlantısını tamamen keserken, O’nun sevgilisine de bin defa nefreti<a id="GBS.0053.02"/> artmıştı. İbn Mes’ud, karanlık adamın yaralı başını gövdesinden ayırdı. Hz. Peygamber’in huzuruna getirdi. Peygamber Efendimiz aleyhissalâtu vesselam, İslâm’ın bu zaferi karşısında önce “Lâ ilâhe illâllah” diyerek zikretti, sonra da iki rekât namaz kılarak “İslâm’ı ve Müslümanları aziz kılan Allah’a hamd olsun”<sup class="_st-Simge"><a class="_idFootnoteLink" href="#footnote-377-22" id="footnote-377-22-backlink">[22]</a></sup> diyerek şükretti.</p>
			<p class="normalnesil">İki genç Bedir destanını yazmayı başlatırken, bir üçüncü<a id="GBS.0053.03"/> genç de o destanın noktasını koydu. İslâm’ın ilk firavunu Ebû Cehil’i ergenler öldürdü. Belki de firavunların gençler tarafından öldürüleceğinin bir işaretiydi.</p>
			<p class="ortayazi">* * *</p>
			<p class="normalnesil">Ergenlik, egonun tavan yaptığı dönemdir. Gençler hep ben merkezli düşünür. Bu da firavun vasfıdır. Ergen manevî terbiyesi olmazsa herkesi kendine itaat ettirir. Özellikle de anne ve babayı. Anne ve baba ergenlikten korkar<a id="GBS.0053.04"/> hale gelir.</p>
			<p class="normalnesil5mmbefore"><span class="ideitalik">O (aleyhissalâtu vesselam) biliyordu...</span></p>
			<p class="normalnesil"><span class="ideitalik">Ergenin öldüremeyeceği firavun olmadığını... Ergenin nefis ve şeytan firavununu da rahatlıkla öldürülebileceğini...</span></p>
			<div class="_idFootnotes">
				<div class="_idFootnote" id="footnote-377-22">
					<p class="normalnesil"><a class="_idFootnoteAnchor" href="#footnote-377-22-backlink">[22]</a> Bkz. İbn Hişam, Sire, 2/280-287; İbn Kesir, <span class="ideitalik">el-Bidaye</span>, 3/350; İbn Hişam, Sire, 3/105; İbn Kesir, <span class="ideitalik">el-Bidaye</span>, 4/53-54; Zehebi, 1/346.</p>
				</div>
			</div>
		</div>
	<div style="display:none;"><a id="GBS.0053.05"/></div></body>
</html>