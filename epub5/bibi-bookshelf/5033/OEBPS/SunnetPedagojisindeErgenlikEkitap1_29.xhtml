<?xml version="1.0" encoding="UTF-8" standalone="no"?><html xmlns="http://www.w3.org/1999/xhtml">
	<head>
		<title>SunnetPedagojisindeErgenlikEkitap1-29</title>
		<link href="css/idefixnesilApple.css" rel="stylesheet" type="text/css"/>
	</head>
	<body id="SunnetPedagojisindeErgenlikEkitap1" xml:lang="tr-TR"><div style="display:none;"><a id="GBS.0062.01"/></div>
		<div>
			<h1 class="baslik" id="_idParaDest-29">Ergeni Babası Cehenneme Atmak İsteyince</h1>
			<p class="normalnesililk">KUREYŞ’İN ZENGİN ailelerinden birine mensuptu. Korkunç bir rüyanın kabusu ile uyandı. Gördükleri ruhunu titretmişti. Rüyasında babası kendisini cehenneme atmak istiyordu. O dehşet anında Allah Resûlü imdadına yetişmiş babasından alıp kurtarmıştı.</p>
			<p class="normalnesil">Rüya değil, sanki hakikat idi. Gün boyu cehennemi ruhunda hissetti. Böyle bir dehşet hayal bile<a id="GBS.0062.02"/> edilemezken, o korkunç yere babasının itmesi daha ürkütücüydü.</p>
			<p class="normalnesil">Allah Resûlü’nün yanına koştu ve iman etti. O dehşetli yerden demek ki kurtaran kişi oydu. Hâlid bin Said mutluydu. Cehennemin korkusu kalbinden gitmiş, kalbi Allah Resûlü’nün sevgisi ve imanın hafifliği ile dolmuştu. Kanatlanıp uçmak istiyordu.</p>
			<p class="normalnesil">Hâlid, imanın mutluluğunu yaşarken rüyasının devamı da çok geçmeden çıkıverdi.<a id="GBS.0062.03"/> Baba Ebû Uhayha Said, ilk önce oğlunu ikna etmeye çalıştı. Delikanlı ısrarla dinini bırakmayacağını söyledi. Oğlunun bu kesin tavrı üzerine baba, elindeki sopa kırılıncaya kadar onu dövdü. Onu, geçimini kesmek, malından men etmekle tehdit etti. Hâlid babasına dedi:</p>
			<p class="normalnesil">“Rızkı veren Allah’tır.”<sup class="_st-Simge"><a class="_idFootnoteLink" href="#footnote-377-28" id="footnote-377-28-backlink">[28]</a></sup></p>
			<p class="normalnesil">Babanın hırsı ve hiddeti daha da arttı. Hâlid’i hapssetti. Onu günlerce aç ve susuz bıraktı.<a id="GBS.0062.04"/> O ise babasının kendisini atmak istediği cehennemden, Allah Resûlü’nün kurtardığını hiç hatırından çıkarmadı. O korkunç cehennemi düşünüp direndi. Orasının dünyadaki her türlü kötülük ve işkenceden daha fena olduğunu görmüştü. İmandan ayrılmadı.</p>
			<p class="ortayazi">* * *</p>
			<p class="normalnesil">Gencin nefsini durduran ve dizginleyen en etkin şey cehennemdir. Allah, eğitimi ceza ve mükafat olarak belirler. Rab ismi, hem cenneti hem<a id="GBS.0062.05"/> de cehennemi içerir. Karşısında ceza olmayan mükafatın güzelliği olmaz. O mükafata yönlendiren ve davranışı terbiye eden cezanın etkinliğidir. Modern eğitim, dinî eğitimde bile “Aman korkutmayın” düşüncesi ile çocukları ve gençleri Allah korkusundan ve onun cehennem gibi korkulu bir ülkesinden gâfil yetiştirmektedir. Ergenlik dönemindeki genç, kendini sınırsız hür ve güçlü hissettiği için o dönemlerde<a id="GBS.0063.01"/> kayıt altına alınamamaktadır. Kişi çocukluktan itibaren hafv ve reca, celal ve cemal, yani hem sevilen hem korkulan bir Allah tanıtımı, ile yetiştirilse ergenlik döneminde cehennem “Dur!” der ve gençlerin kontrolsüz güçlerini, nefislerini durdurur.</p>
			<p class="normalnesil">Allah korkusu dünyevî korkular gibi değildir. Dünyevî korkular psikolojik rahatsızlık verir. Zillet verir. Allah korkusu ise, hem izzet verir hem<a id="GBS.0063.02"/> de lezzet verir.</p>
			<p class="normalnesil5mmbefore"><span class="ideitalik">O (aleyhissalâtu vesselam) biliyordu...</span></p>
			<p class="normalnesil"><span class="ideitalik">Ergen cehennemden herkesten ziyade korkardı. Çünkü istikbal endişesi ergenlikte çok daha fazla olurdu.</span></p>
			<div class="_idFootnotes">
				<div class="_idFootnote" id="footnote-377-28">
					<p class="normalnesil"><a class="_idFootnoteAnchor" href="#footnote-377-28-backlink">[28]</a> Bkz. İbn Sa’d, <span class="ideitalik">Tabakât</span>, 4/94-95; İbn Hacer, <span class="ideitalik">el-İsabe</span>, 1/406.</p>
				</div>
			</div>
		</div>
	<div style="display:none;"><a id="GBS.0063.03"/></div></body>
</html>