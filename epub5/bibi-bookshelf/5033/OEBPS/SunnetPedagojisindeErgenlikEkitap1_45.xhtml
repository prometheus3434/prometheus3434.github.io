<?xml version="1.0" encoding="UTF-8" standalone="no"?><html xmlns="http://www.w3.org/1999/xhtml">
	<head>
		<title>SunnetPedagojisindeErgenlikEkitap1-45</title>
		<link href="css/idefixnesilApple.css" rel="stylesheet" type="text/css"/>
	</head>
	<body id="SunnetPedagojisindeErgenlikEkitap1" xml:lang="tr-TR"><div style="display:none;"><a id="GBS.0091.01"/></div>
		<div>
			<h1 class="baslik" id="_idParaDest-45">İlk Ev</h1>
			<p class="normalnesililk">ZAMANLARIN EN BÜYÜĞÜNE şahit olup, şehadet getirdiğinde on yedi yaşındaydı. Mekke’de Allah’ın varlığına şahit olduğunu söylemek öyle kolay bir iş değildi. Rabbim birdir demek çileli bir hayatı ve işkenceyi kabul etmekti. Allah Resûlü’nün getirdiklerine “belâ” (evet) demek, her türlü belayı sineye çekmekti.</p>
			<p class="normalnesil">Erkam, bütün bunlara ‘evet’ dediğinde daha henüz ergendi. Her doğan<a id="GBS.0091.02"/> gün, Erkam ve arkadaşlarına farklı bir çile ve ıstırabı getiriyordu. Müşriklerin amansız engeller zincirinin başını ibadet engeli oluşturuyordu. İbadet yapmak için Mekke’nin dışına gidiliyor, saklanacak bir yer aranıyordu.</p>
			<p class="normalnesil">Yine ibadet için Mekke’nin dışında gizli bir yer arandı. Müşrikler burada da bulup sataşmaya başladılar. Bu hakaret dolu sataşmalar Sa’d bin Ebi Vakkas’ın sabır sınırını<a id="GBS.0091.03"/> zorladı. Müşriklerden biri ile yaka paça oldu. Kafasını kırdı.</p>
			<p class="normalnesil">İşler gittikçe kritik bir hal almaktaydı. Genç Erkam, bir çare düşündü. Mekke’nin dışında da olsa açıkta yapılan bir toplantı ve ibadet müşrikler tarafından görülebilmekteydi. Çözüm yolu bulmakta gecikmedi. Hemen Peygamber Efendimiz aleyhissalâtu vesselamın yanına koştu. Düşüncesini Allah Resûlü ile paylaştı. Müslümanlar, Mekke’nin<a id="GBS.0091.04"/> dışında toplanmak yerine kendi evinde toplanırlarsa daha iyi olurdu.</p>
			<p class="normalnesil">Erkam’ın evi Safa tepesindeydi. Hac ve umre için gelen kişilerle de daha rahat irtibat kurulup onlara İslâm anlatılabilirdi. Aynı zamanda da Erkam izzetli ve itibarlı bir ailedendi. Müşrikler ses çıkaramazlardı.</p>
			<p class="normalnesil">Peygamber Efendimiz, Erkam’ın bu teklifini beğendi ve kabul etti. Artık Peygamber Efendimiz ve sahabiler, her<a id="GBS.0091.05"/> gün Erkam’ın Safa tepesindeki evinde toplanıyor, istişare ediyor, Kur’ân okuyup, ibadet ediyorlardı.</p>
			<p class="normalnesil">İslâm nuru, doğalı iki yıl olmuştu. Bu iki yılın sonunda bir ilk oluşum oldu. İslâm tarihindeki bu ilk, bir ergenin düşüncesinden ve onun evinden oluştu. İslâm’ın temellerinin atıldığı bu mekanda Hz. Ömer başta olmak üzere pek çok kişi Müslüman oldu.<sup class="_st-Simge"> <a class="_idFootnoteLink" href="#footnote-377-52" id="footnote-377-52-backlink">[52]</a></sup></p>
			<p class="ortayazi">* * *</p>
			<p class="normalnesil">Ergenin zihinsel yapısı<a id="GBS.0092.01"/> daha faaldir. Çözüm üretmekte ve bir konuya uyum sağlamakta daha etkindir. Özellikle de ergen yeniliklere açıktır. Yaşlılar alışkanlıklarından vazgeçmezken ergen yeniliklere kolay alışır.</p>
			<p class="normalnesil5mmbefore"><span class="ideitalik">O (aleyhissalâtu vesselam) biliyordu...</span></p>
			<p class="normalnesil"><span class="ideitalik">Ergenin kalbi nurlanınca ev de nurlanır, toplum da nurlanırdı. Ergenlik problem dönemi değil, çözüm ve fikir üretme dönemiydi.</span></p>
			<div class="_idFootnotes">
				<div class="_idFootnote" id="footnote-377-52">
					<p class="normalnesil"><a class="_idFootnoteAnchor" href="#footnote-377-52-backlink">[52]</a> Bkz. İbn Sa’d, <span class="ideitalik"><a id="GBS.0092.02"/>Tabakât</span>, 3/267; İbn Aşur, Tefsîru’t-Tenvir ve’t-Tahrir, 1/2321.</p>
				</div>
			</div>
		</div>
	<div style="display:none;"><a id="GBS.0092.03"/></div></body>
</html>