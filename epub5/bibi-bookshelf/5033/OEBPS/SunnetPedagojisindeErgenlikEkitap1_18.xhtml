<?xml version="1.0" encoding="UTF-8" standalone="no"?><html xmlns="http://www.w3.org/1999/xhtml">
	<head>
		<title>SunnetPedagojisindeErgenlikEkitap1-18</title>
		<link href="css/idefixnesilApple.css" rel="stylesheet" type="text/css"/>
	</head>
	<body id="SunnetPedagojisindeErgenlikEkitap1" xml:lang="tr-TR"><div style="display:none;"><a id="GBS.0040.01"/></div>
		<div>
			<h1 class="baslik" id="_idParaDest-18">Mutsuz Evlilik</h1>
			<p class="normalnesililk">EVLİLİK ÜZERİNE pek çok düşleri vardı. Bütün düşleri babası tarafından yok edilmişti. Yüzlerce umut tomurcuğu gönül dünyasında kuruyup gitmişti. Mutsuzdu. Derdini anlatmak, kırgın kalbinin üzüntülerini paylaşmak için Hz. Aişe’nin yanına gitti. Babası kendisine sormadan amcasının oğlu ile evlendirmişti. Hz. Aişe’ye dedi:</p>
			<p class="normalnesil">“Ey mü’minlerin annesi! Babam sadece itibar ve<a id="GBS.0040.02"/> mevki için beni kardeşinin oğlu ile evlendirdi. Oysa ben ondan hiç hoşlanmıyorum.”</p>
			<p class="normalnesil">Hz. Aişe, kendisi gibi genç olan kadının, yitirilen kırık umutlarına ve mutsuz evliliğine üzüldü. Durumu Hz. Peygambere duyurmak istedi. Genç geline, Hz. Peygamber gelinceye kadar beklemesini söyledi.</p>
			<p class="normalnesil">Peygamber Efendimiz aleyhissalâtu vesselam geldi. Genç kadın, Hz. Peygambere babasının kendisini evlendirme<a id="GBS.0040.03"/> sürecini anlattı. Hz. Peygamber rızası alınmadan yapılan bu evliliği bozma konusunda genç kadını serbest bıraktı. Genç kadın dedi:</p>
			<p class="normalnesil">“Ben babamın yaptığı bu işi kabul ettim ama babaların böyle davranmaya hakkı olmadığının bilinmesini istedim.”</p>
			<p class="normalnesil">Allah Resûlü’nün ayrılık için verdiği izni kullanmadı. Durumunu kader olarak kabullendi. Mutsuz olmasına rağmen boşanmayı çare olarak görmedi. Sabrı<a id="GBS.0040.04"/> tercih etti. Hayal ve umutlarını ebede uzattı... İsteği, babaların kızlarının rızası olmadan evlilik kararı veremeyeceklerinin hüküm haline gelmesiydi.</p>
			<p class="normalnesil">Allah Resûlü, genç kadına tavsiye ile kalmadı, kızın babasını çağırıp yaptığının yanlış olduğunu söyledi. Babaya, kız evlendirme hükmünü belirtti:</p>
			<p class="normalnesil">“Kız evlendirirken onun fikri sorulur, görüşü alınır. Kız eğer sükût ederse ‘evet’ demiş<a id="GBS.0040.05"/> olur. Yok, eğer kız bu evliliği istemezse evlendirmek doğru değildir.”</p>
			<p class="ortayazi">* * *</p>
			<p class="normalnesil">Allah Resûlü, yanındaki gençlere dünyanın faniliğini öğretti. Hayalleri yalnız bu dünyaya değil, ebede uzattı. Hayali yalnız bu dünya olan ergen, hayal kırıklığı karşısında bunalıma girer. Sabretmez. “Bu da geçer” diye düşünmez. Kendince tek hayaline odaklanır. O biricik sandığı hayali gerçekleşmediğinde de boşluğa<a id="GBS.0041.01"/> düşer. Ergenin hayalleri bekâ ile muhkem edilmek gerektir.</p>
			<p class="normalnesil5mmbefore"><span class="ideitalik">O (aleyhissalâtu vesselam) biliyordu...</span></p>
			<p class="normalnesil"><span class="ideitalik">Evlilikte kalplerin de birbirine mukabil olması gerektiğini...</span></p>
		</div>
	<div style="display:none;"><a id="GBS.0041.02"/></div></body>
</html>