<?xml version="1.0" encoding="UTF-8" standalone="no"?><html xmlns="http://www.w3.org/1999/xhtml">
	<head>
		<title>SunnetPedagojisindeErgenlikEkitap1-41</title>
		<link href="css/idefixnesilApple.css" rel="stylesheet" type="text/css"/>
	</head>
	<body id="SunnetPedagojisindeErgenlikEkitap1" xml:lang="tr-TR"><div style="display:none;"><a id="GBS.0085.01"/></div>
		<div>
			<h1 class="baslik" id="_idParaDest-41">Ergen Koku Sürünce</h1>
			<p class="normalnesililk">YAKIŞIKLI BİR GENÇTİ. Güzel kokular sürünürdü. Allah Resûlü, etrafı rahatsız edecek derecede çok koku süren Sevad b. Amr’ı her gördüğünde kafasını sallardı.</p>
			<p class="normalnesil">Yine çok koku sürmüştü. Peygamber Efendimiz aleyhissalâtu vesselam ile karşılaştı. Peygamber Efendimiz, karnına elindeki değnekle dürttü. Delikanlı hiç rahatsızlık göstermedi. Dedi:</p>
			<p class="normalnesil">“Ey Allah’ın Resûlü!<a id="GBS.0085.02"/> Kısas istiyorum.”</p>
			<p class="normalnesil">Peygamber Efendimiz hemen elindeki değneği gence verdi. Peygamber Efendimizin üzerinde iki tane gömlek vardı. Gömlekleri yukarıya kaldırdı. İşin ciddiyetini anlayan sahabiler gence; “Allah Resûlü’nden nasıl kısas istersin?” diye bağırmaya başladılar. O çevrenin tepkisine hiç aldırış etmedi. Peygamber Efendimizin vücudunu araştırdı. Kendisine vurduğu yeri buldu. Herkes nefesini<a id="GBS.0085.03"/> tutmuş gence bakıyordu. Bazıları bağırıyordu:</p>
			<p class="normalnesil">“Allah Resûlü’ne vuramazsın!”</p>
			<p class="normalnesil">Genç, aldırış etmeden Allah Resûlü’nün vücudunda araştırma yaptı.</p>
			<p class="normalnesil">Neresi olabilirdi acaba? İşte burası olmalıydı. Tam burası. Bulmuştu işte. Bulduğu yere iyice baktı. Bir kez daha baktı. Yakından dokundu ve sonra sarılarak Peygamber Efendimiz aleyhissalâtu vesselamın karnından öpmeye başladı. Genç, daha sonra<a id="GBS.0085.04"/> kısastan vazgeçtiğini belirtti, ama Hz. Peygamberden bir isteği vardı.</p>
			<p class="normalnesil">Dedi ki: “Ey Allah’ın Resûlü! Ben dünyadaki hakkımı sana bağışlıyorum ki, kıyamet gününde bundan ötürü bana şefaat et!”<sup class="_st-Simge"><a class="_idFootnoteLink" href="#footnote-377-48" id="footnote-377-48-backlink">[48]</a></sup></p>
			<p class="normalnesil">Akıllı genç, kısası ahirete şefaat olarak bıraktı. Hatası için küçük bir ikaz, büyük bir kazancı netice vermişti.</p>
			<p class="ortayazi">* * *</p>
			<p class="normalnesil">Ergenlik döneminde gençlerin abartılı halleri çok alabilir. Bu abartılar<a id="GBS.0085.05"/> davranışlarında olabileceği gibi giyiminde, süslenmesinde de olabilir. Ergenlik döneminde genç zanneder ki herkes kendisine bakmakta, kendisiyle ilgilenmekte. Hayatın merkezinde yalnız kendisinin olduğunu sanır. Bu denli yoğun sandığı ilgiye abartılı davranışlarla karşılık vererek çevrenin ilgisini çekmeye çalışır. Aslında bu duygunun çıkış noktası yanlış da değildir. Muhatap olunduğunu, amellerinin<a id="GBS.0086.01"/> melekler tarafından kayıt altına alındığını hissedebilmesi için verilen bir duygudur.</p>
			<p class="normalnesil5mmbefore"><span class="ideitalik">O (aleyhissalâtu vesselam) biliyordu...</span></p>
			<p class="normalnesil"><span class="ideitalik">Uygun ikazlar genci düzeltirdi. “Aman ergendir, gençtir” diye her yaptığına kayıtsız ve ilgisiz kalmak uygun değildi. Nitekim Allah Resûlü, onun bu haline defalarca bakışla, hal dili ile tepki göstermiş daha sonra da ikaz tarzında tepki vermişti. Bu tepki ergeni<a id="GBS.0086.02"/> uyandırmıştı.</span></p>
			<div class="_idFootnotes">
				<div class="_idFootnote" id="footnote-377-48">
					<p class="normalnesil"><a class="_idFootnoteAnchor" href="#footnote-377-48-backlink">[48]</a> Bkz.: İbn Sa’d, <span class="ideitalik">Tabakât</span>, 9/72; Kenz, 7/302; İbn Hacer, <span class="ideitalik">el-İsâbe</span>, 2/96.</p>
				</div>
			</div>
		</div>
	<div style="display:none;"><a id="GBS.0086.03"/></div></body>
</html>