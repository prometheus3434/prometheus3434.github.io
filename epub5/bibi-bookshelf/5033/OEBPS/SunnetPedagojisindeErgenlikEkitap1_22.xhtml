<?xml version="1.0" encoding="UTF-8" standalone="no"?><html xmlns="http://www.w3.org/1999/xhtml">
	<head>
		<title>SunnetPedagojisindeErgenlikEkitap1-22</title>
		<link href="css/idefixnesilApple.css" rel="stylesheet" type="text/css"/>
	</head>
	<body id="SunnetPedagojisindeErgenlikEkitap1" xml:lang="tr-TR"><div style="display:none;"><a id="GBS.0047.01"/></div>
		<div>
			<h1 class="baslik" id="_idParaDest-22">Ergen Öğretmen</h1>
			<p class="normalnesililk">ON İKİ KİŞİ Medine’den Mekke’ye geldi. Allah’a ve Resûlü’ne iman eden bu on iki elin, Peygamber’in ellerinden tutmasına “Birinci Akabe Biatı” dendi.</p>
			<p class="normalnesil">Medineliler giderken kendilerine İslâm’ı öğretmesi için bir öğretmen istediler. Peygamber Efendimiz aleyhissalâtu vesselam da genç, yakışıklı ve yumuşak başlı Mus’ab’ı verdi.</p>
			<p class="normalnesil">Mus’ab, Peygamber’i için Medine’yi hazırlamaya<a id="GBS.0047.02"/> gittiğinde yirmi beş yaşındaydı<sup class="_st-Simge"><a class="_idFootnoteLink" href="#footnote-377-19" id="footnote-377-19-backlink">[19]</a></sup>.<sup class="_st-Simge">*</sup> Gidişinin üzerinden bir yıl akıp gitti. Mus’ab, Medinelilere bir yıl boyunca İslâm’ı anlattı. Kimi zaman kovuldu, azarlandı; kimi zaman kızıldı, bağrıldı. Genç öğretmen tüm bunlara yumuşaklıkla cevap verdi. Kendinden yüz çevirene, şefkatle el uzattı.</p>
			<p class="normalnesil">Mus’ab, Medine’ye şefkatini, sevgisini, merhametini, sabrını akıttı. On iki kişi ile ayrıldığı Mekke’ye<a id="GBS.0047.03"/> bir yılın sonunda yetmiş iki iman etmiş yürek ile döndü. Bir yılda kalp bahçesinde yetmiş iki hidayet başağı derledi. Medine’yi sokak sokak, ev ev, kalp kalp Hz. Peygamberin gelişi için hazırladı.</p>
			<p class="normalnesil">Bir yıl sonrasında Medine’ye Hz. Peygamber de geldi.</p>
			<p class="normalnesil">Zaman hızlı akan nehirdi. Medine’de zaman toplanıp büküldü. Allah Resûlü bir yıl sonra da Bedir’deydi. Bu ilk savaşta İslâm’ın ilk sancaktarı<a id="GBS.0047.04"/> Mus’ab’tı.</p>
			<p class="normalnesil">Zaman sabırsızlıkla kıvrandı. Anda asırlar toplandı. Bir yılın sonunda Müslümanlar Uhud’daydı. Mus’ab yine sancaktardı. Uhud’da zafer ile mağlubiyet aynı anda yaşandı. Mus’ab zaferin coşkusuna kapılmadı. Hz. Peygamberin belirttiği yerden ayrılmadı. Hz. Peygamberi korudu. Yalnızdı. Bu yalnızlığı fırsat bilen biri Mus’ab’ın kolunu kanadını uçurdu bedeninden.</p>
			<p class="normalnesil">Savaş bitti...</p>
			<p class="normalnesil"><a id="GBS.0047.05"/>Uhud yüreklere kor olup düştü.</p>
			<p class="normalnesil">Peygamberimiz, Mus’ab’ının başındaydı. Sevgili Peygamberini korurken dört parçaya ayrılmış kolları dört bir yandan ona ulaşmak istercesine etrafa uzanmıştı.</p>
			<p class="normalnesil">Uhud’un haberi Medine’ye ulaştı. Hırçın bir yalım gibi tutuştu yürekler. Medine Uhud’a aktı. Uhud yanarken Medine’nin ciğeri yandı.</p>
			<p class="normalnesil">Medineli hanımlar, Uhud’a ulaştığında grubun hüznü Uhud’a düşmüştü.<a id="GBS.0048.01"/> Haşir Uhud’da başlamış gibiydi. Herkes adım başı, ya bir sevdiğini, ya bir tanıdığını görüyordu parçalanmış bir halde. O gün Uhud’da yüreği yanmayan, gözü yaşarmayan, her ocaktan bir şehidi olmayan kalmadı.</p>
			<p class="normalnesil">Allah Resûlü, genç öğretmen Mus’ab’ın baş ucundaydı. Başı toprağa yapışmış gibi duran yakışıklı yüze baktı. Mus’ab, güzel yüzünü neden toprağa gömmüştü? Neydi gizlemek istediği? Allah,<a id="GBS.0048.02"/> sevgili Resûlü’nü, Mus’ab’ın mânâ âlemindeki hislerinde dolaştırdı. Peygamber Efendimiz aleyhissalâtu vesselam, Mus’ab’ının hislerini fısıldadı yayındakilere:</p>
			<p class="normalnesil">“Dikkat ettiniz mi? Mus’ab, kesik başını âdeta toprağa gömmek istercesine yere yapıştırmış. Sebebini bilir misiniz?”</p>
			<p class="normalnesil">Sahabileri, başları önlerinde eğik cevap verdiler:</p>
			<p class="normalnesil">“Allah Resûlü bilir.”</p>
			<p class="normalnesil">“Allah ona, ‘Ey Mus’ab! Benim elçimi,<a id="GBS.0048.03"/> sevgilimi Uhud’da kime emanet edip de geldin?’ derse verecek cevabı olmadığı için mahcup. Mahcubiyetinden dolayı başını toprağa gömmüş.”<sup class="_st-Simge"><a class="_idFootnoteLink" href="#footnote-377-20" id="footnote-377-20-backlink">[20]</a></sup></p>
			<p class="normalnesil">Mus’ab Uhud’da kaldı. Bundan böyle Mus’ab Uhud’du, Uhud Mus’ab’tı. Uhud denince akla Mus’ab gelecek onun olmayan kefeni, açıkta kalan otlarla örtülen genç bedeni hatırlanacaktı. Hatırlara Uhud düşünce, hayallerde Uhud’u kuşatan Mus’ab yüzlü melekler kanat<a id="GBS.0048.04"/> çırpacaktı.</p>
			<p class="normalnesil"><span class="ideitalik">O (aleyhissalâtu vesselam) biliyordu...</span></p>
			<p class="normalnesil"><span class="ideitalik">Bekâ için feda etmek gerektiğini. Feda edenlerin her şeyden daha çabuk veda edebileceğini... Ergenliğin feda etme ve talep etme duygularının en üst noktada olduğu dönem olduğunu...</span></p>
			<div class="_idFootnotes">
				<div class="_idFootnote" id="footnote-377-19">
					<p class="normalnesil"><a class="_idFootnoteAnchor" href="#footnote-377-19-backlink">[19]</a>. Bazı kaynaklar Musab’ın yirmili yaşlarda Medine’ye gittiğini kaydediyor.</p>
				</div>
				<div class="_idFootnote" id="footnote-377-20">
					<p class="normalnesil"><a class="_idFootnoteAnchor" href="#footnote-377-20-backlink">[20]</a> Bkz. İbn Sa’d, <span class="ideitalik">Tabakât</span>, 2/42.</p>
				</div>
			</div><a id="GBS.0048.05"/>
		</div>
	<div style="display:none;"><a id="GBS.0048.06"/></div></body>
</html>