<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml">
  <head>
    <title>
      HKS_01_Kaybolan Cocuk-4
    </title>
    <link href="css/HKS_01_Kaybolan%20Cocuk.css" rel="stylesheet" type="text/css"/>
  </head>
  <body id="HKS_01_Kaybolan-Cocuk" xml:lang="tr-TR">
    <div>
      <p id="toc_marker-4" class="BASLIK01 bizsmart">
        GECE
      </p>
      <p class="govde-metin bizsmart">
        Sabahtı. Evin horozu kanatlarını çırparak odun yığınlarının üstüne çıkıp uzun uzun öttü. Alaca karanlıkta evin alçak odalarından biri aydınlandı. Horoz tekrar öttü. Köyün dağa yaslanan diğer ucundan başka bir horoz ona karşılık verdi.
      </p>
      <p class="govde-metin bizsmart">
        Derken tahta kapının gıcırdamasıyla ev yeni güne açıldı. Avluya sinen çiğli serin havayla birlikte taze toprak kokusu içeri girdi. Ayşe Hanım birer ikişer tahta merdivenlerden indi. Dut ağacının dalına asılı kovayı aldı. Kuyuya sarkıttı. Suyu küllü tencereye boşaltıp ocağa yerleştirdi. Çevreden topladığı çalı çırpıyı tutuşturdu. Önce beyaz bir duman gözlerini doldurdu. Yaşaran gözlerini kaçırdı, geri çekildi. Çıtırtılar arttı, odunlar alev alev yanmaya başladı.
      </p>
      <p class="govde-metin bizsmart">
        Ayşe Hanım kucak dolusu ot getirdi. Yatan inekler, keçiler birden ayaklandı. Önlerine atılan otlardan yemeye başladılar.
      </p>
      <p class="govde-metin bizsmart">
        &#160;
      </p>
      <p class="govde-metin bizsmart">
        – Ocağa bir odun daha atayım, dedi. Ayşe Hanım. Ardından eve girdi. Oğlunun yorganını çekti.
      </p>
      <p class="govde-metin bizsmart">
        – Kalk oğlum! Gün doğmadan koyunları çıkar.
      </p>
      <p class="govde-metin bizsmart">
        – Hıı, deyip başını yastığın altına soktu çocuk. Anası başından gideceğe benzemiyordu. Yastığı çekip aldı.
      </p>
      <p class="govde-metin bizsmart">
        – Geç kalacaksın. Baban kızar.
      </p>
      <p class="govde-metin bizsmart">
        Bir gözünü açtı. Uykuluydu, anasını seçemedi:
      </p>
      <p class="govde-metin bizsmart">
        – Tamam, deyip yataktan doğruldu.
      </p>
      <p class="govde-metin bizsmart">
        Anası aydınlık vuran kapıdan onu seyretti.
      </p>
      <p class="govde-metin bizsmart">
        – Tarhana pişiriyorum. Birazdan hazır olur.
      </p>
      <p class="govde-metin bizsmart">
        Oğlu ayağa kalkıp gerindi:
      </p>
      <p class="govde-metin bizsmart">
        – Kokusu buraya kadar geliyor. Ben de abdest alayım, dedi.
      </p>
      <p class="govde-metin bizsmart">
        Ayşe Hanım, sofra bezini salona serdi. Taze biber, fesleğen kokan çorba tasını ortaya koydu. Tahta kaşığı uzattı.
      </p>
      <p class="govde-metin bizsmart">
        – Hadi sen başla. Baban nerdeyse gelir.
      </p>
      <p class="govde-metin bizsmart">
        Ramazan anasına baktı:
      </p>
      <p class="govde-metin bizsmart">
        – Babam nerde?
      </p>
      <p class="govde-metin bizsmart">
        – Dayına bakmaya gitti. İşi yoksa onu ekin taşımaya çağıracak.
      </p>
      <p class="govde-metin bizsmart">
        – Desene bugün terleyeceğiz.
      </p>
      <p class="govde-metin bizsmart">
        Avluya babasıyla dayısı konuşarak girdiler. Anası:
      </p>
      <p class="govde-metin bizsmart">
        – Çorbanı çabucak bitir de koyunları çobana götür.
      </p>
      <p class="govde-metin bizsmart">
        Ramazan avluya çıktığında gün ağarmaya başlamıştı. Tavuklar ortalıkta dolaşıyor, ağır ağır, yeri eşeliyordu. Babası üst kattan seslendi.
      </p>
      <p class="govde-metin bizsmart">
        – Koyunları bıraktıktan sonra tarlaya gel.
      </p>
      <p class="govde-metin bizsmart">
        Dayısı da oturduğu yerden lâf yetiştirdi:
      </p>
      <p class="govde-metin bizsmart">
        – Sakın kaytarmayasın, deyip güldü.
      </p>
      <p class="govde-metin bizsmart">
        Koyunlar, usulca avludan ayrıldı. Ara sokakların arasından ovaya doğru uzanan yolda koyun sürülerinin çan sesleri duyuluyordu. Herkes koyunları otlatmaya götürüyordu. Kuşluk vaktine kadar, hava serin olursa koyunlar otlardı. Sonra sıcak bastığında dere kenarında söğüt ağaçlarının altında yatardı.
      </p>
      <p class="govde-metin bizsmart">
        Ramazan, biraz acele etti. Koyunlar koşturarak çıktı ovaya. Dere kenarından Çoban Musa ıslık çaldı. Sürüyü biçilmiş ekin tarlasına çevirdi. Yaklaştıkça çobanın söylediklerini anlamaya başladı. Musa:
      </p>
      <p class="govde-metin bizsmart">
        – Bu tarafa bu tarafa, diye bağırıyordu.
      </p>
      <p class="govde-metin bizsmart">
        Ramazan el salladı. Birazdan iki sürü birbirine karıştı. Serinlikte yeni gelenler de otlamaya başladı. Ramazan beline sardığı azık bohçasını çözdü. Çobana uzattı.
      </p>
      <p class="govde-metin bizsmart">
        – Bu ne, dedi çoban şaşkın şaşkın.
      </p>
      <p class="govde-metin bizsmart">
        – Anam ekmek koydu; yersin, dedi.
      </p>
      <p class="govde-metin bizsmart">
        Çoban mahcup bir şekilde:
      </p>
      <p class="govde-metin bizsmart">
        – Yengem zahmet etmiş, gereği yoktu, dedi.
      </p>
      <p class="govde-metin bizsmart">
        Ramazan:
      </p>
      <p class="govde-metin bizsmart">
        – Geceden beri ovadasın, acıkmışsındır.
      </p>
      <p class="govde-metin bizsmart">
        – Haklısın. Benim bohçada da bir şey kalmamıştı.
      </p>
      <p class="govde-metin bizsmart">
        Çoban koyunları su kenarına doğru sürdü. Bohçayı da suyun kenarına serdi. Bir parça ekmek koparıp köpeğe attı:
      </p>
      <p class="govde-metin bizsmart">
        – Al bakalım. Ama sürüye iyi bakacaksın, dedi.
      </p>
      <p class="govde-metin bizsmart">
        Ramazan da yanına gelmişti:
      </p>
      <p class="govde-metin bizsmart">
        – Geç kalmayayım. Babamlar tarlada bekliyorlar. Bugün ekin çekeceğiz.
      </p>
      <p class="govde-metin bizsmart">
        Birbirlerine baktılar. Musa:
      </p>
      <p class="govde-metin bizsmart">
        – İyi olur. Ama akşama geç kalma. Ben yine burada olacağım.
      </p>
      <p class="govde-metin bizsmart">
        Ramazan söylenenden bir şey anlamamıştı. Köye doğru dönüyordu ki çoban arkasından bağırdı:
      </p>
      <p class="govde-metin bizsmart">
        – Gelirken sırtına kalın bir şey al. Yoksa gece üşürsün.
      </p>
      <p class="govde-metin bizsmart">
        – Ne gecesi?
      </p>
      <p class="govde-metin bizsmart">
        – Haberin yok mu? Bu gece koyunları sen otlatacaksın.
      </p>
      <p class="govde-metin bizsmart">
        – Ben mi?
      </p>
      <p class="govde-metin bizsmart">
        – Evet, benim işim var. Kasabaya ineceğim. Sürüye sen bakacaksın.
      </p>
      <p class="govde-metin bizsmart">
        Ramazan daha güne başlamadan yorgunluğunu omuzlarında hissediyordu.
      </p>
      <p class="govde-metin bizsmart">
        – Akşama kadar ekin taşı, sonra da çobanlık yap.
      </p>
      <p class="govde-metin bizsmart">
        Çoban lokmasını yuttu:
      </p>
      <p class="govde-metin bizsmart">
        – Korkma, zor olmaz. Köpek sana yardım eder.
      </p>
      <p class="govde-metin bizsmart">
        – Eh, ne yapalım! Bugün çok yorulacağım, deyip boş tarlaların içinden yürüyerek geçti.
      </p>
      <p class="govde-metin bizsmart">
        Tarlaya vardığında at arabası yarıya kadar ekin yüklüydü. Biçilmiş ekin saplarının arasına girerken hafif bir esinti yüzünde gezindi. Sararmış buğdayların kokusunu rüzgâr alıp ovaya doğru götürüyordu. Babası ile dayısı anadutlara dayanıp ona baktılar. Dayısı:
      </p>
      <p class="govde-metin bizsmart">
        – Senin oğlan kaytarmadı, iyi çalıştı. Akşama ona bir tavuk kes de yesin.
      </p>
      <p class="govde-metin bizsmart">
        Babası:
      </p>
      <p class="govde-metin bizsmart">
        – Dur bakalım, çalıştığını bir görelim. Hak ederse kuzu bile keseriz.
      </p>
      <p class="govde-metin bizsmart">
        Ardından ikisi de güldü. Ramazan selâm verdi. Gülmelerine aldırmadan:
      </p>
      <p class="govde-metin bizsmart">
        – Hani benim anadutum.
      </p>
      <div class="frame-4">
        <img class="frame-9" src="image/06_kcocuk_fmt.jpeg" alt="06_kcocuk.tif"/>
      </div>
      <p class="govde-metin bizsmart">
        &#160;
      </p>
      <p class="govde-metin bizsmart">
        Dayısı at arabasının altına eğilip orağı çıkardı.
      </p>
      <p class="govde-metin bizsmart">
        – Al bakalım.
      </p>
      <p class="govde-metin bizsmart">
        Ne yapacağım der gibilerden elindeki orağa baktı. Dayısı:
      </p>
      <p class="govde-metin bizsmart">
        – Atla bakalım arabaya. Biz aşağıdan sapları verelim. Sen de yerleştirirsin.
      </p>
      <p class="govde-metin bizsmart">
        Yarısına kadar yüklü arabaya tırmanmak biraz güç oldu. Sapları düzgünce istif etti. Yeterince sap yığılınca babası urganı çıkardı. Sapları arabaya bir güzel bağlayıp harman yerine taşıdılar.
      </p>
      <p class="govde-metin bizsmart">
        Alaca karanlığa kadar ekin çektiler. Akşam ezanı serin bir rüzgârla ovaya yayılırken babası Ramazan’ı arabadan indirdi:
      </p>
      <p class="govde-metin bizsmart">
        – Eve var. Karnını bir güzel doyur. Sonra çoban Musa’ya gidersin, dedi. Çok yorgunsan yanına birini bulalım.
      </p>
      <p class="govde-metin bizsmart">
        Göz ucuyla dayısına baktı, gülüyordu.
      </p>
      <p class="govde-metin bizsmart">
        – Yorgun değilim. Hem çobanın köpeği de var.
      </p>
      <p class="govde-metin bizsmart">
        …
      </p>
      <p class="govde-metin bizsmart">
        Köyden çıkmıştı ki ıslık çalarak gelen Osman’la karşılaştı. Selâm verdi:
      </p>
      <p class="govde-metin bizsmart">
        – Nereye gidiyorsun?
      </p>
      <p class="govde-metin bizsmart">
        Hem yürüdüler hem de anlattı.
      </p>
      <p class="govde-metin bizsmart">
        – Ben de karpuz bekleyeceğim. Tarlanın ucundaki çardakta olurum.
      </p>
      <p class="govde-metin bizsmart">
        – Bu gece koyunlarla kalacağım. Gelirsem karpuz keser misin?
      </p>
      <p class="govde-metin bizsmart">
        Osman:
      </p>
      <p class="govde-metin bizsmart">
        – Gel de karpuz kesmek kolay. Lâfı mı olur.
      </p>
      <p class="govde-metin bizsmart">
        Ramazan:
      </p>
      <p class="govde-metin bizsmart">
        – O zaman görüşürüz, deyip ayrıldı.
      </p>
      <p class="govde-metin bizsmart">
        Musa, koyunları ovaya salmış, Ramazan’ı bekliyordu.
      </p>
      <p class="govde-metin bizsmart">
        – Geç mi kaldım?
      </p>
      <p class="govde-metin bizsmart">
        – Yoo! Aman uyuyayım deme, çevrede ekili tarlalar var. Zarar vermesinler, dedi.
      </p>
      <p class="govde-metin bizsmart">
        Çoban eşyalarını toparladı. Sonra Ramazan’a:
      </p>
      <p class="govde-metin bizsmart">
        – Ben gidiyorum. Köpeğim sana yardımcı olur. Yarın kuşluğa doğru sürüyü köye götürürsün. Akşama da ben gelirim.
      </p>
      <p class="govde-metin bizsmart">
        – Gözün arkada kalmasın, dedi
      </p>
      <p class="govde-metin bizsmart">
        Ramazan sürüyle baş başa kaldı. Bir kenara oturup biraz dinlendi. Serinlikte koyunlar bir güzel yayılıyordu. Bir ara neredeyse uyuklayacaktı. Derede elini yüzünü yıkadı. Ovanın bir ucunda yanan ateşi gördü. Bu ateşi yakan kişi, karpuz tarlasını bekleyen Osman’dı. Başka birileri var mıydı ovada bilmiyordu. Ara sıra karşı tepelerden koyunların çan sesi geliyordu.
      </p>
      <p class="govde-metin bizsmart">
        Ay ışığında ovayı üşütücü bir rüzgâr kapladı. Dağdan ovaya hafifçe esiyor, insanın tüyleri diken diken oluyordu. Koyunları düzlüğe çıkardı. Ekili tarlanın içine geçip oturdu. Sürünün önü dereye bakıyordu. Sürü gitse gitse dereye kadar gider sonra da dönerdi. Zarar vereceği bir yer yoktu. Karpuz tarlalarına gidecek olsalar, köpek çevirirdi.
      </p>
      <p class="govde-metin bizsmart">
        &#160;
      </p>
      <p class="govde-metin bizsmart">
        Uzaktan Osman’ın türküsü duyuldu. Bir süre onu dinledi. Sonra duyulmaz oldu. Ramazan’ın, yorgunluktan göz kapakları ağırlaşmaya başladı.
      </p>
      <p class="govde-metin bizsmart">
        Gecenin bir yarısında köpek havlamasıyla uyandı. Şaşkınlıkla çevresine bakındı. Koyunlar yoktu. Köpek karpuz tarlasının içinde havlıyordu. “Eyvah! Sürü tarlaya girdi!” diye korktu. Yerinden kalkıp koştu. Tarlanın başına varınca koyunları göremedi. Ama köpek hâlâ havlıyordu. Ayın ışığında bir karaltı gördü. Tarlanın ortasından kaçmaya çalışıyordu. Kaçan domuzdu.
      </p>
      <p class="govde-metin bizsmart">
        – Osman! Kalk kalk, diye bağırmaya başladı.
      </p>
      <p class="govde-metin bizsmart">
        Hayvan onun yattığı çardağa doğru kaçmaya başladı. Korkuyla ne yapacağını şaşıran hayvan çardağın altına girdi. Büyük bir gürültüyle çardak yıkıldı. Bağırtılara Osman’ın sesi de karıştı. Korkuyla düştüğü yerden kalkmaya çalışıyor, diğer taraftan da tüfeği arıyordu.
      </p>
      <p class="govde-metin bizsmart">
        Tüfeği bulmuştu. Ramazan kendini tarlanın içine attı. Osman rastgele ateş etti. Ramazan ayağa kalkıp bağırdı.
      </p>
      <p class="govde-metin bizsmart">
        – Osman! Benim ben. Ateş etme!
      </p>
      <p class="govde-metin bizsmart">
        Osman yıkılan çardağa dayandı. Ramazan da yanına vardı. Soluk soluğaydı. Osman bir şeyler işaret ediyor ama anlaşılmıyordu.
      </p>
      <p class="govde-metin bizsmart">
        – Su, su getir!
      </p>
      <p class="govde-metin bizsmart">
        – Testi nerede?
      </p>
      <p class="govde-metin bizsmart">
        Armut ağacını gösterdi. Birkaç yudum su içince Osman’ın korkusu geçti. Artık rahatça konuşabiliyordu. Yaralı değildi ama yine de arkadaşını kontrol etti. Alnı biraz kanamıştı.
      </p>
      <p class="govde-metin bizsmart">
        – Alnın kanamış. Başka bir yerin ağrıyor mu?
      </p>
      <p class="govde-metin bizsmart">
        – Yok, biraz dizim ağrıyor. Çok korktum.
      </p>
      <p class="govde-metin bizsmart">
        – Ben de korktum. Hele bana tüfek sıkmandan daha çok korktum.
      </p>
      <p class="govde-metin bizsmart">
        Gülmeye başladı:
      </p>
      <p class="govde-metin bizsmart">
        – Korku ve telâşla ne yaptığımı bilemedim.
      </p>
      <p class="govde-metin bizsmart">
        – Kaçtı mı domuz?
      </p>
      <p class="govde-metin bizsmart">
        – Çoktan dağa çıkmıştır.
      </p>
      <p class="govde-metin bizsmart">
        Ovadan çan sesi geldi. Osman arkadaşına baktı:
      </p>
      <p class="govde-metin bizsmart">
        – Sen ne yaptın? Koyunlar nerede?
      </p>
      <p class="govde-metin bizsmart">
        Ramazan’ın kafasında şimşekler çaktı.
      </p>
      <p class="govde-metin bizsmart">
        – Galiba kaybettim.
      </p>
      <p class="govde-metin bizsmart">
        – Neyse, dedi. Beni kurtardın ya. Şimdi de seni kurtarırız.
      </p>
      <p class="govde-metin bizsmart">
        Ay ışığında tarlayı kaplayan karpuzların arasından ekin tarlalarına çıktılar. Bir süre ovayı dinlediler. Kamışların arasından çan sesi geliyordu.
      </p>
      <p class="govde-metin bizsmart">
        – Senin sürüyü bulduk. Fazla uzağa gitmemişler, dedi Osman.
      </p>
      <p class="govde-metin bizsmart">
        Sürü önlerindeydi. Karpuz tarlasının baş ucuna oturdular. Karşıdan dereden akan suyun sesi geliyordu. Sabaha kadar uyumadılar. İkisinin de uykusu açılmıştı.
      </p>
      <p class="govde-metin bizsmart">
        &#160;
      </p>
      <p class="govde-metin bizsmart">
        &#160;
      </p>
    </div>
  </body>
</html>
