<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml">
  <head>
    <title>
      HKS_01_Kaybolan Cocuk-5
    </title>
    <link href="css/HKS_01_Kaybolan%20Cocuk.css" rel="stylesheet" type="text/css"/>
  </head>
  <body id="HKS_01_Kaybolan-Cocuk" xml:lang="tr-TR">
    <div>
      <p id="toc_marker-5" class="BASLIK01 bizsmart">
        YANGIN
      </p>
      <p class="govde-metin bizsmart">
        – Ho ha! Ho ha!
      </p>
      <p class="govde-metin bizsmart">
        İşareti alan öküzler var güçleriyle düvene yüklendiler. Babam düşmemek için sağa sola sallandı. Dengesini sağlayınca türküye devam etti.Yığını dolanınca sesi duyulmaz oldu.
      </p>
      <p class="govde-metin bizsmart">
        Babam öküzlere:
      </p>
      <p class="govde-metin bizsmart">
        – Az kaldı, dayanın, diye bağırdı.
      </p>
      <p class="govde-metin bizsmart">
        Öküzler söyleneni sanki anladı. Kulaklarını kısıp, başlarını buğday saplarının üstüne kadar eğdiler. Gayretleri arttı. Hemencecik harmanı döndüler. Testiyi kaldırdım. Ezilmiş başaklardan dökülen buğday tanelerine, kırılmış ekin saplarına basarak harmana girdim. Elimde testi. İşte hayvanlar göründü.
      </p>
      <p class="govde-metin bizsmart">
        – Baba, su getirdim, su.
      </p>
      <p class="govde-metin bizsmart">
        Öküzler üç adım ötede durdu. Babam testiyi dizine koyup bardağı doldurdu. Suyunu içti. Sıcakta kavrulan ovayı seyretti.
      </p>
      <p class="govde-metin bizsmart">
        İçten bir sesle:
      </p>
      <p class="govde-metin bizsmart">
        – Öküzleri salmadan düven dönsem olmaz mı? dedim.
      </p>
      <p class="govde-metin bizsmart">
        Babam testiyi bana uzatırken:
      </p>
      <p class="govde-metin bizsmart">
        – Testiyi koy da gel.
      </p>
      <p class="govde-metin bizsmart">
        Benden mutlu kim olabilirdi? Bir başkaymış düvenin üstünde ayakta durmaya çalışmak. Ekin saplarının çıtırtıları, birer ikişer başaklardan buğday tanelerinin saçılması... Daha işimiz çok.
      </p>
      <p class="govde-metin bizsmart">
        Büyücek bir kuşun gölgesi geçti. Leylek zeytinliklere doğru süzülürken biz de harmanı dolandık. Biraz sonra babam öküzleri yavaşlattı.
      </p>
      <p class="govde-metin bizsmart">
        – Şimdilik yeter. Sıcak bastı. Öküzleri salalım da dinlensinler, dedi.
      </p>
      <p class="govde-metin bizsmart">
        Öküzleri salarken babama yardım ettim. Harman yığınının arkasından, ötelerden bir duman belirdi.
      </p>
      <p class="govde-metin bizsmart">
        – Baba, yangın, diye bağırdım, heyecanla.
      </p>
      <p class="govde-metin bizsmart">
        O sakindi. Başını çevirince donakaldı. Bir şey söyleyemedi. Elindeki ipleri bir köşeye fırlattı. Yanımızdaki armut ağacına tırmandı. Elini siper yapıp iyice inceledi. Aşağı indiğinde oldukça korku doluydu. Yüzü kararmış, terliydi. Derin derin nefes aldı. Eve doğru seğirtti.
      </p>
      <p class="govde-metin bizsmart">
        – Eyvah, eyvah! Bu yangın bir sararsa köy yanar gider.
      </p>
      <p class="govde-metin bizsmart">
        Eli ayağına dolaştı. Ne yapacağını, eline ne alacağını bilemedi. Evden ninem çıktı.
      </p>
      <div class="frame-4">
        <img class="frame-10" src="image/07_kcocuk_fmt.jpeg" alt="07_kcocuk.tif"/>
      </div>
      <p class="govde-metin bizsmart">
        &#160;
      </p>
      <p class="govde-metin bizsmart">
        Tam konuşacaktı, kelimeler boğazında kaldı.
      </p>
      <p class="govde-metin bizsmart">
        – Görmüyor musun?
      </p>
      <p class="govde-metin bizsmart">
        Ahırın duvarına dayalı küreği kaptı, bana bağırdı:
      </p>
      <p class="govde-metin bizsmart">
        – Tırmığı al! Bana yardıma gel!
      </p>
      <p class="govde-metin bizsmart">
        Anam, ninem ne olduğunu anlamamıştı. Babam bacanın üstünden ovayı saran dumanı işaret etti:
      </p>
      <p class="govde-metin bizsmart">
        – Yangın var! Acele edin! Elinize bir şey alıp ovaya koşun.
      </p>
      <p class="govde-metin bizsmart">
        Kara kara dumanların gölgesi giderek köye yaklaşıyordu. Köyün sokaklarında insanların çığırışları alabildiğine yükseldi.
      </p>
      <p class="govde-metin bizsmart">
        – Koşun, yangın var!
      </p>
      <p class="govde-metin bizsmart">
        – Eyvah harmanlara ulaşacak!
      </p>
      <p class="govde-metin bizsmart">
        – Çabuk olun!
      </p>
      <p class="govde-metin bizsmart">
        Gökyüzü karardı. Sert bir rüzgârla tarladaki anızlar yanıyordu. Kimse ne yapacağını, işe nereden başlayacağını bilemiyordu. Bu arada camiden anons yapıldı.
      </p>
      <p class="govde-metin bizsmart">
        – Duyduk duymadık demeyin! Kaynak’ta yangın var! Herkes yangını söndürmeye gitsin!
      </p>
      <p class="govde-metin bizsmart">
        Armut ağaçları çıra gibi tutuştu, alevleri etrafa saçıldı. Kaşla göz arasında yangın önü alınmaz bir felâkete dönüştü. Bütün köylü harman yerinden koşarak geçti. Baktım iki traktör, arkasında sabanla yoldan son sürat geliyor. Yediden yetmişe hepimiz harman yerinde toplandık. Elinde küreği, çapası olanlar olmayanlar yüzlerine korku inmiş bakıyordu.
      </p>
      <p class="govde-metin bizsmart">
        Yusuf Hoca kalabalığın önünde durdu:
      </p>
      <p class="govde-metin bizsmart">
        – Dal kesin dal, dedi.
      </p>
      <p class="govde-metin bizsmart">
        Aceleyle çalılardan dal kesmeye başladılar. Eline dalı geçiren yangına koştu. Babam bana işaret etti:
      </p>
      <p class="govde-metin bizsmart">
        – Haydi sen de bir dal al!
      </p>
      <p class="govde-metin bizsmart">
        Elimizdeki dallarla yangını söndürmeye çalıştık. Ama rüzgâr artınca alevler yükseldi, yaklaşamadık. Bu şekilde söneceği yoktu. Kimin ne yaptığı belli değildi. Bir taraf sönüyor diğer taraftan tekrar başlıyordu. Muhtar bir taşın üstüne çıktı. Arkasında anızlar yanıyordu.
      </p>
      <p class="govde-metin bizsmart">
        – Bu böyle olmaz. Traktörler şuradan başlasın sürmeye. Bizler de önünü temizleyelim. Yoksa harmanlar yanar.
      </p>
      <p class="govde-metin bizsmart">
        Hemen traktördekilere haber verildi. Aramızdan geçip gittiler. Sürülen tarlanın içinde ortalığı temizlemeye başladık. Yangın bize doğru geliyordu. Babam muhtara bağırdı:
      </p>
      <p class="govde-metin bizsmart">
        – Arabalarla su taşısınlar. Anıza dökelim ki yangın sıçramasın.
      </p>
      <p class="govde-metin bizsmart">
        Su getiren arabalar gözükmüştü ki rüzgâr hızını arttırdı. Dumandan öksürenler oldu. Biri bağırmaya başladı:
      </p>
      <p class="govde-metin bizsmart">
        – Kaçın, kaçın! Canınızı kurtarın.
      </p>
      <p class="govde-metin bizsmart">
        Gerçekten de ateş yerden kalkıp iki insan boyu yükselerek geliyordu. Yapacak bir şey kalmadı.
      </p>
      <p class="govde-metin bizsmart">
        – Harman yanacak, acele edin!
      </p>
      <p class="govde-metin bizsmart">
        Etrafa dağılanlar da gelmeye başladı, ama yangının önü alınacak gibi değildi. Canhıraş bir şekilde bağırarak gelen Ayhan amcayı gördüm. Yüzü dumandan simsiyah olmuş, yanmaya başlayan harmanına koşuyordu. Diğer insanlar da yanan harmanın etrafında çaresizlik içinde dönüp duruyor, ama yaklaşamıyorlardı. Babam, Ayhan amcaya işaret etti:
      </p>
      <p class="govde-metin bizsmart">
        – Tutun şunu, kendini ateşe atacak!
      </p>
      <p class="govde-metin bizsmart">
        Delikanlılar önüne geçip yakaladılar. O ise kendinden geçmiş dövünüp duruyordu. Yusuf Hoca’nın sesi duyuldu.
      </p>
      <p class="govde-metin bizsmart">
        – Herkes dere yatağına!
      </p>
      <p class="govde-metin bizsmart">
        Arabalarla getirilen sular kurumuş dere boyuna döküldü.
      </p>
      <p class="govde-metin bizsmart">
        Yangın burayı da geçerse önü alınmaz olur. Uzaktan, alev almış harmandan yalazlar kalktı. Rüzgâr bir ara sertleşti. Köylünün yüreğine bir korku çöktü. Bir yandan çalışıyorlar, diğer yandan da dua ediyorlardı. Yorulmuştuk, takatimiz kesilmişti, ama son bir ümitle harmanları kurtarmaya çalışıyorduk.
      </p>
      <p class="govde-metin bizsmart">
        Şerife nine:
      </p>
      <div class="frame-4">
        <img class="frame-11" src="image/08_kcocuk_fmt.jpeg" alt="08_kcocuk.tif"/>
      </div>
      <p class="govde-metin bizsmart">
        &#160;
      </p>
      <p class="govde-metin bizsmart">
        – Ha gayret, kurtaralım harmanı. Ne yer ne içeriz kışa.
      </p>
      <p class="govde-metin bizsmart">
        – Harmanları kurtaralım!
      </p>
      <p class="govde-metin bizsmart">
        – Bu tarafa, bu tarafa!
      </p>
      <p class="govde-metin bizsmart">
        – Allah’ım yardım et! Harmanlar yanıp kül olacak.
      </p>
      <p class="govde-metin bizsmart">
        On beş yirmi adım kala rüzgâr denizden esmeye başladı. Alevler yön değiştirdi. Yangın etkisini azalttı. Babam:
      </p>
      <p class="govde-metin bizsmart">
        – Yangını karşılayalım. Dere kenarını ateşe verelim.
      </p>
      <p class="govde-metin bizsmart">
        Yusuf Hoca söyleneni anlamıştı. Delikanlılar dere boyunca, kontrollü olarak anızı tutuşturmaya başladı. Ağır ağır yanan ateş asıl yangına doğru yöneldi. Rüzgârın da etkisiyle harmanlar kurtulmuştu. Ama yangın yön değiştirip Yakaköy tarafına, zeytinliklere yöneldi. Köylüler son kalan ateşi söndürmeye çalışıyordu. Yusuf Hoca:
      </p>
      <p class="govde-metin bizsmart">
        – Çok şükür Allah’a harmanları kurtardık.
      </p>
      <p class="govde-metin bizsmart">
        – Ya, nerdeyse cayır cayır yanacaktık.
      </p>
      <p class="govde-metin bizsmart">
        Köyün demircisi şapkasını çıkardı. Komşu köye yönelen yangına bakıp bağırdı:
      </p>
      <p class="govde-metin bizsmart">
        – Gitmeyelim yardıma. Ne hâlleri varsa görsünler.
      </p>
      <p class="govde-metin bizsmart">
        Çoban İsmail:
      </p>
      <p class="govde-metin bizsmart">
        – Çağırdık da geldiler mi yardıma? Gelmediler. “Bizi ilgilendirmez.” dediler.
      </p>
      <p class="govde-metin bizsmart">
        Berber içimizden birini aradı:
      </p>
      <p class="govde-metin bizsmart">
        – Bekçi nerede? Onu yardım için muhtar Yakaköy’e göndermişti. Nerede o?
      </p>
      <p class="govde-metin bizsmart">
        Bekçi kalabalığın içinden çıkıp geldi. Yorgundu. Berber:
      </p>
      <p class="govde-metin bizsmart">
        – Ne dediler söyle de duysunlar!
      </p>
      <p class="govde-metin bizsmart">
        Cevap vermedi. Başını öne eğdi.
      </p>
      <p class="govde-metin bizsmart">
        – Yardım isteyince ne dediler bekçi? Biraz fazla bağırmıştı. Bekçi ne söyleyeceğini karıştırdı:
      </p>
      <p class="govde-metin bizsmart">
        – Bize zararı yok, dediler. Gelmediler.
      </p>
      <p class="govde-metin bizsmart">
        Berber, köylülere döndü:
      </p>
      <p class="govde-metin bizsmart">
        – Duydunuz. Bize en yakın komşu köy. Ama hiçbiri yardıma gelmedi.
      </p>
      <p class="govde-metin bizsmart">
        Her kafadan bir ses çıkmaya başladı:
      </p>
      <p class="govde-metin bizsmart">
        – Neyse şimdi de Yakaköylüler düşünsün, diyen oldu.
      </p>
      <p class="govde-metin bizsmart">
        Herkes Ayhan amcayı unutmuştu. Babam:
      </p>
      <p class="govde-metin bizsmart">
        – Ayhan nerde? Gördünüz mü, diye sordu.
      </p>
      <p class="govde-metin bizsmart">
        Birbirine bakındılar. Ayhan amca yanmış harmanının başına çömelmişti.
      </p>
      <p class="govde-metin bizsmart">
        Orada birkaç nöbetçi bırakıp Ayhan amcaya koştuk. Büyükler “Geçmiş olsun!” dediler. Kimseye cevap vermedi. Ayağa kalktı, gözleri yaşlıydı.
      </p>
      <p class="govde-metin bizsmart">
        – Sağ olun. Şimdi ne yapacağım ben?
      </p>
      <p class="govde-metin bizsmart">
        Muhtar, kalabalığı yararak yanına geldi. Kolundan tutup ayağa kaldırdı. Derenin öbür tarafında yığılı ekinleri gösterdi.
      </p>
      <p class="govde-metin bizsmart">
        – Bak şu karşıdaki harmanı görüyor musun?
      </p>
      <p class="govde-metin bizsmart">
        Eliyle gözünü sildi, Ayhan amca ağlıyordu.
      </p>
      <p class="govde-metin bizsmart">
        – İşte senin kışlık yiyeceğin orada.
      </p>
      <p class="govde-metin bizsmart">
        Kimse bir şey anlamamıştı. Muhtar, tebessüm etti:
      </p>
      <p class="govde-metin bizsmart">
        – Kışlık buğdayın benden.
      </p>
      <p class="govde-metin bizsmart">
        Kalabalıktan sesler yükselmeye başladı:
      </p>
      <p class="govde-metin bizsmart">
        – Benden bir çuval.
      </p>
      <p class="govde-metin bizsmart">
        – Benden de...
      </p>
      <p class="govde-metin bizsmart">
        Ayhan amcanın çehresinde bir gülümseme belirdi. Bir şey diyemedi, ama başını salladı. Yüreği ferahlamıştı.
      </p>
      <p class="govde-metin bizsmart">
        Rüzgâr hızını arttırdı. Zeytinlikler tarafından feryatlar duyuldu. Yakaköylüler birer ikişer ovaya akıyordu. Bir taraftan da yangın hızını arttırıyordu.
      </p>
      <p class="govde-metin bizsmart">
        Ali dayı öfkeyle ovaya bağırdı:
      </p>
      <p class="govde-metin bizsmart">
        – Yanın canına yandıklarım, yanın!
      </p>
      <p class="govde-metin bizsmart">
        Kimse bir şey söylemedi ama Yusuf Hoca bir adım öne çıktı:
      </p>
      <p class="govde-metin bizsmart">
        – Arkadaşlar böyle eli kolu bağlı, ovanın yanmasını seyredemeyiz. Yardım etmeliyiz.
      </p>
      <p class="govde-metin bizsmart">
        Birkaç kişinin öfkeli bağrışları duyuldu. Yusuf Hoca:
      </p>
      <p class="govde-metin bizsmart">
        – Siz bilirsiniz. Ama ben gidiyorum, deyip koşmaya başladı.
      </p>
      <p class="govde-metin bizsmart">
        Ardından muhtar, çoban, babam derken herkes koştu. Yakaköy’ün zeytinlikleri zarar gördü, ama yangın ikindiye doğru söndürüldü. Dönüşte tepeden ovayı seyrettim. Kapkara olmuştu. Ne ağaç ne ot kalmıştı.
      </p>
      <p class="govde-metin bizsmart">
        Muhtar, bekçiyi yanına çağırdı:
      </p>
      <p class="govde-metin bizsmart">
        – Şuradan karakola var. Kumandana haber ver.
      </p>
      <p class="govde-metin bizsmart">
        Babam:
      </p>
      <p class="govde-metin bizsmart">
        – Yorulmuştur. Bir ata bindirip gönderelim.
      </p>
      <p class="govde-metin bizsmart">
        Berber:
      </p>
      <p class="govde-metin bizsmart">
        – Köye varalım da ben atı hazırlarım. Yanına da birini alsın.
      </p>
      <p class="govde-metin bizsmart">
        Muhtar:
      </p>
      <p class="govde-metin bizsmart">
        – Doğru ya. Hepimiz yorulduk. Bekçi de yorgun. Birini bulalım.
      </p>
      <p class="govde-metin bizsmart">
        Yangın söndürülmüş, alevler kesilmişti. Ama hâlâ duman yükseliyordu.
      </p>
      <p class="govde-metin bizsmart">
        Yorgunluğun üstüne bir de susuzluk eklenmişti. Köyün girişindeki pınardan su içenler söğüdün gölgesine oturdular. Muhtar ayaktaydı:
      </p>
      <p class="govde-metin bizsmart">
        – Ee, akşama kadar yangınla uğraştık. Peki bu yangın nasıl çıktı?
      </p>
      <p class="govde-metin bizsmart">
        Herkes şaşırmıştı. Birbirlerine baktılar.
      </p>
      <p class="govde-metin bizsmart">
        Ali dayı:
      </p>
      <p class="govde-metin bizsmart">
        – Harman yerine doğru gidiyordum. Birden ortalığı duman kaplamıştı. Ama Yakaköy tarafından başladığına eminim.
      </p>
      <p class="govde-metin bizsmart">
        &#160;
      </p>
      <p class="govde-metin bizsmart">
        Babam:
      </p>
      <p class="govde-metin bizsmart">
        – Ben de öğle üzeri düveni yenice bırakmıştım. Dumanı gördüm.
      </p>
      <p class="govde-metin bizsmart">
        Berber:
      </p>
      <p class="govde-metin bizsmart">
        – Çobanlar yakmış olmasın?
      </p>
      <p class="govde-metin bizsmart">
        – Yok, öğle vakti o tarafta koyun yoktu. Hem niye yaksınlar ki?
      </p>
      <p class="govde-metin bizsmart">
        Berber:
      </p>
      <p class="govde-metin bizsmart">
        – Mısır közlemek için ateş yakmış olabilirler.
      </p>
      <p class="govde-metin bizsmart">
        Mesut dede:
      </p>
      <p class="govde-metin bizsmart">
        – Belki, ama o tarafta sürünün olmadığını söylediniz. Çobanı gören oldu mu?
      </p>
      <p class="govde-metin bizsmart">
        Kimse cevap vermedi.
      </p>
      <p class="govde-metin bizsmart">
        – Yine de Yörük Mustafa’ya bir soralım, dedi Mesut dede.
      </p>
      <p class="govde-metin bizsmart">
        Muhtar oturduğu yerden kalktı:
      </p>
      <p class="govde-metin bizsmart">
        – Yörük Mustafa yakmış olamaz. Ama şimdi anladım. Bu yıl köyün ovasını Mustafa’ya kiraya vermiştik. Çekemeyen başka biri ovayı ateşe vermiş olmasın!.
      </p>
      <p class="govde-metin bizsmart">
        – Vay insafsız vay! dedi İsmail dayı. Kim yapar bunu?
      </p>
      <p class="govde-metin bizsmart">
        Muhtar hâlâ duman tüten ovaya döndü:
      </p>
      <p class="govde-metin bizsmart">
        – Hele bir kumandan gelsin, öğreneceğiz.
      </p>
      <p class="govde-metin bizsmart">
        Ali dayı:
      </p>
      <p class="govde-metin bizsmart">
        – Gelsin de birlikte Yakaköy’e gideriz. Anlaşılan suçlu biri var.
      </p>
      <p class="govde-metin bizsmart">
        Muhtar:
      </p>
      <p class="govde-metin bizsmart">
        – Bu iş can yakacağa benzer. Bakalım altından kim çıkacak?
      </p>
      <p class="govde-metin bizsmart">
        Yusuf Hoca:
      </p>
      <p class="govde-metin bizsmart">
        – Ovayı yakmadan önce düşünmeliydi. Onca kurt kuş yandı. Koca harman yandı. Bunun hesabını vermeli, dedi ve ayağa kalktı.
      </p>
      <p class="govde-metin bizsmart">
        – Ben câmiye gidiyorum.
      </p>
      <p class="govde-metin bizsmart">
        ...
      </p>
      <p class="govde-metin bizsmart">
        Anam çardaktaki kilimi açtı. Babamla muhtar birlikte oturdular. Sessizce konuşuyorlardı, duymakta zorlanıyordum. Yorgun ve bitkindiler. Koca bir günün ardından bu işi yapanın kim olabileceğini konuşuyorlardı. Karanlık bastırmıştı. Ay yoktu. Babamın yüzünü seçemedim. Anam gaz lâmbasını çıkardı. Çay dağıttı. Çayları yeni içmeye başlamışlardı ki köyün bekçisi geldi. Başındaki şapkayı çıkardı.
      </p>
      <p class="govde-metin bizsmart">
        – Selâmünaleyküm. Hayırlı akşamlar.
      </p>
      <p class="govde-metin bizsmart">
        Babam yerinden kalktı. Çardaktan indi, bekçiyle tokalaştı. Getireceği haberi merakla bekliyorduk.
      </p>
      <p class="govde-metin bizsmart">
        – Yorgunluktan bittim. Şöyle bir elimi yüzümü yıkayayım, deyip tulumbanın başına geçti bekçi. Babam anama:
      </p>
      <p class="govde-metin bizsmart">
        – Hanım bir sofra kuruver. Hasan açtır. Bir şeyler yesin.
      </p>
      <p class="govde-metin bizsmart">
        Hasan amcaya peşkiri uzattım. Yüzü yıkanınca ağarmıştı. Babama:
      </p>
      <p class="govde-metin bizsmart">
        – İki misafirim daha var. Yengem yemeği biraz fazla hazırlasın, dedi
      </p>
      <p class="govde-metin bizsmart">
        Muhtar yerinden doğruldu:
      </p>
      <p class="govde-metin bizsmart">
        – Kimmiş o misafirler?
      </p>
      <p class="govde-metin bizsmart">
        Bekçi çardağın tahtalarına tutundu. Bir an konuşmadı. Söze nereden başlayacağını bilemiyordu.
      </p>
      <p class="govde-metin bizsmart">
        Babam:
      </p>
      <p class="govde-metin bizsmart">
        – Hayrola Hasan?
      </p>
      <p class="govde-metin bizsmart">
        – Hayır mı desem yoksa...
      </p>
      <p class="govde-metin bizsmart">
        Sözün gerisini getirmedi. Muhtar:
      </p>
      <p class="govde-metin bizsmart">
        – Deyiver de bizi meraktan çatlatma.
      </p>
      <p class="govde-metin bizsmart">
        Bekçi avlu kapısına döndü:
      </p>
      <p class="govde-metin bizsmart">
        – Yangın var ya...
      </p>
      <p class="govde-metin bizsmart">
        Muhtar:
      </p>
      <p class="govde-metin bizsmart">
        – Ee, ne olmuş yangına? Olanlar oldu. Sen kumandandan haber ver. Buldun mu?
      </p>
      <p class="govde-metin bizsmart">
        Bekçi:
      </p>
      <p class="govde-metin bizsmart">
        – Buldum bulmasına, ama dönüşte Hüseyin Ağa ile karşılaştım. O da kumandanı arıyormuş.
      </p>
      <p class="govde-metin bizsmart">
        Bir sessizlik sardı ortalığı. Sözüne devam etti.
      </p>
      <p class="govde-metin bizsmart">
        – Ovayı ateşe vereni kumandana teslim etmeye gidiyormuş.
      </p>
      <p class="govde-metin bizsmart">
        Muhtar istemeden bağırdı:
      </p>
      <p class="govde-metin bizsmart">
        – Teslim etmeye mi? Kimmiş yakan?
      </p>
      <p class="govde-metin bizsmart">
        Bekçi Hasan amca başını yere eğdi. Babam üsteledi:
      </p>
      <p class="govde-metin bizsmart">
        – Kimmiş?
      </p>
      <p class="govde-metin bizsmart">
        Ağzından tek bir kelime döküldü sessizce.
      </p>
      <p class="govde-metin bizsmart">
        – Oğlu.
      </p>
      <p class="govde-metin bizsmart">
        Bu kelime geceye ağır bir balyoz gibi düştü. Babam dayanamadı:
      </p>
      <p class="govde-metin bizsmart">
        – Oğlu mu?
      </p>
      <p class="govde-metin bizsmart">
        Anam elinde sofra beziyle isli gaz lâmbasının altında belirdi:
      </p>
      <p class="govde-metin bizsmart">
        – Sofrayı nereye kurayım?
      </p>
      <p class="govde-metin bizsmart">
        Herkes susmuştu, servilerin hışırtısı duyuldu. Bu sessizliğe anam da katıldı. Babam sofra bezini aldı.
      </p>
      <p class="govde-metin bizsmart">
        – Burada yiyelim. Otur Hasan. Daha fazla aç kalma.
      </p>
      <p class="govde-metin bizsmart">
        Bekçi:
      </p>
      <p class="govde-metin bizsmart">
        – Hüseyin Ağa’yla Yakaköy muhtarı dışarıda, sizden cevap bekliyorlar.
      </p>
      <p class="govde-metin bizsmart">
        Anam:
      </p>
      <p class="govde-metin bizsmart">
        – Sofra hazır. Buyursunlar da yemeğimizden yesinler.
      </p>
      <p class="govde-metin bizsmart">
        Babam muhtara, muhtar da babama baktı. Ne söyleyeceklerini bilemediler.
      </p>
      <p class="govde-metin bizsmart">
        Muhtar:
      </p>
      <p class="govde-metin bizsmart">
        – Gelsinler bakalım. Hüseyin Ağa’yı bekletmeyelim.
      </p>
      <p class="govde-metin bizsmart">
        Hüseyin Ağa’nın gözleri ağlamaktan kızarmıştı. Yaşlı adam üzgündü:
      </p>
      <p class="govde-metin bizsmart">
        – Oğlumun böyle bir şey yapacağını nereden bileyim muhtar? Sen tut, ovayı bana kiraya vermediler diye ateşe ver.
      </p>
      <p class="govde-metin bizsmart">
        Gecenin geç vaktine kadar konuştular, en sonunda anlaştılar. Köylü ve Ayhan amca, davacı olmadı. Oğlu, elindeki sürüyü satıp zararı ödedi. Kalan kısmını da Hüseyin Ağa tamamladı.
      </p>
      <p class="govde-metin bizsmart">
        Sonunda Hüseyin Ağa’nın oğlu pılısını pırtısını toplayıp şehre göçtü. Bir daha da dönmedi.
      </p>
      <p class="govde-metin bizsmart">
        &#160;
      </p>
      <p class="govde-metin bizsmart">
        &#160;
      </p>
    </div>
  </body>
</html>
