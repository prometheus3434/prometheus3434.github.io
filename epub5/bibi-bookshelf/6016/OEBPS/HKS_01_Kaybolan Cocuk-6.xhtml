<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml">
  <head>
    <title>
      HKS_01_Kaybolan Cocuk-6
    </title>
    <link href="css/HKS_01_Kaybolan%20Cocuk.css" rel="stylesheet" type="text/css"/>
  </head>
  <body id="HKS_01_Kaybolan-Cocuk" xml:lang="tr-TR">
    <div>
      <p id="toc_marker-6" class="BASLIK01 bizsmart">
        KÖMÜR PARASI
      </p>
      <p class="govde-metin bizsmart">
        Kolları kısalmış kışlık ceketine biraz daha sarıldı. Soğuktan elleri üşümüştü. Çantasını diğer kolunun altına sıkıştırıp yoldan karşıya geçti. Hafiften serpiştiren kar omuzlarını beyazlatmıştı.
      </p>
      <p class="govde-metin bizsmart">
        Ellerini ovuşturdu. “Birazdan evde olacağım. Annem sobayı yakmıştır. Bir de çorba pişirdiyse...” diye içinden geçirdi.
      </p>
      <p class="govde-metin bizsmart">
        Küçük adımlarla yürürken düşüncelere daldı. Ana caddeden ayrılıp kimsenin geçmediği ıssız sokağa döndü. Bacalardan çıkan dumanlar yer yer sokağın üzerinde toplanmıştı. Eve doğru yaklaştığında arkasına dönüp baktı. Sokak bomboştu.
      </p>
      <p class="govde-metin bizsmart">
        Sokak kapısının önüne geldiğinde bir an durup eve baktı. Perdeleri çekili evde bir hareket göremedi. Tedirgin oldu. Donmuş elleriyle bahçe kapısını açtı. Çantayı bir köşeye bırakıp kapıyı vurdu. Kimse cevap vermedi.
      </p>
      <p class="govde-metin bizsmart">
        – Anne, anne, diye bağırdı. Yine cevap gelmedi.
      </p>
      <p class="govde-metin bizsmart">
        Kapıyı biraz zorlayınca arkasına kadar açılıverdi. Ayakkabılarını çıkarıp evin odalarında annesini aradı:
      </p>
      <div class="frame-4">
        <img class="frame-12" src="image/09_kcocuk_fmt.jpeg" alt="09_kcocuk.tif"/>
      </div>
      <p class="govde-metin bizsmart">
        &#160;
      </p>
      <p class="govde-metin bizsmart">
        – Anne, anne! Nerdesin?
      </p>
      <p class="govde-metin bizsmart">
        Yatak odasından inilti geliyordu. Annesi başı sarılı, sayıklıyordu. Korku dolu gözlerle yatağa yaklaştı. Annesi anlaşılmaz sesler çıkarıyor, korkmamasını söylüyordu. Ana oğul göz yaşlarını tutamadılar.
      </p>
      <p class="govde-metin bizsmart">
        – Üşüttüm, yavrum. Biraz dinleneyim. Yarına bir şeyciğim kalmaz, dedi.
      </p>
      <p class="govde-metin bizsmart">
        Dışarıda kar yağmaya devam ediyordu. Rüzgâr sertçe esince pencere açıldı. İçeri giren soğuk havayla Muhsin ayağa kalktı. Pencereyi kapattı. Bir süre, yatan annesine baktı. İçerinin soğuk olduğunu fark etti. Annesine bir battaniye daha getirdi.
      </p>
      <p class="govde-metin bizsmart">
        – Sobayı niçin yakmadın anne?
      </p>
      <p class="govde-metin bizsmart">
        Annesi:
      </p>
      <p class="govde-metin bizsmart">
        – Sabah yakmıştım. Ama içerisi çoktan soğudu. Bir daha odun getirecek gücü kendimde bulamadım.
      </p>
      <p class="govde-metin bizsmart">
        – Hemen ben getireyim, dedi oğlu.
      </p>
      <p class="govde-metin bizsmart">
        &#160;
      </p>
      <p class="govde-metin bizsmart">
        Muhsin sessizce dışarı çıkıp odunluğa yöneldi. Düşkün vaziyette giderken yan bahçeden Gonca teyze seslendi.
      </p>
      <p class="govde-metin bizsmart">
        – Muhsin, oğlum bu ne hâl?
      </p>
      <p class="govde-metin bizsmart">
        Islak gözlerle başını kaldırdı.
      </p>
      <p class="govde-metin bizsmart">
        – Bir şey yok.
      </p>
      <p class="govde-metin bizsmart">
        Gonca teyze duvara kadar yaklaştı.
      </p>
      <p class="govde-metin bizsmart">
        – Annen nerde? Bugün onu hiç görmedim.
      </p>
      <p class="govde-metin bizsmart">
        Muhsin daha fazla dayanamadı, ağlamaya başladı.
      </p>
      <p class="govde-metin bizsmart">
        – Annem, hasta. Ben de sobayı yakacağım, dedi.
      </p>
      <p class="govde-metin bizsmart">
        Gonca teyze:
      </p>
      <p class="govde-metin bizsmart">
        – Ablan, gelmedi mi?
      </p>
      <p class="govde-metin bizsmart">
        – Daha gelmedi.
      </p>
      <p class="govde-metin bizsmart">
        – Geçmiş olsun. Keşke bize haber verseydi. Soğukta bırakmazdık. Neyse seni tutmayayım. Bir an önce sobayı yak. Sıcak bir çorba pişirip geliyorum, dedi.
      </p>
      <p class="govde-metin bizsmart">
        Rüzgâr biraz hızını kesti. Uçuşan kar taneleri hiçbir yere savrulmadan, çarpmadan bahçeye indi. Evin bacası da birazdan tütmeye başladı. Hava kararmış, dışarıda sokak köpeklerinden başka canlı varlık kalmamıştı. Kar sakin sakin yağmaya devam ediyordu.
      </p>
      <p class="govde-metin bizsmart">
        İçerisi yenice ısınmaya başlamıştı ki kapı vuruldu. Muhsin kapıyı açtı. Gonca teyze:
      </p>
      <p class="govde-metin bizsmart">
        – Elim yandı. Şunu tutuver, dedi. Muhsin, çorba tenceresini Gonca teyzenin elinden aldı. İçeriden annesi:
      </p>
      <p class="govde-metin bizsmart">
        – Kim o gelen? Ablan mı?
      </p>
      <p class="govde-metin bizsmart">
        Muhsin tencereyi mutfağa bırakıp yatak odasına geldi.
      </p>
      <p class="govde-metin bizsmart">
        İki komşu karşılıklı gülümsedi. Gonca teyze yatağa yaklaştı.
      </p>
      <p class="govde-metin bizsmart">
        – Geçmiş olsun komşum! Bir haber yollasaydın ya. Ne hâle düşmüşsün böyle.
      </p>
      <p class="govde-metin bizsmart">
        Onlar konuşurken kapı çaldı. Fatma Hanım, oğluna döndü:
      </p>
      <p class="govde-metin bizsmart">
        – Bak bakalım ablan mı? O da çok gecikti.
      </p>
      <p class="govde-metin bizsmart">
        Anneleri komşusunun getirdiği çorbadan içmeye başladı. İçtikçe yüzü değişti.
      </p>
      <p class="govde-metin bizsmart">
        İçerinin de sıcaklığıyla kendine geldi.
      </p>
      <p class="govde-metin bizsmart">
        – Sağ ol komşum. Ellerin dert görmesin. Çok makbûle geçti. İyileştim sayılır.
      </p>
      <p class="govde-metin bizsmart">
        Gonca teyze:
      </p>
      <p class="govde-metin bizsmart">
        – Yoo, o kadar da acele etme! Daha iyileşmedin. Birkaç gün yatıp dinlenmelisin.
      </p>
      <p class="govde-metin bizsmart">
        Annesi yastıktan biraz başını kaldırdı.
      </p>
      <p class="govde-metin bizsmart">
        – Kızım, bir bardak su verir misin?
      </p>
      <p class="govde-metin bizsmart">
        Ablası sessizce mutfağa geçti.
      </p>
      <p class="govde-metin bizsmart">
        – Yatmak mı? Bugün işe gidemedim. Yarın mutlaka gitmeliyim, diye söylendi annesi.
      </p>
      <p class="govde-metin bizsmart">
        Gonca teyze kızdı:
      </p>
      <p class="govde-metin bizsmart">
        – Ne işi Fatmacığım. Bu hâlinle bir yere gidemezsin. Yoksa daha kötü olursun.
      </p>
      <p class="govde-metin bizsmart">
        – Ne yapsam ki?
      </p>
      <p class="govde-metin bizsmart">
        – Yapacağın belli. Kızın yarın gider patronunla görüşür. Hasta olduğunu söyler.
      </p>
      <p class="govde-metin bizsmart">
        Kızı, annesine suyunu içirdi.
      </p>
      <p class="govde-metin bizsmart">
        – Söylerim ama…
      </p>
      <p class="govde-metin bizsmart">
        Gonca teyze ne olduğunu hemen anlayıverdi. Biraz da sesini yükseltti.
      </p>
      <p class="govde-metin bizsmart">
        – Eee, söyleyeceksin de ne olacak? Annene kimin bakacağını mı merak ediyorsun?
      </p>
      <p class="govde-metin bizsmart">
        Konuşmasını kesti. Oda bir süre sessizliğe gömüldü. Sonra Gonca teyze:
      </p>
      <p class="govde-metin bizsmart">
        – Siz hiç merak etmeyin çocuklar, ben annenize bakarım. Okulu olan okula, işi olan işine gitsin.
      </p>
      <p class="govde-metin bizsmart">
        Muhsin, ablasıyla mutfağa geçti. Ablası bulaşıkları yıkamaya başladı. Kapı aralığından konuşulanları duydular.
      </p>
      <p class="govde-metin bizsmart">
        – Doktora nasıl gideyim? Zar zor idare ediyoruz. Bir de doktor parası bulamam. Dinlenirsem iyileşirim.
      </p>
      <p class="govde-metin bizsmart">
        – Tamam, yarın da bekleyelim. Bir değişiklik olmazsa gidersin.
      </p>
      <p class="govde-metin bizsmart">
        – Ah, ah şu borcumu bir bitirseydim, diye iç geçirdi.
      </p>
      <p class="govde-metin bizsmart">
        Muhsin, yavaşça ablasına yaklaştı.
      </p>
      <p class="govde-metin bizsmart">
        – Abla, annem hangi borçtan bahsediyor?
      </p>
      <p class="govde-metin bizsmart">
        Ablası, tabakları uzattı.
      </p>
      <p class="govde-metin bizsmart">
        – Kömür borcu olsa gerek. Al bakayım şunları. Güzelce yerleştir. Borcu da karıştırma. Seni ilgilendirmez.
      </p>
      <p class="govde-metin bizsmart">
        – Ama abla!
      </p>
      <p class="govde-metin bizsmart">
        – Sus bakayım. Hadi içeri girelim. Annem üzülmesin.
      </p>
      <p class="govde-metin bizsmart">
        Çocuklar içeri girerken Gonca teyze ayağa kalktı.
      </p>
      <p class="govde-metin bizsmart">
        – Ben gideyim artık. Tekrar geçmiş olsun.
      </p>
      <p class="govde-metin bizsmart">
        Gonca teyze kapıdan çıkarken ablasına:
      </p>
      <p class="govde-metin bizsmart">
        – Kızım bir de ıhlamur kaynat, iyi gelir. Yarın sabah annene bakmaya gelirim. Gönlünüz rahat olsun. Hadi iyi geceler, deyip sokak lâmbasının cılız ışığı altında evine döndü. Gözden kayboluncaya kadar kapıda bekledi ablası. Dışarıyı seyreden kardeşine baktı. Onun başını okşadı.
      </p>
      <p class="govde-metin bizsmart">
        – Üşüdün, içeri gir. Ben de biraz kömür getireyim, dedi.
      </p>
      <p class="govde-metin bizsmart">
        Gece epeyce ilerlemişti. Muhsin bir türlü uyuyamadı. Annesinin hastalığıyla yeni bir şey daha öğrenmişti. “Acaba ne kadar borcumuz var? Yarın öğleden sonra Rasim amcadan satacak bir şeyler alayım. Para kazanmalıyım. Olmazsa okula da gitmem.” diye düşündü. Sağ tarafına döndü. Sobanın ağzından dışarı vuran aydınlığı seyretti. “Babam olsaydı bunlar başımıza gelmezdi.” dedi. Bildiği duaları okudu. Tavanda oynaşan gölgeleri seyre dalarken uyuyakaldı.
      </p>
      <p class="govde-metin bizsmart">
        Gecenin bir vaktinde büyük bir korkuyla uyandı Muhsin. Ne olduğunu anlayamadı. Karanlıkta bir şey göremedi. Yorganın altından başını çıkardı.
      </p>
      <p class="govde-metin bizsmart">
        – Su, su, diye annesi inliyordu.
      </p>
      <p class="govde-metin bizsmart">
        Hemen kalkıp yan odaya koştu. Annesi ter içindeydi. Yorganı üzerinden atmış, yatağın içinde oturmaya çalışıyordu. Sesi duyan ablası da geldi. Birlikte elbiselerini değiştirdiler. Suyu da içirip yatırdılar. Muhsin:
      </p>
      <p class="govde-metin bizsmart">
        – Abla, annem ne olacak?
      </p>
      <p class="govde-metin bizsmart">
        Ablası cevap veremedi, yorgun ve bitkindi. Muhsin:
      </p>
      <p class="govde-metin bizsmart">
        – Doktora gitmesi gerekiyor.
      </p>
      <p class="govde-metin bizsmart">
        – Biliyorum ama paramız yok.
      </p>
      <p class="govde-metin bizsmart">
        – Ben de çalışayım diyorum.
      </p>
      <p class="govde-metin bizsmart">
        Karanlıkta kardeşinin yüzüne baktı, kendine çekip kucakladı.
      </p>
      <p class="govde-metin bizsmart">
        – Sen okuluna git.
      </p>
      <p class="govde-metin bizsmart">
        – Ama abla!
      </p>
      <p class="govde-metin bizsmart">
        – Uzatma, sana okula gitmeni söylüyorum.
      </p>
      <p class="govde-metin bizsmart">
        Ablası, Muhsin’i yatağına yatırdı. Alnından öptü:
      </p>
      <p class="govde-metin bizsmart">
        – Hiç merak etme, annemiz yakında iyileşir. Sana da iyi geceler, deyip ayrıldı.
      </p>
      <p class="govde-metin bizsmart">
        Muhsin yatarken kendi kendine: “Yarın muhakkak Rasim amcayı görmeliyim.” diye karar verdi.
      </p>
      <p class="govde-metin bizsmart">
        ...
      </p>
      <p class="govde-metin bizsmart">
        Öğretmen sıra ile öğrencileri yanına çağırıyor, ödevlerini kontrol ediyordu. Muhsin defterini uzattı. Başını eğdi. Defterin sayfaları açıldıkça Muhsin utandı, ne söyleyeceğini bilemedi. Öğretmeni konuşurken kulakları uğuldadı.
      </p>
      <p class="govde-metin bizsmart">
        – Ödevlerini yapmamışsın. Bu sefer affediyorum. Yarına tamamlarsın, dedi. Muhsin defterini alıp yavaşça sırasına geçti.
      </p>
      <p class="govde-metin bizsmart">
        Teneffüslerde arkadaşları oynarken o bir köşeye çekilip son dersin gelmesini bekledi. Çıkışta Osman, yanına yaklaştı.
      </p>
      <p class="govde-metin bizsmart">
        – Maça geliyor musun Muhsin?
      </p>
      <p class="govde-metin bizsmart">
        – Yok, gelmeyeceğim.
      </p>
      <p class="govde-metin bizsmart">
        – Ama sen olmadan kazanamayız!
      </p>
      <p class="govde-metin bizsmart">
        – Gelmek isterdim ama Rasim amcayı bulmam gerekiyor.
      </p>
      <p class="govde-metin bizsmart">
        – Neden?
      </p>
      <p class="govde-metin bizsmart">
        – İşte, görmem gerekiyor.
      </p>
      <p class="govde-metin bizsmart">
        – İşin bitince gel, deyip arsaya doğru koştu. Muhsin, kimsenin duyamayacağı bir sesle cevap verdi.
      </p>
      <p class="govde-metin bizsmart">
        – Çalışmam gerek Osman, çalışmam gerek.
      </p>
      <p class="govde-metin bizsmart">
        ...
      </p>
      <p class="govde-metin bizsmart">
        Ara sokaklardan geçip Rasim amcanın dükkânına geldi. İçeride birkaç müşteri alışveriş yapıyordu. Bir süre dışarıda bekledi. Kapıya kadar gelen Rasim amca:
      </p>
      <p class="govde-metin bizsmart">
        – Oğlum dışarıda bekleme, içeri gel. Hava soğuk, dedi.
      </p>
      <p class="govde-metin bizsmart">
        İçerinin ılık havası Muhsin’i rahatlattı. Rasim amca:
      </p>
      <p class="govde-metin bizsmart">
        – Söyle bakalım ne istiyorsun?
      </p>
      <p class="govde-metin bizsmart">
        Muhsin:
      </p>
      <p class="govde-metin bizsmart">
        – Sizde balon var mı?
      </p>
      <p class="govde-metin bizsmart">
        – Var.
      </p>
      <p class="govde-metin bizsmart">
        – Balon almak istiyorum.
      </p>
      <p class="govde-metin bizsmart">
        – Tabi, kaç tane?
      </p>
      <p class="govde-metin bizsmart">
        – Otuz, kırk...
      </p>
      <p class="govde-metin bizsmart">
        – Ne yapacaksın o kadar balonu?
      </p>
      <p class="govde-metin bizsmart">
        Muhsin başını eğdi, cevap vermedi. Rasim amca bu suskunluktan hiç hoşlanmadı. Yanına yaklaştı. Çenesinden tutup kaldırdı. Muhsin’in gözleri doldu.
      </p>
      <p class="govde-metin bizsmart">
        – Satacağım, diyebildi.
      </p>
      <p class="govde-metin bizsmart">
        Rasim amca tezgâhın arkasına geçti. Eğilip bir kutu çıkardı. Renkli balonları masanın üstüne koydu.
      </p>
      <p class="govde-metin bizsmart">
        – Çalışmak ayıp değil Muhsin. Aferin sana. İstediğin kadar balon vereceğim. Fakat bu kış gününde balon satılmaz. Soğukta herkes evinde olur.
      </p>
      <p class="govde-metin bizsmart">
        Muhsin cevap vermedi. Rasim amca arka odadan küçük bir sehpa çıkardı.
      </p>
      <p class="govde-metin bizsmart">
        – Ama tatlı satabilirsin. Kışın insanlar tatlıyı çok yer.
      </p>
      <div class="frame-4">
        <img class="frame-13" src="image/10_kcocuk_fmt.jpeg" alt="10_kcocuk.tif"/>
      </div>
      <p class="govde-metin bizsmart">
        &#160;
      </p>
      <p class="govde-metin bizsmart">
        Muhsin:
      </p>
      <p class="govde-metin bizsmart">
        – Balon da satabilir miyim?
      </p>
      <p class="govde-metin bizsmart">
        Rasim amca güldü:
      </p>
      <p class="govde-metin bizsmart">
        – Neden olmasın. Sehpaya bağlarsın, hem balon hem tatlı satarsın. Hemen balonları şişirmeye başla. Ama bunları ne zaman satacaksın? Sen okula gitmiyor musun?
      </p>
      <p class="govde-metin bizsmart">
        Muhsin, gözlerini sildi. Tezgâha yaklaştı. Balonlara dokundu.
      </p>
      <p class="govde-metin bizsmart">
        – Şimdilik okuldan sonra...
      </p>
      <p class="govde-metin bizsmart">
        Rasim amca biraz sert bir şekilde ikaz etti:
      </p>
      <p class="govde-metin bizsmart">
        – Sakın okuldan kaçmayı aklından geçirme. Okula devam et. Çıkışlarda buraya gelirsin, çantanı da dükkâna koyarsın.
      </p>
      <p class="govde-metin bizsmart">
        Muhsin:
      </p>
      <p class="govde-metin bizsmart">
        – Sağ ol, Rasim amca, deyip cebinden buruşmuş paraları çıkardı.
      </p>
      <p class="govde-metin bizsmart">
        – Paraları cebine koy bakalım. Şimdi sana bir hesap açalım. Balonları ve tatlıları kaça aldığını ve kaça satman gerektiğini yazalım. Böylece kârını bilmiş olursun, dedi.
      </p>
      <p class="govde-metin bizsmart">
        Muhsin elindeki sehpayla ayağa kalktı.
      </p>
      <p class="govde-metin bizsmart">
        – Rasim amca ben çıkıyorum.
      </p>
      <p class="govde-metin bizsmart">
        Rasim amca:
      </p>
      <p class="govde-metin bizsmart">
        – Bir dakika, balonları uzun bir ipe bağlayalım.
      </p>
      <p class="govde-metin bizsmart">
        Muhsin akşama kadar fıstık tatlısını ve balonları satmaya çalıştı. Bir tepsi tatlı bitmişti.
      </p>
      <p class="govde-metin bizsmart">
        Hava kararmadan dükkâna döndü. Rasim amca gözlüklerinin üstünden baktı. Gözleri parıldadı, gülümseyerek tezgâhtan çıktı.
      </p>
      <p class="govde-metin bizsmart">
        – Aferin sana! İlk defa işe çıkıyorsun ama bitirmişsin.
      </p>
      <p class="govde-metin bizsmart">
        Muhsin:
      </p>
      <p class="govde-metin bizsmart">
        – Balonları satamadım. Ama yarın okul önlerine gideceğim.
      </p>
      <p class="govde-metin bizsmart">
        Muhsin kazandıklarını cebine koydu. Rasim amca onu sandalyeye oturttu.
      </p>
      <p class="govde-metin bizsmart">
        – Söyle bakalım, bu paralarla ne yapacaksın?
      </p>
      <p class="govde-metin bizsmart">
        Muhsin bir süre sesiz kaldı. Rasim amca:
      </p>
      <p class="govde-metin bizsmart">
        – Annene söyle bana bir uğrasın. Benim de çırağa ihtiyacım vardı.
      </p>
      <p class="govde-metin bizsmart">
        Muhsin ayağa kalktı:
      </p>
      <p class="govde-metin bizsmart">
        – Rasim amca ne olursun annemin haberi olmasın. Ona bir şey söyleme.
      </p>
      <p class="govde-metin bizsmart">
        – Nesi var annenin?
      </p>
      <p class="govde-metin bizsmart">
        – Hasta. İşe de gidemiyor.
      </p>
      <p class="govde-metin bizsmart">
        Rasim amca, Muhsin’in başını okşadı.
      </p>
      <p class="govde-metin bizsmart">
        – Çok üzüldüm, geçmiş olsun.
      </p>
      <p class="govde-metin bizsmart">
        – Sağ ol...
      </p>
      <p class="govde-metin bizsmart">
        Sözünü bitiremeden gözleri yaşardı .
      </p>
      <p class="govde-metin bizsmart">
        Muhsin çantasını alıp evin yolunu tuttu. Kapıyı annesi açtı. Biraz olsun kendine gelmiş, yürüyebiliyordu.
      </p>
      <p class="govde-metin bizsmart">
        ...
      </p>
      <p class="govde-metin bizsmart">
        Annesinin hastalığı devam edince doktora götürdüler. Zatürreye yakalanmış, ay sonuna kadar dinlenmesi gerektiğini söyledi doktor. Bu durum annesinin hoşuna gitmedi, ama yapacak bir şey de yoktu. Onun olmadığı zamanlarda ablasıyla annesi dertleşiyordu.
      </p>
      <p class="govde-metin bizsmart">
        – Kızım sandığımda zor günler için sakladığım birkaç altınım vardı. Şimdi onu bozdurmanın zamanı. Bayram da geliyor. Üzerinize yeni bir şeyler almak isterdim ama önce kömür taksidini ödeyelim.
      </p>
      <p class="govde-metin bizsmart">
        – Üzülme anneciğim. Giyecek elbisem var. İdare ederim. Önce taksidi ödeyelim.
      </p>
      <p class="govde-metin bizsmart">
        – Sağ ol, canım kızım. Ya Muhsin? Bayrama giyecek bir elbisesi yok.
      </p>
      <p class="govde-metin bizsmart">
        İkisi de başlarını öne eğdi.
      </p>
      <p class="govde-metin bizsmart">
        …
      </p>
      <p class="govde-metin bizsmart">
        Ertesi günü ablası altınları çantasına koyup çarşıya çıktı. Altınları bozdurduktan sonra kömürcüye uğradı. Mustafa amca ablasını kapıda karşıladı.
      </p>
      <p class="govde-metin bizsmart">
        – Buyur, kızım. Kömür mü almaya geldin?
      </p>
      <p class="govde-metin bizsmart">
        – Yok, Mustafa amca, kömürümüz var. Taksit ödemeye geldim, deyip çantasından parayı çıkardı.
      </p>
      <p class="govde-metin bizsmart">
        – Bu ne parası?
      </p>
      <p class="govde-metin bizsmart">
        – Kömürün parası!
      </p>
      <p class="govde-metin bizsmart">
        Mustafa amca şaşkındı.
      </p>
      <p class="govde-metin bizsmart">
        – İyi de borcunuz kalmadı. Birkaç gün önce Muhsin getirdi.
      </p>
      <p class="govde-metin bizsmart">
        – Muhsin mi getirdi?
      </p>
      <p class="govde-metin bizsmart">
        – Ne o, bir şey mi oldu.?
      </p>
      <p class="govde-metin bizsmart">
        – Yok, şey! Muhsin’in getirdiğinden emin misiniz?
      </p>
      <p class="govde-metin bizsmart">
        – Tabi bak, deftere de yazmışım.
      </p>
      <p class="govde-metin bizsmart">
        Ablası bir şey demeden kalktı.
      </p>
      <p class="govde-metin bizsmart">
        – Teşekkür ederim.
      </p>
      <p class="govde-metin bizsmart">
        – Bir şey değil. Yine ihtiyacınız olursa annen Muhsin’le haber göndersin. Biz kamyona yükler göndeririz.
      </p>
      <p class="govde-metin bizsmart">
        Hızlı adımlarla geldiği sokaklardan dönmeye başladı. Bir taraftan da kardeşinin parayı nereden bulduğunu düşünüyordu. Bu kadar parayı bulmasının imkânı yoktu. “Hırsızlık yapmış olmasın! Eğer böyle bir şey yaptıysa bunu anneme nasıl söylerim?” diye aklından geçirdi.
      </p>
      <p class="govde-metin bizsmart">
        Eve yaklaşırken eli ayağına dolaştı. Kapıda yabancı bir ayakkabı vardı. Elindeki çantaları bırakıp kapıyı çaldı. Annesi:
      </p>
      <p class="govde-metin bizsmart">
        – Hoş geldin kızım. Üşüdün mü, diye sordu.
      </p>
      <p class="govde-metin bizsmart">
        – Biri mi var?
      </p>
      <p class="govde-metin bizsmart">
        – Evet, bakkal Rasim geldi. Geç, bekleme kapıda.
      </p>
      <p class="govde-metin bizsmart">
        Ablası misafire “Hoş geldin!” dedi. Sessizce sobanın arkasına geçip ısınmaya başladı. Bir taraftan da söze nereden başlayacağını düşünüyordu. Annesi:
      </p>
      <p class="govde-metin bizsmart">
        – Verdin mi kızım?
      </p>
      <p class="govde-metin bizsmart">
        Başını kaldırdı. Annesi gülümsüyordu. En sonunda doğruyu söylemeye karar verdi.
      </p>
      <p class="govde-metin bizsmart">
        – Veremedim.
      </p>
      <p class="govde-metin bizsmart">
        – Neden kızım?
      </p>
      <p class="govde-metin bizsmart">
        – Muhsin vermiş.
      </p>
      <p class="govde-metin bizsmart">
        – Muhsin mi?
      </p>
      <p class="govde-metin bizsmart">
        Ablası üzgün bir tavırla süzdü annesini.
      </p>
      <p class="govde-metin bizsmart">
        – Evet, anne.
      </p>
      <p class="govde-metin bizsmart">
        – Ama parayı nereden buldu?
      </p>
      <p class="govde-metin bizsmart">
        Ev sessizliğe gömüldü. Rasim amca bir şey söylemeden dinliyordu.
      </p>
      <p class="govde-metin bizsmart">
        Annesi:
      </p>
      <p class="govde-metin bizsmart">
        – Yoksa bir iş yapmasın bu çocuk?
      </p>
      <p class="govde-metin bizsmart">
        – Bilmem ki anne.
      </p>
      <p class="govde-metin bizsmart">
        İş çıkmaza girmişti. Rasim amca çayını bitirdi. Bardağı ablasına uzattı.
      </p>
      <p class="govde-metin bizsmart">
        – Kızım bir bardak daha çay alabilir miyim?
      </p>
      <p class="govde-metin bizsmart">
        Annesi hemen ayağa kalktı.
      </p>
      <p class="govde-metin bizsmart">
        – Kusura bakma Rasim, seni unuttuk. Baksana şu Muhsin’in yaptığına.
      </p>
      <p class="govde-metin bizsmart">
        Rasim amca gülmeye başladı. Bu sefer ana kız meraklandı.
      </p>
      <p class="govde-metin bizsmart">
        – Muhsin hırsızlık falan yapmadı. Geçen aydan beri tatlı satıyor. Bana da bir şey söyleme diye tembihlediği için size haber veremedim. Kömür taksidinin yarısını kazandığı paralarla ödedi. Yarısını da benden borç aldı. Okul çıkışlarında çalışıp ödeyeceğini söyledi. Anlaşmamız böyle. Onun hakkında kötü bir şey düşünmenizi istemem, dedi.
      </p>
      <p class="govde-metin bizsmart">
        Annesinin gözlerinden yaşlar boşanıverdi.
      </p>
      <p class="govde-metin bizsmart">
        – Demek ben burada yatarken o çalışıyordu. Benim canım oğlum!
      </p>
      <p class="govde-metin bizsmart">
        &#160;
      </p>
      <p class="govde-metin bizsmart">
        &#160;
      </p>
      <div class="frame-4">
        <img class="frame-14" src="image/HKS_01_Kaybolan%20Cocuk__fmt.jpeg" alt="HKS_01_Kaybolan%20Cocuk_arka_kapak.jpg"/>
      </div>
      <p class="govde-metin bizsmart">
        &#160;
      </p>
    </div>
  </body>
</html>
