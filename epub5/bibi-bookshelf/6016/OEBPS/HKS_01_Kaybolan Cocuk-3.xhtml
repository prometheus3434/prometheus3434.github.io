<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml">
  <head>
    <title>
      HKS_01_Kaybolan Cocuk-3
    </title>
    <link href="css/HKS_01_Kaybolan%20Cocuk.css" rel="stylesheet" type="text/css"/>
  </head>
  <body id="HKS_01_Kaybolan-Cocuk" xml:lang="tr-TR">
    <div>
      <p id="toc_marker-3" class="BASLIK01 bizsmart">
        KUŞ YUMURTALARI
      </p>
      <p class="govde-metin bizsmart">
        Öğleden sonra incir ağacının yaprakları hafif bir rüzgârla sallandı. Gölgede kendi hâlimde oyuna dalmıştım. Yukarı kattan mutfağın ahşap penceresi açıldı. Anam başındaki yazmayı düzeltti. Önce avluya bir göz gezdirdi. Aradığını bulamayınca yarı beline kadar eğildi. Ayağa kalktım. Bu esnada anam:
      </p>
      <p class="govde-metin bizsmart">
        – Erol, oğlum nerdesin, diye seslendi. Kestiğim dalı bir köşeye koyup çıktım. Parlayan güneşten yukarı bakamadım. Elimle gözlerime siper yaptım. Anam beni görünce isteğini söyledi.
      </p>
      <p class="govde-metin bizsmart">
        – Oğlum bağa kadar bir gitsen.
      </p>
      <p class="govde-metin bizsmart">
        Bu iş hiç de hoşuma gitmedi. Sapanımı bitirmem gerekiyordu. Dalı gösterdim:
      </p>
      <p class="govde-metin bizsmart">
        – Sapan yapıyordum ana!
      </p>
      <p class="govde-metin bizsmart">
        Biraz sesini yükseltti. Kaşları çatıldı:
      </p>
      <p class="govde-metin bizsmart">
        – Bu sapan da ne? Acımıyor musun zavallı kuşlara. Hem inek bağda otluyor. Sabahtan beri su içmedi. Kovayı al da sulayıver.
      </p>
      <p class="govde-metin bizsmart">
        İki kolum havaya kalkıp indi, şöyle bir döndüm:
      </p>
      <p class="govde-metin bizsmart">
        – Off, of! Sonra gitsem.
      </p>
      <p class="govde-metin bizsmart">
        Anamın sesi biraz yumuşadı, tatlılaştı:
      </p>
      <p class="govde-metin bizsmart">
        – Olmaz oğlum, zavallı hayvan susuz kalmasın.
      </p>
      <p class="govde-metin bizsmart">
        Olmaz diyemedim, hayvanı susuz koymaya gönlüm razı olmadı.
      </p>
      <p class="govde-metin bizsmart">
        – Ana, dönünce bana yağlı ekmek yapar mısın?
      </p>
      <p class="govde-metin bizsmart">
        Rüzgâr, yosun tutmuş kiremitleri okşarken anamın yüzü aydınlandı, gülümsedi:
      </p>
      <p class="govde-metin bizsmart">
        – Hele sen var gel. Ben de sana yağlı ekmek hazırlarım.
      </p>
      <p class="govde-metin bizsmart">
        Sapan çatalını belime soktum. Anama:
      </p>
      <p class="govde-metin bizsmart">
        – Hem de iki tane isterim, dedim. O eliyle işaret edip başını içeri çekti. İncirin koyu gölgesine girerken ensem yanmaktan kurtuldu. Lastikleri ve çakıyı cebime yerleştirdim. Kuyu başından kovayı omzuma atıp sokağa çıktım. Güneş de Karasu tarafına eğilmişti. Daha köyü çıkmadan terledim. Bağ yoluna saparken karşımdan üç beş koyun gözüktü. Bir bakışta kimin koyunları olduğunu anladım. Önlerine geçip çevirdim. Arkadan gelen de olmayınca kaçmış olabileceklerini düşündüm. Koyunlar pek kaçmazdı ama...
      </p>
      <p class="govde-metin bizsmart">
        – Kimse yok mu?
      </p>
      <p class="govde-metin bizsmart">
        Sağa sola bakınırken karaçalıların arkasından ayak sesi geldi. Çalıların üzerinden yola atladı. Biraz korkmadım desem yalan olur.
      </p>
      <p class="govde-metin bizsmart">
        – Hay, sen miydin Ömer? Korkuttun beni.
      </p>
      <p class="govde-metin bizsmart">
        Biraz alaylı cevap verdi:
      </p>
      <p class="govde-metin bizsmart">
        – Biliyorum, ben de seni korkutmak istemiştim.
      </p>
      <p class="govde-metin bizsmart">
        Otlayan koyunları gösterdim.
      </p>
      <p class="govde-metin bizsmart">
        – Bunlar sizin mi?
      </p>
      <p class="govde-metin bizsmart">
        Başını salladı. Hemen üzerimizdeki badem ağacından havalanan kuşun kanat seslerini gözüyle takip etti. Daha cevabını vermeden çalıların arasında kayboldu. Tekrar kendini bana gösterdi.
      </p>
      <p class="govde-metin bizsmart">
        – Şunlara bakıver. Kuşa yanaşacağım, dedi. Eliyle susmamı işaret etti. Kısık bir sesle:
      </p>
      <p class="govde-metin bizsmart">
        – Şimdi gelirim, deyip bağın içinde kayboldu.
      </p>
      <p class="govde-metin bizsmart">
        Çaresiz sırtımı badem ağacına dayayıp koyunları bekledim. Sapanın parçalarını çıkarıp tamamlamaya çalıştım. Pek güzel olmadı ama idare ederdi. Bir an önce bitirip kuş avlamak istiyordum. Tam işe dalmışken Ömer yerlere kadar sarkan ağaç dallarının arasından başını çıkardı. Alnında biriken teri sildi. Yüz hatlarından üzgün olduğu anlaşılıyordu. Bir yüzüme baktı, bir de elimdeki çatala:
      </p>
      <p class="govde-metin bizsmart">
        – Ne o, sapan mı yapacaksın?
      </p>
      <p class="govde-metin bizsmart">
        Çakıyla birkaç yerini daha kestim, ona bakmadım:
      </p>
      <p class="govde-metin bizsmart">
        – Hı, hı, av çoğaldı. Baksana serçelere, üveyiklere...
      </p>
      <p class="govde-metin bizsmart">
        Ben bunları söylerken gülmeye başladı. Kuş adlarını saymayı bıraktım. Kızmıştım. Benim kuş vuramayacağımı hatırlatıyordu.
      </p>
      <p class="govde-metin bizsmart">
        – Ne o! Beğenemedin mi?
      </p>
      <p class="govde-metin bizsmart">
        Birbirimize bakıştık. Çakıyı cebime koydum:
      </p>
      <p class="govde-metin bizsmart">
        – Sen ne yaptın, kaçırdın mı kuşu?
      </p>
      <p class="govde-metin bizsmart">
        Cebinden çıkardığı taşı sapana yerleştirdi. Rastgele ağaçların arasına nişan aldı.
      </p>
      <p class="govde-metin bizsmart">
        – Tam vuracaktım, bir karışla kaçırdım, dedi. Güldüm. Attığı taş daldan birkaç yaprak düşürdü. Ardından cebine tıkıştırdığı serçe kuşunu çıkardı. Daha sıcaklığı geçmemiş kuşun tüyleri savruldu. İçimi bir acıma duygusu bürürken bir yandan da onu kıskandım. Ayaklarından tutup bana gösterdi.
      </p>
      <p class="govde-metin bizsmart">
        – Bugün bir tane vurabildim. Ama koyunları bıraktıktan sonra Karasu’ya gideceğim. Şimdi orada yığınla kuş olur.
      </p>
      <p class="govde-metin bizsmart">
        Elimdeki çatalı gösterdim.
      </p>
      <p class="govde-metin bizsmart">
        – Şunu bitirecektim, anam bağa gönderdi. İneğe su vereceğim.
      </p>
      <p class="govde-metin bizsmart">
        Sapanı koluna geçirip sert bir şekilde elimden çatalı aldı:
      </p>
      <p class="govde-metin bizsmart">
        – Bakayım şuna.
      </p>
      <p class="govde-metin bizsmart">
        Evirip çevirdi, sağ eliyle tutup nişan aldı. Dudaklarını büzüp uzattı:
      </p>
      <p class="govde-metin bizsmart">
        – Bununla kuş değil ineği bile vuramazsın!
      </p>
      <p class="govde-metin bizsmart">
        Şaşkınlığımı gizleyemedim:
      </p>
      <p class="govde-metin bizsmart">
        – Neden?
      </p>
      <p class="govde-metin bizsmart">
        Kendi sapanını bana uzattı.
      </p>
      <p class="govde-metin bizsmart">
        – Al, al! Dur bir de sana taş vereyim dene.
      </p>
      <p class="govde-metin bizsmart">
        Cebinden küçük, yuvarlak bir taş çıkardı. Sapana yerleştirdim. Eliyle karşı ağacın gövdesini gösterdi.
      </p>
      <p class="govde-metin bizsmart">
        – Şu duta nişan al.
      </p>
      <p class="govde-metin bizsmart">
        Sapan elimde gerilirken bir gözümü kapadım, derin bir nefes aldım. Taş fırladı, dutun gövdesine çarpıp düştü. Ağzım kulaklarıma vardı. Sevinmiştim.
      </p>
      <p class="govde-metin bizsmart">
        – Vay be! Nasıl da vurdum. Sapanın gerçekten güzelmiş, dedim.
      </p>
      <p class="govde-metin bizsmart">
        O, cebinden yeni bir taş çıkarırken üzerimizden bir kuş uçup gitti. Ömer:
      </p>
      <p class="govde-metin bizsmart">
        – Ee, Karaca dayı yaparsa iyisini yapar.
      </p>
      <p class="govde-metin bizsmart">
        İstemeden dudaklarımdan kelimeler dökülüverdi:
      </p>
      <p class="govde-metin bizsmart">
        – Bana da yapar mı?
      </p>
      <p class="govde-metin bizsmart">
        Otlayan koyunları yola kattı.
      </p>
      <p class="govde-metin bizsmart">
        – Bilmem herhâlde yapar. Gerçi ben ara sıra koyunlarını ovaya götürüyorum.
      </p>
      <p class="govde-metin bizsmart">
        Kendimi tutamadım.
      </p>
      <p class="govde-metin bizsmart">
        – Sen söylersen yapar, dedim.
      </p>
      <p class="govde-metin bizsmart">
        Arkasını dönüp baktı:
      </p>
      <p class="govde-metin bizsmart">
        – Olur, öğleden sonra bize gel. Birlikte gideriz, dedi.
      </p>
      <p class="govde-metin bizsmart">
        &#160;
      </p>
      <p class="govde-metin bizsmart">
        El salladım, sevindim. Kuyunun başına varınca önce kana kana su içtim. İnek gerçekten de susamış. Yalağı üç defa doldurmak zorunda kaldım. Biraz da yoruldum. Eve döndüğümde anamın hazırladığı yağlı ekmeği büyük bir iştahla yedim.
      </p>
      <p class="govde-metin bizsmart">
        …
      </p>
      <p class="govde-metin bizsmart">
        Bacadan kara bir duman çıktı. İçerinin sıcaklığı pencerelere yansıdı. Karaca dayı elinde kor olmuş demirle dışarı çıktı. Demiri suya soktu. Sokmasıyla birlikte taze bir duman ortalığı sardı. Soğuyan demiri içeri götürürken bizi gördü. Yan gözle baktı. Gülümsedik. Elini yüzünü yıkadı. Bize döndü:
      </p>
      <p class="govde-metin bizsmart">
        – Hayrola çocuklar, bir isteğiniz mi var?
      </p>
      <p class="govde-metin bizsmart">
        Bir elimle Ömer’i dürttüm. Ömer:
      </p>
      <p class="govde-metin bizsmart">
        – Şey, dayı... Erol’a sapan yapacaktık...
      </p>
      <p class="govde-metin bizsmart">
        Karaca dayı direkte asılı havluyu aldı.
      </p>
      <p class="govde-metin bizsmart">
        – Ee?
      </p>
      <p class="govde-metin bizsmart">
        – Düzgün bir çatal bulamadık.
      </p>
      <p class="govde-metin bizsmart">
        Kirlenen havluyu bir köşeye attı. Demir yığınlarının yanına gidip bir şeyler aramaya başladı:
      </p>
      <p class="govde-metin bizsmart">
        – Burası çatal yuvası mı?
      </p>
      <p class="govde-metin bizsmart">
        Doğrusu içime bir kurt düştü. Bu iş olmayacağa benziyordu. Kafamı yere eğip, nerede iyi bir çatal buluruz diye düşünmeye başlamıştım. Karaca dayı alçak damın saçağına başını uzatmış bir şeyler arıyordu.
      </p>
      <p class="govde-metin bizsmart">
        – Hah, buldum. Dut ağacının altında duran merdiveni işaret etti.
      </p>
      <p class="govde-metin bizsmart">
        – Tutun bakalım şunun ucundan.
      </p>
      <p class="govde-metin bizsmart">
        Hemen koşup tuttum. Ne olacağını bilmeden yardım ettik. Damın çatısına dayadık. Karaca dayı bana baktı:
      </p>
      <p class="govde-metin bizsmart">
        – Çık bakalım. Hemen yukarıda bir çatal var. Onu al. Geçenlerde yapmıştım. Biraz kurusun diye kiremitlerin üzerine atmıştım. Nasip sanaymış, dedi...
      </p>
      <p class="govde-metin bizsmart">
        Sapanım hazırdı. Köyün sokaklarına daldığımızda hava ısınmıştı. Ortalıkta kimsecikler yoktu. Ömer:
      </p>
      <p class="govde-metin bizsmart">
        – Hadi dereye gidelim. Hem yüzeriz hem de sapan taşı toplarız, dedi.
      </p>
      <p class="govde-metin bizsmart">
        – Biraz taş verir misin?
      </p>
      <p class="govde-metin bizsmart">
        Cebinden bir avuç taş çıkardı. Hepsi de yuvarlak ve parlaktı.
      </p>
      <p class="govde-metin bizsmart">
        – Bakalım ilk kuşu kim vuracak, dedim.
      </p>
      <p class="govde-metin bizsmart">
        Rüzgârın durduğu, yaprakların sessizce ikindi meltemini beklediği bağ arasına girdik. Bir taraftan da kuş aradık. Öğle üzeri pek kuş gözükmüyordu. Çalıların arasından akan arka indik. İnmemizle bir kuşun kanat seslerini duyduk. Pür dikkat kesildik. Biraz araştırınca badem ağacının dalları arasına konan serçeyi gördük. Ağzında yem vardı. Cemil yavaşça yaklaştı. Nişan aldı. Taş ağacın dallarına çarpınca kuş kayboldu. Patikaya geri dönüyorduk ki kuşu tekrar gördük. Ağaca biraz dikkatli bakınca yuvayı gördüm.
      </p>
      <p class="govde-metin bizsmart">
        – Bak, bak ağaçta yuva var?
      </p>
      <p class="govde-metin bizsmart">
        – Hani nerde?
      </p>
      <p class="govde-metin bizsmart">
        – Görmedin mi? Badem ağacında...
      </p>
      <p class="govde-metin bizsmart">
        Elimle işaret ettim. Biraz daha yakına varınca gördü. Kuş bir üst dala konmuş bağırıp duruyordu. Hemen ona nişan aldım. Vuramadım. Serçe kaçacağına bir başka dala kondu. Feryat ediyordu. Yuvayı bırakıp kuşu vurmaya çalıştık. Tam taşı atacakken yer değiştiriyor, bizi deli ediyordu. En sonunda dayanamadım ayakkabılarımı çıkardım.
      </p>
      <p class="govde-metin bizsmart">
        Cemil:
      </p>
      <p class="govde-metin bizsmart">
        – Ne yapacaksın?
      </p>
      <p class="govde-metin bizsmart">
        – Ağaca tırmanacağım. Bakalım yuvada yavru var mı?
      </p>
      <p class="govde-metin bizsmart">
        – Harika, ben de kuşu vurayım, deyip yaprakların arasında öten kuşu aradı.
      </p>
      <div class="frame-4">
        <img class="frame-8" src="image/05_kcocuk_fmt.jpeg" alt="05_kcocuk.tif"/>
      </div>
      <p class="govde-metin bizsmart">
        &#160;
      </p>
      <p class="govde-metin bizsmart">
        Yuvaya yaklaştıkça serçe etrafımda dört dönüyordu. Elinden gelse beni didik didik gagalayacaktı. Ötüyor, bağırıyor, yuvaya yaklaşmamı istemiyordu. Dala tutundum, yuvaya yaklaşmıştım. Yuvanın içinden bir kuş çıktı. O da diğeri gibi tepemde dönmeye başladı.
      </p>
      <p class="govde-metin bizsmart">
        Ömer:
      </p>
      <p class="govde-metin bizsmart">
        – Var mı?
      </p>
      <p class="govde-metin bizsmart">
        – Daha bakmadım. Ama ses yok.
      </p>
      <p class="govde-metin bizsmart">
        – Yavru yoksa yuvayı boz.
      </p>
      <p class="govde-metin bizsmart">
        Serçe üst dala kondu, zavallı feryat ediyordu. Yuvayı biraz açtım, içinde küçük, benekli benekli dört tane yumurta vardı...
      </p>
      <p class="govde-metin bizsmart">
        – Yumurta var. Yavru yokmuş, dedim. Ömer kuşa tekrar nişan aldı. Taş, ağaçtan birkaç yaprak döktü. Otlardan yapılmış yuvayı elime aldım. Kuşlar başımın üstündeydi. Geri doğru dönerken ayağım kaydı. Düşmemek için bir iki sallandım. Bu sırada yumurtalar yuvadan kayıp yere düştü. Kuşlardan biri son bir gayretle üzerime kanat çırptı. Kolumla kovaladım. Aceleyle yuvayı geri koydum. Aşağıya baktım. Cemil yumurtalara bakıyordu.
      </p>
      <p class="govde-metin bizsmart">
        – Kırılmış mı?
      </p>
      <p class="govde-metin bizsmart">
        – Hem de hepsi. Bir tane sağlam kalmamış.
      </p>
      <p class="govde-metin bizsmart">
        Yüreğim cız etti. Ama olanlar olmuştu bir kere. Aceleyle aşağı indim. Sarısı dökülmüş yumurtalara baktım.
      </p>
      <p class="govde-metin bizsmart">
        – Demek yeni yumurtlamış.
      </p>
      <p class="govde-metin bizsmart">
        – Hı hı, hiç birinde yavru yok. Neyse canım biz ava devam edelim.
      </p>
      <p class="govde-metin bizsmart">
        – Ama yumurtalar kırıldı...
      </p>
      <p class="govde-metin bizsmart">
        Yüzüme baktı, sonra ağacın başında dönen kuşa nişan aldı:
      </p>
      <p class="govde-metin bizsmart">
        – Vuramadım gitti şunu.
      </p>
      <p class="govde-metin bizsmart">
        Eliyle omzumu tuttu:
      </p>
      <p class="govde-metin bizsmart">
        – Üzülme, tekrar yumurtlar. Zaten yuva da yeni kurulmuş. Hadi dereye gidelim. Şimdi herkes ordadır.
      </p>
      <p class="govde-metin bizsmart">
        İsteksizce bağ arasındaki yola çıktık. Yuvadan yumurtaları düşürdüğüme çok üzülmüştüm. Cemil bir başka ağacı işaret etti:
      </p>
      <p class="govde-metin bizsmart">
        – Bak burada da yuva var. Çıkalım mı?
      </p>
      <p class="govde-metin bizsmart">
        Kolundan tutup yola çektim.
      </p>
      <p class="govde-metin bizsmart">
        – Boş ver. Hadi yüzmeye gidelim. Başka yuva bozmak istemiyorum, dedim ve koşmaya başladık.
      </p>
      <p class="govde-metin bizsmart">
        ...
      </p>
      <p class="govde-metin bizsmart">
        Akşam serinliğinde koyunları çıkarıyordum. Yuvanın olduğu yere geldiğimde ağaçta dolanıp duran serçeyi gördüm. Koyunlar biraz uzaklaştı. Öten kuşa bakıp kaldım. Ne yapacağımı bilemedim. Yuvasının etrafında dolanıyor, yumurtalarını geri istiyordu. Birden aklıma diğer kuşun yuvası geldi. Hiç düşünmeden arkın başından ağaca yaklaştım. Burada da bir yuva vardı. Ayakkabıları çıkarmadan tırmandım. Ana serçe bir üst dalda bağırıyordu. Tam elimi dala atmıştım ki “Tıs!” diye bir kara yılan yuvaya doğru aktı. Korkuyla geri çekildim. Dal sallandı. Yılan yere doğru düşerken ayağım kaydı. Dala çarparak otların üstüne düşmüşüm.
      </p>
      <p class="govde-metin bizsmart">
        ...
      </p>
      <p class="govde-metin bizsmart">
        Gözlerimi araladığımda evdeydim. Kolum sargılıydı. Ne olduğunu anlamaya çalıştım. Anam başıma ıslak bir bez koydu.
      </p>
      <p class="govde-metin bizsmart">
        – Kendine geliyor, dedi. Yavaşça alnımdan öptü. Geçmiş olsun! Bizi korkuttun.
      </p>
      <p class="govde-metin bizsmart">
        Kalkmaya çalıştım, kolum acıyordu. Anam hemen engelledi.
      </p>
      <p class="govde-metin bizsmart">
        – Kalkma, yat. Kolun kırılmış. Bir süre dinlenmen gerekir.
      </p>
      <p class="govde-metin bizsmart">
        Kurumuş dudaklarımın arasından mırıldandım:
      </p>
      <p class="govde-metin bizsmart">
        – Su!
      </p>
      <p class="govde-metin bizsmart">
        Kız kardeşim bir bardak suyla içeri girdi. Anam güçlükle suyu içirdi:
      </p>
      <p class="govde-metin bizsmart">
        – Ne oldu da düştün ağaçtan?
      </p>
      <p class="govde-metin bizsmart">
        Ağaç, serçe ve yuvası, sonra yılan… Vücudumu bir titreme sardı. Anam beni yavaşça yatırdı. Gözlerim yumulurken içeri babamın gölgesi süzüldü:
      </p>
      <p class="govde-metin bizsmart">
        – Nasıl oldu? Kendine geldi mi?
      </p>
      <p class="govde-metin bizsmart">
        Anam eliyle işaret etti:
      </p>
      <p class="govde-metin bizsmart">
        – Şışşt! Bırakalım uyusun. Üstüme ince bir çarşaf örtüp kapıyı kapattılar.
      </p>
      <p class="govde-metin bizsmart">
        Ne kadar uyumuşum bilmiyorum. Uyandığımda ikindi gölgesi köyün sokaklarını dolduruyordu. Anam akşam yemeği için tencereyi ocağa koymuş. Direkte asılı duran sapanı aldım. Ocağa yaklaştım. Gözlerim doldu. Başıma gelenleri düşündüm. Ama hiç düşünmeden sapanı ateşe attım. Sapan cızırtılar çıkararak alevlerin arasında yanıp gitti. Bahçe kapısından Ömer’in geldiğini gördüm. Yüzü buruktu, beni ayakta görünce sevindi. Sarılamadık ama tokalaştık.
      </p>
      <p class="govde-metin bizsmart">
        Ömer:
      </p>
      <p class="govde-metin bizsmart">
        – Erol ağaçta ne işin vardı, diye sordu.
      </p>
      <p class="govde-metin bizsmart">
        – Sorma. Hani serçenin yumurtalarını kırmıştık ya.
      </p>
      <p class="govde-metin bizsmart">
        – Ee?
      </p>
      <p class="govde-metin bizsmart">
        – Senin gösterdiğin yuvadaki yumurtaların birazını alıp o yuvaya koyacaktım. Zavallı kuş hâlâ bağırıyordu.
      </p>
      <p class="govde-metin bizsmart">
        Ömer’in başı öne düştü:
      </p>
      <p class="govde-metin bizsmart">
        – Anladım. Acısını biraz olsun dindirmek istedin. Peki sonra.
      </p>
      <p class="govde-metin bizsmart">
        – Tam yuvaya ulaşmıştım ki…
      </p>
      <p class="govde-metin bizsmart">
        Yutkundum, sanki o anı tekrar yaşamaya başlamıştım:
      </p>
      <p class="govde-metin bizsmart">
        – Yuvada yılan varmış. Korktum. Ayağım kayınca yılanla birlikte düştük. Sonrasını hatırlamıyorum.
      </p>
      <p class="govde-metin bizsmart">
        Dikkatlice bana baktı:
      </p>
      <p class="govde-metin bizsmart">
        – Ben biliyorum. Ovaya koyunları götürüyordum. Sizin koyunları görünce merak ettim. Ağacın altında seni buldum. Baygındın. Çok korktum.
      </p>
      <p class="govde-metin bizsmart">
        Bir süre öyle sessizce bekledik. Ateşte son kırıntıları kalan sapanı gördü. Bir şey demesini beklemeden:
      </p>
      <p class="govde-metin bizsmart">
        – Artık kuş avlamayacağım, dedim.
      </p>
      <p class="govde-metin bizsmart">
        Anam inekleri sağmış, elindeki süt kabıyla dışarı çıkmıştı. Bizi görünce önce telâşlandı.
      </p>
      <p class="govde-metin bizsmart">
        Bir şeyimin olmadığını anlayınca yüzü değişiverdi. Hava kararmış; sokak araları serinlemiş, gürültüler kesilmişti. Avluya serçeler kondu. Otların arasını eşeleyip yem yediler. Kuşları rahat bıraktık, serbestçe, çekinmeden yediler. Biz de zevkle onları seyrettik.
      </p>
      <p class="govde-metin bizsmart">
        &#160;
      </p>
    </div>
  </body>
</html>
