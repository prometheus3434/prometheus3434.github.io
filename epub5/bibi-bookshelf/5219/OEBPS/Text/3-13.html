<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>3-13.html</title>
  <link href="../Styles/template.css" rel="stylesheet" type="text/css" />
</head>

<body>
  <div id="x3-13.html" xml:lang="tr-TR">
    <div class="Basic-Text-Frame-1">
      <p class="spltolacak"></p>

      <p class="paragraf">Kafasındaki bu tarz saçma sapan discussion’larla, henüz ayılmadan arabasına bindiğinde, benzin ışığının el kol hareketleri sayesinde kendine geldi ve en yakın benzin istasyonunu aramaya başladı. Yakınlarda bir benzin istasyonu vardı ama şirketin anlaşmalı olduğu marka değildi.</p>

      <p class="paragraf"><span class="metin-italik" xml:lang="tr-TR">“Başka istasyondan benzin alıp masraf yapıp madara olma ihtimali”</span></p>

      <p class="paragraf para-style-override-24">Vs</p>

      <p class="paragraf"><span class="metin-italik" xml:lang="tr-TR">“Benzinin son damlasına kadar çarpışıp anlaşmalı istasyona ulaşmak”</span></p>

      <p class="paragraf">arasında karar vermek zorundaydı. Karar öncesi gerekli research’leri zihninde taradı, focus grup deneyimlerini, şirkette benzeri best practice’leri hatırladı ve sonunda educated guess’ine göre kararını anlaşmalı benzin istasyonuna gitmek doğrultusunda verdi. Güç bela anlaşmalı istasyona ulaştı. Anlaşmalı istasyonun benzinini köküne kadar tüketmeden önce pompacıyı aşağılayan bakışlarla <span class="metin-italik" xml:lang="tr-TR">“Taşıt tanıma sistemi olduğunu anlamadın mı?”</span> mesajını verdi. Dolan deposunun keyfi ile şirkete doğru yola koyuldu.</p>

      <p class="paragraf">Araç ile şirkete giriş yaparken, okuduğu ilişki yönetimi ve kariyer yolculuğu kitaplarından aldığı esin ile güvenlik ekibini tüm dişlerini entegre gösterdiği samimi tebessümü ile selamladı. Şirket bünyesinde iletişiminin ne kadar kuvvetli olduğunu, organizasyon şemasındaki her kutucuk ile ne kadar iyi anlaşabildiğini ve her kutucuğa ne kadar önem verdiğini bir kez daha gösterdi.</p>

      <p class="paragraf">Aracını, kendisi için allocate edilmiş yere park etmeden önce hızlıca garajdaki araçlara göz atıp, kimlerin geldiğini kimlerin gelmediğini süzerek ileride kullanmak üzere bireysel malzeme data base’ini güncelledi.</p>

      <p class="paragraf">Arabadan çıkar çıkmaz acımasız bir gerçekle karşı karşıya geldi. Identity badge’ini unutmuştu. Identity badge’siz, şirket içerisinde tuvalet dahil hiçbir yere erişemeyeceği hissiyatı, dilinden <span class="metin-italik" xml:lang="tr-TR">“Shit!..” “Ohhh come onnnnn...” “WTF” gibi</span> kolej yıllarında pekiştirdiği ünlemlerin çıkmasına neden oldu.</p>

      <p class="paragraf">Hemen welcoming desk’te yer alan asistanı aradı. Sağ olsun asistan, hızlıca temporary identity tedarik etti. Identity’yi okutup geçerken bir yandan welcoming desk assistant olarak görev yapan adamın, yılsonunda tutturması gereken hedefleri, optimize etmesi gereken bütçeleri, hazırlaması gereken business planları, sunumları; yazması gereken raporları, istemeyerek de olsa çıkması gereken akşam yemekleri, katılması gereken zorunlu toplantıları olmadığını; mutlu bir aile hayatı olduğunu ve kendisine vakit ayırabildiğini düşündü ve ona öykündü.</p>

      <p class="paragraf"><span>Kahvaltısını evinde yapmadığı için şirketin birbirinden zengin kahvaltı seçenekleri ile donatılmış mutfağına girdi. Kâsesini, kaşığını, light sütünü ve müslisini aldı. Simit, poğaça, açma, kaşar ve böreği acıyan bakışlarla kendinden emin adımlarla mutfağı terk etti.</span></p>

      <p class="paragraf">Bilgisayarını açtı. Outlook ve internet tarayıcısının kısa yol tuşlarına hızlıca basıp, arkadaşlar kendine gelip uyanana kadar kahvaltısını yapmaya devam etti.</p>

      <p class="paragraf">Outlook kendine gelir gelmez gelen email’lere hızlıca göz gezdirdi. Üst yönetimden gelen parçalı bulutlu bir email olup olmadığını kontrol etti. Diğer email’leri hızlıca ilgili klasörlere havale ederken, bir kısmını da sağa sola FW’layarak içine tek kelime yazmadan <span class="metin-italik" xml:lang="tr-TR">“???”</span> <span class="metin-italik" xml:lang="tr-TR">“!!!”</span> gibi işaret koyarak profesyonel iş dünyasının kendisine sağlamış olduğu kartonpiyer statüsünü korudu.</p>

      <p class="paragraf">Calendar’a bağlanıp toplantı takvim durumu hakkında bilgi aldı. <span class="metin-italik" xml:lang="tr-TR">“Ulan yine çok doluyum. Hayatımız toplantı ile geçiyor. Kim yapacak bu işleri. Sanki benden başka toplantı yapacak adam yok”</span> klişelerini yineleyerek günlük rutin to-do’larından birini daha gerçekleştirdi.</p>

      <p class="paragraf">Havalı toplantı defterini açtı. Herkeste olmayan renkli kalemi ile günün tarihini ve günü yazdı. Altına da cümle başlarına kutucuk koyarak to-do’larını yazdı. Gerçekleştirdiği to-do item’ının üzerini çizmek dünyanın en keyifli deneyimiydi.</p>

      <p class="paragraf">Gerekli toplantı donanımlarını yüklenerek haftalık statü toplantısına doğru emin adımlarla ilerledi.</p>

      <p class="paragraf">Statü Toplantısı: Körler ile sağırlar heyetlerinin yapılmayan ya da yavaş giden işleri profesyonelce hasıraltı ettikleri, yapılan ama çok da önemli olmayan işlerin yine profesyonelce abartıldığı post-modern ortaoyunu.</p>

      <p class="paragraf">Toplantı yöneticisi olarak her zaman olduğu gibi, PMP’nin (Project Management Professional) temel öğretilerini kullanıp (zaman, kapsam, termin, açıklama, tahta) project task’lerine dair katılımcılardan bilgi aldı. Aldığı bilgiler doğrultusunda alınması gereken ilgili aksiyonları ilgili kaynaklara assign etti.</p>

      <p class="paragraf">Öğle yemeğinin üvey evlat muamelesi görmediği bir gündü... Her zamanki gibi communicator’dan hızlı bir chat döndü ve <span class="metin-italik" xml:lang="tr-TR">“Nereye gidiyoruz? Kaçta çıkarız? Ne yiyeceğiz? Ben rejimdeyim! Ben de rejimdeyim! Ne zaman döneriz, benim toplantım var? Kimin arabası ile gidiyoruz?”</span> soruları itina ile cevaplanarak; Makyaj tazeleme, çıkmadan önce son kez tuvalet ile vedalaşma, <span class="metin-italik" xml:lang="tr-TR">“Ben çıkıyorum haberiniz olsun”</span> bilgilendirmeleri gibi hazırlıklar yapıldı.</p>

      <p class="paragraf">Profesyonel Öğle Yemeği: Sabahtan öğlene kadar yapılmış toplantılar, atılmış email’ler, söylenmiş sözler hatta giyilen kıyafetler hakkında profesyonel çalışanların birbirlerini update ettikleri ve gerekli değerlendirmeleri yaptıkları yemekli okazyon.</p>

      <p class="paragraf">Her zaman olduğu gibi yine hesap itina ile kredi kartlarına bölünmüş, henüz verilmemiş vale ücreti de değerlendirilerek tip için gözler birbirini süzerken paralel olarak da eller ağır çekimde ceplere doğru ilerlemekteydi.</p>

      <p class="paragraf">Öğle yemeğini fiziksel ve zihinsel olarak hakkıyla sindirebilmek için şirkete döner dönmez filtre kahve ya da espresso deneyim sürecini tetiklemek gerekiyordu. Kahvesini aldı. Bilgisayarının başına geçti. Gerekli gerinme hareketlerini yaparak <span class="metin-italik" xml:lang="tr-TR">“Resume”</span> tuşuna bastı.</p>

      <p class="paragraf">Gelen bir meeting request; post-lunch uyku sendromunu tamamen ortadan kaldırdı. Meeting request’in subject’inde: <span class="metin-italik" xml:lang="tr-TR">“İş çıkışını müteakip off-site yapılacak güzel bir happy hour organizasyona var mısın?”</span> diyordu... Happy hour organizasyonunun içeriği, sunulacak yiyecek ve içecekler şimdiden ağzını sulandırmış, dudaklarını ıslatmıştı. Sulanan ağız ve ıslanan dudak kombinasyonu bu request’i asla reject edemezdi. Hatta tentative deme cüreti bile kendisinin vatan haini olarak ilan edilmesi ile sonuçlanabilirdi.</p>

      <p class="paragraf">Happy hour fikri çok cazip gelmesine rağmen, zihin coğrafyasında bu aralar muson iklimi hâkimdi. Denizden karalara esen kuvvetli rüzgârlarla bir oraya bir buraya savruluyordu.</p>

      <p class="paragraf">Adeta instant denen anlarda aynı anda hem ağlıyor hem de gülüyordu. Hem yapıyor, hem sorguluyordu. Dolayısıyla bu durum kendisini iyice sersemletmişti... Kararsızdı...</p>

      <p class="paragraf">Ansızın karşısında Berk’i gördü, ağızını kahve makinesine dayamış espresso içmeye çalışıyordu, demek ki kafein ihtiyacı gerçekten top level’daydı.</p>

      <p class="paragraf">Sonra hafifçe omuzuna dokundu. Ayakta duracak hali yoktu, adeta ruhunun emilmiş olduğunu hissetti. <span class="metin-italik" xml:lang="tr-TR">“Hey bro, bugün happy hour’a gelecek misin?”</span> sorusuna Berk, olumsuz bir response verdi. Yıkılmıştı... En sevdiği dostu, en ihtiyacı olduğu zamanda kendisini yalnız bırakıyordu...</p>

      <p class="paragraf">Çünkü Berk, aslında kendisinden daha yalnızdı, içindeki güzellikleri buzulların altına gömmüş, hayatın anlamına dair en güzel ve basit organizmaları dondurmuştu...</p>

      <p class="paragraf">Donmak ile donmamak arasındaki araf sürecinde anlamıştı, alçıpan profesyonel iş ortamlarına samimiyet çerçeveli dostluk asılamacağını...</p>

      <p class="paragraf"><span class="metin-italik" xml:lang="tr-TR">“Yeterrrr!”</span> diye böğürerek haykırdı iç sesi var gücüyle... Akşama Fatih’e büryan yemeğe gitti, oradan tatlı niyetine tarihi yarımadayı hazmetti. Tarihi yarımada hinterlandında havadaki her toz zerreciğinin bünyesindeki izdüşümünü hissederken, birden çekiç, örs ve üzengi kemikleri ahenk içerisinde raks etmeye başladı. İçli bir keman ağlıyordu... Çekiç, örsü dövüyordu, üzengi şaha kalkıyordu, zihninde iklimler değişiyordu... Kara görünmüştü, güneş doğuyordu...</p>
    </div>
  </div>
</body>
</html>
