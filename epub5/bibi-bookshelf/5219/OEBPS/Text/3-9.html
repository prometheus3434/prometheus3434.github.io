<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>3-9.html</title>
  <link href="../Styles/template.css" rel="stylesheet" type="text/css" />
</head>

<body>
  <div id="x3-9.html" xml:lang="tr-TR">
    <div class="Basic-Text-Frame-1">
      <p class="spltolacak"></p>

      <p class="x3" xml:lang="en-US"><span>Ajans Ortamı</span></p>

      <p class="paragraf">Nitelikli ajanslar, lokasyonlarını; dışarıdan ziyaretçileri geldiğinde <span class="metin-italik" xml:lang="tr-TR">“Adamlar gerçekten işi biliyorlar, ne güzel manzarası var lan mekânın! İnsan burada kreatif fikir bulmayacak da Başıbüyük’te Rektifiyeci Zafer’in tamirhanesinde mi bulacak? Sonuç olarak bizim gibi 45 senelik Topatan İşhanı’nın asma katında çalışmıyorlar”</span> algısını oluşturacak düzeyde özgün ve güzel bir mekânda seçerler.</p>

      <p class="paragraf">Ajanslar, manzara konumlarına göre rakipleri nezdinde avantaj sahibi olurlar. Öne çıkan manzaralar:</p>

      <p class="paragraf"><span class="metin-italik" xml:lang="tr-TR">“İstanbul Boğazı’nı kadrajına yedirmiş”</span> deniz manzarası.</p>

      <p class="paragraf"><span class="metin-italik" xml:lang="tr-TR">“İstanbul Boğazı’nı görmüyorum ama Haliç ile idare et”</span> deniz manzarası.</p>

      <p class="paragraf"><span class="metin-italik" xml:lang="tr-TR">“Toplantı odasında ayağa kalktığınızda İstanbul Boğazı’nı ucundan görüyorsunuz”</span> manzarası.</p>

      <p class="paragraf">Dağ, bayır, çimen, yeşillik, viyadük, köprü, TEM, E5 manzarası.</p>

      <p class="paragraf"><span class="metin-italik" xml:lang="tr-TR">“Yüksekten şehre farklı bir açıdan bakalım”</span> manzarası.</p>

      <p class="paragraf">Plaza, bina, modern şehir manzarası (alçak katlar).</p>

      <p class="paragraf">Fotoğrafı çekildiğinde Instagram efektleri ile toparlanabilen manzaralardır.</p>

      <p class="paragraf">Manzarası konusunda özgüven eksikliği olma ihtimali olan ajanslar, bu eksikliği kapatmak için mekânın iç mimarisine abanırlar.</p>

      <p class="paragraf">Play Station, Xbox ve Wii oynama alanı her ajansın olmazsa olmazlarındandır. Mümkünse piyasadaki ve piyasaya henüz gelmemiş tüm konsollar olmalı, böylece cümle âleme <span class="metin-italik" xml:lang="tr-TR">“Bizim çocuklar eğlenerek hem yaratıcılıklarını besliyor, hem de tüketicinin oyun motivasyonlarını anlamaya çalışıyorlar”</span> mesajı verilir.</p>

      <p class="paragraf">Ajans içerisindeki teknoloji egosunun haklı sahibi Apple ürünleri ile müşteri karşısında daha nitelikli raks edebilmek için mutlaka Apple TV tedarik edilmelidir. (Ajansa misafir geldiğinde mutlaka Apple TV’nin ne kadar faydalı olduğundan, Apple Store’dan US hesabı almanın trick’lerinden vs bahsedilmelidir.)</p>

      <p class="paragraf">Eskilerden kalma, <span class="metin-italik" xml:lang="tr-TR">“Olm hatırlar mısın? Nasıl oynardık Final Fight’ı tek jetonla, bölüm sonu canavarının aklını alırdım”</span> muhabbetini tetikleyecek ve içerisinde Street Fighter, Final Fight, River Raid, Test Drive IV gibi oyunların olduğu jetonlu atari makineleri fark yaratır.</p>

      <p class="paragraf"><span class="metin-italik" xml:lang="tr-TR">“Bizim çocuklar hayvan gibi stres altında çalışıyorlar ve çok yoğunlar. Kum torbasına abanarak streslerini atıyorlar, konkurlara hazırlanıyorlar”</span> mesajını verecek kum torbası ve boks eldivenleri önemli aksesuarlardır.</p>

      <p class="paragraf">Yetenekli ajans çalışanlarına <span class="metin-italik" xml:lang="tr-TR">“Kızım sırf eğlencenin dibine vurmak için çalışılır bu ajansta”</span> mesajını verecek, happy hour’larda paralel eğlence evrenine sadece Elma + ALT + Shift tuş kombinasyonu ile geçilebilecek özgün bir bar ortamı kurulmalıdır.</p>

      <p class="paragraf">Happy hour’lar esnasında entegre kopma sürecini tetiklemesi ve masaların üzerine çıkarıp herkesin çılgınlar gibi dans etmesini sağlaması için Turntable ve DJ kabini olmazsa olmazlardandır.</p>

      <p class="paragraf">Ajansta prestijli kahve zincirlerindeki baristaların bile ağzını sulandıracak ve her türlü profesyonel kahvenin yapımına imkân veren profesyonel bir kahve makinesi bulunmalıdır. Böylesine bir makine aldıktan sonra kahve ucuza gelsin diye gidip Eminönü’nden kahve almak, konkur de-brief’inde ajans başkanının elinde portakal çevirmesinden farksızdır.</p>

      <p class="paragraf">Aşk dolu yaz akşamlarında sabaha kadar ateşin etrafında <span class="metin-italik" xml:lang="tr-TR">“Akdeniz Akşamları”</span>nı çalarak ve kız tavlayarak büyüyen yakışıklı ajans çalışanları için, eski günlerdeki derinliği vermese de yine de yeteneklerini gösterebilecekleri Guitar Hero (tüm aksesuarları ile) ortamı tedarik edilmelidir.</p>

      <p class="paragraf"><span>Zekâ küpü olan ajans çalışanlarının sıra dışı düşünme yetkinliklerini zinde ve zekâ kaslarını fit tutabilmeleri için GO ortamı. Ajans bünyesinde Tavla, Yanık, Okey, Barbut, Gol Atan Kaleye, Ortada Sıçan, Yağ Satarım Bal Satarım gibi oyunlar oynamak; dişlerinin arasında kalan eşek kadar maydanozla müşteriye sunum yapmaktan farksızdır.</span></p>

      <p class="paragraf">Ajansın entelektüel derinliğini gösteren, yüzde 89’u yabancı olan, konularına göre tasnif edilmiş, itina ile barkodlanmış kitaplardan oluşan kütüphane mutlaka yapılandırılmış olmalıdır. Ajans kütüphanesinde bolca Türkçe kitap ve çağın gerisinde kalmış, sararmış İngilizce kitaplar barındırmak, konkur sunumunda çakmakla kulak kıllarını almaktan farksızdır.</p>

      <p class="paragraf">Ajansın içerisinde farklı yerlere özgün graffitilerle <span class="metin-italik" xml:lang="tr-TR">“NARO”, “Hayat bir sınavsa Beşiktaş yazar çıkarım”</span> gibi söylemler yazmak iç mimariye derinlik katar.</p>

      <p class="paragraf">Ajansın içerisinde farklı yerlere asılmış, ekibin kreatifliğini gösteren, fırlama, zeki ve ilk görüldüğünde <span class="metin-italik" xml:lang="tr-TR">“Olm adamlar ne kadar kreatifler lan, helal olsun valla çok eğlendim”</span> mesajını veren posterler dikkat çeker.</p>

      <p class="paragraf">Profesyonel ajanslarda, ajansın lokasyonu ne olursa olsun, müşteri, otopark ile ilgili herhangi bir sıkıntı yaşamayacağını bilir. Müşteri toplantıda iken araçlarını yıkatarak hizmet kalitesinde sıra dışı bir düzeye çıkan ajanslar büyük puan toplarlar.</p>

      <p class="paragraf"><span>Ajans bünyesinde; kol böreğinden,</span> <span class="metin-italik" xml:lang="tr-TR">“mixed grilled seafood with wild mushroom risotto”</span><span>ya kadar her şeyi yapabilmeye muktedir bir Fatma Teyze bulunmalıdır. Eğer gelecek müşteri, sağlığına dikkat ediyorsa, Fatma Teyze zeytinyağlıya abanır. Eğer gelecek müşteri boğazına düşkünse, Fatma Teyze</span> <span class="metin-italik" xml:lang="tr-TR">“Rib-eye steak”</span><span>e ve</span> <span class="metin-italik" xml:lang="tr-TR">“makaron”</span><span>a abanır.</span></p>

      <p class="paragraf">Fatma Teyze müşterilere karşı hazırladığı tatlarla harikalar yaratırken, ajans çalışanlarına ticket vermek çok profesyoneldir.</p>

      <p class="paragraf">Ajansın içerisinde ottan boktan malzemelerin özgün kombinasyonları ile kreatif enstalasyonlar yapmak ve <span class="metin-italik" xml:lang="tr-TR">“Aslında dünya çapında sanatçı olacak derinliğim var ama burada mal gibi brief alıyoruz, fikir, tasarım teslim ediyoruz”</span> mesajını vermek önemlidir.</p>

      <p class="paragraf">Açık ofis ortamında dip dibe oturan n kişinin kreatif ve verimli olma kaygısıdır, ajans çalışanlarının hüzünlü gecelerine efkâr katan.</p>

      <p class="paragraf">Ajans içerisinde kıdem düzeyi yüksek ve oda sahibi olan; dük, düşes ve düşeşlerin odaları genelde şeffaf camlıdır. Hatta yurtdışındaki ajanslarda ve filmlerde görüldüğü üzere cama notlar alınır, to-do-list’ler yapılır ve itina ile <span class="metin-italik" xml:lang="tr-TR">“Aslında sizden hayvanlar gibi fazla para kazanıyorum, kıdemliyim ama bir o kadar da şeffafım, hepimiz eşitiz, her şeyim açık ortada”</span> mesajı verilir.</p>

      <p class="x3" xml:lang="en-US"><span>Ajans Kıyafetleri</span></p>

      <p class="paragraf">Ajans profesyonelleri, kendilerine özgü kılık, kıyafet ve aksesuarları ile toplumun her katmanından itina ile farklılaşırlar.</p>

      <p class="paragraf">Ajanslar; jile, robadan, kloş, kruvaze, kalem etek, japone kol, envelop etek, kayık yaka, balon etek, ekose gibi lafların kullanılmadığı ortamlardır.</p>

      <p class="paragraf">Ajans içerisinde organizasyon yapısına ve görev dağılımına göre kıyafet tonu da değişir.</p>

      <p class="paragraf"></p>

      <p class="paragraf para-style-override-15">• Kreatif Direktör Gözlüğü ve Sakalı</p>

      <p class="paragraf">• Copywriter Hırkası</p>

      <p class="paragraf">• Account Manager Minisi</p>

      <p class="paragraf">• Producer Bilekliği</p>

      <p class="paragraf">• Art Director Şapkası</p>

      <p class="paragraf">• Strategic Planner Fuları</p>

      <p class="paragraf">• Project Manager Puşisi</p>

      <p class="paragraf">• Lead Developer Sakalı</p>

      <p class="paragraf">• Workflow Coordinator Çantası</p>

      <p class="paragraf">• Interface Developer Dövmesi</p>

      <p class="paragraf">• Social Media Manager Tulumu</p>

      <p class="paragraf">• Mac Operator Bıyığı</p>

      <p class="paragraf"></p>

      <p class="paragraf para-style-override-15">Erkek ajans profesyonellerinde:</p>

      <p class="paragraf"><span>9,5 günlük okunmamış sakal (boyun kısmı alınmış, göğüs kılları ile kesişimi engellenmiş, yanlardan az alınmış çene kısmı görece yoğun);</span></p>

      <p class="paragraf">Zayıf beden, belirgin kaburgalar, bir karış genişliğindeki kıç, geniş olmayan omuzlar ve kemikli bir vücut;</p>

      <p class="paragraf">Saçlar: Kellik söz konusu ise veya herhangi bir bölgede kellik varsa, kafayı sıfıra vurdurmak, kellik söz konusu değilse saçların önü uzun, arkası kısa saç modeli, önleri uzunsa havaya dikip karıştırarak kullanmak;</p>

      <p class="paragraf">Vücuda yapışan bir gömlek altına yine vücuda oturan, paçaları yukarı kıvrılmış pantolon, geniş yakalı ve grafik desenli tişört altına skinny kot, bele tam oturan ve az düğmeli ince bir ceket (içinde tuhaf renkte bir atlet veya tişört) altına yine vücuda oturan kanvas pantolon;</p>

      <p class="paragraf">Ayakkabı seçeneği olarak bot vs’den ziyade yüksek bilekli sneaker. Nike ve Adidas sneaker’lara ek olarak Converse, bağcıklı Oxford ayakkabılar;</p>

      <p class="paragraf">Tasarımcı yüzükler, tişörtün üzerinden sarkacak büyük ve tuhaf kolyeler, deri bileklikler ve tabii ki nadir bulunan bir saat;</p>

      <p class="paragraf">Boynuna bağlanan atkı / şal, özellikle ucu püsküllü olanlar;</p>

      <p class="paragraf para-style-override-19">gerek şart unsurlardandır.</p>

      <p class="paragraf"></p>

      <p class="paragraf para-style-override-15">Kadın ajans profesyonellerinde:</p>

      <p class="paragraf">Gözlük: Kemik çerçeveli, dikdörtgen veya 1960’larda çok moda olan kedigözü çerçeveye sahip gözlükler;</p>

      <p class="paragraf">Kıyafetlerde genel renk kullanımı: Sarı, kahverengi, bej, kırmızı, lacivert ve kullanılan renklerin aşırı uyumlu olmaması;</p>

      <p class="paragraf">İkinci el / vintage dükkânlarından alınmış kıyafetler;</p>

      <p class="paragraf">Yurtdışından getirtilen ya da Taksim’in arka sokaklarından alınmış hikâyesi olan takılar;</p>

      <p class="paragraf">Saçlar: Eğer saçlar uzunsa (kürek kemiği hizası ve daha uzun) saçların bakımsız ve dağınık gözükmesi; eğer saçlar orta boysa (omuz civarı) asimetrik kesimle, bir tarafı diğerinden uzun veya arkası kısacık, önü daha uzun bir modelin tercihi; eğer saçlar kısaysa o zaman kulak kepçesine denk gelecek uzunlukta, yani neredeyse erkek saçı kısalığında saçların kestirilmesi;</p>

      <p class="paragraf para-style-override-19">gerek şart unsurlardandır.</p>

      <p class="paragraf"><span>Yaz aylarında parmak arası terlik ve şort ile toplantıya girmek (müşteri ekibi hariç) hüzünleri evde bırakmış hayvanlar gibi fikirler üretecek bir ekibin göstergesidir.</span></p>

      <p class="paragraf">Tüm ajans profesyonellerinin çalışma masalarına gidene kadar güneş gözlüklerini çıkarmaması global ajans yönetimleri tarafından alınmış prensip kararıdır.</p>

      <p class="x3" xml:lang="en-US"><span>Ajans Ritüelleri</span></p>

      <p class="paragraf"><span>Ajans içinde ve / veya dışında yapılacak toplantı öncesi prestijli bir kahve zincirine uğramak, uzun uğraşlar sonucu oluşturulmuş olan, ince zevklerle bezenmiş özgün kahve kombinasyonunu almak, bardağın üzerine kendi adının yerine başkasının adını yazdırmak, böylece</span> <span class="metin-italik" xml:lang="tr-TR">“Amele miyim? Herkes gibi adımı vereyim? Farklı olmayı seviyorum”</span> <span>mesajını vermek ve elinde kahve ile toplantıya girmek ziyadesiyle profesyoneldir.</span></p>

      <p class="paragraf">Ajansta düzenli olarak sabahlamak ve <span class="metin-italik" xml:lang="tr-TR">“Sabahlamazsak nasıl yetiştireceğiz, hayvan gibi iş var. Piyasadaki bütün işleri biz yapıyoruz. Yoğunluktan evin yerini, şeklini, şemalini unuttum”</span> mesajı vermek, gecenin ilerleyen ve sabahın ilk saatlerinde fotoğraf ile destekli check-in yapmak; müşterisi için canını dişine takmış, dar terminlerin geniş yürekli profesyonel ajansı imajını verir.</p>

      <p class="paragraf">Ajansa geldiğinde akşamdan kalma olmak, <span class="metin-italik" xml:lang="tr-TR">“Akşam yine ayarı kaçırmışız, her şeyi karıştırmışız, paralel evrenler arasında raks etmişiz, Hangover III’ü çekseymişiz olurmuş be güzelim”</span> mesajını vererek <span class="metin-italik" xml:lang="tr-TR">“Alka-Seltzer’siz bir hayat, bijon anahtarsız bir lastikçiden farksız mıdır?”</span> üzerine derin sohbetlere dalmak, hüzünleri evde bırakmış her ajans profesyonelinin yapması gerekendir.</p>

      <p class="paragraf">Amerikan aksanı ile Türkçe konuşan çalışanlara sahip olmak; ajans olarak, dünyaya hâkim olunduğunu, globaldeki işlerin / metodolojilerin ne kadar yalanıp yutulduğunu, muasır medeniyet seviyesinin çoktan yakalandığını ve ötesinde mangal yapıldığını gösterir.</p>

      <p class="paragraf">Ajans içinde, çalışma esnasında: <span class="metin-italik" xml:lang="tr-TR">“Ups, Ooops, Yeah, Oh Yeah Man, Come Onnnn, Shit, Awesome, Oha, Çüş, Hop, Toprağaaam, Panpaaam, Hayvaansınn vb”</span> tepkiler vermek, profesyonel bir ajansın çalışanlarının iş motivasyonu çakralarının açık olduğuna işarettir.</p>

      <p class="paragraf">Ajans bünyesinde, semaverde sürekli demlenen çay misali, her daim bir sunum hazırlama aksiyonunun varlığı, nasıl sunum hazırlanacağının dahi sunumunun olması; bol görselli, az mesajlı, şık tasarımlı sunumların keynote’lardan taze çıkması; ajansın çocukluğuna inildiğinde özgüven problemi yaşanmadığını gösterir.</p>

      <p class="paragraf">Ajans ortamında konsept ishali olarak, ota boka konsept oluşturmak (<span class="metin-italik" xml:lang="tr-TR">“İçimizdeki ekipleri komoçko, mokoko ve rokoko diye böldük. Her ekibin ayrı süper gücü var. Komoçkolar stratejik bükücüler, mokokolar prodüksiyon bükücüleri, rokokolar ise creative bükücüler. Süper güçlerimizi birleştirince pikaçu olup tüm brief’leri bükebiliyoruz, böylece siz müşterilerimize daha iyi hizmet veriyoruz”</span>), üstüpü ile diş temizlemekten farksızdır.</p>

      <p class="paragraf"><span class="metin-italik" xml:lang="tr-TR">“Bi brainstorming yapıp geleceğiz”</span> diye çıkıp ajansın yolunu bulamamak, motivasyon amaçlı olarak ajansa yağlı güreş takımı çağırıp, çalışanlarla güreş tutturmaktan farksızdır.</p>

      <p class="paragraf">DVD’ci Metin’den düzenli olarak festival filmleri alıp sanatsal sularda boğulma tehlikesi geçiren ajans insanının yardımına, <span class="metin-italik" xml:lang="tr-TR">“Bay Watch”</span> dizisinin yakışıklı / güzel kahramanlarından ziyade; fosforlu bermuda şortu, Eminönü’nden alınmış ipli Oakley gözlüğü, kıllı vücudu ve Maslak Oto Sanayi’den alınmış şambriyeli ile Hamit koşar.</p>

      <p class="paragraf">Herhangi biri ile telefonda, online ortamlarda konuşurken lokasyon belirtimi esnasında <span class="metin-italik" xml:lang="tr-TR">“Ofisteyim”</span> demek yerine <span class="metin-italik" xml:lang="tr-TR">“Ajanstayım”</span> demek her daim daha havalıdır.</p>

      <p class="paragraf"><span class="metin-italik" xml:lang="tr-TR">“Evet, çok yoğun çalışıyoruz. Kafamızı kaldıracak durumumuz yok. Ama ne kadar çalışırsak çalışalım, hayvanlar gibi eğleniyoruz. Zaten önemli olan da çalışırken eğlenebilmek değil mi?”</span> yaklaşımını benimseyerek, çalışanları diğer sektörlere göre daha uygun maaşlarla, daha etkin çalıştırmak; şehirlerarası otobüs firmasına sahip olup elindeki filonun tamamını yolculukları esnasında yolun yüzde 37’sini vitesi boşa atarak giderek motorinden tasarruf etmek konusunda zorunlu tutmaktan farksızdır.</p>

      <p class="paragraf"><span class="metin-italik" xml:lang="tr-TR">“Yaptıkları iş tamamen çakma olm. Yurtdışındaki X firmasının işinin aynısı almışlar Y firmasına çakmışlar. Hep bunu yapıyorlar. Hiç kimse farkında değil, herkes aferin diyor anlamıyorum”</span> tadında, ajansların birbirlerinin yaptıkları tüm işleri eleştirmesi, her profesyonel ajans çalışanının yerine getirmesi gereken rutinlerin başında gelir.</p>

      <p class="paragraf">Ajans ortamından, projelerden, müşterilerle yapılan toplantılardan nitelikli ve özgün enstantanelerin, Instagram’da doğru filtreler ve metinlerle paylaşılması her ajans çalışanının akıllı telefonunun boynunun borcudur.</p>

      <p class="paragraf">Müşterilere ve / veya potansiyel müşterilere toplantıya gidildiğinde Foursquare’de check-in gerçekleştirerek rakip ajanslara nispet yapmak önemlidir.</p>

      <p class="paragraf">Gidilmesi planlanan tüm etkinliklerin önce sponsorlarına bakıp, sponsorlarda tanıdık vs var mı diye araştırıp akabinde bilet talep ederek etkinliğe para vermeden gitmek; ajans ortamında damacanayı kafaya dikip su içmekten farksızdır.</p>

      <p class="paragraf">Varsa, yalnızlıkların, hüzünlerin, sevinçlerin emanet edilebileceği bir evcil hayvan sahibi olmak ajans profesyonellerinin olmazsa olmazlarındandır.</p>

      <p class="paragraf">Genel olarak; Cihangir, Nişantaşı, Galata, Çukurcuma, Karaköy, Şişli gibi mekânlarla, tek başına, özgün ev eşyaları (dünyanın farklı yerlerinden toplanmış taso koleksiyonu, zengin bir çizgi roman / manga koleksiyonu, nitelikli bir müzik arşivi, kullanılmış ıslak mendil koleksiyonu, karpuz çekirdeği koleksiyonu vb) ile döşenmiş evlerde oturmak, Alice’in tavşanını takip ederken yaşanan deneyimlerin hangisinin gerçek hangisinin sanal olduğunun arafından farksızdır.</p>

      <p class="paragraf">Altı ayda bir mutlaka yurtdışına çıkmak, tercihen entelektüel ve sanatsal derinliği yüksek yerleri (Londra, Berlin, New York, Sao Paulo, Johannesburg vb) tercih etmek, kendini sürekli sanatsal, entelektüel ve ruh gelişimine adamış dünya vatandaşı ajans profesyoneline yakışandır.</p>

      <p class="paragraf">Sosyal medyada marjinal bir konuşma tonuna sahip olmak, herkesin söyleyemediklerini söyleyebilmek, beğenilmeyen işler hakkında cesurca yorum yapmak, rakip ajanslara laf sokmak, düzene kafa tutmak, özgün içerikler paylaşmak; dijital dünyayı yakalamış ajans profesyonelinin üzerine vazifedir.</p>

      <p class="paragraf">Toplantı notunu illüstrasyon olarak tutmak, her ortamda ne kadar özgün çizimler yapabildiğini ve ne kadar kreatif olduğunu göstermek; fırsat bulduğu her platformda t-shirt’ünü çıkarıp vücudunu gösteren body’cilerin kaslarını öperek insanlara tebessüm etmelerinden farksızdır.</p>

      <p class="paragraf">Türk dizisi izlememek, izlese de izlediğini söylememek, söylese de içgörü toplamak için izlediğini söylemek; her Türk ajans profesyonelinin küçük yaşlarda Susam Sokağı’ndan çıkarmış olduğu en temel derslerin başında gelir.</p>

      <p class="paragraf">Elinin altında tiyatro takvimi, festival takvimi bulundurmak ve konuyu mümkün olduğunca son gidilen ya da gidilmesi planlanan etkinliğe getirmek çok profesyoneldir.</p>

      <p class="paragraf">Reklamcılığı beş sene sonra bırakıp, güneye yerleşip organik tarım yapacağım söylemlerinde bulunmak; SSK kuyruğunda yanındakinin hastalığını sorup, kendisine ilaç ve tedavi tavsiyesinde bulunan vatandaşın doktorluk hayallerinden farksızdır.</p>

      <p class="paragraf"><span class="metin-italik" xml:lang="tr-TR">“Ödülden ziyade müşterimizin iş hedefleri için projeler geliştiririz”</span> söylemi ile yola çıkıp, verilen brief esnasında <span class="metin-italik" xml:lang="tr-TR">“Oha olm, bu brief’in şu kısmı tam ödüllük değil mi? O kısımda şöyle bir kafaya gidersek ödül garanti değil mi?”</span> anlayışı ile devam edip de-brief esnasında ödül için kurgulanmış konseptin müşterinin iş hedeflerine ne kadar uygun olduğunu anlatmak profesyonel ajans duruşunu simgeler.</p>

      <p class="paragraf">Hülasa, modernler hep birbirine benzer.</p>

      <p class="paragraf">Modern şehirler, modern alışveriş merkezleri bu yüzden aynı üretim bandından çıkmış gibidir.</p>

      <p class="paragraf">Bir marka da öyledir. Markaların üretim sürecinde birçok kişinin (tasarımcılar, uygulamacılar, pazarlama profesyonelleri, ajans profesyonelleri vs) emeği vardır.</p>

      <p class="paragraf">Bir marka, bir kişiden ziyade ortaklaşa bir çabanın ürünüdür; markalaşıldıktan sonra da seri üretime geçilir. Siz A markasını kullanırsınız, arkadaşınız da kullanır. İki A kullanan arasında bir eşitlik peyda olur. Bu sözde eşitlik, insanlar arasında sanal bir memnuniyete yol açar.</p>

      <p class="paragraf">Bahsi geçen süreç bir nevi tektipleşme sürecidir. Hem tek tipleşme, hem de bir markayı ele geçirmiş olmanın, diğeri ile aynı seviyeye ulaşmış olmanın verdiği aldatıcı rahatlama hissi, tüketim toplumundaki tipik bir eğilimdir.</p>

      <p class="paragraf">Pazarlama ve ajans profesyonelleri arasında birbirini var eden simbiyan bir ilişki bulunur. Profesyonel hayatın iş bazlı kesişim kümelerine denk düşen birçok arz ve talebin iki yaka arasında oynak hareketlerle raks ettiği bir ilişkiler dünyası söz konusudur. Çoğu zaman birlikte çalışan bu iki dünyanın insanları arasında da rol çalma ve öykünmenin ciddi bir yeri vardır. Geçişler daimidir, sürekli bir girişkenlik söz konusudur. Dolayısıyla, profesyonel hayat dışına taşan ilişkilerde de pazarlama ve ajans profesyonellerine dair zengin bir alış-veriş, ahbap-çavuş, elim sende, enseye tokat durumlarından söz etmek mümkündür.</p>
    </div>
  </div>
</body>
</html>
