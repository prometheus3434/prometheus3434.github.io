<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>3-35.html</title>
  <link href="../Styles/template.css" rel="stylesheet" type="text/css" />
</head>

<body>
  <div id="x3-35.html" xml:lang="tr-TR">
    <div class="Basic-Text-Frame-1">
      <p class="spltolacak"></p>

      <p class="x3" xml:lang="en-US"><span>Hazırlık Süreci</span></p>

      <p class="paragraf"><span>Plaj, iş dünyasının yoğunluğunun itina ile yoğurduğu beden ve zihinlerin, yılda birkaç defa özgürleşebildikleri kızgın kum topluluğudur.</span></p>

      <p class="paragraf">Herhangi bir profesyonelin plaja sağ salim ulaşabilmesinin yolu; üstünden altından, sağından, solundan izin ve gideceği yere dair mutabakat almasından geçer. Tatile dair gerekli vize işlemlerini müteakiben gidilecek yere dair pazarlama kampanyası süreci başlar.</p>

      <p class="paragraf">Gidilecek yerin denizi, plajı, kalınacak otelin heybeti, tadılacak yemeklerin özgünlüğü ve niteliği, gidilecek insanların uyumu ve keyifliliği, çılgın eğlence ortamlarında özgür iradenin şuursuzca özgürleşmesinin hazzının tasviri gibi başlıklar altında, kampanya entegre bir şekilde tüm mecralarda hakkıyla yürütülür.</p>

      <p class="paragraf">Gerekli hazırlık süreci tamamlanınca hakemin başlama düdüğü ile serin sular hareketi başlar...</p>

      <p class="x3" xml:lang="en-US"><span>Tatil Hizmetleri</span></p>

      <p class="paragraf">Tatil sürecinin zaman dağılımında aslan payını her daim plajlar almıştır. Yapılan araştırmalar Türk insanının vaktini daha çok denizden ziyade plajda geçirdiğini göstermektedir. Plaj çeşitliliğindeki ve niteliğindeki kıpraşma, memleketimizin plaj davranışlarında da evrilmelere sebebiyet vermiştir.</p>

      <p class="paragraf">Özel loca hizmeti, vale park hizmeti, denizde hamak hizmeti, masaj hizmeti, yelleme hizmeti, birinci sınıf restoran kalitesinde yeme-içme hizmeti, denizde oynamak için raket hizmeti, yelken, kürek, su kayağı, ejder kayık yarışı, muz, rüzgâr sörfü, jet ski, kuaför hizmeti, vücut bakımı hizmeti, kum temizleme hizmeti, kuma gömme hizmeti, uzuneşekte eşek olma hizmeti, yamaç paraşütü hizmeti gibi hizmetler artık hatırı sayılır plajların hemen hemen hepsinde rastlanan özellikler olmaya başlamıştır.</p>

      <p class="x3 para-style-override-17" xml:lang="en-US"><span>Tatil Profesyonelleri</span></p>

      <p class="paragraf"><span>Loca, profesyonel tatil profesyonelinin dayalı döşeli rezidansıdır. Garson, ismi ile hitap edilerek çağrılır, en güzelinden meyve sepeti yaptırılır, karınlar acıkmışsa bir pizza söylenir. Locada pide, dürüm, kebap yemek hiç profesyonel değildir, ayıplanır, mimlenme hatta ban’lanma sebebidir. Buzlar içinde yüzen özel bir içki sepeti yaptırılır. Servisler tamamlandıktan sonra özel seyyar puro humidorlarından itina ile hazırlanmış purolar çıkarılır. Çıkan puro hakkında sahip olunan derin bilgiyi yansıtan hafif bir peşrev çekilir. Havalı katır ve çakmakların ışığı altında purolar itina ile döndüre döndüre yakılır. Locada puro getirmemiş yancı tatil profesyonelleri de puro otlanıp içim sürecinden en fazla keyif alanlar ve konu ile ilgili en çok konuşanlar olurlar. Denize girmeden ayaklar suyun içinde puro içerken sağı solu kesmek tatil profesyonellerinin önemli ritüellerinden biridir.</span></p>

      <p class="paragraf">Bayan tatil profesyonelleri, kendilerini kesintisiz ve detaylı inceleyerek süzen gözlere malzeme vermemek adına plaj podyumuna her zaman donanımlı çıkarlar. Yüksek topuk kullanımı; <span class="metin-italik" xml:lang="tr-TR">“plaja giderken bile kendine ne kadar dikkat ediyor, ne kadar bakımlı, şık”</span> imajını verir. Her denize giriş sürecinin akabinde bikini değiştirme seremonisi yaşanır. Günde en az beş bikini ve iki mayokini değiştirmek bayan tatil profesyonellerinin vazgeçilmezidir.</p>

      <p class="paragraf">Bedenleri saran kolye, bilezik ve halhalları destekleyen neon renkli rujlar, devasa saç tokaları, yüzerken bile çıkarılmayan, bikini renkleri ile uyumlu büyük çerçeveli güneş gözlükleri; yine bikini renkleri ile uyumlu terlikler, pareo, post-modern şallar, cep telefonu kılıfı ve elbiseler; popüler sahil kasabasından alınmış incik boncuk, sim, pullar, parlatıcı ruj, bayan tatil profesyonellerinin çantasında her daim yer alan aksesuarların sadece birkaçıdır.</p>

      <p class="paragraf">Kılları seyreltilmiş kaslı vücutlarını fütursuzca sergileyebilmek için denizin içinde saatlerce tenis oynayan, topa vururken adeta Nadal gibi duruş takınan, duruşu sayesinde kaslarını en optimum şekilde gösteren, plajda kaldıkları takribi altı saat boyunca su niyetine bira ve mojito içen gençler; tatil profesyonellerinin gençlik kolları şubesini temsil ederler.</p>

      <p class="paragraf">Anne tatil profesyonelleri, çocukları için getirmiş oldukları şişme havuza su doldurmaktan, havuzun içine çocuğun attığı kumları çıkarmaktan, çocuğun bezini çıkarıp takmaktan, çocuğuna kumdan kaleler yapmaktan, kocasını ve çocuğunu kuma gömmekten, çocuğuna organik meyve suları içirmekten, mamasını yapmaktan, gazını çıkartmaktan, evde yapıp getirdiği kumanyalar ile etrafındakileri beslemekten, loca minderlerinde çocuk uyutmaktan harap ve bitap düşerler.</p>

      <p class="paragraf">Profesyonel tatil abileri, antifit vücutlarını sarmalamış kıl yumaklarıyla plaj ve deniz arasında mekik dokuyan kesişken ve sevişken abilerimizdir. Denize iskeleden balıklama atlayarak girerler. Atladıklarında da 15-20 metre kadar su altından giderler. Su yüzüne çıkarken saçların arkaya doğru yatmasına dikkat ederler. Çıkınca mutlaka, önce saçlarını, sonra kendisine bakanları kontrol ederler. Deniz içerisinde topla oynanan oyunları tercih ederler. Top sürekli ilgilenilen bayanın istikametine gider. Topu tutmak adına ilgilenilen bayanın üzerine bile atlanabilir. Su yüzeyine ağızlarını dayayıp nefesleri ile şaşalı sesler çıkarıp ilgiyi her daim üzerlerinde tutmayı başarırlar. Su sporları ile arası iyi olanları mutlaka jet-skinin kapısını çalarlar. Jet-ski üzerinde akrobatik hareketler yaparlar. Yapılan akrobatik hareketler esnasında yine etraf kolaçan edilir ve mevcut rating durumuna göre akrobasinin derecesi konumlanır. Havalı güneş gözlüklerinin altında, 360 derece dönen gözbebekleri ile, önünden geçen, ileride güneşlenen, oturan, yatan, kalkan, uçan hiçbir degajeyi, popoyu, memeyi, mayokini frikiğini, pareo kadrajını kaçırmamak üzerine özel eğitim almışlardır.</p>

      <p class="paragraf">Tatil profesyonelleri; kızgın kumlardan serin sulara doğru ilerleyen bu zorlu serüvende karşımıza: anne, denize giren, kız kovalayan, kendini kovalatan, sene boyunca çalıştığı vücudunu gösteren, kılık kıyafet ve aksesuarlarını gösteren, cesaretini gösteren, yakışıklılığını sergileyen, egosunu şişiren, kalabalıkta sessizliği arayan, kendine akşam için bir partner arayan, hayatının prensini arayan gibi çok farklı kimliklerle çıkıyor.</p>

      <p class="paragraf">Her rüyanın bir sonu vardır. Uykuya dalarken rüyamızda ne göreceğimizi bilerek yatmayız, fakat gerçekliğin insan iradesiyle maruz kaldığı illüzyonun acı yüzü kendini göstermekte gecikmeyecektir. Tatil bitince, büyüleme gücünü yitiren üst kimlikler anında ve tamamıyla gerçek olana, sahte gölgelerinden ve yorumdan yoksun çıplak kimliklere geri dönerek klimalı ofislere hapsolurlar. Şartlı tahliye bitmiştir...</p>
    </div>
  </div>
</body>
</html>
