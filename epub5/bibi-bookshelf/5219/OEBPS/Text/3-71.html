<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>3-71.html</title>
  <link href="../Styles/template.css" rel="stylesheet" type="text/css" />
</head>

<body>
  <div id="x3-71.html" xml:lang="tr-TR">
    <div class="Basic-Text-Frame-1">
      <p class="spltolacak"></p>

      <p class="paragraf">Sadece kişisel gelişim kitapları ile yetinerek, kartvizitlerindeki titrlerin heybetini arttıramayacağını düşünenler ise öncelikle kendilerine bir rol model arayışına giriyorlar. Öykünülen kariyeri ile sıradışı hobilerini etkin bir şekilde harmanlamış, herkesin parmakla gösterdiği biri, yukarılara ideal bir aday olarak nitelendiriliyor.</p>

      <p class="paragraf">Kişisel gelişim tutkusu kanına karışmış olanları doğru rol model bulma eylemi de kesmiyor. İşbu kişiler, daha etkin sunum yapabilmek, hitabet yeteneğini geliştirebilmek için eğitimler alıyorlar. Her eğitim uzun ve meşakkatli kariyer yolculuğunda kullanılacak bir donanım olarak değerlendiriliyor. Edinilmiş donanımların hakkını vermek için, doğru sahnelerde doğru insanlara sunulması gerekiyor. Doğru insanların izleyicisi olduğu doğru sahneleri bulabilmek için de doğru kulübün üyesi olmak zorunlu oluyor. Ancak doğru kulüp üyelikleri, sahne performans imkânı ile kendini kitlelere gösterme imkânı veriyor.</p>

      <p class="paragraf">Doğru kulüp üyeliğinin yol haritasının temelleri; refah ve duygu düzeyinde sık sık dalgalanmalara şahit olunan toplumlarda; bebek, anne karnında iken isim tartışmaları ile birlikte ailenin olağan toplantı gündemlerine kadar uzanıyor.</p>

      <p class="paragraf">Toplantı akabinde, aile eşrafı tarafından mutabık kalınan meslek için yol haritası çalışmaları başlıyor. Bebek dünyanın yorgun ve yakıcı oksijenini ciğerlerine henüz çekmişken:</p>

      <p class="paragraf">Bakıcı: <span class="metin-italik" xml:lang="tr-TR">“Kaç dil biliyor? İyi bir terbiye verebilir mi? Post-modern oyunlara hâkim mi? Aylık ne kadar alır? Güvenilir mi? Nasıl bir kamera sistemi kurmak gerek? Referansları neler? Kocama yazar mı?”</span></p>

      <p class="paragraf">Kreş / Yuva / İlköğretim: <span class="metin-italik" xml:lang="tr-TR">“Nereye göndereceğiz? Kaç yaşında göndermeli? Kimlerin gittiği yuvaya gitmeli? Hangi oyunları oynatmalı? Hangi dilleri öğretmeli? Hangi kanalları izletmeli? Neler yedirmeli? Öğretmenlerin özgeçmişlerini inceleyebilir miyiz? Hangi durumlarda kızmalı, hangi durumlarda ödüllendirmeli? Hangi sanat dallarına yönlendirmeli? Hangi sporlara kayıt ettirmeli?”</span></p>

      <p class="paragraf">Kolej: <span class="metin-italik" xml:lang="tr-TR">“Nereye göndereceğiz? Kazanmak için kimlerden özel ders almalı, hangi dershaneye gitmeli? Hangi kızlarla / erkeklerle çıkmalı? Hangi partilere katılmalı? Parti ortamında ne içmeli, ne yemeli? Kötü alışkanlıklardan nasıl koruruz? Hangi kulüplere dahil olmalı? Kırmızı çizgileri ne olmalı?”</span></p>

      <p class="paragraf">Üniversite: <span class="metin-italik" xml:lang="tr-TR">“Nereye göndereceğiz? Kazanmak için kimlerden özel ders almalı, hangi dershaneye gitmeli? Hangi kitapları okumalı? Nerelerde staj yapmalı? Nerelerde eğlenmeli? Hangi kulüplere dahil olmalı? Nereleri gezmeli? Hangi hobilerle ilgilenmeli? Kimlerle tanışmalı? Kimlerle ilişki geliştirmeli? Bireysel markasını nasıl yönetmeli? Hangi konularda uzmanlaşmalı?”</span></p>

      <p class="paragraf">Planlar ve tasarımlar, büyük resimde uzanan kader örgüsünün karşısına dikilir. Hayatta büyük dalgalanmalar olmadığı sürece her şeyin belli kalıpların çıktıları olarak yaşanıp gideceği zannı insanlara her seferinde daha da kendinden emin planlar yapma cesaretini verir, verir, verir... Kader örgüsünün karmaşık kimyası, esasen bu süregelen, olağan gelişmelerin verdiği <span class="metin-italik" xml:lang="tr-TR">“kontrol zannı”</span> altında, basitliğinden ötürü gözlerden kaçan bir detaydır. Beyaz yakalı profesyonel, çocuğu için hayatı ne derece sterilize etmeye çabalarsa, bir proje olarak büyük bir dikkatle tasarladığı ve uygulamaya aldığı bu hayatın herhangi bir anında yaşanması muhtemel sarsıntılara karşı da o derecede savunmasız kalmakla yüz yüzedir.</p>

      <p class="paragraf">Dolayısıyla tasarlanan detaylı planlar kader çarklarına meydan okuyor. Planlanan süreçler ile gerçek hayat arasında yaşanacak olası farklılıklar hem aile bireyleri hem de çocuklar nezdinde ciddi travmalara yol açabiliyor.</p>

      <p class="paragraf">Diğer yandan, başarılı bir network profesyoneli yaşanan travmaları bir lütuf olarak görüp tüm bunların kendisinin başarma azmini ve hırsını kamçıladığını düşünüyor. İçindeki bu duygular çevresindeki herkesten daha çok çalışmak konusunda kendisine müthiş bir motivasyon sağlıyor. İşte bu motivasyon, ömür boyu sürecek olan kişisel gelişim tutkusunun da motorunu oluşturuyor.</p>

      <p class="paragraf">“...Gittiğinde check-in olduğuna değecek otellerden birinde network oluşturmaya imkân verecek aralıklarla, salona bilinçli biçimde dağıtılmış olan kokteyl masaları; etraflarında salınan profesyonel insanlar, yüzlerinde belli bir standardı asla kaybetmeyen profesyonel tebessümden kıvrımlar, konuşurken sürekli yeni ve mevcut muhatabın bir üst seviyesinde bir network okazyonu kovalayan, radar misali yuvarlanan, bir türlü tam olarak karşısındakine odaklanamayan bakışlar, yine hiper gerçek kavramsal bir lansman ve alkışlar...</p>

      <p class="paragraf">Bir elinde Martini, bir elinde kartvizitler, prova edilmiş ve loop’a alınmış 30 saniyelik bir konuşma metni ile ağzı laf yapan, gözleri her daim daha büyük balıkları avlamaya odaklanmış şekilde çevresini süzen network profesyonelinin samimiyet nedir bilmeyen, tek derdi gözüne kestirdiği herkesle sırıtkan bir ifade ile tokalaşmak olan hal ve tavırları fazlasıyla dikkat çekiyor ve herkes kendisine mesafeli duruyordu. Mesafe, mesafeyi kovalıyor ve etrafına baktığında yapayalnız kaldığını görüyordu. O an beynini kemiren soruyu yüksek sesle ifade etmekten çekinmiyordu: <span class="metin-italik" xml:lang="tr-TR">“Hayatı bu noktaya nasıl gelmişti?”</span> Ya da, <span class="metin-italik" xml:lang="tr-TR">“Nasıl oluyor da bunu devam ettirebiliyor, buna nasıl izin veriyordu?”</span></p>

      <p class="paragraf">Hayatının bu noktaya nasıl geldiğini analiz edebilmek için konunun daha derin alanlarına doğru sancılı, sabır ve dayanıklılık gerektiren bir yolculuğa çıkmak gerekiyordu. Belki de en zoru buydu; ne zaman bu sancı içinden geçse, bir an önce bitmesi için ilgisini dağıtacak bir şeyler bulmaya çalışırdı...</p>

      <p class="paragraf">Başarılı olma, güç sahibi olma, imrenilen biri olma, zengin olma, bağımsız hareket edebilme, her istediğini yapabilme arzuları network profesyoneli olmanın temel motivasyonlarını oluşturuyordu. Temel motivasyonlara çocukluk evresinde yaşanan görece yoksulluk veya güçsüzlük deneyimi de eklendiğinde; profesyonel bir network profesyoneli haline gelmek kaçınılmaz oluyordu...”</p>

      <p class="paragraf">İşte hikâyenin başlangıcı: <span class="metin-italik" xml:lang="tr-TR">“Yoksulluk veya güçsüzlük, sizi başarıya ulaştıracak insanlardan da uzaklaştıran bir durumdur. Zenginler ile yoksullar arasında çok kalın bir çizgi var”</span> deneyimine dayanıyordu. İşte bu deneyim ideal hedefleri tanımladı. Tanımlanan hedefler duygularla beslenen tutkularla kesiştirildi. Dolayısıyla hakiki bir Network Profesyoneli olmak için gerekli teorik hazırlıklar tamamlandı.</p>

      <p class="paragraf">Hedeflerine ulaşabilmek için doğru insanlarla, doğru ortamlarda tanışıp kendilerinin desteğini almak, usta bir network profesyoneli olmak gerekiyordu. Peki, ama bunu nasıl yapacaktı?</p>

      <p class="paragraf">Hedeflerini daha net tanımlayarak. (Somut kariyer, iş, para, statü, tanışılacak insan hedeflerinin belli ve hayatta sarf edeceği enerjiye değecek şekilde öncelikli olması ilk sırada geliyordu. Faydasız adamlarla geyik muhabbeti türünden aylaklıklarla zaman öldürme. Hedefinde seni bir üst kata taşıyacak adamlara ayrılacak zamanları kovalamak olsun. Geridekiler geride kaldı, bırak onları, zaman değerli...)</p>

      <p class="paragraf">Hedeflerini tutkulu bir şekilde paylaşarak. (Tutkulu: Yani samimiyetsiz, bol beden dili kullanımlı, eli ayağı ayrı oynar vaziyette, doğru insanların bulunduğu anlarda nokta atışı havalı paylaşımlar.)</p>

      <p class="paragraf">Hedeflerine ulaştıracak etkili isimlerin listesini çıkararak.</p>

      <p class="paragraf">Etkili isimlerin listesini, <span class="metin-italik" xml:lang="tr-TR">“tanıdığı ve tanışmak istediği”</span> şeklinde tasnif ederek.</p>

      <p class="paragraf">Tanışmak istediği isimler hakkında gerekli araştırmaları yaparak ve tanışma öncesi hazırlıklı olarak. Buluşma öncesinde, o kişi hakkında; tutkularını, kendisini gururlandıran en büyük başarılarını içeren tek sayfalık bir özet bilgi hazırlayarak. Buluşma esnasında da bu bilgilerden faydalanıp karşısındaki insanı etkileyeceğini umarak.</p>

      <p class="paragraf">Tanışmak istediği kişilerin asistanları, sekreterleri ile iyi ilişkiler geliştirerek. Hal hatır sorarak, hediye göndererek, güvenlerini kazanarak; ne kadar güzel olduklarından, ne kadar şık giyindiklerinden bahsederek; gündelik sorunlarını çözen kişi olarak.</p>

      <p class="paragraf">Tanışmak istediği insanlara ulaşmak için öncelikle Facebook, Twitter, Foursquare gibi ortamlarda efektif, ince detaylara hâkim izlenimi veren ve rahatsız etmemeye özen gösteren mesajlarla dokunarak, yüz yüze kahve içme seansı kopararak.</p>

      <p class="paragraf">Sıkıştığı zamanlarda danışabileceği etkili insanlardan oluşan bir danışma kurulu oluşturarak.</p>

      <p class="paragraf">Ne kadar çok insan ile tanışırsa, o kadar çok fırsat ile karşılaşabileceğini umarak. İlişkilerin kaslar gibi olduğunu, ne kadar çalıştırırsan o kadar gelişeceğini umarak.</p>

      <p class="paragraf">Yemeğini asla yalnız başına yemeyerek. Gerekirse iki lokmalık kafa dinleme fırsatını uzun emelli profesyonel umutlar masasına meze ederek.</p>

      <p class="paragraf">Sürekli işine yarayacak insanlarla kahve içerek.</p>

      <p class="paragraf">Toplumun gözü önünden asla kaybolmayarak. Sürekli gündemde, göz önünde olarak. Tüm etkinliklere katılarak, tüm konuşma, röportaj fırsatlarını profesyonelce değerlendirerek, ilgili mecralarda boy gösterme fırsatlarını ıskalamayarak.</p>

      <p class="paragraf">İlişkilerde takipçi, düzeyli bir şekilde ısrarcı olarak. Tanışma eyleminin gerçekleşmesini müteakip email / mention vs atıp kendini hatırlatarak, hal hatır sorarak, karşı tarafın ilgisini çekecek bir paylaşımda bulunarak.</p>

      <p class="paragraf">Organizatörlere yardım eden, kendisi konferans / etkinlik organize eden, sahnede konuşmacılar arasında yer alan, konferans içinde konferans düzenleyebilen, tanınmış kişilerin etrafında dolaşan, bilgi merkezi olan, hedeflerini iyi tanıyan, verilen araları verimli bir şekilde değerlendiren, konuşmacılardan ziyade işe yarayacak katılımcılara odaklanan konferans profesyoneli olarak.</p>

      <p class="paragraf">Mekân sahipleri, headhunter’lar, lobiciler, sivil toplum kuruluşu insanları, politikacılar, halkla ilişkiler insanları, gazeteciler, iş adamları gibi geniş network sahibi kişilerle ilişki kurarak.</p>

      <p class="paragraf">Hızlıca sohbeti başlatabilecek, devam etmesini sağlayabilecek, arada bir yakınlık oluşturabilecek, karşıdakinin beğenisini çabucak kazabilecek düzeyde ayaküstü konuşma sanatına hâkim olarak. Hâkimiyet sağlanamadığı takdirde her zaman işe yarayacak sekiz kelimeyi seri biçimde sıralayarak: <span class="metin-italik" xml:lang="tr-TR">“Sen bir harikasın. Daha çok şey anlat lütfen.”</span></p>

      <p class="paragraf">Hikâyesi tutkularla bezenmiş, heyecanlı ve bir o kadar da ilgi çekici, zımni olarak hedefleri gözeten bir bireysel marka yaratarak ve doğru yöntemlerle iletişimini yaparak.</p>

      <p class="paragraf">Zamanı temsil eden kum taneleri birbirlerini kovalarken, geriye dönüp baktığında yapılması gereken her şeyi harfi harfine yapmıştı. Ancak son karede, kendine baktığında, hedeflenenden uzak, kendisini çok yalnız, çaresiz ve güçsüz görüyordu. Halbuki her şeyi çok iyi hesaplamıştı, ilişkilerini çok iyi geliştirmiş ve yönetmişti. Adres defterinde aradığı zaman cevap verecek binden fazla kişi vardı.</p>

      <p class="paragraf">Ne var ki, ilişkilerin matematiğine olan tutkusu samimiyetine karşı gözünü kör etmişti. Kendisi gibi diğer network profesyonelleri ile birlikte körler sağırlar olarak sürekli birbirlerini ağırlamışlardı. Dolayısıyla hayatlarının bu noktaya nasıl gelebildiğinin bir türlü farkına varamadılar.</p>

      <p class="paragraf">Dostlukların mutlak değerlerinin yalıtılmasını imkân­sızlaştıran şey, ortalıkta network profesyonellerinden başka bir şey göremeyen, başka sistem düşünemeyen bir düzenin varlığından başka bir şey değildi...</p>
    </div>
  </div>
</body>
</html>
