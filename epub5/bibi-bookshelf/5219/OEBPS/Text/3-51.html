<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>3-51.html</title>
  <link href="../Styles/template.css" rel="stylesheet" type="text/css" />
</head>

<body>
  <div id="x3-51.html" xml:lang="tr-TR">
    <div class="Basic-Text-Frame-1">
      <p class="spltolacak"></p>

      <p class="paragraf"></p>

      <p class="paragraf"></p>

      <p class="paragraf">Kaçınılmaz sona boyun eğerek, yataktan tuvalete uzanan gözü kapalı, bağırsak faaliyeti yoğun, anlamlı, yolculuk sürecine çıkmadan önce telefonunu yanına alıyor...</p>

      <p class="paragraf">Tuvalet ortamındaki zihinsel performans patlamasının zeki iş fikirlerine, profesyonel ilişki stratejilerine dönüşü beklenirken, sürekli zihnine kıymık gibi batarak rahatsız eden <span class="metin-italik" xml:lang="tr-TR">“Neler kaçırdım?”</span> sorusu ile mücadele ediyor...</p>

      <p class="paragraf"><span>Twitter’da dün gece yattıktan sonra ne muhabbetler döndü? Troller bir geyik başlatmışlar sazan.avi oynuyorlardı, acaba TT oldu mu? Gece bir şeyler yazmıştı, Sudenaz cevap verdi mi? Süper bir tweet atmıştı acaba retweet eden oldu mu? Retweet edilmesi için daha özgün şeyleri nasıl bulurdu? Rıfkı ile ayı avlarken ve uzuneşek oynarken çektiği fotoların bazılarını bir umut Twitter’da sergilemişti, onlara da yorum gelmemiş...</span></p>

      <p class="paragraf">Gecenin özetini müteakiben yeni güne dair tweet’leri değerlendirmeden önce taharet musluğu açma kapama egzersizleri yapıyor. Twitter’da kim kiminle nerede ne yapıyor? Kimler günaydın demiş? Kimler cevap vermiş? Kimler ciddi kimler sulu? Büyük bir olay, bomba, kaza gibi sıkıntılı bir gündem var mı? TT listesine bakmadan kolpadan tweet’ler yazarsa yaş tahtaya basar mı? Hava nasıl? Trafik ne durumda? Kim neyi paylaşmış? Kim kıçını açmış, memesini açayazmış? Bugün takipçilerine eklenen var mı? Eklenen var ise kimmiş neyin nesiymiş? Activity monitor’e bakalım, kim kimi takip etmiş? Takip eden-takip edilenler arasında potansiyel ilişki okazyonları var mı?</p>

      <p class="paragraf">Yeter be!...</p>

      <p class="paragraf">Daha evden çıkmadan günün yorgunluğunu yaşadı. Sabahın zihinsel enerjisini rüzgârda savrulan yapraklar gibi üfürüp aldı, götürdü sanal gündem. Açılmaya çalışan Windows yüklü bilgisayar gibi nerdeyse yarım günlük enerjiyi uyanmaya ve cümle âlemin çapaçuldan gündemine sarf etti, tüketti. Daha yola koyulmadan, bir an önce eve gidip yatağına yatmak istiyor. Bir dakika, zaten evinde değil mi? Peki neden yoruldu? Neden bu kadar enerji harcadı? Neden dayak yemiş gibi? Neden mide asit dengesi bozuldu?</p>

      <p class="paragraf">Bilinmiyor!...</p>

      <p class="x3 para-style-override-17" xml:lang="en-US"><span>Serviste Twitter Süreci</span></p>

      <p class="paragraf">Servis beklerken güne dair pozitif temennilerini özgün bir şekilde ilettiği ilk tweet’ini atıyor. Başlangıç önemlidir. Servise biner binmez, hayatının her anını adadığı entelektüel boyutunu ifade eden, okuduğu kitap (İngilizce) ve dergi ile ilgili paylaşımlarını tweet’liyor. Yanında horul horul uyuyan ve zamanını boşa harcayan servis insanlarına dair görüş ve düşüncelerini de tweet’lemekten kaçınmıyor.</p>

      <p class="x3 para-style-override-17" xml:lang="en-US"><span>Akşam Oldu, Servise Bindi, Geldi “Retweet Saati”</span></p>

      <p class="paragraf">Twitter’ı telefonla kullanan ofis profesyonelleri içinse bu akşam saatlerinde yazmaktan ziyade <span class="metin-italik" xml:lang="tr-TR">“okuma”</span> kullanımı öne çıkıyor. Sabah gazete tarar gibi, serviste timeline tarıyor, hızlıca. Gündem memleketimize özgü bir gerilimle yaşanıyorsa, hakaretin bini bir para oluyor. Ait olunan ideolojik markaya veya tribüne ait kanaat önderlerinin tweet’leri bıyık altından gülünerek ve yürek soğutularak RT ediliyor. Gün içinde patrona, telefona çıkan banka çağrı merkezi çalışanına, işe göre müşteriye ve illa ki çay ocağında çay diye mazot kaynatan elemanlara karşı beslenen öfke Twitter’daki derin siyaset ve derbi maçı atmosferinde serinletiliyor bir müddet. Yani en azından servis köprüyü geçene dek. Malum, köprüyü geçmek mühim.</p>

      <p class="x3" xml:lang="en-US"><span>Mesaide Twitter Süreci</span></p>

      <p class="paragraf">Alt kimlik, üst kimlik, fikirler, ideolojiler, hakaretler, karikatürler derken allak bullak olmuş zihin harmanıyla iniyor servisten. Servis, apayrı bir paranteze ihtiyaç duyar ki, açılacaktır.</p>

      <p class="paragraf">Kapılar, turnikeler ve kaçamak bakışlar eşliğinde süzülen zihinler derken, plaza asansörleri 20. kata çıkış başvurusunu değerlendirirken, işyerine check-in olduğunu, işe geldiğini ve pazartesi sendromunun hayatındaki yerini tweet’lemekten kendini alamıyor.</p>

      <p class="paragraf">To-Do-List’lerinin arasında kendini kaybetmeden önce, kahvaltı ve sabah kahvesinin damağında bıraktığı tadı da ilgili görsellerle paylaşarak tüm takipçilerine nispet yapıyor. Derken To-Do-List’lerine karşı verilen milli mücadelenin üzerine yapılan verimli toplantılar karnını acıktırarak, öğle yemeği vaktinin geldiğini hatırlatıyor. Plaza periferisindeki beslenme mekânlarına gitmeden önce takipçilerini; öğle yemeğine, nereye gittiği, ne yiyeceği hakkında haberdar ederek, yakınlardaki <span class="metin-italik" xml:lang="tr-TR">“arkadaşlarını”</span> buyur ediyor.</p>

      <p class="paragraf">Mesai sürecine beslenmek için verilen <span class="metin-italik" xml:lang="tr-TR">“es”</span>ten sonra arka arkaya gelen toplantılarda yaptığı fuleli koşular zaman zaman kasığında çekmelere sebebiyet verdiği için toplantı esnasında soluğu masa altından Twitter’da alıyor. Can dostu BlackBerry, iPhone, şarjı bitmediği sürece paralel evrene geçiş anahtarı oluyor. Hele bir de sahte kimlikle hesabı varsa, Twitter profesyoneli etrafında ne var ne yoksa ilmik ilmik örüyor, sözün sınırı kalmıyor. Toplantılar uzuyor, haberler akıyor, timeline coşuyor, TT listesi bir dolup bir boşalıyor...</p>

      <p class="paragraf">Hakem mesai uzatmaları için 90+2 saati gösterdiğinde, mesai sonrası zihin kaslarının gevşeyebilmesi için arkadaşlarına iş çıkışında olası organizasyon talebini 140 karakter ile aktarıyor. Gidecekleri mekânı, yiyeceklerini, içeceklerini, yapacakları çılgınlıkları Twitter üzerinden kararlaştırıyorlar.</p>

      <p class="x3 para-style-override-17" xml:lang="en-US"><span>Eğlencede Twitter Süreci</span></p>

      <p class="paragraf">Mekâna gider gitmez birbirlerini sosyalleşmek hususunda dürtüyorlar: <span class="metin-italik" xml:lang="tr-TR">“Check-in oldun mu olm? Ben oldum, bak kimler varmış mekânda? Şu güzelmiş lan... Arkadaşlık teklif edeyim mi?”</span> Mekânlarda yaptıkları özel sohbetlerle örgülenen şifrelenmiş ve bol hashtag’li tweet’ler tüm takipçilerinin merakını cezbediyor. <span class="metin-italik" xml:lang="tr-TR">“Nasıl bir kafa yaşıyorlarsa artık, hem entelektüel hem bu sokağın çocuğu, fırlama zeki adam, helal olsun”</span> halini aynı potada erittiği tweet’ler ile sanal kimliklerde birbiri ardına dizilen takip edenler ve takip edilenler ekseninde zincirleme bir hayal âlemi kuruluveriyor. Herkes birbirinin asıl yüzünü merak ederken bir yandan da <span class="metin-italik" xml:lang="tr-TR">“böyle güzel, hiç bozma, ne olur yüzündeki perdeyi kaldırıp bana gerçeği sunma”</span> diyerek gönüllü takipçi oluyor... Gecenin ilerleyen saatlerine doğru tweet’lerde görülen parçalı bulutlu anlam kayıpları şuur düzeyindeki dalgalanmaların izdüşümünü veriyor adeta...</p>

      <p class="x3" xml:lang="en-US"><span>Uykuda Twitter Süreci</span></p>

      <p class="paragraf">Eve dönüş yolunda demlenen buhran düzeyi, yatağa girdiğinde nemli ve duygusal tweet’ler atmasına neden oluyor. Nemli tweet’ler Twitter âleminde kendini retweet edecek bir tweetdaş ararken karşılık bulamayınca gözyaşları sağnak olarak yağıyor, yastık sırılsıklam oluyor ve Twitter Profesyoneli yine bilinçsizce çırpınıyor... Sabah uyanmaktan yana karar kılan kader, bu sefer de başka bir mecburi istikamete yelken açıyor, irade elden düşüyor, bir anın boşluğunda kendini misal âleminde buluyor. Bir hayal âleminden bir diğerine, daha az gerçek olandan daha gerçek olana bir yumuşak geçişle uykuya dalıyor Twitter Profesyoneli.</p>

      <p class="paragraf">Rüyasında indiği ilk katmanda, sanal bir dünyanın oksijen çadırında kendisini yoğun bakımda görüyor. Bir katman daha aşağı indiğinde ise fiziksel olarak yaşadığı dünyada sanal olarak var olduğunu görüyor, görmekle kalmayıp bir anlığına idrak ediyor... Saatin iki kere çalan alarmı, hayatının <span class="metin-italik" xml:lang="tr-TR">“kick”</span>i olarak, kendisini kan ter içinde uyandırıyor...</p>

      <p class="paragraf"><span class="metin-italik" xml:lang="tr-TR">“Oh be... İyi ki rüyaymış...”</span> diyor...</p>

      <p class="paragraf">Peki ya değilse?.. Yanıt veremiyor...</p>
    </div>
  </div>
</body>
</html>
