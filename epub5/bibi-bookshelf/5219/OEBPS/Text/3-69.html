<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>3-69.html</title>
  <link href="../Styles/template.css" rel="stylesheet" type="text/css" />
</head>

<body>
  <div id="x3-69.html" xml:lang="tr-TR">
    <div class="Basic-Text-Frame-1">
      <p class="spltolacak"></p>

      <p class="paragraf"></p>

      <p class="paragraf"></p>

      <p class="x3" xml:lang="en-US"><span>Neden Puro?</span></p>

      <p class="paragraf"><span class="metin-italik" xml:lang="tr-TR">“Siz hâlâ çorabınızda sakladığınız Kısa Maltepe mi içiyorsunuz? Bizim ligimiz farklı toprağam.”</span></p>

      <p class="paragraf"><span class="metin-italik" xml:lang="tr-TR">“Bugün üzerimden geçen bütün to-do-list’lere ithafen ruhuma nefes aldırıyorum.”</span></p>

      <p class="paragraf"><span class="metin-italik" xml:lang="tr-TR">“Brainstorming session’ında puroyu yakınca çok kreatif oluyorum.”</span></p>

      <p class="paragraf"><span class="metin-italik" xml:lang="tr-TR">“Beyler muhabbet güzel, hemen kalkmayacaksak yakıyorum.”</span></p>

      <p class="paragraf"><span class="metin-italik" xml:lang="tr-TR">“Anlaşmamızı kutlayalım. Marka seçeneğimiz bol. Buradan buyurmaz mısınız?”</span></p>

      <p class="paragraf"><span class="metin-italik" xml:lang="tr-TR">“Bizim kayınço hediye getirmiş yurtdışından, bi deneyelim bakalım.”</span></p>

      <p class="paragraf"><span class="metin-italik" xml:lang="tr-TR">“Keyif için yakıyorum.”</span></p>

      <p class="x3" xml:lang="en-US"><span>Profesyonel Puro Adabı</span></p>

      <p class="paragraf">Puro; ihale alınca, yıllık hedefler tutturulunca, kampanya ödül alınca, Facebook’ta bir milyon fan sayısına ulaşınca, performans primi alınca, tekneyle denize açılınca, hüzünler kapıyı çalınca, tuttuğun takım maçı kazanınca gibi farklı okazyonlarda içilir. Ama profesyonel olanı yalnızken içmek ve yalnızken içtiğinin, konu ile ilgili yılların profesyoneli olduğunun iletişimini yapmaktır.</p>

      <p class="paragraf">Puro, sigara gibi değildir, zaman ayırmak gerekir. Irgat gibi toplantı arasında, otobüs molasında, tuvalet kuyruğunda, Üsküdar-Beşiktaş arası motorda, trigonometri sorusu çözerken puro içilmez. Anlamlı zaman ayırmak, ilgi alaka göstermek adeta puro ile bütünleşmek ve hakkını vermek gerekir.</p>

      <p class="paragraf">Puro; antrikot, döş, çöz kesen mahalle kasabı gibi satır veya bıçak ile kesilmez. Profesyonel olan giyotinle (cutter) kesmek ya da punch ile delmektir. Punch ile delmek profesyonel statülerin dağıtıldığı konseyde bi tık daha fazla puan getirir.</p>

      <p class="paragraf">Puro, hayvan gibi ortadan kesilmez, kesildiği takdirde wrapper meme yapar.</p>

      <p class="paragraf">Puroyu Zippo, Tokai, Bic vs gibi çakmaklarla yakmaya çalışmak; toplantı esnasında aniden genel müdürün alnına vurup <span class="metin-italik" xml:lang="tr-TR">“Üfle!”</span> demekten farksızdır. Profesyonel olan, tahta kibrit, torch veya kutusundan çıkan sedir sheet’ler ile yakmaktır.</p>

      <p class="paragraf"><span>Puroyu sigara gibi içine çekenler; mail’i forward edip</span> <span class="metin-italik" xml:lang="tr-TR">“Action pls”</span> <span>diyenlerle, izleteceği videoyu kontrol etmeden sunum yapanlarla, yemekhanede tabağını tepeleme dolduranlarla, ağzını ekmekle silenlerle, takım arkadaşlarının özel hayatlarının tüm bilinmeyenleri hakkında amirine bilgi verenlerle, tuvalette sifonu çekmeyenlerle uzaktan akrabadır. Profesyonel olan puroyu içine çekmemek ve söndürmemek, dumanında demlenmek, külü ile göz temasını kaybetmemektir.</span></p>

      <p class="paragraf">Puroyu; kapalı ortamda, evde, ofiste izin almadan içmek; âşık olduğun kızın dişindeki maydanozu tırnağınla kazımak gibidir.</p>

      <p class="paragraf">Futbol takımı tutar gibi hep aynı marka puro içmek, comic sans fontu ile sunum hazırlamak ile eşdeğerdir. Global profesyonel standartlarında kabul gören, farklı markalardan zevk almak, günün hangi saatinde hangi markanın içileceğine hâkim olmaktır.</p>

      <p class="paragraf">Puro külünün karakteristiği vardır. Amele gibi küllüğe vurularak kül dökülmez. Külü dertleri ile baş başa bırakıp kendi kendine vedalaşmasını izlemektir adaba uyan.</p>

      <p class="paragraf">Puronun popoda, göğüste, kuyruk sokumunda, kasıkta, bacakta sarıldığına dair geyik yapmak; atlarla liderlik eğitiminde eğitmene uzuneşek oynamayı teklif etmek gibidir. Uzak durulmalıdır.</p>

      <p class="paragraf"><span class="metin-italik" xml:lang="tr-TR">“Hacı bi puro versene tüttürelim”</span> diye konuya giren otlakçılar; profesyonel puro içicileri derneğinin kapısından sadece 23 Nisan’da girebilirler.</p>

      <p class="paragraf">Pisuarda çişini yaparken Moleskine’ini <span class="metin-italik" xml:lang="tr-TR">“İki dakka tutar mısın?”</span> demeyeceğin adamdan, ezilip büzülüp duty free’den puro sipariş etmek hiç profesyonel değildir.</p>

      <p class="paragraf">Alınan puronun kutusu, besmeleyi müteakip hayır duaları ile açılırken, yüzde çocuksu bir tebessüm, damakta hafif bir kuruma, kalpte tatlı bir çarpıntı olması, amatör puro ruhunun profesyonel izdüşümüdür.</p>

      <p class="paragraf">Puro profesyonelleri, dekman gibi purolarını; buzdolabında, zarfta, orijinal kutusunda, arabanın torpidosunda, emaye tencerede, davul fırında, ÖzKuruşlar poşetinde saklamazlar. Profesyonel puro profesyonellerinin bebekleri gibi baktıkları; nemini, hüznünü dengeledikleri havalı humidor’ları vardır. Humidor’un sedir ağacından olanı ya da en kötüsü sedir ağacı kaplama olanı makbuldür. Humidor, puro içicisi için otomobil almaya benzer, araştırması yapılır, fonksiyonel olması önemlidir ama dizaynı da ofise, eve, durduğu köşeye asalet ve karizma getirir. Humidor alınır ve birkaç gün uygun nemlendirme koşulları için gerekli işlemler sabırla ve sıra ile yapılır. Humidor puroların saklama kabı değildir, puroların yaşadığı evidir.</p>

      <p class="paragraf">Puro profesyonelleri puronun yanında; abugannuş, saç oruğu, patlıcan ezme, mumbar dolması, içli köfte, sucuklu kuru fasulye veya belan tava gibi şeyler yemezler. Puro keyiflerini, kuruyemiş ve ilgili puro markasına uygun profesyonel bir içecekle tatlandırırlar.</p>

      <p class="paragraf">İlkel kabile diskolarında kız tavlamak için suratına duman üflemek geçer akçe iken, profesyonel bir puro insanının dumanını herhangi bir kişinin yüzüne üflediği vakanüvistler tarafından tarihin tozlu yapraklarına not edilmemiştir.</p>

      <p class="paragraf">Puro profesyoneli, purosunu asla gömlek cebinde, kıç cebinde, kulak arkasında taşımaz. Herkeste bulunmayan havalı bir kılıfta taşıyarak nemini, hüznünü ve fiziksel yapısını korur.</p>

      <p class="paragraf">İş seyahatine giderken; giyeceklerden önce kaç adet puro alınması gerekliliğinin fizibilite çalışması yapılmalıdır. Hangi okazyonda, hangi puronun içileceğini hesaplayan ve buna uygun seyahat humidor’unu organize eden profesyoneller, ruhlarına nefes aldıracak paralel evren geçidini bulanlardır.</p>

      <p class="paragraf">Kurumuş, delinmiş, mantar olmuş, küflenmiş, yan masada bırakılmış puroyu içmek sokakta kotik toplamaktan farksızdır. İlgili puro ve arkadaşlarının yaşama umudu var ise ivedilikle yoğun bakıma alınmalı ve piyasanın çok vakıf olmadığı profesyonel tekniklerle itina ile bakılmalıdır.</p>

      <p class="paragraf">Küba’dan gelen puro güzeldir. Ama yetiştirildiği yer, tütün çeşitleri, fabrikası, cinsi, boyutu (vitolası) gibi parametrelere hâkim olmak önemidir.</p>

      <p class="paragraf">Profesyonel puro insanı, araştırmayı, puro hakkında sohbet etmeyi sever. Gerekirse kredi çekerek limitli üretilen puroları satın almayı göze almalı ve bu deneyimin entegre pazarlama iletişimini tüm sektörde nakış gibi işlemelidir.</p>

      <p class="paragraf">Puro içmeyenin Küba seyahati sonrası getirdiği çakma puroları puro içicisi anlar, bilir ama nezaketen çaktırmaz. Hele ki seyahat dönüşü bu puroları, meyve sebzenin arasında balkonda iki yıl sakladıktan sonra <span class="metin-italik" xml:lang="tr-TR">“Aaa Necmettinlerle gittiğimizde almıştık, sana verelim”</span> cinsi söylemlerle vermişlerse; bunlar zamanında humidor’undaki purolarına sarkmaya çalışan ofisteki çaycı, junior pazarlama uzmanı veya stajyere hediye edilir.</p>

      <p class="paragraf">Puronun sahtesi çoktur, profesyonel puro içicisi buradaki gelişmeleri takip eder, kutusundan, etiketinden, kutusunun menteşesinden, seri numarasından bunları anlar. Bulgar çakması ile Küba çakmasının farkını bilir. Cohiba’nın bandının üzerinde 3 sıra nokta olduğunu, menteşenin içerisinde <span class="metin-italik" xml:lang="tr-TR">“Made in Germany”</span> yazdığını, Habanos sitesinden seri numarasının kontrol edilebileceğini ve etiketinin renginin, emboss baskısının, kutunun üzerindeki Habanos yazısının hangi açı ile yapışması gerektiğini bilir.</p>

      <p class="paragraf">Puro, zengin kültürü ile birlikte bir hayat tarzıdır, hobidir, rahatlamadır. Profesyonel hayatın sanal karakterlerinin kartvizitlerine meze olmaması gereken nitelikte ve derinliktedir.</p>

      <p class="spot para-style-override-53" xml:lang="en-US-POSIX"><span class="char-style-override-19">İyi bir puro bir kadına benzer. Doğru şekilde ve belli aralıklarla</span></p>

      <p class="spot para-style-override-54" xml:lang="en-US-POSIX"><span class="char-style-override-19">”</span><span class="char-style-override-19">ilgi göstermezsen</span><span class="char-style-override-19">”</span> <span class="char-style-override-19">söner ve senden gider.</span></p>

      <p class="alinti para-style-override-55" xml:lang="en-US"><span class="char-style-override-20" xml:lang="en-US-POSIX">#Anonim#</span></p>
    </div>
  </div>
</body>
</html>
