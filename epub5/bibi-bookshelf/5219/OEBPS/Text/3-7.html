<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>3-7.html</title>
  <link href="../Styles/template.css" rel="stylesheet" type="text/css" />
</head>

<body>
  <div id="x3-7.html" xml:lang="tr-TR">
    <div class="Basic-Text-Frame-1">
      <p class="spltolacak"></p>

      <p class="x3" xml:lang="en-US"><span>Pazarlama Profesyonellerinin Genel Özellikleri:</span></p>

      <p class="paragraf">Pazarlama profesyoneli, sabahın erken saatlerinde, haftanın en az üç günü hatırı sayılır bir spor kulübüne gider. Ünlülerin de çalıştığı (<span class="metin-italik" xml:lang="tr-TR">“Kıvanç’ın baklavalarını çıkarmış olm herif. Ajda’yı yıllardır formda tutan Berk Hoca imiş kızım”</span>) personal trainer ile birlikte takip ettikleri programa sadık kalarak sporunu yapar. Spor esnasında / sonrasında ise sağlıklı yaşam ve personal trainer ile çalışmanın faydasına dair tweet’ler atılır. Spordaki arkadaşlarına en son yaptıkları kampanyaları ağzından salyalar akıtarak anlatırken alt taraftan da <span class="metin-italik" xml:lang="tr-TR">“Siz yapabilir misiniz lan böyle bir kampanyayı? Kapak olsun size işte. Böyle koyarlar adama...”</span> mesajını itina ile verir. Spor sonrasında kulübün sadece etkili ve ünlü insanların uğradığı prestijli kafesinde; granola veya Türkiye’de bulunmayan, <span class="metin-italik" xml:lang="tr-TR">“Şunu da bir türlü Türkiye’ye getiremediler be hacım”</span> dedikleri lifli mısır gevreği veya sadece yumurtanın beyazından yapılmış yağsız omlet tercih edilir.</p>

      <p class="paragraf">Kahvaltı sürecinde günlük tweet’ler takip edilirken: <span class="metin-italik" xml:lang="tr-TR">“Aslında bizim çocuklara söyleyeyim de Pikaçu lansmanını burada yapalım lan. Henüz kimse keşfetmedi bu mekânı daha”</span> fikrini düşünmenin hazzı ile tebessüm ederler.</p>

      <p class="paragraf">Kahvaltıdan sonra, herkeste bulunmayan, yurtdışından alınmış özel mug’a, herhangi bir işaret vermeden garson kendisine özel çekilmiş filtre kahvesini doldurur.</p>

      <p class="paragraf">Valeden aracını teslim alıp, özel mug’ını aracına itina ile yerleştirdikten sonra bir yandan araç kullanır bir yandan da profesyonel kahve yudumlar. İş yerine elinde mug ile girmek ziyadesiyle önemlidir.</p>

      <p class="paragraf">Pazarlama profesyoneli, çalıştığı ve yaşadığı ortamda en şık giyinen ve / veya giyinmesi beklenen kişidir. Kıyafetlerinde marka seçimi, uyumu, aksesuar kullanımı ve en önemlisi tüm bu paketin sunum sürecinde diğer fonksiyonlarda çalışanlardan farkını ortaya koyar.</p>

      <p class="paragraf">Erkek pazarlama profesyonellerinin ses tonu ve konuşması daha mikrofonik olur. Bu konuşma tarzı kendine güvenini ve <span class="metin-italik" xml:lang="tr-TR">“Ver markayı bana asfalt ağlasın... Rakipler egzozumun dumanını solusun...”</span> mesajını temsil eder.</p>

      <p class="paragraf">Pazarlama profesyonellerinin 179 kelimeden oluşan kendilerine özgü bir dilleri vardır.</p>

      <p class="paragraf"><span>Linguistik perspektifinden değerlendirildiğinde, pazarlama profesyoneli dilinin bazı, İngilizce gibi gözükmesine rağmen dilde yer yer Türkçe, Fransızca ve yerel argo karışımları da gözlemlenmektedir.</span></p>

      <p class="paragraf">Pazarlama profesyoneli dili, baz olarak alınan İngilizcenin Türkçe eylemlerle kombinasyonu ile şekillenir. (Feedback Vermek, Brief Vermek, De-brief Yapmak, Insight Toplamak, Aduket Çekmek, Off-Brief Kalmak, To-the-Point Olmak, vb.)</p>

      <p class="paragraf">Pazarlama profesyoneli dili kullanılırken, herkesin (Halil Pazarlama’da çalışan bir pazarlamacının) kullandığı terimlerden ziyade daha özgün ve ilk duyulduğunda <span class="metin-italik" xml:lang="tr-TR">“Bu ne anlama geliyor lan şimdi? Herifteki donanıma bak. Biz ne İngilizce biliyormuşuz ne de pazarlama, hemen çaktırmadan Zargan’a gireyim”</span> hissiyatını verecek ifadeler kullanılmalıdır.</p>

      <p class="paragraf">(<span class="char-style-override-12">Low Hanging Fruit</span> toplamak, <span class="char-style-override-12">Idea Push Back</span> etmek, <span class="char-style-override-12">Greenhousing</span> yapmak, <span class="char-style-override-12">Fingers Crossed,</span> <span class="char-style-override-12">Headsup</span>laşmak, <span class="char-style-override-12">Tissue</span>laşmak, <span class="char-style-override-12">Lets Get the Hell out of Here, None of your business</span> Hamit, <span class="char-style-override-12">Icing on the Cake</span> işler, De Hadi <span class="char-style-override-12">Step up to the Plate, Educated Guess</span>’e göre sallamak, <span class="char-style-override-12">Air Bending</span> yapmak, <span class="char-style-override-12">Mass</span> ile <span class="char-style-override-12">Align</span> olmak vb.)</p>

      <p class="paragraf">Pazarlama profesyoneli dili kullanımında profesyonellerin birbirlerine hitabı da çok önemlidir. Email ve / veya toplantı ortamlarında karşılıklı olarak <span class="metin-italik" xml:lang="tr-TR">“Dear, Dude, Bro, Toprağam, Kanka, Başkan, Hafız, Hacım, Ne Yaptın vs”</span> şeklinde hitap etmek büyün puan kazandırır.</p>

      <p class="paragraf">Pazarlama profesyoneli dili kullanımında ajans ile yazılı iletişim sürecinde email’lerin, üretilen dokümantasyonun tamamının İngilizce olması gerekir. Email’lerin sonunda İngilizce kısaltmalar nakış gibi işlenmeli, (Udt, pls, roy, brf, dbrf, mtng, roi, prop, po, pikacu, pic, mov, pop, bt, mt, abm, bm, sbm, pm, lol, yeah, etc.) ajans tarafında <span class="metin-italik" xml:lang="tr-TR">“Oha be, adamlara bak ne kadar hâkimler İngilizceye, bir de öyle kısaltmalar koyuyorlar ki bi bok anlamıyoruz. Sormaya da utanıyoruz. Kafamıza göre ilerliyoruz”</span> algısı oluşturulmalıdır.</p>

      <p class="paragraf">Pazarlama profesyoneli mutlaka düzenli olarak yabancı kitap ve dergiler okur. Okuduğu kitap ve dergilerden alakalı alakasız her ortamda (Ajans toplantılarında, statü toplantılarında, Twitter’da, sir ağda salonunda, üst yöneticilere sunum yaparken, Otomatikçi Sebahattin’in motor rektifiye atölyesinde brief verirken) bahseder. Konuyu bir şekilde okuduğu kitaba veya dergiye getirir.</p>

      <p class="paragraf">Pazarlama profesyoneli kendisi haricindeki tüm topluma deney hayvanı muamelesi yapar. Deneklerine sürekli peynir, havuç, fındık, fıstık, karpuz kabuğu vererek farklı durumlarda (manivelaya basıldığında, elektrik verildiğinde, deneğin üzerine kusulduğunda, deneğe sövüldüğünde, deneğin koltukaltı kılları koparıldığında vs) deneklerinin nasıl davrandığını anlamayı ve bu vesile ile içgörü toplamayı şiar edinmiştir.</p>

      <p class="paragraf">Pazarlama profesyoneli, eşekler gibi izlediği ama söylerse ayıp olacağını düşündüğü her diziyi, kadın programını, yarışmayı, filmi; içgörü toplama, <span class="metin-italik" xml:lang="tr-TR">“Halk neleri izliyor? Neleri beğeniyor?”</span> kisvesi altında deneyimler.</p>

      <p class="paragraf">Ajanslardaki creative ekiplere öykünüp; reklam senaryosu yazmak, logo tasarlamak, marka bulmak, kreatif fikir bulmak, çizim yapmak, mock-up tasarlamak, video çekmek; toplantı odasına atını sokup ajansın getirdiği fikirleri dinlerken atına kesme şeker vermekten farksızdır.</p>

      <p class="paragraf">Yoğunluk mesajlarını istatistiksel argümanlarla ifade ederek ajansı sabahın köründe ya da gecenin geç saatlerinde çağırmak ya da o saatlerde de kesişim bulunamaz ise conf call yapmak pazarlama profesyoneli için önemli bir statü sembolüdür.</p>

      <p class="paragraf">Ajanslara <span class="metin-italik" xml:lang="tr-TR">“Agency fee’ye sürekli zam yapmak istiyorum, bunun için elimden geleni yapıyorum, hatta kendi kariyerimi riske atıyorum. Ama maalesef Sudenaz, Efsun ve Himmet taş koyuyor”</span> mesajını sürdürülebilir şekilde vermek çok profesyoneldir.</p>

      <p class="paragraf">Ajanslara düzenli olarak <span class="metin-italik" xml:lang="tr-TR">“Daha iyisini yapabilirsiniz. Hâlâ bu kampanyanın bir sürü eksiği var”</span> mesajını vererek ajans çalışanlarının havaya girmesini önlemek pazarlama profesyoneline büyük puan kazandırır.</p>

      <p class="paragraf">Yapılacak toplantıyı özellikle ajansa aldırıp, kahvaltı, yemek vs hazırlanmasını sağlamak, akabinde gittiğinde konuyla ilgili sosyal medyada nitelikli fotoğraflarla paylaşımda bulunmak; Kerem Görsev dinlemeye gitmişken kulaklıkta Serdar Ortaç dinleyip masanın üzerine çıkıp oynamaktan farksızdır.</p>

      <p class="paragraf">Her dakika Philip Kotler, Michael Porter, David Ogilvy gibi konuşup ne kadar derin bir pazarlama bilgisi olduğu mesajını vermek, profesyonel bir toplantıda olur olmaz söz alıp uzun hava çekmekten farksızdır.</p>

      <p class="paragraf">Pazarlama profesyoneli gitmiş olduğu her mekânda yer almış olduğu her deneyimde ilgili mekânın etkinliklerine, marka mimarisine, iletişim diline, iletişim uygulamalarına, bunları hazırlayan marka ekibine, hazırlayan ajansa bok atmadan, yorum yapmadan bu konuda ne kadar derin bir bilgiye sahip olduğunu göstermeden duramaz. Soranlara da <span class="metin-italik" xml:lang="tr-TR">“Ne yapayım, meslek hastalığı işte elimde değil”</span> demek <span class="metin-italik" xml:lang="tr-TR">“Oha olm, adam ne kadar işini hazmetmiş, ne kadar işine bağlı. Ne kadar hâkim”</span> mesajını verir.</p>

      <p class="paragraf">Pazarlama profesyonelleri genel olarak; Etiler, Ulus, Bağdat Caddesi, Kemerburgaz, Beykoz, Çekmeköy, Ataşehir gibi mekânlarda, havalı site ortamlarında, fiyakalı eşyalarla döşenmiş evlerde oturmaktadırlar.</p>

      <p class="paragraf">Her kampanya sonunda ölen, her bir brief ile yeniden doğan ve iletişim / ikna yetkinlikleri ile profesyonel dünyanın kavramsal sanrıları arasında salınan profesyonellerin nefes aldığı ekosistemde her şey suretin suretinin suretidir...</p>
    </div>
  </div>
</body>
</html>
