<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>3-45.html</title>
  <link href="../Styles/template.css" rel="stylesheet" type="text/css" />
</head>

<body>
  <div id="x3-45.html" xml:lang="tr-TR">
    <div class="Basic-Text-Frame-1">
      <p class="spltolacak"></p>

      <p class="paragraf"></p>

      <p class="paragraf"></p>

      <p class="paragraf"></p>

      <p class="paragraf">Makineler, mutlak egemenliklerini ilan etmişler ve insanoğlunun en önemli silahlarından biri olan iletişimi kendilerine göre yeniden yorumlamış, mekanikleştirmiş ve akabinde insanoğlunun zorunlu hizmetine sunmuştur. Sunulan hizmetin insanoğlunun hayatının bir parçası haline getirilmesi görevini de beyaz yakalı profesyoneller üstlenmiştir.</p>

      <p class="paragraf">Makineler tarafından insanoğlu hizmetine sunulan iletişim ikâmelerinin başında yer alan araç ise email’dir.</p>

      <p class="paragraf"><span>İnsani duygu ve mimikler, makineler tarafından yeniden icat edilmiş ve kendi hedefleri doğrultusunda damıtılarak insanlığın hizmetine email olarak sunulmuştur. İnsanların yaşayacakları özel anlara ipotek koyan email’ler, mutlak ruh özgürlüğünün önündeki en büyük engel olarak tarih yapraklarındaki yerini almaktadır. Elektronik bir mektubun içine gizlenmiş bu kadar çok mimik, ifade ve tehdidin yeniden form kazandırdığı iletişimin yıkıcı sonuçları, geri dönülmez biçimde beyaz yakalı profesyonelin geri kalan hayatını da sarmalamıştır.</span></p>

      <p class="paragraf">Böylece, beyaz yakalı profesyonellerin hayata dair tüm iletişimlerinin merkezinde olan email; bireysel gelişim ve kariyer basamaklarındaki dikine yükseliş için kullanılması gereken araçların da başında gelir.</p>

      <p class="paragraf">Email; ayaküstü konuşmalardaki desteksiz sözlerin uçma ve kılık değiştirme ihtimaline karşı, yazının kalıcılığı gerçekliğine hizmet eden vazgeçilmez önemli araçtır.</p>

      <p class="x3" xml:lang="en-US"><span>Profesyonel Email Teknik ve Taktikleri</span></p>

      <p class="paragraf">Profesyonel bir iş toplantısı esnasında, tercihen tablete toplantı notlarını alıp akabinde toplantı konusu, tarihi, yeri, saati, katılımcıları, konuşulan konular, yapılan ikramlar, aksiyon adımları ve aksiyon adımlarını alacak kişiler gibi detayları içeren mail’i toplantı biter bitmez ilgili kişilere atmak çok profesyonel ve havalıdır. Eğer çokuluslu bir şirkette çalışılıyorsa bu toplantı notlarının İngilizce olması büyük puan getirir.</p>

      <p class="paragraf">Email içeriğine <span class="metin-italik" xml:lang="tr-TR">“dosya ektedir”</span> yazdıktan sonra dosyayı eklemeyi unutup, akabinde tekrar <span class="metin-italik" xml:lang="tr-TR">“şimdi ektedir”</span> söylemi ile mail atmak: <span class="metin-italik" xml:lang="tr-TR">“Herif daha mail atmayı beceremiyor, bizim işi nasıl adam gibi yapacak?”</span> mesajını verir. Sahaya 1-0 yenik çıkmakla eşdeğerdir.</p>

      <p class="paragraf">Email atarken seçilecek <span class="metin-italik" xml:lang="tr-TR">“subject”</span> beyaz yakalı profesyonelin hayattaki duruşunu ifade eder. Bu önemli kaideyi formüle etmek istersek şöyle bir tablo ortaya çıkacaktır:</p>

      <p class="paragraf">Subject = yüzde 63 x (email’in atılma nedeni) + yüzde 37 (mail içeriğinin) denkliği sonucunda çıkan etkin ve kısa bir söylemdir.</p>

      <p class="paragraf"><span class="metin-italik" xml:lang="tr-TR">“Merhaba, Bir Rica, No Subject, İlt: Fw: Re: Ynt: Merhaba, Failure Delivery, Çok Acil!!!, Tebrik, Geribildirim, İş Görüşmesi Hakkında, Ödeme, Re:, Ynt:, İlt:, Geçen Günkü Telefon Görüşmemiz, Yeni İş Projesi, İhale Görüşmeleri, Önemli, Hooop!, vb”</span> şeklinde örnekler uzayıp gitmektedir.</p>

      <p class="paragraf">Teklif, mutabakat, onay gibi mail’lerde mutlaka <span class="metin-italik" xml:lang="tr-TR">“Okundu Bildirimi”</span> istenir. Okundu bildirileri saklanır, yeri geldiğinde itina ile çıkarılıp karşı tarafa tokat gibi vurulur.</p>

      <p class="paragraf">Nitelik ve nicelik olarak küçük bir başarı bile olsa, doğru email mesaj ve tasarımı kombine edilerek şirketteki çalışma arkadaşlarına nazik bir dille gönderilir. Herkese: <span class="metin-italik" xml:lang="tr-TR">“Biz hayvan gibi çalışıyoruz olm. Siz goygoy yapın. İcraatlarımız sürecek, bizi izlemeye devam edin”</span> mesajı verilir.</p>

      <p class="paragraf"><span>Çalışma arkadaşından işe dair herhangi bir şey isterken müdürünü cc’de tutarak:</span> <span class="metin-italik" xml:lang="tr-TR">“Normalde sen benim mail’imi sallamazsın ama müdürü cc’ye koyduğum için eşek gibi istediğimi önceliklendirip yapacaksın”</span> <span>mesajı verilir. Bu noktada mail’i gönderen kişinin kendisini zaten sallanmaz, önemsenmez konumunda peşinen kabul ediyor olduğu gerçeği çoğu zaman dikkatlerden kaçmaktadır, dolayısıyla altını çizmek gerekir.</span></p>

      <p class="paragraf">Süregelen projeler ile ilgili müdüre statü güncellemesi verirken, müdüre bağlı diğer çalışma arkadaşlarını da cc’de tutarak: <span class="metin-italik" xml:lang="tr-TR">“Siz eşek gibi, yatın biz sürekli çalışalım. Bak, çalıştığımız rakamlardan, statü raporlarından belli oluyor. Siz daha adam gibi statü raporu bile gönderemiyorsunuz”</span> konumlandırması yapılır.</p>

      <p class="paragraf"><span>Müdürün kıl olduğu diğer ekiplerdeki beyaz yakalı profesyonellere, laf sokulan, bu profesyonellerin açıklarının patlatıldığı birtakım mail’lerde müdür mutlaka bcc’de tutulur. Gelen cevap da itina ile kendisine forward edilir. Yüz yüze iletişimde cinayete sebebiyet verebilecek böyle hareketler email iletişiminin dolambaçlı arayüzleri ardında yaşayan birtakım beyaz yakalı profesyoneller için ustalık alametidir.</span></p>

      <p class="paragraf">Üst düzey yöneticilere ekinde dosya barındıran bir mail atarken, dosyadaki önemli bilgileri mail içerisinde de özetle vurgulamak profesyonellik göstergesidir. Üst düzey yöneticiler genelde mobil cihazlarla daha çok vakit geçirdikleri için ekteki dosyayı açmaları zor olur. Mail’in içerisinde ek içeriğini özetleyen beyaz yakalılara üst düzey iç sesi <span class="metin-italik" xml:lang="tr-TR">“Kocaman aferin!”</span> der.</p>

      <p class="paragraf">Email’in altına şirket adresi, telefon numarası, faks numarası, posta adresi, sosyal medya hesapları, web adresleri, ana adı, baba adı, şirkette oturduğu masanın yeri, pozisyonu, kaç kişiye raporladığı gibi bilgileri stationary olarak yazmak: <span class="metin-italik" xml:lang="tr-TR">“İşte sonunda aradığım iş ve pozisyon, hepiniz bilin öğrenin, işimle pozisyonumla döverim sizi, alın işimin tüm detayları”</span> mesajını verir ki, bu da hiç profesyonel durmaz.</p>

      <p class="paragraf">Email gönderimi esnasında mesajın önem derecesini ifade eden <span class="metin-italik" xml:lang="tr-TR">“High Importance, Low Importance”</span> gibi ikonları kullanmak mecraya hâkimiyeti gösterir. Low Importance bir mail göndermek, ziyadesiyle dikkat çekmek ve gönderilen mail’in gün içerisindeki diğer yazışmalar arasından sıyrılarak okunma oranını artırmak gibi enteresan sonuçlara gebe olabilir.</p>

      <p class="paragraf"><span>Email’lere ek olarak yüklenen dosyaları zip’leyerek ya da rar’layarak koymak mecranın dinamizmini yakalayamamış bir yaklaşımdır.</span></p>

      <p class="paragraf">Email’in ekine email koymak, <span class="metin-italik" xml:lang="tr-TR">“Daha önce de göndermiştim ama sallamamışsın”</span> mesajını verir ve kavgada yapılacak hareket değildir. Durumun ciddiyeti hesaba katılarak gerekli olduğu anlarda bonus olarak kullanılabilir, kesin sonuç getirmesi yüksek ihtimaldir.</p>

      <p class="paragraf">Email gönderilecek kişinin isminden cinsiyeti hakkında yorum yapılamıyorsa, <span class="metin-italik" xml:lang="tr-TR">“Sayın X... veya Merhaba X, Y”</span> gibi ilerlemek daha güvenli bir yoldur. Şansını deneyerek cevabın tutturulamadığı aksi haller, muhatabının durumu konusunda böylesi önemli bir detayı hesaba katamamış olmak, dikkatsiz, hatta münasebetsiz olmak gibi yansımalara gebedir, özetle puan kaybettirir.</p>

      <p class="paragraf"><span>Email’lere nasıl bir hitap ile başlandığı, bu mecradaki iletişimin devamı için önemlidir.</span> <span class="metin-italik" xml:lang="tr-TR">“Sayın Necati Topkesen Bey, Sayın Topkesen, Merhaba Necati Bey, Necati Bey, Necati Selam, Necati, Usta, Hacı, Kanka, Hafız, hitapsız giriş”</span> <span>gibi. Diğer yandan email’lerin nasıl bir söylem ile bittiği de çok önemlidir. Kapanış hitabetinin, email sonucunda alınacak aksiyonun süresi ve niteliği üzerinde anlamlı bir etkisi vardır.</span> <span class="metin-italik" xml:lang="tr-TR">“Saygılarımla, Sevgiler, Selamlar, Öptüm Bye, Eyv, Slm, Svg”</span> <span>gibi seçenekler arasından durumun, tarafların yüz yüze ortamda samimiyetinin ve tanışıklığının belli katsayıları mevcuttur. Ayrıca,</span> <span class="metin-italik" xml:lang="tr-TR">“rica etmek”</span> <span>fiilinin üst konumdaki bir profesyonele hitap ederken kullanılması kendi bacağına sıkmaya eşdeğer bir aksiyondur. Geri dönüşü zordur.</span></p>

      <p class="paragraf"><span>Email’in sonunda sevgi saygı söylemlerinden sonra adını ve soyadını açık açık yazmak yerine adının ve soyadının baş harflerini yazmak çok executive bir duruştur. Genç beyaz yakalı profesyonel bunları abilerinden, ablalarından hızla kapmak, öğrenmek durumundadır.</span></p>

      <p class="paragraf">Email içerisinde farklı bölümlerde birden fazla kişiye hitap edilecek ise: <span class="metin-italik" xml:lang="tr-TR">“@Talat, topu tut, @Cemşit topu at, @Nalan topu raporla, @Sudenaz top raporunu denetle, @Mira to-do ları takip et @Rıza hepsini tut”</span> şeklinde Twitter’ın hayatımıza soktuğu mention kavramından faydalanmak şık durur. Hem de ne kadar çok insana ne kadar seri ve profesyonel iş çakıldığı da görülür.</p>

      <p class="paragraf">İngilizce email yazılması söz konusu ise mümkün olduğunca herkesin sık kullanmadığı kelimeleri kullanarak <span class="metin-italik" xml:lang="tr-TR">“Ulan bu herif de acayip kelimeler kullanıyor, sözlükle anlıyoruz. İngilizceye çok hâkim biz maraba kaldık yanında”</span> mesajı verilir. Bu gibi fırsatlar tekrarı veya ispatı gerekmeyecek şekilde beynin uçucu hafıza lobuna oynar, bir kez taşı gediğine koyduğunuzda muhatapların aklında kalan izlenimin değişmesi zordur, güvenle kullanılabilir.</p>

      <p class="paragraf"><span>Inbox’a düşen email’ler, mail atan kişinin organizasyon şemasındaki yerine göre önceliklendirilir ve şemada en yukarıda olan kişilere saat, mekân, gün, tatil vs bağımsız biçimde, ışık hızında dönüş yapılır.</span></p>

      <p class="paragraf"><span>Gelen email’leri, alınacak aksiyonlara göre tanımlamak,</span> <span class="metin-italik" xml:lang="tr-TR">(“Cevap verilecek mail’ler, klasöre kaldırılacak bilgilendirme amaçlı mail’ler, konu ile ilgili başkasının aksiyon alması için yönlendirilmesi gereken mail’ler, alakasız mail’ler vb”)</span> <span>bilgi ve zaman yönetimine hâkimiyeti gösterir.</span></p>

      <p class="paragraf">Email aracılığı ile gelen toplantı davetlerinin takvim uygun olsa bile hepsi kabul edilmez. Aralarından bazılarına <span class="metin-italik" xml:lang="tr-TR">“Tentative”</span> statüsünde cevap verilir. Böylece <span class="metin-italik" xml:lang="tr-TR">“Hayvan gibi yoğunum ama senin için bir şeyler ayarlamaya çalışacağım. Bakalım, kısmet”</span> mesajı verilir.</p>

      <p class="paragraf">Gelen toplantı davetlerinde gündem yer almıyorsa davet reddedilir ve gündem ile birlikte kimlerin katılacağı bilgisi istenir.</p>

      <p class="paragraf">Toplantı daveti gönderirken toplantı gündemi ve katılımcılardan beklenenler başlıkların altını doldurmak profesyonel beyaz yakalı duruşu temsil eder.</p>

      <p class="paragraf">Toplantı daveti gönderirken, herkes To’ya tesbih tanesi gibi dizilmez. Gerçekten toplantıya katılması elzem olanlar To’ya, <span class="metin-italik" xml:lang="tr-TR">“Böyle bir toplantı yapıyoruz. Konusu, gündemi bu. Bu elemanları toplantıya çağırıyoruz. Bilgin olsun”</span> mesajını vereceğimiz kişiler ise Optional bölümüne konur.</p>

      <p class="paragraf">Toplantı daveti göndermeden önce herkese mail atıp, <span class="metin-italik" xml:lang="tr-TR">“Şu gününüz şu saatiniz müsait mi?”</span> sorusunu sormak büyük puan kaybettirir. Doğru ve profesyonelce olanı, katılım için çağrılması öngörülen herkesin takvimini kontrol edip kesişen doğru zamanı bulup toplantı daveti gönderimini bu doğrultuda yapmaktır.</p>

      <p class="paragraf">Toplantı daveti gönderimi esnasında toplantı odasını ve gerekli ikramı da organize etmek, bu organizasyonun bilgisini de katılımcılara vermek gerekir.</p>

      <p class="paragraf">To bölümünde kalabalık bir kesimin yer aldığı mail’lere yanlışlıkla reply to all yaparak: <span class="metin-italik" xml:lang="tr-TR">“Ne dallama lan bu herif. Aşkım seni seviyorum. Şaka gibi bir şirket lan burası”</span> gibi söylemlerde bulunmak kariyeri musalla taşına yatırmaktır. Özellikle altı çizilmesi gereken bir husus, <span class="metin-italik" xml:lang="tr-TR">“Reply to All”</span> isimli butonun beyaz yakalı profesyonel tarafından birkaç kez düşünülerek kullanılması gerektiğidir. Özetle, dikkatlice kullanılmadığında <span class="metin-italik" xml:lang="tr-TR">“Reply to All”</span> can yakar.</p>

      <p class="paragraf">Mail’e 30-40 mb’lık dosya ekleyip, n tane kişiye göndermek: <span class="metin-italik" xml:lang="tr-TR">“büyük kıroluk!”</span> kisvesi altında dedikodu ağızlarına sakız olur. Bu büyüklükte dosyalar gönderilmesi söz konusu ise muhtelif cloud uygulamalarından faydalanmak ve <span class="metin-italik" xml:lang="tr-TR">“dosyayı buradan indirebilirsiniz”</span> söylemini kullanmak seri puanlar kazandırır.</p>

      <p class="paragraf">Şirket veya ekip ortamında dönmekte olan email geyiklerinde ilk espriyi üst düzey bir beyaz yakalının yapması beklenir. Akıllı profesyonel kaleyi cepheden gören bir noktada espri fırsatını yakalamış olsa bile ilk mail’i atan kişi olmayı iki kez düşünmeli, iyi değerlendirmelidir. Bu geyik başlatan olma durumu gerçek bir risk vaka çalışmasıdır. Geyik ortamının şartları oluştuğunda fitili ateşleyen olmak, bu riski alan beyaz yakalı profesyonele <span class="metin-italik" xml:lang="tr-TR">“Olum herif üst düzey değil ama bu kadar kodamanın olduğu yazışmada espri fırsatını görüp nezaket çerçevesinde taşı gediğine koyuyor, baksana millet nasıl da açıldı, yazan yazana. Risk budur, helal olsun”</span> dedirtebilmektir.</p>

      <p class="paragraf">Email, her profesyonelin hayatına kayıtsız şartsız egemendir. BlackBerry’nin yanıp sönen kırmızı ışığını gören beyaz yakalı, güdülenmiş gibi hangi ortamda olursa olsun telefonunu eline alır ve mail’e cevap verir.</p>

      <p class="paragraf">Profesyonel ortamlarda ziyadesiyle gerçek olarak deneyimlediğimiz bazı araçlara, süreçlere, mekanizmalara karşı zaman zaman içimizde bir his belirir. Bu açıklanamaz, ama hissedersiniz. Hayat boyunca profesyonel hayata dair bazı şeylerin yanlış olduğunu hissetmişsinizdir. Ne olduğunu bilmezsiniz, ama o ordadır; beyninize saplanmış bir kıymık parçası gibi... Sizi deli eder.</p>
    </div>
  </div>
</body>
</html>
