<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>3-67.html</title>
  <link href="../Styles/template.css" rel="stylesheet" type="text/css" />
</head>

<body>
  <div id="x3-67.html" xml:lang="tr-TR">
    <div class="Basic-Text-Frame-1">
      <p class="spltolacak"></p>

      <p class="paragraf"></p>

      <p class="paragraf">Etrafta yer alan tüm aktif sesler geçici olarak beklemeye alınır ve iç sese mikrofon uzatılır. Kendisine nadir fırsat verildiğinden yakınan iç ses, bu fırsatı hodbin ve acımasızca değerlendirir, vurur, vurdukça da can yakar.</p>

      <p class="paragraf"><span class="metin-italik" xml:lang="tr-TR">“Yarın giymek istediğim en sevdiğim elbiseme artık giremeyecek bir bedene geldim ama bu gerçekle yüzleşemiyorum.”</span></p>

      <p class="paragraf"><span class="metin-italik" xml:lang="tr-TR">“Bade yarın yine süper mini yüksek topuk kombinasyonuyla beni ezecek.”</span></p>

      <p class="paragraf"><span class="metin-italik" xml:lang="tr-TR">“Her pazartesi sıradışı bir motivasyonla başladığım diyet deneyimi, güzel bir iş yemeği ile çarşamba öğlen ciddi darbeler alırken, kız kıza çıkılan cuma gecesi eğlencesinde yerle bir oluyor. Tıpkı umutlarım ve hayallerim gibi...”</span></p>

      <p class="paragraf"><span class="metin-italik" xml:lang="tr-TR">“Her sabah iki yumurta haşlayıp yanımda getiriyorum, ama o yumurtalar çevreye verdikleri rahatsızlıktan dolayı kendilerine nefretle bakanlardan dolayı çok mutsuzlar ve yumurtalar bile benimle birlikte olmak istemiyorlar.”</span></p>

      <p class="paragraf"><span class="metin-italik" xml:lang="tr-TR">“Tek renk, hele bir de koyu renk giyersem zayıf görünürüm.”</span></p>

      <p class="paragraf"><span class="metin-italik" xml:lang="tr-TR">“Üstüme büyük şekillerden ve geometrik desenlerden oluşan giysiler giymiyor; enine çizgiler yerine, boyuna çizgileri tercih ediyorum.”</span></p>

      <p class="paragraf"><span class="metin-italik" xml:lang="tr-TR">“Cepli pantolon giyip kalçalarımı küçük gösterebiliyorum.”</span></p>

      <p class="paragraf"><span class="metin-italik" xml:lang="tr-TR">“Bacaklarımı ince ve seksi göstermek için önüne ve arkasına vücut yağı sürüyorum.”</span></p>

      <p class="paragraf"><span class="metin-italik" xml:lang="tr-TR">“Makyaj yaparken elmacık kemiklerimin altına koyu tonlarda allık sürerek yüzümü daha zayıf gösteriyorum.”</span></p>

      <p class="paragraf"><span class="metin-italik" xml:lang="tr-TR">“Makyaj yapmadan yarım saat önce yüzüme uyguladığım buz kompresi, yüzümdeki şişkinlikleri indirmeye yardımcı oluyor.”</span></p>

      <p class="paragraf"><span class="metin-italik" xml:lang="tr-TR">“Koyu rengin ince gösterdiği gerçeğinin yüzüm için de geçerli olduğunun farkındayım ve her şeyden önce tenimi bronzlaştırıyorum.”</span></p>

      <p class="paragraf"><span class="metin-italik" xml:lang="tr-TR">“Sürekli yüksek topuklu ayakkabı giymek zamanla görünümü toparlar mı?”</span></p>

      <p class="paragraf"><span class="metin-italik" xml:lang="tr-TR">“Saçlarımı katlı kestirdim, yanaklarımın bir kısmını örterek daha zayıf bir yüze sahip oldum.”</span></p>

      <p class="paragraf"><span class="metin-italik" xml:lang="tr-TR">“Simgenaz’ın minilerle bezenmiş kısacık boyu, çarpık bacakları, yüksek topuklarıyla Selimcan ile fingirdeşmesini istemiyorum.”</span></p>

      <p class="paragraf"><span class="metin-italik" xml:lang="tr-TR">“Bütün kızlar 100 metreden güzel görünür, ama ben fit vücudumla yakın mesafede de fark yaratmak istiyorum.”</span></p>

      <p class="paragraf"><span class="metin-italik" xml:lang="tr-TR">“Sadece aşırı zayıf kadınların dışındaki hemen hemen hepimizde zayıflama bir tutku değil mi?”</span></p>

      <p class="paragraf"><span class="metin-italik" xml:lang="tr-TR">“Sürekli olarak ‘Göbeğim var, dana gibiyim, zayıflamam lazım, onu yemem kilo alırım, basenlerime yarıyor’ söylemlerine herkes tarafından ‘saçmalama, çıtı pıtısın, çok zayıfsın...’ şeklinde cevaplar gelmesi çok hoşuma gidiyor.”</span></p>

      <p class="paragraf"><span class="metin-italik" xml:lang="tr-TR">“Havaların ısınmasına katlanamıyorum. Kısacık şortlarını giydikleri gibi o incecik bacakları, manken gibi fizikleri ile bütün sokakları dolduruyorlar! Hepsinden nefret ediyorum!”</span></p>

      <p class="paragraf"><span class="metin-italik" xml:lang="tr-TR">“Karatay diyeti mi? Dukan diyeti mi? Yoksa falancaya efsane kilo verdirmiş efsane Dr. Filanca’nın diyeti mi? Bir türlü karar veremiyorum.”</span></p>

      <p class="paragraf"><span class="metin-italik" xml:lang="tr-TR">“Lpg, infra snella, liposuction, velasmooth, kavitasyon... Hangisi basenlerim ile beni barıştırır?”</span></p>

      <p class="paragraf"><span class="metin-italik" xml:lang="tr-TR">“Sadece ekmeği kessem olmaz mı?”</span></p>

      <p class="paragraf"><span class="metin-italik" xml:lang="tr-TR">“Vücudun belli bölgelerine özel çamur, yosun, krem türevi şeyler sürüp zayıflama aktivitelerinde bulunarak, sağlıklı sıkılaşıyorum.”</span></p>

      <p class="paragraf"><span class="metin-italik" xml:lang="tr-TR">“Ayurvedik detoksun son gününde tuvalet taşlarının desenlerini ezberledim.”</span></p>

      <p class="paragraf"><span class="metin-italik" xml:lang="tr-TR">“Vata, Pitta, Kapha ve Tahta hayatımızın elementleri, şimdi herkes sevdiği elementi alsın.”</span></p>

      <p class="paragraf"><span class="metin-italik" xml:lang="tr-TR">“Diyetsiz yaşam formu olmayan bedenler büyüleme gücüne sahip, tamamıyla gerçek, gölgelerinden ve yorumdan yoksun bir hale geldiler.”</span></p>

      <p class="paragraf"><span>Profesyonel ekosistemde, marka değerinin sağlık düzeyini sürdürülebilir şekilde koruyabilmek için sürekli diyet halinde olmak gerçek ile sanal arasında zaten zayıf olan kovalent bağı geri dönüşü olmayan bir erozyona uğratıyordu. Artık gerçek ile sanal birbirine girmişti.</span></p>

      <p class="paragraf">Sanal, gerçekliğin peşinde koşan son avcı ve onu yakıp yıkan yağmacı gibidir. Sanal, bizzat gerçeklik tarafından bir tür bulaşıcı ve yok edici unsur şeklinde salgılanmıştır.</p>

      <p class="paragraf">Sanal Gerçeklik, gerçeklikle kedinin fareyle oynadığı gibi oynamaktadır. Bu, nesnel gerçekliğin soyutlanma sürecinde devreye sokulan sürecin nihai aşamasıdır.</p>

      <p class="paragraf">Sanal Gerçeklik coğrafyasının vatandaşları kendi cenaze namazlarında kendilerini musalla taşında gözlemleyerek, gerçek bedenlerini gömmüş ve hocanın <span class="metin-italik" xml:lang="tr-TR">“El Fatiha”</span> söylemini müteakiben kendilerine birer Sanal Beden bulmuşlardır.</p>

      <p class="paragraf">Buldukları Sanal Beden’in yaptığı her hareket; planlı, programlı ve hedef odaklıdır. Sanal Bedenler, daha fazla ilgi, daha fazla takipçi, daha fazla ün, daha fazla refah düzeyi ve daha yüksek bir statü için sanal terler dökerler, sanal açlık çekerler.</p>

      <p class="paragraf">Bunun gerçek alın terinden yoksun, aslıyla kusursuz bir benzerlik gösteren, ancak insanda sanal bir haz duygusuna yol açan sanal bir oksijen solunumu olduğu söylenebilir.</p>

      <p class="paragraf">Böyle bir şeye hâlâ solunum denilebilir mi? Soluduğumuz şey gerçekten hava mı?</p>

      <p class="paragraf">Bilinmez...</p>

      <p class="paragraf">Ama bilinen tek şey şu ki:</p>

      <p class="paragraf">Nefes alınmadığı...</p>
    </div>
  </div>
</body>
</html>
