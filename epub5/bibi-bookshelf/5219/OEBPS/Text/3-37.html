<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>3-37.html</title>
  <link href="../Styles/template.css" rel="stylesheet" type="text/css" />
</head>

<body>
  <div id="x3-37.html" xml:lang="tr-TR">
    <div class="Basic-Text-Frame-1">
      <p class="spltolacak"></p>

      <p class="paragraf">Post-modern şehir hayatında, erkek ve kadınların bireysel bakımları için gittikleri mekânlar; kuaför, güzellik merkezi, saç tasarım merkezi, kıl bakım onarım merkezi, hüzünleri şampuan ile yıkama merkezi, eski sevgiliyi fön makinesinin sesinde unutma merkezi, pre-lansman merkezi gibi çeşitli isimlerle anılmaktadırlar.</p>

      <p class="paragraf">Erkeklerin gitmiş olduğu mekânlardan berber ile kuaför kavramları çok iç içe gözükse de aralarında ince ayrımlar mevcuttur. Yıllardır toplumumuzun en çok tartıştığı konuların başında gelen, toplumun kanayan yarası olmuş berber ve kuaför kavramlarının net bir şekilde tanımlanması hususu, şüphesiz çok önemlidir. Peki berber ve kuaför kavramları hangi noktalarda farklılaşır?</p>

      <p class="x3" xml:lang="en-US"><span>Berber vs Kuaför</span></p>

      <p class="paragraf">Saç kesimi 50 TL ve üzerinde ise kuaför, altında ise berberdir.</p>

      <p class="paragraf">Saç kesimini yapan kişi enseni eşek kadar ayna ile hızlıca gösterip <span class="metin-italik" xml:lang="tr-TR">“Nasıl olmuş abi, enseleri naturel bıraktım?”</span> diyorsa berber, ayna ile böyle bir sürece kalkışmıyorsa kuafördür.</p>

      <p class="paragraf">Yüzündeki ve kulağındaki tüyleri tele sarılmış pamuğa kolonya döküp, şofbenin ateşi ile yakıp alıyorsa berber, profesyonel ağda makinesinde eritilmiş ağdayı yüzüne, kulaklarına, tahta çubuk ile sürüp ağda yapıyorsa kuafördür.</p>

      <p class="paragraf">Sakal tıraşı yaptıktan sonra yüzüne ucuz bir tıraş losyonu ve krem sürüyorsa berber, buharda bekletilmiş sıcak havlu ile kompres yapıyorsa kuafördür.</p>

      <p class="paragraf">Mekânda <span class="metin-italik" xml:lang="tr-TR">Fotomaç, Fanatik, Posta</span> ve <span class="metin-italik" xml:lang="tr-TR">Tempocu</span> puanlı koşu rehberi ve muhtelif at yarışı gazeteleri varsa orası berber, iş dergileri, yaşam-stil ve magazin dergileri varsa kuafördür.</p>

      <p class="paragraf">Tek makas ile saç kesimi yapıyorsa berber, içinde her çeşit farklı artistik makasın bulunduğu çantadan itina ile kesim esnasında farklı makaslar kullanıyorsa kuafördür.</p>

      <p class="paragraf">Mekânda tüplü 37 ekran televizyonda yabancı bir ligin iddia için izlenen bir maçı oynuyorsa berber, aynalara entegre plazmalarda mekâna özel içerik oynuyorsa kuafördür.</p>

      <p class="paragraf">Mekânın önünde, kullanılan havlular asılmış kuruması bekleniyorsa berber, kullanılmamış poşetinden temiz havlu çıkarılıp veriliyorsa kuafördür.</p>

      <p class="paragraf">Burun kıllarını makasın ucu ile alıyorsa berber, profesyonel ağda ve / veya burun kılı makinesi ile alıyorsa kuafördür.</p>

      <p class="paragraf"><span>Saç kesen kişi kesim esnasında dirseğe, kola, omuza sürttürüyorsa ve / veya sürttürmeye yelteniyorsa berber, mesafeli bir kesim yapıyorsa kuafördür. (Tüm berberlere genellenemeyecek kadar istisnai bir durum olsa da zaman zaman ziyadesiyle gözlenmektedir.)</span></p>

      <p class="paragraf">Kadınlar içinse kuaförler fiziksel bakımlarından ziyade ruhlarını park ettikleri güvenli, huzurlu ve eğlenceli limanlardır.</p>

      <p class="paragraf">Profesyonel hayatta sürdürülebilir başarının altında yatan en önemli etmenlerin başında, parlak bir kuaför ve bu kuaföre düzenli gitme frekansı gelir.</p>

      <p class="x3" xml:lang="en-US"><span>Profesyonel Bayan Kuaförleri</span></p>

      <p class="paragraf">Kariyer basamaklarını hızla çıkan profesyonel liderler, metroseksüeller, pre-celebrity’ler, celebrity’ler, ikinci el celebrity’ler, çakma celebrity’ler, kocası ya da sevgilisiyle sıkıntısı olan ve saçlarını okşatmak, saçlarıyla oynatmak, biraz da dedikodu yapmak için gelenler; kuaförlerin potansiyel müşterileri arasında yer alır.</p>

      <p class="paragraf">Kuaför isimleri çoğunlukla X ve Y erkek isimleri olmak üzere, <span class="metin-italik" xml:lang="tr-TR">“X &amp; Y Kuaför”</span> şeklindedir. (Hamit &amp; Tayyar, Tonguç &amp; Recep, Cin &amp; Tonik, Manikür &amp; Pedikür, Ken &amp; Ryu, Guy &amp; Cody, Süheyl &amp; Behzat, Bülent &amp; Popescu gibi.)</p>

      <p class="paragraf">Bayan Kuaför Deneyimleri</p>

      <p class="paragraf">Hikâye her seferinde söz konusu kuaförün, <span class="metin-italik" xml:lang="tr-TR">“Saçlarını en son ne zaman kestirdin? Uçları çok kırılmış!”</span> repliği ve <span class="metin-italik" xml:lang="tr-TR">“Kızım nerdesin, sık sık gelsene, arayı açıyorsun sonra saçlarının anasını ağlatıyorsun. Daha sık gel, daha çok kazanalım”</span> göndermesiyle başlar.</p>

      <p class="paragraf">Eğer bir önceki kesim esnasında farklı bir kuaföre gidilmiş ise mutlaka gelecek olan replik: <span class="metin-italik" xml:lang="tr-TR">“Röfleni hangi kuaför yaptı? Saçını kim kesti? Kusura bakma ama saçının ağzına mıçmış. Neyse toparlayacağız artık”</span> olacaktır.</p>

      <p class="paragraf"><span class="metin-italik" xml:lang="tr-TR">“Tam senin saçına göre yeni bir ürün geldi. Denemek ister misin?”</span> Dener ve ürünü alırsan senin saçından daha iyisi olamaz. Duymak istediğin her şey, çalışılmış taslak cümleler ile karşında.</p>

      <p class="paragraf">Uzun ve sağlıklı saçlara sahip olunduğu durumda: <span class="metin-italik" xml:lang="tr-TR">“Çok güzel saçların var. Kestirmeyi düşünürsen postiş yapabiliriz. Sat bana saçlarını”</span> veya <span class="metin-italik" xml:lang="tr-TR">“Bu senenin modası kısa, senin saçlarını da böyle yapalım mı?”</span> (O sırada elinde en az 6 aylık buruşmuş bir dergi vardır.)</p>

      <p class="paragraf">Elinde fotoğraf / magazin dergisi / mini iPad / iPhone 5 ile kuaförün kapısından girip, <span class="metin-italik" xml:lang="tr-TR">“Saçım ve / veya makyajım aynen buradaki gibi olsun istiyorum”</span> söylemini ağzındaki salyalar ile süslendirerek kuaföre aktarınca, kuaför de <span class="metin-italik" xml:lang="tr-TR">“Sen aynaya bakıyon mu ablaların güzeli?”</span> demekten ziyade profesyonelce <span class="metin-italik" xml:lang="tr-TR">“Tabii ki, oturun değerlendirelim elimizdekilerle neler yapabiliyoruz bakalım”</span> geri dönüşünü yapar.</p>

      <p class="paragraf">Hüzünlerini kuaföre taşıyan bayan, saç kestirme niyeti ile girmiş olduğu kuaförden, boya, röfle, manikür, pedikür gibi kalemlerin de bulunduğu full rektifiye paketi ile çıkış yapar.</p>

      <p class="paragraf">Gidilmesi gereken profesyonel kuaförün ve gidenlerin itibarı; mekâna hangi ünlülerin ve / veya ünlü eşlerinin geldiğine göre şekillenir.</p>

      <p class="paragraf">Kuaförler, dünyanın en boş, en müsait kuaförü bile olsalar asla randevusuz çalışmazlar. Randevusuz elini kolunu sallayarak gelmek kuaför raconuna terstir.</p>

      <p class="paragraf">Mekâna giren genç, güzel ve / veya iyi bahşiş veren müşteriyi kapma telaşı ile yaşlı paçoz teyzeyi diğer çalışanlara çakma çabası, kuaför meydan muharebelerinde deneyimli olanın kazandığı yegâne karşılaşmalardan biridir.</p>

      <p class="paragraf">Seri iltifat eden, müşteriyi ne kadar iyi tanıdığını gösteren nitelikli sorular soran, çok konuşan, kendine bakan, bir tarzı olan kuaförler her daim daha çok iş alırlar.</p>

      <p class="paragraf">Profesyonel olan; gidilen mekânı değil, kesen adamı seçmektir. X &amp; Y kuaförüne gidip yetkinlik konusunda kabızlığı olan bir kuaför ile facia yaşamamak efdaldir.</p>

      <p class="paragraf">Kuaför sınırları içerisinde tüm kadınlar birbirlerine karşı, gardlarını ve pozisyonlarını alırlar ve akabinde düzenli olarak birbirlerini kesmeye başlarlar. Kesişme süreçlerinde, doğrudan bakışmalardan ziyade ayna ve telefonlar gözlerin kılavuzluğunu gerçekleştirir. Kesişmeleri müteakip bazıları yüksek sesle olmak üzere sonsuz yorum süreci başlar. Kesişmeler esnasında biriken akut sorular, kıdemli kaşçılar, makyözler ve manikürcüler tarafından itina ile cevaplanır:</p>

      <p class="paragraf"><span class="metin-italik" xml:lang="tr-TR">“Saçı, kıçıma benzemiş.”</span></p>

      <p class="paragraf"><span class="metin-italik" xml:lang="tr-TR">“Önce bir aynaya bak da sonra gösterdiğin saçı iste.”</span></p>

      <p class="paragraf"><span class="metin-italik" xml:lang="tr-TR">“Ünlü iş adamı Tonguç Bey’in uzatmalı sevgilisi soldaki.”</span></p>

      <p class="paragraf"><span class="metin-italik" xml:lang="tr-TR">“Kadızadelerin küçük gelini değil mi o? Ayak tırnakları toynak olmuş, daha yeni geliyor pediküre.”</span></p>

      <p class="paragraf"><span class="metin-italik" xml:lang="tr-TR">“Şu ileride fön çektiren Yalnız Güneş Şahitti dizisinde oynayan Pelin değil mi? Evet ta kendisi. Hayvan gibi selüliti varmış. Nasıl saklıyorlar televizyonda di mi?”</span></p>

      <p class="paragraf"><span class="metin-italik" xml:lang="tr-TR">“Futbolcu Şevket’in eşi de ileride manikürde, sağ tarafta. Hoş kadın Allah için. Ama ne kadar mutlu acaba? Herif odun çünkü.”</span></p>

      <p class="paragraf"><span class="metin-italik" xml:lang="tr-TR">“Şu kadın bir yerden tanıdık geliyor. Kimin eşi acaba?”</span></p>

      <p class="paragraf">Kuaför bünyesinde sürekli bir dergi kapmaca süreci deneyimlenir. Kartvizit, banka hesabı, şan şöhret ve itibar olarak kocaman olan kadınların üç kuruşluk dergiyi almak için birbirlerine yaptıkları çakallıklar roman olur, akabinde dizisi de çekilir.</p>

      <p class="paragraf">Bazı durumlarda kadınların birbirini kesmesi sonucunda geribildirim bazlı bir diyalog süreci başlayabilir ve birbirlerine <span class="metin-italik" xml:lang="tr-TR">“Sizce bu saç modeli bana yakışır mı? Ne dersiniz?”</span> gibi sorular sorulmaya başlar.</p>

      <p class="paragraf"><span class="metin-italik" xml:lang="tr-TR">“Uçlarından aldırmak istiyorum ama boyu kısalmasın”</span> gibi talihsiz söylemlerde bulunmak büyük puan kaybettirir.</p>

      <p class="paragraf">Kıvırcık saçlı müşterilere <span class="metin-italik" xml:lang="tr-TR">“Sana defrize yapalım”,</span> düz saçlılara da <span class="metin-italik" xml:lang="tr-TR">“Sana perma yapalım”</span> diye şablon önerilerle gelen kuaförlerden uzak durmak gerekir.</p>

      <p class="paragraf">Profesyonel kuaför, müşterinin yüz hatlarına, ten rengine, kaş göz yapısına göre saç kesimi yapar, göz rengine göre saç rengini belirler.</p>

      <p class="paragraf">Saç boyama sürecinde; tene, kulaklara taşan boya, yaptıranın amele gibi dolaşması, boyayı yapanın yetkinliği hakkında büyük ipucu verir. Boyanın gömleğe vs sıçraması durumunda profesyonel olan, kuaförün hemen nazikçe özür dileyip gömleği kuru temizlemeye göndermesidir.</p>

      <p class="paragraf">Kuaföre girerken herkesin zarafetinden dolayı takdir ettiği bayanın, saçının rengi tutmadı diye mahalle karısına dönmesi hiç profesyonel değildir. Gördüğü radikal tepkiden dolayı, kuaförün hemen <span class="metin-italik" xml:lang="tr-TR">“Işıkta böyle gözüküyor. Gün ışığında bakmak lazım. İlk yıkamada rengi oturur”</span> çabası kendisine puan kazandırır.</p>

      <p class="paragraf">Kuaför, saçları yıkarken müşterinin başına masaj yapıp, bütün dertleri unutturuyorsa, profesyonel bir antidepresan olarak nitelendirilebilir.</p>

      <p class="paragraf">Çırağa fön çektirmek hiç profesyonel değildir. İvedilikle esas oğlan çağrılmalı ve fönü esas oğlan çekmelidir.</p>

      <p class="paragraf">Fön çeken delikanlının göğüs dekoltesine odaklandığı bir mekâna gitmek hiç profesyonel değildir.</p>

      <p class="paragraf">Kuaför bünyesindeki tüm dedikoduları toplayan ve sıradışı yorumlarla tekrar servis eden, post-modern hikâye anlatıcı manikürcülerden hayatınızı renklendirecek hikâyeleri dinleyebilirsiniz.</p>

      <p class="paragraf">Manikürcü, müşterisinin tüm hayatına hâkimdir. Yaşadığı travmalar, kaçamaklar, hüzünler ve sevinçlerin hepsini tüm detayları ile bilir. Karşılaşma esnasında <span class="metin-italik" xml:lang="tr-TR">“Canım nasılsın? Özledim. Hayatım vs”</span> söylemleri gelinen samimiyet düzeyinin işaretçisidir. Gelinen samimiyet düzeyi sonrasında <span class="metin-italik" xml:lang="tr-TR">“Sana birini bulacağız, hiç merak etme”</span> söylemleri ile manikürcüye kısmet arama süreci tetiklenebilir.</p>

      <p class="paragraf">Manikür, pedikür randevusu yoksa gelene dağdan inmiş gibi bakılır. Manikürcü, pedikürcü dolu ise <span class="metin-italik" xml:lang="tr-TR">“Ojeleri tazeleyelim”</span> demek profesyoneldir.</p>

      <p class="paragraf">Kaşçı ya da makyözün sevmediği müşterileri <span class="metin-italik" xml:lang="tr-TR">“Başında ben duruyorum ablacım, sen merak etme”</span> diyerek çömeze yönlendirmesi hiç profesyonel değildir.</p>

      <p class="paragraf"><span class="metin-italik" xml:lang="tr-TR">“Oğlum, saçı al fraksiyon yap 7 dakika, sonra emüsyona geçersin. Akabinde supresyon yapacağız”</span> söylemlerinin havada uçuştuğu kuaförler daha profesyoneldir.</p>

      <p class="paragraf">Son tahlilde kadın ruhlarının bütün profesyonel katmanlarını aşıp, dertleri, hüzünleri ve hayallerini park ettikleri limanlardır, kuaförler. Kuaför masalarında yan yana dururken bir eşdüzey eğrisinde aynı hizaya dizilmiş gibidir ruhlar. Kuaför profesyoneli kadın bireyin mekâna girişi ve çıkışı arasında, ekvatorda bırakılmış bir pusula iğnesinin kararsızlığından, detoksa çekilmiş bir ruhun sükûnetine uzanan geniş bir deneyim söz konusudur. Profesyonel hayatın örselediği kadın ruhunun hemcins dayanışması ve rekabet ortamını aynı anda yaşadığı, vazgeçilmez bir deneyimdir.</p>

      <p class="paragraf">Post-modern şehir hayatında, erkek ve kadınların kariyer ve imaj yönetiminde sürdürülebilir başarıyı elde edebilmeleri için bireysel bakımları hayatlarının merkezinde yer alırken, kuaförler de bu sürecin merkezinde yer alan vazgeçilmez yol arkadaşları, görünmez kahramanlardır.</p>
    </div>
  </div>
</body>
</html>
