<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>3-21.html</title>
  <link href="../Styles/template.css" rel="stylesheet" type="text/css" />
</head>

<body>
  <div id="x3-21.html" xml:lang="tr-TR">
    <div class="Basic-Text-Frame-1">
      <p class="spltolacak"></p>

      <p class="paragraf">Öğrenme zorunluluğunun vermiş olduğu sıkıntı, yemekten sonra dişinizin arasına kaçan kırıntı gibidir. Aslında çok önemli değildir. Ancak acilen bir kürdan bulmazsanız, bu küçük kırıntı size dünyayı zindan edebilir.</p>

      <p class="paragraf">İlgili konferans, workshop, roundtable veya zirve hakkındaki farkındalık; aylık dergilerdeki ilanlar, gelen tanıtım email’leri veya iş sohbetinin arasında geçen <span class="metin-italik" xml:lang="tr-TR">“Olm buna mutlaka gitmek lazım. Adam origami gurusu... Evreni nasıl büküp katlayacağını, geğirirken nasıl konuşulacağını anlatıyor!”</span> tadındaki söylemler sayesinde sağlanır. Unutulmaması gerekir ki, bu farkındalığı canlı tutmak iş dünyasındaki her bireyin bir diğerine karşı sorumluluğudur.</p>

      <p class="paragraf">Yıllık olarak olmazsa olmaz, gidilmesi gereken zirvelere, iş dünyası tanım kümemizdeki elemanların hemen hepsi gelmektedir. Adı üstünde zirvedir bunlar, herkes bu zirvelerde buluşur, kozlarını paylaşır.</p>

      <p class="paragraf">Konferans profesyonelleri cephesinde, gidilmesi düşünülen konferans veya zirve için genelde para verip bilet satın almanın ahmaklık olduğuna dair genel bir kanaat mevcuttur.</p>

      <p class="paragraf">Konferans profesyonelleri öncelikle, etkinlik ile ilgili kendi şirketlerinde nabız yoklaması yaparlar. <span class="metin-italik" xml:lang="tr-TR">“Acaba bu etkinliğe beni gönderecekler mi? Departman bütçemizde bu konferans ile ilgili ayrılmış bir kalem var mı?”</span> sorgusu <span class="metin-italik" xml:lang="tr-TR">“Göndermesinler, bütçe yoksa kendileri bilirler!”</span> söylemini döndürüyorsa süreç etkinlik sponsorlarının kim olduğunu incelemek ile devam eder.</p>

      <p class="paragraf">Gidilmek istenen konferans ya da zirveye, departman bütçesinden para harcamadan, eş, dost, tanıdık, tanımadık aracılığı ile bilet bulmak her daim en büyük karizma kalemlerinin başında gelir.</p>

      <p class="paragraf">Etkinlik sponsorlarında çalışan arkadaşlar aranır, rica minnet <span class="metin-italik" xml:lang="tr-TR">“Olm vardır lan sizin kontenjanınız, ele güne muhtaç etmeyin beni, gelemezsem rezil olurum”</span> diye davetiye talep edilir. Genelde davetiye temin edilir. Arkadaşa minnet ifadeleri sunulur.</p>

      <p class="paragraf"><span>Etkinlik öncesi aşılması gereken bir engel daha vardır: Etkinliğe katılmadan önce mutlaka LCV şeyhinden icazet alınması gereklidir. LCV, aslında</span> <span class="metin-italik" xml:lang="tr-TR">“Lütfen Cevap Veriniz”</span> <span>gibi bir söylemin kısaltması olmasına rağmen, konferans profesyonellerinin çoğu bu terimin açılımını bilmediğinden ve LCV’yi özgün bir konferans teknik terimi olarak düşündüklerinden, LCV de kendi kendini şeyh olarak ilan etmiştir.</span></p>

      <p class="paragraf">Etkinliğe gidileceği konusunda şirketten ve rakip şirketlerden arkadaşlar mutlaka bilgilendirilir. Gidemeyenlere itina ile kapak olsun mesajı verilir.</p>

      <p class="paragraf"><span>Öncelikle Twitter platformunda</span> <span class="metin-italik" xml:lang="tr-TR">“Bu etkinlik kaçmaz”</span> <span>mesajı verilir. Akabinde Facebook platformunda Event sekmesinde etkinliğine katılacağının mesajı verilir, diğer arkadaşlara da</span> <span class="metin-italik" xml:lang="tr-TR">“Kızım ben gidiyorum hadi siz de gelin”</span> <span>denir. Unutmayın şeyh uçmaz müritleri uçurur.</span></p>

      <p class="paragraf">Konferans profesyonelleri etkinlik mekânına girmeden önce, etkinlik mekânını Foursquare’den ve Facebook Places’tan kontrol eder. Eğer etkinlik bu platformlarda açılmamışsa hemen açılıp, arkadaşlara <span class="metin-italik" xml:lang="tr-TR">“Herifler etkinlik yapıyorlar, mekânı açmamışlar, ben açtım. Benim açtığım yere check-in olun”</span> havası atılır. Etkinlik mekânı açılmış ise <span class="metin-italik" xml:lang="tr-TR">“İlk ben check-in oldum”</span> havası atılır. Etkinlik süresi boyunca da mekân mayor’lığı için kan gövdeyi götürür.</p>

      <p class="paragraf">Eğer mal gibi ortada kalma ihtimali varsa, hemen ikram masalarından birine yanaşılır, filtre kahve alınır. Çay almak hiç profesyonel değildir. Hatta yeri gelmişken altını çizmek gerekir, çay multinational, international her türlü ortamın gariban içeceğidir. Kariyer icabı uzak durmak gerekir. Mutlaka alınmak istenirse bitki çayı tercih edilmelidir. Birkaç cookie alınır ve cep telefonu ile konuşmaya başlanır. Bu noktada kiminle ve ne konuşulduğu soruları anlamlı olmakla birlikte profesyonel insanlar kontekstine göre sorulması abestir. Telefon ile konuşurken gözler fıldır fıldır zoom yapacağı bir tanıdık aramaktadır. Tanıdık bulunur ve telefon kapatılır. Tanıdığın yanına gidip: <span class="metin-italik" xml:lang="tr-TR">“Ne haber? Nasılsın? İşler nasıl?”</span> muhabbetleri ile başlanır, <span class="metin-italik" xml:lang="tr-TR">“Sen neredeydin? Pozisyonun neydi? Ne kadarlık bütçe yönetiyorsun? Sizin şirket şunu veriyor mu? Boş musun?”</span> muhabbetleri ile devam edilir. Şirketler, iş dünyası ve Türkiye kurtarılır, muhtemel okazyonlara bolca açık kapı bırakılarak istatistik şansı artırılır. Konuşma esnasında gözler yine geniş açıda hızla dönmekte ve daha samimi bir tanıdık ya da ilişki geliştirilmesi gereken <span class="metin-italik" xml:lang="tr-TR">“önemli bir şahıs”</span> aramaktadır. Bulunduğu andan itibaren, bu stepne arkadaşa <span class="metin-italik" xml:lang="tr-TR">“Geliyorum, görüşürüz”</span> tadında dönmemek üzere yüzeysel bir veda edilir.</p>

      <p class="paragraf"><span>Hemen hedefe doğru ilerlenir, zira araya girecek başka birinin önemli şahsı alçıya alması tehlikesi vardır. Genellikle önemli şahıs hakkında yüzeysel bir bilgi mevcuttur. Fenafil şirin ama bir o kadar da cool bir ifade ile önemli şahsın yanına gidilir, kendisinin ne kadar önemli biri olduğu, yaptıklarının takip edildiği ve takdir edildiği vurgulanır. Sonrasında kartvizit değiş-tokuşu yapılır. Eğer ortam müsait ise ‘Önemli Şahıs’tan bir kahve veya yemek randevusu koparılır. Ne de olsa konferans profesyonelleri, ayaküstü umuma açık ortamlarda bütün maharetlerini göstermemeleri gerektiğini</span> <span class="metin-italik" xml:lang="tr-TR">“Network Profesyoneli”</span> <span>abilerinden çoktan öğrenmişlerdir. Aksini yaparak bütün kartları açmak misafirlikte</span> <span class="metin-italik" xml:lang="tr-TR">“oğlum göster amcalara pipini bakayım”</span> <span>talebini yerine getirmeye denktir. Önemli şahıslarla birebir çıkılacak maçlarda her zaman daha katma değerli performanslar sergilenebilir.</span></p>

      <p class="paragraf">Etkinlikte konuşmacı(lar) yabancı ise genelde simultane tercüme hizmeti verilmekte, hizmetten yararlanmak isteyenlere nüfus cüzdanı karşılığında kulaklık dağıtılmaktadır.</p>

      <p class="paragraf">Kulaklık takmak <span class="metin-italik" xml:lang="tr-TR">“dil bilmiyor, dile hâkim değil”</span> algısı oluşturacağından, konferans profesyonelleri konuşulanları anlamama riskini de alarak kulaklık takmazlar. Takanlara da zavallı olarak bakarlar. Ayrıca böylesi bir ortamda GBT modunda cüzdandan kimlik çıkarıp ele güne göstermenin de amele bir hareket olacağı unutulmamalıdır. Konferans profesyoneli, kimlik ibraz etmesini gerektiren bir durumda asla ve kat’a nüfus cüzdanına davranmaz, ehliyet en iyi opsiyondur.</p>

      <p class="paragraf">Etkinliğin içerik kalitesi ve etkinlikle alakalı atılan tweetler arasında ciddi bir korelasyon vardır. Bazı konferans profesyonelleri konuşmacıların ağzından çıkan her şeyi tweetledikleri gibi, kendi yorumlarını da tüm katılımcılarla paylaşmaktan çekinmezler. <span class="metin-italik" xml:lang="tr-TR">“Aslında beni çıkarsalardı ezerdim bu herifi de bakma işte... Biz de buradan tweet ile eziyoruz”</span> mesajı verirler. Bunun satır arasında akla <span class="metin-italik" xml:lang="tr-TR">“habire tweet yazan adamın o konferansa telefon eskitmek için mi gittiği”</span> sorusu gelmemelidir. Zira profesyonel raconda rakibin de olsa faça bozmak bazı durumlarda vazgeçilmez status-quo’ları bozmak anlamına geleceğinden putları yıkmadan uslu uslu oturmak gerekir. Zira gün gelir, o konferansa katılımcı olunabilir.</p>

      <p class="paragraf">Twitter’da konferansın türevini alan bu profesyoneller, ilgili mesajı müteakiben konuşmacının konu hakkında hiçbir şey bilmediğine, konferansın ne kadar yüzeysel olduğuna dair bir sohbete dalarlar. Bu sohbetin derinliği konudan ziyade enseye tokatlı, mendilli bir mention halayına yakınsamaya mahkûmdur. Bir yerde olamamanın acısı diğer olamayanlar ile iletişime geçerek ruhunu soğutmayla dindirilir. Unutulmamalıdır ki, ruhlar birbirine muhtaçtır.</p>

      <p class="paragraf">Soru / Cevap kısmına gelindiğinde ise konferans profesyonelleri, soru sormaya medeni cesaretleri olmamasına rağmen soru soranları, sordukları soruları, soruş biçimlerini acımasızca eleştirirler. Eleştirilerini keyifle arkadaşları ile paylaşıp, soru soranı ne kadar özgün aşağıladığına dair prim yapıp arkadaşlarından aferin beklerler.</p>

      <p class="paragraf">Konferans bitiminde, konferansı verenin yanına gidilip teşekkür edilir. Bu gidiş, mümkünse post-konferans sürecinde dağılmakta ve kokteyl masalarında tekrar derlenmekte olan konferans profesyonellerinin gözleri önünde yapılırsa iyi puan kazandırır. Az önce yüzeyselliğinden bahsedilen adamın ne kadar derin ve nitelikli konuştuğu yüzüne karşı ifade edilir.</p>

      <p class="paragraf">Kartvizit değiş-tokuşu gerçekleştirilir ve kendisiyle sürekli iletişim içerisinde olma temennileri iletilir.</p>

      <p class="paragraf">Sonra arkadaşlara doğru samimi bir gülümseme gönderirken, iç sesiyle de <span class="metin-italik" xml:lang="tr-TR">“Olm nasıl gittim herifi bağladım. Siz daha oralarda takılın ezik herifler. İşte benim sizden farkım!”</span> mesajı gönderilir.</p>

      <p class="paragraf">Konferans bitiminde arkadaşların daha kalabalık olduğu bir kümede <span class="metin-italik" xml:lang="tr-TR">“Maslak’tan geçecek var mı?”</span> zarfı atılır. Arkadaşları hemen oyunu okur, ama okuduğunu belli etmez ve <span class="metin-italik" xml:lang="tr-TR">“Sen nereye gideceksin”</span> diye sorarlar? Nazikçe <span class="metin-italik" xml:lang="tr-TR">“Maslak’a gidiyorum. Sen nerelerden geçiyorsun?”</span> diye sorulur. Kadirşinas arkadaş, konferans profesyonelini adresine, kapısının önüne kadar götürür. Bir sonraki konferans için sözleşirler, öpüşüp, koklaşıp ayrılırlar.</p>

      <p class="paragraf">Konferanslardaki bu zımni ritüeller birkaç kişinin şuursuzluğu değil, tamamiyle bir topluluğun cinnetidir. Gerçek olmasına rağmen sanal bir dünyanın cinneti...</p>
    </div>
  </div>
</body>
</html>
