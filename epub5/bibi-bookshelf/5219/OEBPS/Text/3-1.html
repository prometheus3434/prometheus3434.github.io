<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>3-1.html</title>
  <link href="../Styles/template.css" rel="stylesheet" type="text/css" />
</head>

<body>
  <div id="x3-1.html" xml:lang="tr-TR">
    <div class="Basic-Text-Frame-1">
      <p class="spltolacak"></p>

      <p class="paragraf">Bu sabah hayatında en sık rastlanan şey yine oldu ve sen yine zerre kadar şaşırmadın. İstisnasız her gün yaşanan, alışageldiğin bir olay bu. Sarı bir nokta, görebildiğin en uzak mesafeden kendini gösterdi ve uçsuz bucaksız alana rengini vermeye başladı. Bu dünyada yaşayan herkesin gördüğü tek ortak manzara: güneş doğuyor.</p>

      <p class="paragraf">Güneş, sayamadığın kadar uzun zamandır doğuyor toprağın üzerine. Ufuktan ince bir çizginin harelenmesi ve etrafını bembeyaz bir ışığa boyaması o kadar sıradan bir olay ki, çoğu zaman bunun tam vaktini bile bilmiyorsun. Binlerce yıldan beri kaydedilen bu olayın bugün bazılarımız için tek farkı, güneşin doğduğu toprakların aynı olmaması: artık güneş alelade toprakların değil camlı gökdelenlerin yani plazaların üzerine doğuyor...</p>

      <p class="paragraf">Camlı binalar ekosisteminde yaşayan insanın da, tıpkı toprağın yani zeminin Plaza haline gelmesi gibi ayrı bir adı var. Profesyonel, yaşadığı plaza ekosisteminin sınırlarını aşan bir hayat tarzının kurallarıyla oturup kalkıyor, besleniyor, yaşıyor, geziyor, seviyor ve nefret ediyor; dolayısıyla Profesyonel’in habitatı plaza sınırlarını fazlasıyla aşıyor. Profesyonel’in hayatı bir alışkanlıklar bütünü olarak güneşin doğup battığı tüm topraklar ve coğrafyalar boyunca akıp gidiyor; bu akışkan gerçeklik para kazanmak ve hayatı devam ettirmek gibi temel ve sıradan bir faaliyetin ötesinde bir kimlik kazanarak bağımsızlığını ilan ediyor. <span class="metin-italik" xml:lang="tr-TR">“Güneşin batmadığı imparatorluk”</span> ise yalnızca isim değiştiriyor, güneşin üzerine doğduğu her coğrafyaya uzanan devasa bir habitatın asil üyeleri olan Profesyonel’ler din, dil, ırk, cinsiyet veya herhangi bir mensubiyetin kabullerine takılmaksızın yeni bir ulus meydana getiriyor. Bu habitatın üyeleri coğrafi sınırları olmayan Multinational bir ülkenin vatandaşları olarak güneşin doğduğu tüm topraklara dikilen plaza ekosistemleri içinde, kendilerini fiziken besleyen Starbucks gibi mekânlardan, bir profesyonel olarak yaşayakalmalarını sağlayan BlackBerry benzeri araç gerecin eşliğinde üyesi oldukları kimliğin hükümranlığına güç katıyorlar. Bu mobilizasyon, dünyanın her noktasında aynı konfor alanını ve iletişim dilini de beraberinde getiriyor. 21. yüzyılın en geçerli hareket tarzı olan geçişkenlik (diffusibility) yeteneği Profesyonel’in tüm davranış ve alışkanlıkları için bir rehber oluyor. Dünyanı avucunun içine almak, sınır tanımamak ve masanın hep kazanan tarafında olmak ise bazı bedelleri beraberinde getiriyor. Plaza ekosistemlerinin tüm dünya coğrafyasını kuşatarak oluşan habitatında yaşayaduran Profesyonel, duygularını ve ilişkilerini de bu formda yaşıyor, bir anlamda asla bu üstkimliğin dışında yaşayamaz hale geliyor. Geleneksel ulus devletlerin vatandaşları nasıl aynı tarihi ve yaşama alışkanlıklarını topluluklar olarak taşıyorlarsa, Plaza Hayatı’nın Profesyonelleri de bu davranış kalıbının zamanın ruhuna uygun, hızlı, akışkan ve tabii ki daha mekanik bir uyarlamasını yaşıyorlar.</p>

      <p class="paragraf"><span>Bu, yaşanan büyük olayın sahip olduğu formu yakalamak için çizebileceğimiz bir resim, bir anlamda büyük resim. Bir de, elimize mikroskop alıp detaylara inmeye ihtiyaç var. Bir anlamda, Profesyonel’in üzerine güneşin nasıl doğduğuna ve nasıl battığına, yani bu iki olay arasında geçen tüm detayları bilmeye ihtiyaç var. Bu ihtiyaç, insanın kendini bilmesi, sonrasında da yaşadığı habitatı tanıması ve tepkilerini ortaya koyması için gereken ilk şey, belki bir kıvılcım...</span></p>

      <p class="paragraf">Profesyonel kabilesinin üyelerinin bu kitabı okurken, daha önce okumuş oldukları diğer bazı kitaplarda olduğu gibi kendilerini bir karakterin yerine koymalarına gerek yok. Sadece gözlerini kapatıp her sabah gözlerinden kaçan o olaylar silsilesini takip etmeleri kâfi: Güneşin beyaz bir iplik gibi uzanan ilk çizgileri, görebileceğimiz en uzak mesafeden kendini gösterdi... Altunizade’den Zincirlikuyu’ya, oradan Levent’e ve sonrasında Maslak’a uzanan aksın üzerinde bir hat gibi akıyor güneşin beyazlığı. Aklında sabah yapacağı derme çatma kahvaltı, genzinde geceden kalan kahvenin acı tortusu ve tadı, herhangi bir sese değil de BlackBerry’nin alarmına uyanan gözleri, bu gözlerin ilk gördüğü şey olan kırmızı email ışığı, yıllardır kendini değil farklı birini görmek için özenle baktığı aynanın attığı yalanları ve gün içinde girmesi gereken onlarca kimliğin efendisi olan adıyla Profesyonel, bu manzarayı unutalı yıllar oldu... Şimdi, güneşin doğuşuna tekrar şahitlik etmek için harekete geçme zamanı. The Profesyonel... Bu, senin hikâyenin sadece başlangıcı...</p>
    </div>
  </div>
</body>
</html>
