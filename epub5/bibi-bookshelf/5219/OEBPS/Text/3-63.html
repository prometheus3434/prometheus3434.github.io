<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>3-63.html</title>
  <link href="../Styles/template.css" rel="stylesheet" type="text/css" />
</head>

<body>
  <div id="x3-63.html" xml:lang="tr-TR">
    <div class="Basic-Text-Frame-1">
      <p class="spltolacak"></p>

      <p class="paragraf">Uyanır uyanmaz eli her zaman aynı yere, komodinin üzerindeki sigara paketine doğru giderdi. Sigarasını yakarken karanlıkta kısa bir süre aydınlanan yüzünde yılların ve yaşanmışlıkların açtığı izler kolayca seçilirdi.</p>

      <p class="paragraf">Yatakta yarılanmış sigarası ile geçiştirdiği maziden gelen tadı, tamamen yok etmek ve geçmişten güne uyanabilmek için kendisine filtre kahve hazırlardı.</p>

      <p class="paragraf">Aç karnına, tok karnına, yatmadan önce, yattıktan sonra sürekli kahve içme alışkanlığı doktora yaptığı yıllardan kalma bir alışkanlıktı. Kahveyi alışkanlıktan öte bir yaşam biçimi haline getirmiş ve sıkı bir kahve tüketicisi ve entelektüeli olmuştu.</p>

      <p class="paragraf">Yaşanmışlıklarının acı eşiğini unutmak, yeni bir hayat, yeni bir şampiyonluk diyenlerin Metin Ali Feyyaz’ı olan Alkol, Kahve, Sigara ile dostluğunu perçinlemişti. Reflü ve ülseri yaşanmışlıklarına tercih edeli beri çokça zaman olmuştu.</p>

      <p class="paragraf">Yıllar önce doktora için, kız kaçıran ateşlediği topraklardan ayrılırken damağında kalan son tat, demli bir çay tadı idi. Hasreti ile yanıp tutuştuğu memleketine yıllar sonra döndüğünde; tatlar ile damaklar arasındaki zevk filtreleri büyük yıkıma uğramış; Bebek, Etiler, Nişantaşı üçgeninde kahve, çaya karşı mutlak zaferini ilan etmişti. Kahveyi bu kadar hayatının merkezine koymuş biri olarak, yeniyetme kahve tutkunluklarının çakma kahve aksiyonlarını izlemek, yorumlamak kendisini farkında olmadan hayata bağlıyordu. Ona göre post-modern kahve kültürü tüketicisi:</p>

      <p class="x3 para-style-override-17" xml:lang="en-US"><span>Güne Başlarken</span></p>

      <p class="paragraf">Güne; kruvasan, çavdar mini hindi ve kahve ile başlar.</p>

      <p class="paragraf">İşe giderken kahve termosu ile <span class="metin-italik" xml:lang="tr-TR">“hatırı sayılır bir kahve zincirine”</span> uğrar. En sevdiği çekirdek kahve, şurup, süt ve krema karışımını oranları ile söyler. Kahve bardaklarının üzerine adını yazdırarak, adının okunmasını bekleyen profesyonelleri ezerek mekânı terk eder</p>

      <p class="x3" xml:lang="en-US"><span>Hatırı Sayılır Bir Kahve Zincirinde</span></p>

      <p class="paragraf">Günün kahvesi hakkında bilgi alır. Almış olduğu bilgiyi baz alarak ilgili kahveye dair kendi bilgisi hakkında paylaşımlarda bulunur. O esnada, sıradaki herkes kendini çok ezik hisseder.</p>

      <p class="paragraf"><span>Kahvenin yalnızca tadına göre değil, ait olduğu yöreye göre de ciddi farklılıklara sahip olduğunu göstermek için çekirdek kahve ister.</span></p>

      <p class="paragraf">İçeceği kahvenin boyutunu, jargona uygun olarak ifade eder, etmeyeni de <span class="metin-italik" xml:lang="tr-TR">“bunları bilmiyorsan ne işin var burada”</span> edasıyla süzer.</p>

      <p class="paragraf">Kasiyere, adını farklı bir isim olarak söyleyip arkadaşlarına <span class="metin-italik" xml:lang="tr-TR">“Bakın, ne kadar da fırlamayım, böyle de şakalar, komiklikler yapabiliyorum”</span> mesajını verir.</p>

      <p class="paragraf">Sırada kahvesini beklerken, bankta duran kahve çekirdeklerini ağzına atar. Etrafındakilerin şaşkın bakışlarını görünce <span class="metin-italik" xml:lang="tr-TR">“Çocukluğumdan beri çekirdek kahve yerim”</span> açıklamasında bulunur.</p>

      <p class="paragraf">Ödeme esnasında <span class="metin-italik" xml:lang="tr-TR">“Temassız ödeme yapacağını”</span> ya da <span class="metin-italik" xml:lang="tr-TR">“Söz konusu hatırı sayılır kahve zinciri”</span>nin kartı ile ödeme yapacağını yüksek sesle beyan ederek sıradakileri ezer.</p>

      <p class="paragraf">Bir kahve satın alarak mekânı saatlerce; ofis, gün ağırlama platformu, ödev / proje yapma platformu, kitap okuma platformu, etkinlik yapma platformu olarak kullanır.</p>

      <p class="paragraf">Ücretsiz kablosuz bağlantı noktası yakalayabilmek için elinden geleni yapar. Ücretsiz bağlantı noktası bulma eylemi hüsran ile sonuçlandığında eş, dost aranarak ADSL şifreleri talep edilir.</p>

      <p class="paragraf">Sağlıklı beslenen fit bir insan olduğu mesajını etkin bir şekilde verebilmek için siparişi esnasında: <span class="metin-italik" xml:lang="tr-TR">“Kremasız, soya sütlü, decaff, light sütlü”</span> gibi detaylar etraftan duyulabilecek bir ses tonuyla paylaşılır.</p>

      <p class="x3" xml:lang="en-US"><span>Network İnsanının Motoru Olarak Kahve</span></p>

      <p class="paragraf">Kahveyi <span class="metin-italik" xml:lang="tr-TR">“Bir ara bir kahve içelim”</span> söylemi ile network masasına meze yapar.</p>

      <p class="paragraf">Nitelikli profesyonellerin bulunduğu ve nitelikli konuların konuşulduğu bir etkinliğin <span class="metin-italik" xml:lang="tr-TR">“Kahve Arası”</span>dır, network profesyonellerinin umudu.</p>

      <p class="x3 para-style-override-17" xml:lang="en-US"><span>Kahve Bahane, Fal Şahane</span></p>

      <p class="paragraf">Kahveyi bahane ederek fala odaklanır ve kahve telvesinde istikbal arar.</p>

      <p class="paragraf">Kahve falından karakter tahlili yapar / yaptırır.</p>

      <p class="paragraf">Facetime veya Skype ile kahve falı baktırarak teknolojiyi ne kadar etkin kullandığını gösterir.</p>

      <p class="paragraf">Arkadaşının kahve falından kendine fal çıkarır.</p>

      <p class="x3" xml:lang="en-US"><span>İşyerinde Kahve</span></p>

      <p class="paragraf">İş yerindeki kahveyi beğenmez, evden filtre kahve götürür.</p>

      <p class="paragraf">Kahve filtresi yerine kâğıt havlu kullanır.</p>

      <p class="paragraf">Kahve içip makale yazar. Kahve içmeyen akademisyenin akademik camiada itibarı olmaz.</p>

      <p class="paragraf">Fincanın kenarından süzülerek akan kahve damlasını yalar.</p>

      <p class="paragraf">Yemek sonrası toplu kahve seansları organize eder.</p>

      <p class="paragraf">Tarzını yansıtan kahve mug’ını masasında sergiler.</p>

      <p class="x3" xml:lang="en-US"><span>Evde Kahve</span></p>

      <p class="paragraf">Eve hatırı sayılır fonksiyonları olan bir kahve makinesi alıp, gelen tüm misafirlerine <span class="metin-italik" xml:lang="tr-TR">“Espressolu Kahveler: Americano, Latte, Mocha, Capuccino vs”</span> ve filtre kahve servisi yaparak maharetlerini sergiler.</p>

      <p class="paragraf">Kahve şurubu alıp kendi sıra dışı karışımını kendi yapar.</p>

      <p class="paragraf">Kahve konusunda kitaplar okuyup, barista eğitimi alarak tüm toplu diyaloglarda konuyu kahveye ve kahve kültürüne getirir.</p>

      <p class="paragraf">Bir moda salgını tarzında yayılan post-modern kahve tüketim hareketinin zamanla ruhlarda nasıl bir törpülenme meydana getirdiği; bu yeni hayat üslubuna gönül vermişlerin dahi ruhlarının en derin ve en nazlı noktalarında, memleket tarzı öz kahve kültürü arzusunun küllenmiş bir kor şeklinde varlığını muhafaza ettiği inancı, hayata ve bu topraklara bağlantı noktası idi.</p>

      <p class="paragraf">Hayatın, ağzında biriktirdiği acı deneyimlerin yaralarını kahve sayesinde kapatabilmesine rağmen, izleri hâlâ damakta durmaktaydı. Kahvesinden aldığı her yudum, cam kırıkları gibiydi; ağzına doluyor, susarsa acıtıyor, konuşursa kanatıyordu. Ağzından oluk oluk kanlar akmasına rağmen, hayata inat kahvesini keyifle yudumluyor, bastırdığı anılarının kanlı bir şekilde gün yüzüne çıkmasına izin veriyordu...</p>
    </div>
  </div>
</body>
</html>
