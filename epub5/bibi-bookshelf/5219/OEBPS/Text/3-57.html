<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>3-57.html</title>
  <link href="../Styles/template.css" rel="stylesheet" type="text/css" />
</head>

<body>
  <div id="x3-57.html" xml:lang="tr-TR">
    <div class="Basic-Text-Frame-1">
      <p class="spltolacak"></p>

      <p class="paragraf"></p>

      <p class="paragraf"></p>

      <p class="paragraf">Hayaller, profesyonel kariyer adımları ile senkronize olduğundan beri; hayalleri gerçekleştirmenin yolu sürdürülebilir profesyonel duruştan geçmekte. Sürdürülebilir profesyonel duruşun en önemli unsurlarından biri de hızla değişen teknolojiyi takip edip, profesyonel imaja katma değer sağlayabilecek tüm gelişmeleri benimsemektir.</p>

      <p class="paragraf">iPad, bir profesyonel için imajının yansıması, verimliliğinin ölçüsü, vizyonunun kadrajı, farklılığının izdüşümü, hayatının anlamı, çocuğunun oyuncağı, ense traşını ve / veya makyajını kontrol ettiği aynası, kariyer gelişimine katma değer sağlayan entelektüel yol arkadaşıdır.</p>

      <p class="x3" xml:lang="en-US"><span>Profesyonel iPad Kullanımı</span></p>

      <p class="paragraf">Profesyonel bir iPad kullanıcısının cihazını mutlaka yurtdışından <span class="metin-italik" xml:lang="tr-TR">“factory unlocked”</span> olarak tedarik etmesi, itina ile pasaporta kaydettirmesi, lokal operatörden faturalı bir data hattı alması gerekmektedir. Memleketimizden iPad edinmenin kolay hale gelmesi profesyoneli aldatmaz, o bu türden önemli bir nesneyi çıktığı zamanda, hemen ve yerinden, en önemlisi de Apple Store önünde kuyrukta bekleme, Genius’lar ile geyik ve okey çevirme, bu anları Instagram, Twitter ve Facebook ekranlarında damlata damlata, rafine biçimde sunarak tüm bu süreçlerden menkul bir hikâyeyi de beraberinde getirerek elde etmelidir. The Profesyonel, yaşadığı her deneyimin türevini farklı mecralar üzerinde başarıyla alabilen insandır.</p>

      <p class="paragraf">iPad alımı esnasında profesyonel farkı yaratan doğru aksesuarların tedarikidir. Beyaz yakalı bir iPad kullanıcısının mutlaka; iPad’i projeksiyona / televizyona bağlama kablosuna, iPad Camera Connection Kit’ine, özgün bir iPad Smart Case’e, iPad Smart Cover’a, iPad Dock’a, Wireless Klavyeye, Airprint Printer’a ihtiyacı vardır. Tedarik edilmiş olan aksesuarların hepsi kullanılmasa bile varlıklarından tüm eş, dost, Twitter takipçileri haberdar olmalı ve ilgili aksesuarlar itina ile ofiste veya evde çalışma odasında sergilenmelidir.</p>

      <p class="paragraf">iPad’i satın alındığında standart olarak gelen uygulamalarla kullanmak kıdemli bir profesyonelin asla düşmeyeceği bir tuzaktır.</p>

      <p class="paragraf">Sabahtan akşama kadar iPad’de sadece Angry Birds ve Fruit Ninja ile vakit geçirmek profesyonel algı yönetimi açısından sakıncalıdır. iPad’de bulundurulacak oyunlar itinayla seçilmeli, oyun yelpazesinde ağırlıklı olarak zekâ isteyen strateji oyunları bulunmalıdır. Diğer ihtimal ciddi puan kaybettirir.</p>

      <p class="paragraf">iPad’de Keynote ile sunum hazırlamak, iPad ile sunum yapmak çok profesyonel ve fark yaratan bir harekettir. Şirket dışındaki önemli sunumlarda, şirket içindeki üst yönetime yapılan sunumlarda aktif iPad kullanımının beğeni ile karşılanma olasılığı yüksektir.</p>

      <p class="paragraf">iPad öncesi dönemde de zaten düzenli olarak günde 2-3 saat İngilizce kitap okuyan beyaz yakalı profesyonel, iPad sonrasında çok daha fazla kitabı daha verimli bir zaman dağılımında okuyup arkadaşları ile paylaşabilmekte, literatüre ne kadar hâkim ve entelektüel derinliğe sahip olduğunu vurgulayabilmektedir.</p>

      <p class="paragraf">Filtre kahveden bir yudum alıp, Monocle dergisine göz atarken iPad üzerinden hisse alıp satmak, banka hesapları ile oynaşmak çok şık bir harekettir. Advance seviye kullanıcılar içindir, bu karedeki unsurlardan herhangi birinin yerinde veya olması gerektiği gibi durmaması sahneyi kamera arkası tadına getirecektir, dikkat edilmelidir.</p>

      <p class="paragraf">Katılınan herhangi bir konferans, seminer, eğitim, sempozyum, lansman veya ödül töreni esnasında Evernote ile hem sesli, hem de kalem ile yazarak not almak, aynı anda Hootsuite, Tweetdeck gibi platformlardan etkinliğin sosyal medya yansımalarını takip etmek ve diyaloğa dahil olmak; multitasking konusundaki profesyonel yetkinliği gözler önüne serer.</p>

      <p class="paragraf">iPad üzerinden görüntülü toplantı yapmak muasır medeniyetler seviyesine erişmiş çağdaş her profesyonelin boynunun borcudur.</p>

      <p class="paragraf">Global vizyona sahip profesyoneller, iPad üzerinden Facetime ve / veya Skype ile (Skype’ı tüm halkın kullandığı düşünülürse, şüphesiz Facetime daha profesyoneldir) uzaklarda çalışan expat profesyonel arkadaşları ile iletişim kurarlar.</p>

      <p class="paragraf">iPad kullanımı esnasında ekrandaki uygulamaları kaydırırken, serçe parmağı havaya kaldırmak kullanım görgüsüne hâkimiyeti gösterir. Bu konu Fransız sofra adabının sosyal olarak konform dönüşüm geçirmiş postmodern versiyonu olarak da değerlendirilebilir. Uzun cümleler kurmak iyidir, topu rakip yarı alanda tutmayı sağlar.</p>

      <p class="paragraf">Trafikte araç içerisinde iPad’de; Türkiye’de yayınlanmayan sadece profesyonel kitlenin ismini, cismini, yapımcısını bilebileceği bir diziyi seyretmek, audio book dinlemek, daha önce katıldığı etkinliklerin notlarını dinlemek çok verimli ve fark yaratan bir eylemdir.</p>

      <p class="paragraf">iPad’de karşılıklı okey oynamak her ortamda kaçınılması gereken bir harekettir.</p>

      <p class="paragraf">Öncelikle yabancı dergiler olmak üzere tüm profesyonel dergilere abone olup düzenli takip etmek ve diyaloglarda konuyu mümkün olduğunca bu dergilerden nasıl beslenildiğine bağlamak her iPad insanının boynunun borcudur.</p>

      <p class="paragraf">Eşek kadar bir alet olan iPad ile fotoğraf çekmek, hatta <span class="metin-italik" xml:lang="tr-TR">“Bizi çeker misiniz?”</span> diye başka birine iPad’i vermek, çok büyük bir malzeme olarak profesyonel yemek ortamlarının dedikodu devinimlerine sakız olur. Uzak durmak gerekir.</p>

      <p class="paragraf"><span>Dropbox ile entegre doküman yönetimi konusuna hâkim olup, iPad’ine hayvan gibi film, doküman, fotoğraf, müzik doldurmaya çalışanları kınamak, tadında aşağılamak, profesyonel bir gereksinimdir.</span></p>

      <p class="paragraf">CV’ye yazılan hobiler arasında trending topic olan DJ’liği etkin bir şekilde iPad üzerinde havalı uygulamalarla yapmak ve iPad’i ev / ofisteki havalı ses sistemlerine bağlamak kariyer adımlarında her gün alınması gereken vitaminlerdendir.</p>

      <p class="paragraf">Yine CV’ye yazılan hobiler arasında trending topic olan çizgi roman okuma eylemini iPad üzerinde gerçekleştirerek, sağda solda bu eylemin hayal gücünü nasıl arttırdığı, karşılaşılan problemler karşısında nasıl yaratıcı çözümler buldurduğu ile ilgili ahkâm kesilmelidir. Bu olay da tıpkı çocuğuna bilgisayar alan zengin ebeveynin eş-dost arasındaki aile ortamlarında konudan zengin içerik devşirme motivasyonunun başka bir forma bürünmüş hali olarak ele alınabilir.</p>

      <p class="paragraf">Profesyonel iş seyahatlerinde Business Class ortamlarında, iPad üzerinden bir TED sunumu izlemek, raporları kontrol etmek, İngilizce bir kitap / dergi okumak, zekâ geliştirici tadımlık bir oyun oynamak ve niş bir dizi ve / veya film izlemek yolculuğun olmazsa olmazlarındandır.</p>

      <p class="paragraf">iPad bünyesinde kullanılan tüm uygulamalardan ve iTunes yeteneklerinden sıradan insanlardan daha fazla hakkıyla faydalanabilmek için, mutlaka bir Amerikan hesabı kullanmak gerekir.</p>

      <p class="paragraf">Yurtdışına ait bir VPN kiralayıp iPad üzerinde tüm yabancı programları, dizileri, filmleri, show’ları, Amerika’da yaşıyormuş gibi takip etmek dünya insanı vizyoner bir profesyonel olma yolunda önemli bir adımdır.</p>

      <p class="paragraf">Toplantı esnasında sıradan iPad Notes’un ötesinde iş dünyasına yakışır havalı uygulamalarla notları almak ileri düzey profesyonel iPad kullanımının göstergesi olarak algılanır.</p>

      <p class="paragraf">Şirket mail’lerini ve takvimini de iPad üzerinden kontrol ederek, profesyonel iş toplantılarına, yemeklere, sadece iPad ile gitmek daha çok tercih edilir.</p>

      <p class="paragraf">Katalogları, yapılan işleri, performans raporlarını iPad üzerinden havalı uygulamalar ile göstermek rekabet avantajı sağlar.</p>

      <p class="paragraf">Alınan ilk iPad’leri aile büyüklerine hediye ederek onların internet deneyimlerini ağrısız sızısız azami düzeye çekmek ve ivedilikle güncel iPad’i almak, anı yakalamış profesyonel beyaz yakalı hareketidir.</p>

      <p class="paragraf">Tüm gelişmeleri, haberleri, blogları, sosyal medya paylaşımlarını Flipboard gibi uygulamalarla takip etmek verimli profesyonel duruşu sağlar.</p>

      <p class="paragraf">Pazar günü profesyonel bir aile brunch’ında, çocukların algı ve ilgilerini etkin bir şekilde yönetebilmek, yapabilecekleri potansiyel yaramazlıkları asgari düzeye indirebilmek için kendilerinin eline ivedilikle iPad’ler verilir ve havalı trending ücretli uygulamalar açılarak çocuklar sanal yalnızlıklarına terk edilir.</p>

      <p class="paragraf">Büyürken kurduğumuz hayallerden ne kadar uzaktayız, daha ne kadar yolumuz var, hayallerimiz ne kadar değişikliğe uğradı, bilinmez...</p>

      <p class="paragraf">Hayallerimiz ile aramıza giren profesyonel oyuncaklar, bizleri gerçek profesyonellik adı altında sanal musalla taşlarına yatırıyor ve <span class="metin-italik" xml:lang="tr-TR">“Nasıl bilirdiniz?”</span> diye takipçilerimize, profesyonel çevremize soruyor. Profesyonel çevrenin beklenen default cevabı <span class="metin-italik" xml:lang="tr-TR">“İyi Bilirdik!”</span>i müteakip hayallerimiz, toprağın soğuk, karanlık ve ıssız derinliklerine gömülüyor.</p>

      <p class="paragraf"></p>

      <p class="paragraf">Adına bir mezar taşı bile olmayan hayallerimiz, yeri yurdu belli olmadığı için üzerine gömülen yeni hayallerle birlikte mutlak olarak kaybolup gidiyor.</p>

      <p class="paragraf">Meçhule giden bir gemi misali, giden hayallerimiz midir? Yoksa biz miyiz?..</p>
    </div>
  </div>
</body>
</html>
