<?xml version="1.0" encoding="utf-8"?>
<html xmlns="http://www.w3.org/1999/xhtml" xmlns:epub="http://www.idpf.org/2007/ops">
  <head>
    <title>Uzakta</title>
    <meta http-equiv="Content-Type" content="text/html; charset=utf-8" />
  

</head>
  <body epub:type="chapter" id="chapter33">
	<article>
		<span epub:type="pagebreak" title="206" id="page206"></span>
		<figure>
			<img src="image/33.png" />
		</figure>
		<p><st c="0">Sabahın altısında evdeki curcuna görülecek şeydi. </st><st c="51">Uyku ilacıyla uyumaya alıştığından beri sabahları geç kalkan Şule Hanım, uyku mahmuru mutfağa inip, kahvaltı yapan Dünya’dan Kadri’nin başına geleni duyunca çok telaşlandı. </st><st c="224">Hele aracı, şirketin sürüyle şoförü yerine, tanımadıkları birinin kullanacağını öğrenince büsbütün endişelendi.</st></p>
		<p><st c="335">Beceriksizce kullandığı koltuk değneğiyle mutfağa giren Kadri’yi gören kadın, daha geçmiş olsun bile demeden, “Kendi aklınızla iş çeviriyorsunuz! </st><st c="482">Benim niye haberim yok bütün bunlardan?” diyerek, ikisine de verdi veriştirdi.</st></p>
		<p><st c="560">Kadri sindi, hanımından işittiği azarı sindirmeye çalıştı. </st><st c="620">Bu gidiş, başına daha ne işler açacaktı kim bilir. </st><st c="671">Her şeye razı olmak, öyle kolay değildi. </st><st c="712">Hizmetçinin eli</st><span epub:type="pagebreak" title="207" id="page207"></span><st c="727">ne tutuşturduğu yolluk çantasını alırken gözü Dünya’ya takıldı. </st><st c="792">Annesini duymuyor gibiydi kız. </st><st c="823">Mutfak masasında oturan yalnızca bir hologram görüntüsüydü, kız orda değildi sanki. </st><st c="907">‘Çok ilaç almış,’ diye düşündü Kadri. </st><st c="945">‘Şimdiden duta dönmüş, eyvah eyvah!..’</st></p>
		<p><st c="983">Uyandırmak için beş buçukta aradığında Dünya’nın geceyi nasıl geçirdiğini, “Ben hazırım abi,” demesinden zaten tahmin etmişti. </st><st c="1111">Telefonda gece olanları bir çırpıda anlatmış, merak etmemesini, Erdo’yu tanıdığını, yolculukta eli kolu olacağını, üstelik varlığını asla hissetmeyeceğini garanti vermişti. </st><st c="1284">“Peki,” demiş, uzatmamıştı Dünya. </st><st c="1318">“Sen nasıl diyorsan öyle, abi.”</st></p>
		<p><st c="1349">Dünya, annesiyle holde vedalaşırken gülümsemeye çalıştı. </st><st c="1407">“Hadi git, yat. </st><st c="1423">Daha çok erken,” dedi yanağından öperken.</st></p>
		<p><st c="1464">“Yatmayacağım işte! </st><st c="1485">Telefonunu bekleyeceğim... </st><st c="1512">Bak, yarım saatte bir arayacaksın! </st><st c="1547">Söz ver bana!”</st></p>
		<p><st c="1561">Genç kız, annesine tatlı sözler söyleyip endişesini dağıtmayı isterdi, ama ruhunu ele geçirmiş kendi endişelerinin boğuntusunda bunun mümkünü yoktu. </st><st c="1711">“Nasıl istersen,” deyip çıktı. </st><st c="1742">Aracın yanında ne yapacağını bilemeden durmuş önüne bakan Erdo’nun yanına gitti. </st><st c="1823">“Günaydın,” dedi. </st><st c="1841">“Yine karşılaştık seninle.”</st></p>
		<p><st c="1868">“Öyle oldu... </st><st c="1883">Günaydın... </st><st c="1895">Buyrun...” Erdo sözcükleri ağzının içinde geveledi. </st><st c="1947">Duyurdu mu bilemedi.</st></p>
		<p><st c="1967">Erdo şaşkındı. </st><st c="1983">Taksiden indiğinden beri, böyle bir evde yaşamanın nasıl bir şey olabileceğini düşünüyordu. </st><span epub:type="pagebreak" title="208" id="page208"></span><st c="2075">Kadri, Vito’ya alışsın diye ona önce küçük bir tur attırmıştı. </st><st c="2138">Alacakaranlıkta Boğaz’ın tepelerini dolanan ara sokaklardan geçerken farların aydınlattığı yüksek bahçe duvarlarının ardındaki yaşamları hayal etmeye çalışmış, becerememişti. </st><st c="2313">Eve geri döndüklerinde, Kadri aracı garajın önüne çektirmiş ve ona yolculuk boyunca ne yapıp ne yapamayacağını anlatmıştı. </st><st c="2436">Bu mükemmel aracı sürmekten aldığı hazla deri koltuğa yayılan Erdo onu </st><br /><st c="2507">dikkatle dinlese de, altın saçlıyla iki gün geçireceğini öğrendiğinde onu duymaz olmuş, bildiği her şeyi unutuvermişti.</st></p>
		<p><st c="2626">Ancak Yenikapı İskelesi’ne doğru yola çıktıklarında, Kadri’nin dilinden dökülen ve belleğinde ayrı ayrı dolanan sözcükler, bir araya gelip anlamlı cümlelere dönüşebildi. </st><st c="2797">“Dikkatli kullanacaksın aracı... </st><st c="2830">Çıtını duymayacağım... </st><st c="2853">Varlığını hissetmeyeceğim... </st><st c="2882">Gözün hep bende olacak... </st><st c="2908">Kendisi bir şey sormadıkça, Dünya Hanım’la konuşmayacaksın... </st><st c="2970">Bakmayacaksın... </st><st c="2987">Duymayacaksın... </st><st c="3004">Görmeyeceksin... </st><st c="3021">Bu iki günü kimseye anlatmayacaksın... </st><st c="3060">Yoksa seni doğduğuna pişman ederim...”</st></p>
		<p><st c="3098">Zihnini işgal eden lakırdılar arasında biri vardı ki, Erdo onu nasıl yapacağını hiç kestiremiyordu: “Bakmayacaksın!” Aklı sıra bütün dikkatini yanında oturan Kadri’nin yol tarifine vermişti, ama ara ara gözünün arka aynasına kaymasına engel olamıyordu. </st><st c="3352">Güneş o sabah yolunu şaşırmış, aracın içine doğmuştu. </st><st c="3406">Arka koltukta, emniyet kemerini takmış, tedirgin bir suratla dışarı bakıyordu.</st></p>
		<p><span epub:type="pagebreak" title="209" id="page209"></span><st c="3484">Otoyoldan çıkıp, Yedikule yönünde denize doğru ilerleyen araçta motorun hafif vınlamasından başka ses duyulmuyordu. </st><st c="3601">Erdo, lüksü gözünü kamaştıran aracı pürdikkat sürerken, bir yandan da kalp atışlarının başı bozukluğuna nafile çareler arıyordu.</st></p>
		<p><st c="3729">“Abi, Eskihisar’dan geçseydik...”</st></p>
		<p><st c="3763">Kadri, Dünya’nın titrek sesiyle aslında ne demek istediğini anlamazdan gelmeyi denedi. </st><st c="3851">Bandırma feribotuna binmeyip, ta Eskihisar’a gidip Yalova üzerinden Gönen’e gitmek, dört saatlik yolu yarım gün uzatmak demekti. </st><st c="3980">“Çok uzar yol, akşamüstünü bulur varmamız...” Arkadan beklediği ses gelmeyince, “Emin misin?” diye üsteledi.</st></p>
		<p><st c="4088">“Öyle yapalım, abi. </st><st c="4109">Yolu uzatmak iyi...” Dünya, içindeki çatışmalardan yenik düşmek üzere olduğunu ağzından kaçırıvermişçesine duraksadı. </st><st c="4227">Lafı çevirmek için Erdo’ya, “Sen yorulmazsın, değil mi?” diye sordu.</st></p>
		<p><st c="4295">“Ne yorulması? </st><st c="4311">Genç insan hiç yorulur muymuş?”</st></p>
		<p><st c="4342">Erdo, Kadri’nin onun yerine cevap vermesine içerlese de, “Evet, tabii...” dedi hemen. </st><st c="4429">Altın saçlı cehenneme dese, hiç düşünmez, giderdi.</st></p>
		<p><st c="4479">Kadri, Eskihisar’da fazla beklemeden arabalı vapura binebildiklerine şükretti. </st><st c="4559">Şeker yüzünden sık aralıklı yemesi gerekiyordu ve acıkmıştı. </st><st c="4620">Erdo’yu hemen çay almaya yolladı, ayağını kollayarak güç bela arkaya geçti ve yolluk çantasını açtı. </st><st c="4721">Dünya uzattığı sandviçi, “Acıkmadım, istemem,” diyerek reddedince, “Bu kadar sandviçi kim yiyecek?” diye söylendi.</st></p>
		<p><span epub:type="pagebreak" title="210" id="page210"></span><st c="4835">“Afiyet olsun, abi... </st><st c="4858">Erdo da yesin...”</st></p>
		<p><st c="4875">“İyi misin sen?”</st></p>
		<p><st c="4892">“İyi... </st><st c="4901">sayılırım.”</st></p>
		<p><st c="4912">“Bana bak, dönelim istersen... </st><st c="4944">Nasılsa bahanesini buluruz. </st><st c="4972">Zorlama kendini...”</st></p>
		<p><st c="4991">Kadri, kızın küle dönmüş yüzüne baktı. </st><st c="5031">‘Şimdiden bu halde. </st><st c="5051">Nasıl çıkaracak bu iki günü?’ diye düşündü. </st><st c="5095">Dünya’nın ne kadar çabaladığını biliyor, yüzmüş yüzmüş kuyruğuna gelmişken aklını çelmek de istemiyordu, ama gitgide onun için daha çok endişeleniyordu.</st></p>
		<p><st c="5247">“Yok abi, dönmem.” Dünya ayaklarını altına toplayıp koltuğuna büzüldü. </st><st c="5319">Sırtındaki yün şalın ucuyla bacaklarını örttü. </st><st c="5366">“Hava soğuk,” derken, gözlerini kapadı.</st></p>
		<p><st c="5405">Konuşma bitmiş, Dünya içine kapanmıştı. </st><st c="5446">Kadri onun bu haline yabancı değildi. </st><st c="5484">Yolluk çantasını topladı. </st><st c="5510">Araçtan güçlükle inerken Erdo geldi çaylarla. </st><st c="5556">Eliyle ona işaret etti, ses etmesin diye. </st><st c="5598">Erdo, ön kapıyı açtı, Kadri’nin oturmasına yardım edip, kendi yerine geçti. </st><st c="5674">Kadri’nin çayını verdi. </st><st c="5698">Üçüncü bardağı ne yapacağını bilemedi. </st><st c="5737">“İçeriz elbet, koy hele şuraya,” dedi Kadri kısık sesle. </st><st c="5794">Çantadan çıkardığı bir sandviçi Erdo’ya uzattı. </st><st c="5842">Kendi de bir sandviç aldı, höpürtederek içtiği çayına katık etti.</st></p>
		<p><st c="5907">Erdo sandviçin paketini özenle açarken, dikiz aynasına kaçamak bir bakış atmaktan alıkoyamadı kendini. </st><st c="6011">Güneş uyuyordu. </st><st c="6027">Kamaşan gözlerini güçlükle kaçırdı aynadan. </st><st c="6071">Sandviçinden çekinerek küçük bir lokma ısır</st><span epub:type="pagebreak" title="211" id="page211"></span><st c="6114">dı. </st><st c="6119">Usul usul çiğnedi, akşamdan beri kursağına giren ilk lokmanın tadına vardı. </st><st c="6195">İçindekiler her neyse, çok lezzetliydi.</st></p>
		<p><st c="6234">Yol uzadıkça uzadı. </st><st c="6255">Yalova Bursa’ya, Karacabey Bandırma’ya bağlandı. </st><st c="6304">Erdo, Kadri’nin yolla ilgili birkaç komutundan başka ses duymadı. </st><st c="6370">Karayolunun tükenmeyen çizgileri peş peşe lastiklerin altına akarken, altın saçlının uyanmasını, konuşmasını, gülümsemesini boşuna bekledi.</st></p>
		<p><st c="6509">Gönen’e girmeden doğuya dönüp küçük bir yola saptıklarında, öndekilerin kulağı bir süredir arka koltuktan gelen düzensiz soluk seslerindeydi. </st><st c="6652">Özellikle Kadri, Dünya’nın dizginlemekte artık çok zorlandığı panik duygusuna yenik düşmek üzere olduğunun farkındaydı. </st><st c="6772">Koltuğu dikenli çalıya dönmüş, hop oturup hop kalkan kızı konuşturma çabaları para etmemiş, hiçbir yolla ona ulaşamamıştı. </st><st c="6895">Bakışlarını sabitlediği elleri, ovuşturup durmaktan pancar gibi kızarmıştı.</st></p>
		<p><st c="6970">Araç, yumuşak engebeli arazide, otlakların arasından üç kilometre kadar ilerledikten sonra yeşilliklerin arasındaki bir kapıdan geçti. </st><st c="7106">Daralan yolun ucunda iki katlı büyük bir çiftlik evi vardı. </st><st c="7166">Erdo, evin geniş sundurmalı kapısına yanaşırken, içerden bir kadın çıktı. </st><st c="7240">Kadın telaşla yemenisini bağlıyor, aracın içindekileri anlamaya çalışıyordu.</st></p>
		<p><st c="7316">Kadri elinden gelen en hızlı hareketlerle inip, Ayşe’yle selamlaştı. </st><st c="7386">Dünya’nın geldiğini, çok yorgun oldu</st><span epub:type="pagebreak" title="212" id="page212"></span><st c="7422">ğunu, üstüne varmamalarını tembihledi. </st><st c="7462">O sırada bahçeden kopup gelen Ömer ellerine sarılırken, Kadri aynı şeyleri bir çırpıda ona da söyledi. </st><st c="7565">Karıkocaya dikkatle baktı ve ailenin bu ziyaretten haberi olmadığını, ağızlarını sıkı tutmaları gerektiğini ekledi. </st><st c="7681">Ayşe’den şoför için de oda hazırlamasını, Ömer’den de Dünya’nın ahırlara gidip Atlas’ı görmek isteyebileceği için ortalığa çeki düzen vermesini istedi.</st></p>
		<p><st c="7832">Erdo açtığı kapıdan, bembeyaz bir suratla inen Dünya’nın neden bu kadar kötü göründüğüne akıl sır erdiremedi. </st><st c="7943">Altın saçlının yol boyunca ılıyıp solumamasının, çiftliğe sadece yarım saat kala tekrar mola vermek istemesinin, uzun süre bir bardak çayla oyalanıp oturmasının, Kadri’nin hiç alışık olmadığı endişeli halinin, araca çöreklenen sıkıntılı havanın hikmetini çözmeye çalıştıysa da beceremedi. </st><st c="8232">Ayşe’nin gözyaşları içinde Dünya’yı kucaklamasını, birbirlerine sarılıp kalan iki kadının hıçkırıkları arasında duyduklarınaysa hiç anlam veremedi.</st></p>
		<p><st c="8379">Ayşe, “Ne kadar büyümüşsün!.. </st><st c="8410">Gül goncam, şükür kavuşturana!” diyordu.</st></p>
		<p><st c="8450">Dünya ise, “Çok özledim... </st><st c="8478">Bak, geldim sonunda!” diye yineleyip duruyordu anca.</st></p>
		<p><st c="8530">İkisi az yatışınca, Ömer de hararetle kızın elini sıktı, “Maşallah küçükhanım, maşallah. </st><st c="8620">Seni böyle gördük ya, daha ne isteriz,” dedi.</st></p>
		<p><st c="8665">Erdo, Kadri’nin işaretiyle çantaları araçtan indirip kapının içine bırakırken, sarmaş dolaş eve girip yanın</st><span epub:type="pagebreak" title="213" id="page213"></span><st c="8773">dan geçen altın saçlıyla Ayşe Teyze’nin peşinden baktı bir an. </st><st c="8837">‘Yol bu kadar yakınken, bu hasretlik neden?’ diye sordu içinden. </st><st c="8902">Sorusunun cevabı besbelli bu evdeydi. </st><st c="8940">Öğrenmek için yandı tutuştu.</st></p>
	</article>
<div id="charCountTotal" value="8968"></div></body>
</html>
