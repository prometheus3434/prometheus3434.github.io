<?xml version="1.0" encoding="utf-8"?>
<html xmlns="http://www.w3.org/1999/xhtml" xmlns:epub="http://www.idpf.org/2007/ops">
  <head>
    <title>Uzakta</title>
    <meta http-equiv="Content-Type" content="text/html; charset=utf-8" />
  

</head>
  <body epub:type="chapter" id="chapter27">
	<article>
		<span epub:type="pagebreak" title="168" id="page168"></span>
		<figure>
			<img src="image/27.png" />
		</figure>
		<p><st c="0">Otobüs Malatya otogarından hareket ettiğinde Erdo, en arkadaki koltuklardan birinde oturuyordu. </st><st c="97">On yedi saatlik yolculuğun ardından yaşadığı o kısacık günden kalanlar omuzlarında, analığının alelacele hazırladığı mütevazı çıkını çantasındaydı. </st><st c="245">Otobüsün hızla sessizleşen ağır havası, geride bıraktıklarıyla İstanbul yaşamı arasında gitgide açılan uçurumu daha da derinleştiriyordu. </st><st c="383">Kendini hiçbir yere ait hissetmiyordu. </st><st c="422">Dönüş yolu uzadıkça Malatya’ya da, İstanbul’a da uzaklaşıyordu. </st><st c="486">Belki bu yapayalnızlık duygusuydu, Gürün’e kadar iki buçuk saat ipil ipil ağlamasının nedeni.</st></p>
		<p><st c="579">Daha o sabah geçmişti bu yoldan. </st><st c="613">Gürün’deki kahvaltı molasından kısa süre sonra, Fırat’a kavuşma sevdasıyla çağıldayan Tohma’nın can kattığı Darende’ye varmış, yeşilliğin arasına serpilmiş eski evlerin cefakâr </st><span epub:type="pagebreak" title="169" id="page169"></span><st c="790">cepheleri içini sevinçle doldurmuştu. </st><st c="828">Balaban’a doğru çıplak kayalık tepelerin arasından kıvrıla kıvrıla yükselen yoldan çok aşağılarda görünen kanyonlar, kuru taştan çatılmış hayvan barınakları, dere boylarındaki ağaç dizileri, tarifsiz bir coşkuya neden olmuştu. </st><st c="1055">Eve gidiyordu işte! </st><st c="1075">Ev aylardır uzaktı. </st><st c="1095">Evde olmak uzaktı. </st><st c="1114">Eve kadar geçen son iki üç saatte içinden habire, ‘İyi ki geldim! </st><st c="1180">İyi ki geldim!’ deyip durmuştu.</st></p>
		<p><st c="1211">Gül onu karşısında görünce, iki gözü iki çeşme ağlamış, ona da babasına da işinden kovulmadan izin alıp geldiğini anlatana kadar akla karayı seçmişti. </st><st c="1363">Önüne konan pestil, ekmek, peynir ve çaydan ibaret kahvaltı tepsisine yumulduğunda, Emine Ana’nın cenazesine gelemediği için çok üzüldüğüne, Neco’ya baş sağlığı vermek istediğine, üstelik onları da çok özlediğine güç bela ikna etmişti.</st></p>
		<p><st c="1598">Erdo, uzun aylardan sonra evinde geçirdiği o kuşluk vaktinde, çocukluğuyla genç ömrü arasında kurulu köprülerin nasıl da çoktan yıkıldığını anladı. </st><st c="1747">O evi bırakıp İstanbul’a giden başka, günübirliğine geri gelen başkaydı.</st></p>
		<p><st c="1819">Analığıyla babası, yoksul evlerindeki tekdüze yaşamlarını şikâyetsiz sürdürmenin ustasıydı. </st><st c="1912">Belki hep öyleydiler de, kendi bunu böyle apaçık görememişti. </st><st c="1974">Belki Erdo epeydir o tevekkülden de uzaklaşmıştı. </st><st c="2024">Uzaktayken bilmediği yaşamlar görmüş, kendine bile itiraf edemediği hayallere kapılmıştı. </st><st c="2114">Külüstür tekerlekli sandalyesindeki babasının, onu kaldırıp kondurmaktan pazu </st><span epub:type="pagebreak" title="170" id="page170"></span><st c="2192">yapmış analığının karşısında, asla dillendiremeyeceği düşüncelerle kıvranmış, içinde ilk kez diklenen ihanet duygusuyla o kuşluk vakti tanışmıştı.</st></p>
		<p><st c="2338">Evden kaçarcasına çıkmış, rastlaştığı tanıdıklarla ayaküstü laflamış, yolu uzattıkça uzatmıştı. </st><st c="2435">Neco’nun askere gidene kadar çalıştığı dayısının tamirhanesine vardığında öğlen olmuştu.</st></p>
		<p><st c="2523">İki arkadaş birbirlerine sarılmış, bir süre öylece kalmışlardı.</st></p>
		<p><st c="2587">“Sana geldim,” diyebilmişti Erdo.</st></p>
		<p><st c="2621">“Onca yoldan bana geldin ha?” diyebilmişti Neco.</st></p>
		<p><st c="2670">Neco’nun leş gibi tulumundan yayılan yağ kokusu, Erdo’nun sabun kokusuna karışmış; dayısı Neco’ya, “Lan, git ellerini yıka bari,” diyene kadar birbirlerinden ayrılamamışlardı.</st></p>
		<p><st c="2846">“Sana kebap ısmarlayacağım çarşıda,” demişti Erdo.</st></p>
		<p><st c="2897">“Olmaz! </st><st c="2906">Sen artık misafirsin, oğlum. </st><st c="2935">Ben sana ısmarlayacağım,” demişti Neco.</st></p>
		<p><st c="2974">Atışa tartışa, sarmaş dolaş çarşıya yürümüşler, eskiden girip oturmak büyüklere mahsus sandıkları o küçük salonda kebaplarını yerken hasret gidermişlerdi. </st><st c="3130">Neco, Hüso’yu aramak için davrandığında, Erdo ona engel olmuş, “Şimdi değil,” demişti. </st><st c="3217">Neco işe döndükten sonra arar bulurdu nasılsa onu da. </st><st c="3271">İşin aslı, Hüso’yla karşılaşmaya hiç gönlü yoktu.</st></p>
		<p><st c="3320">Neco’nun taze acısı diline vurmuştu iyiden iyiye. </st><st c="3371">Susmadan konuşuyor, annesinin son aylarını, son günlerini, ölmeden önce ona ve kardeşlerine söylediklerini </st><span epub:type="pagebreak" title="171" id="page171"></span><st c="3478">bütün ayrıntılarıyla anlatıyordu. </st><st c="3512">İçtiği iki bardak ayran, Erdo’nun ağır gelen kebapla kabaran midesini yatıştırsa da, arkadaşından dinledikleriyle daralan yüreğine iyi gelmemişti. </st><st c="3659">Bu ölüm öyküsü sanki hiç bitmeyecek, onu da içine çekiverecekti. </st><st c="3724">Neco, “Yandım anam! </st><st c="3744">Saate bak! </st><st c="3755">Geç kaldım!” diye ayağa fırladığında gözlerine inanamamış, sevincinden utanç duymuştu.</st></p>
		<p><st c="3841">Kavga dövüş hesabı ödemeyi başarıp vicdanını az rahatlattıktan sonra, tamirhaneye kadar arkadaşına eşlik etmişti. </st><st c="3956">Yalnız kaldığı ilk anda, akşamüstü beşteki otobüsle dönmekten de, ustabaşına yolda aksilik çıktığı için geç kaldığı yalanını söylemekten de vazgeçmiş; koştura koştura eve uğrayıp ailesiyle helalleşmiş; Gül’ün hazırladığı birkaç parça çamaşırla havluyu, pestille kuru kayısıyı çantasına tıkıştırmış; soluğu otogarda almıştı. </st><st c="4280">İki buçuk otobüsüne tıkı tıkına yetişmiş, biletini değiştirdiği gibi, Malatya’yı terk etmişti.</st></p>
		<p><st c="4374">Erdo, onca yolu Malatya’da birkaç saat geçirmek için tepmediğini, otobüs daha Kepez’e varmadan anladı. </st><st c="4478">Onun için önemli olan, yolda geçecek otuz dört uzun saatti. </st><st c="4538">Otobüsün konforlu ortamında bir şey yapmadan sessizce oturmaya ve saatler boyunca camda değişen görüntülerin, zihninde at koşturan yeni soruların cevaplarına kılavuzluk etmesine ihtiyacı vardı. </st><st c="4732">Ne başka bir şey yapmak, ne de kimseyle konuşmak istiyordu. </st><st c="4792">Sevdiklerinin yaşamları hızla geride kalırken, kendinin nasıl bir yaşama yaklaştığını bilmiyordu. </st><st c="4890">Tek bildiği, Malatya’daki yaşamından fersah fersah uzakta kaldığıydı.</st></p>
		<p><span epub:type="pagebreak" title="172" id="page172"></span><st c="4959">Ertesi sabah dokuza doğru şantiyeye ulaştığında, onu gören Nizamettin Çavuş, “Ne o genç, savaştan mı geliyorsun? </st><st c="5073">Ne bu halin?” diye sorduğunda, Erdo’nun aklı başına geldi. </st><st c="5132">Adam peşinden, “İşbaşına naş! </st><st c="5162">Keserim yevmiyenden!” diye söylenirken, topukladı. </st><st c="5213">Beş dakika sonra yük asansöründeydi.</st></p>
		<p><st c="5249">Bir şeyler gevelemeye çalıştıysa da ustabaşı onu konuşturmayınca oyalanmadı, doğruca işe koştu. </st><st c="5346">Çalışmak Erdo’ya iyi geldi. </st><st c="5374">Var gücüyle canla başla çalıştı. </st><st c="5407">Günler günleri kovaladı; yemeklerde hep Ali İsmail’in yanına oturdu, yatakhaneye hep onunla birlikte erkenden çekildi. </st><st c="5526">O konuşmak istediyse konuştu, suskunsa konuşmadı, yanında bekledi. </st><st c="5593">Şantiyenin soğuk göğünün altında başlayıp biten tekdüze günler geçti gitti.</st></p>
		<p><st c="5668">Bir akşam yine yan yana oturmuş yemeklerini yerken Ali İsmail, beklenmedik bir şey yaptı ve Erdo’nun kulağına doğru eğilip, “Senin İbo dün kovulmuş,” dedi. </st><st c="5825">Sonra da şirkete borcunu kapattığı an kapının önüne konduğunu, bir daha hiçbir şantiyede dikiş tutturamayacağını, temelli hayatının kaydığını, daha bir sürü şeyi saydı döktü.</st></p>
		<p><st c="5999">Erdo, İbo’nun seçtiği hayatın başına açtıklarıyla ilgilenmedi. </st><st c="6063">Hatta ondan kurtulduğuna sevindi bile. </st><st c="6102">O akşam asıl şaşakaldığı Ali İsmail’di. </st><st c="6142">Eski günlerdeki gibiydi arkadaşı. </st><st c="6176">Sesinde neşeden eser yoktu belki, ama konuşuyor, anlatıyordu. </st><st c="6238">Gözlerinin feri sönüktü belki yine, ama körpe bir gülümseme konmuştu bakışlarına. </st><st c="6320">Özlemle tutundu arkadaşının sohbetine. </st><st c="6359">Gerekli gerek</st><span epub:type="pagebreak" title="173" id="page173"></span><st c="6372">siz ayrıntılar sordu, lafı uzatmasını, hiç susmamasını istedi. </st><st c="6436">Ali İsmail konuştukça, Erdo şantiyeden uzaklaştı, günden geceden koptu, çocukluk sevinçlerini hatırladı bir bir.</st></p>
		<p><st c="6548">Yatakhaneye geldiklerinde arkadaşının çoktan susmuş olmasına içlenmedi bu kez. </st><st c="6628">Soğuğun nemlendirdiği yatağına girdi, ayaklarından omuzlarına doğru yayılan titremeyi önemsemedi. </st><st c="6726">Battaniyesine sarındı, gözlerini kapattı. </st><st c="6768">Karanlıkta, adsız rüzgârlarla savrulan altın saçlar belirdi. </st><st c="6829">Taş mutfakların eski kokusu çalındı burnuna. </st><st c="6874">Uyudu.</st></p>
	</article>
<div id="charCountTotal" value="6880"></div></body>
</html>
