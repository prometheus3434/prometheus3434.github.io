<?xml version="1.0" encoding="utf-8"?>
<html xmlns="http://www.w3.org/1999/xhtml" xmlns:epub="http://www.idpf.org/2007/ops">
  <head>
    <title>Uzakta</title>
    <meta http-equiv="Content-Type" content="text/html; charset=utf-8" />
  

</head>
  <body epub:type="chapter" id="chapter26">
	<article>
		<span epub:type="pagebreak" title="161" id="page161"></span>
		<figure>
			<img src="image/26.png" />
		</figure>
		<p><st c="0">O günkü terapi seansı, öncekiler gibi olmadı. </st><st c="47">Değişiklik Burak Bey’de değildi. </st><st c="80">Terapist, Dünya’yı her zamanki sakin, kontrollü haliyle karşıladı; hal hatır sormadan hemen işe koyuldu ve ona özellikle konuşmak istediği bir konu olup olmadığını sordu. </st><st c="251">Hep böyle yapardı. </st><st c="270">Eğer Dünya özel bir gündem açmazsa, o zaman önceden hazırladığı soruları tabletinden takip ederek sırayla sorar, hastasını ustalıkla konuştururdu. </st><st c="417">Ancak bu kez Dünya’nın dile getirdiği gündem, kaç yıllık doktorunun bile ilgisini çekti.</st></p>
		<p><st c="505">“Çiftliği düşünüyorum bir süredir... </st><st c="543">Yani tabii hep düşünüyorum orayı. </st><st c="577">Kâbusum yakamı bırakmıyor, hiç aklımdan çıkmıyor. </st><st c="627">Ama son zamanlarda daha farklı sanki... </st><st c="667">Sanki özlüyorum... </st><st c="686">Sanki kâbus el değiştiriyor, biçim değiştiriyor gibi. </st><st c="740">Sık sık kafamı kurcalıyor...”</st></p>
		<p><span epub:type="pagebreak" title="162" id="page162"></span><st c="769">Dalgınlaşan Dünya’nın suskunluğu uzayınca, Burak Bey, “Kafanı ne kurcalıyor?” diyerek üsteledi.</st></p>
		<p><st c="865">“Bilsem!.. </st><st c="877">Bildiğimi söyledim size. </st><st c="902">Bu kadar şimdilik.”</st></p>
		<p><st c="921">Dünya’nın beklenmedik tepkilerine alışıktı doktor, istifini bozmadan devam etti. </st><st c="1003">“Çiftlik diyorsun ama, ya Atlas? </st><st c="1036">Atlas’ı da özlüyor musun?”</st></p>
		<p><st c="1062">Cevabı, uzunca bir sessizlikle verdi Dünya. </st><st c="1107">Sağ bacağına giren krampla ansızın yerinden fırladı. </st><st c="1160">Beylik hareketlerle adeleyi cimdiklemeye başladığını gören terapisti, vitaminlerini aksatıp aksatmadığını sordu. </st><st c="1273">Bir türlü gevşemeyen adelenin acısıyla odada dört dönen Dünya, “Alıyorum,” demekle yetindi. </st><st c="1365">Az sonra, doktorunun ikram ettiği soğuk suyu yudumlayarak koltuğuna oturmuştu yine.</st></p>
		<p><st c="1448">“Sık oluyor mu bu kramplar hâlâ?”</st></p>
		<p><st c="1482">“Eskisi kadar sık değil, arada bir... </st><st c="1521">Unuttum pek çok şeyini, biliyor musunuz? </st><st c="1562">Artık tam hatırlamıyorum bile...”</st></p>
		<p><st c="1595">Burak Bey, son dediklerini kucağındaki tablete dikkatle not aldı. </st><st c="1662">Dünya’nın nihayet yedi yıl sonra atından söz etmeye başlaması çok önemliydi. </st><st c="1739">“Peki, hatırlamak istiyor musun?” diye sordu usulca.</st></p>
		<p><st c="1791">“Bilmiyorum... </st><st c="1807">Çok karışık... </st><st c="1822">Bazen hiç aklıma gelmiyor. </st><st c="1849">Ama sonra bir sürü ayrıntı üşüşüyor kafama. </st><st c="1893">Canım öyle çok yanıyor ki, hepsini silmek istiyorum. </st><st c="1946">Atlas’ı da... </st><st c="1960">Kazadan beri sanki en büyük başarım bu belki de. </st><st c="2009">Atlas’ı da, çiftliği de zihnimden yok etmiş olmak...”</st></p>
		<p><span epub:type="pagebreak" title="163" id="page163"></span><st c="2062">Hastasıyla tarihi bir seans yaptığının çoktan ayırdına varan Burak Bey temkinliydi. </st><st c="2147">“Madem bunda ustalaştın, belki artık farklı şeyler de deneyebilirsin,” dedi önce. </st><st c="2229">Hastasının merakla gözlerinin içine baktığını görünce devam etti. </st><st c="2295">“Şimdi bir de yok ettiklerinin, silip attıklarının yerine koyduklarını düşün. </st><st c="2373">Onların yerine neler koydun?”</st></p>
		<p><st c="2402">‘Hiçbir şey!’ Dünya cevabı içinden verdi. </st><st c="2445">Lise ve üniversite yılları, sadece yapılması zorunlu olanlarla geçmişti. </st><st c="2518">Okula gitmiş, ders çalışmış; az sayıda arkadaşı ve ailesiyle vakit geçirmiş; kitap okumuş, araba kullanmış, fotoğraf çekmiş; en çok da iyileşmeye çalışmıştı. </st><st c="2676">Hepsi de içine doğduklarıydı, kendi seçtiği değildi. </st><st c="2729">Atlas’la yaşadıklarıyla karşılaştırabileceği hiçbir şeyi yoktu.</st></p>
		<p><st c="2792">“Hiçbir şey koymadığın anlamına mı geliyor bu sessizlik? </st><st c="2850">Öyle mi düşünüyorsun?”</st></p>
		<p><st c="2872">“Sanıyorum...” Dünya’nın cılız sesi odanın duvarlarına bile ulaşamadan söndü. </st><st c="2951">Saçlarını ensesinden sıyırıp tepesine topladı. </st><st c="2998">Kendini kapana kısılmış hissettiğinde ya elleriyle ya saçlarıyla oynardı.</st></p>
		<p><st c="3071">“Ama benim bildiğim pek çok şey yapıyorsun sen. </st><st c="3120">Uğraştığın, zevk aldığın ya da hoşlanmadığın şeyler de var yaşamında. </st><st c="3190">Yok mu, var. </st><st c="3203">Onları neden yok sayıyorsun peki?”</st></p>
		<p><st c="3237">“Yanıma hiçbir şey almadan yürüyorum ben. </st><st c="3280">Ne yapsam, neyle ilgilensem, onu dışımda tutuyorum, gerçek anlamda kendimin kılamıyorum... </st><st c="3371">Belki... </st><st c="3380">bir şeylerden daha mahrum olmaktan korkuyorum. </st><st c="3427">Bir şeyi daha suç</st><span epub:type="pagebreak" title="164" id="page164"></span><st c="3444">lamaktan, ona da kendime de eziyet etmekten korkuyorum. </st><st c="3501">Atlas’a yaptığımı başka kimseye yapmak istemiyorum artık...”</st></p>
		<p><st c="3561">Gözpınarlarında biriken yaşların akmasını engellemedi Dünya. </st><st c="3623">Usul usul ağladı.</st></p>
		<p><st c="3640">Burak Bey, ortadaki sehpada duran kutu mendili kızın yanındaki sehpaya bıraktı. </st><st c="3721">Boşalan bardağına su doldurup yerine oturdu. </st><st c="3766">“Çok önemli bu söylediklerin,” dedi sevecen bir sesle. </st><st c="3821">“Kendini hiç yabana atma,” derken, güven vermek istercesine gülümsedi. </st><st c="3892">“Düşünmek, ilk adım. </st><st c="3913">İfade edebilmek, en önemlisi, ikinci adım. </st><st c="3956">Üçüncü adımsa harekete geçmek. </st><st c="3987">Bence sen harekete geçebilirsin artık...”</st></p>
		<p><st c="4028">“Ne demek o? </st><st c="4042">Ne hareketi?..” diye sordu Dünya, burnunu gürültüyle temizlerken.</st></p>
		<p><st c="4107">“Artık zamanı gelmedi mi? </st><st c="4134">Neden gitmiyorsun çiftliğe, Atlas’a?..”</st></p>
		<p><st c="4173">Saldırıya uğramışçasına sarsıldı Dünya. </st><st c="4214">Yay gibi gerildiği koltuğundan ok gibi fırladı. </st><st c="4262">Soluk alıp verişi düzensizleşti. </st><st c="4295">Bu, onu on kat daha fazla yoruyor, panikle dağılan sinir sistemini hepten kontrol dışı bırakıyordu.</st></p>
		<p><st c="4394">Kendini toparlayabildiği ilk anda, doktorunun sesini boğuk da olsa yeniden duymaya başladı. </st><st c="4487">Burak Bey sürekli sakin olması gerektiğini, soluk alıp verişini düzenlemesini, sadece konuştuklarını, herhangi bir şeye kesinlikle mecbur olmadığını yineliyordu. </st><st c="4649">Dünya onu duydu; adamın güven veren tekdüze sesine tutundu, adım adım geri döndü.</st></p>
		<p><span epub:type="pagebreak" title="165" id="page165"></span><st c="4730">“Gidemem! </st><st c="4741">Gitmem!” dedi ve koltuğuna yığılıp kaldı. </st><st c="4783">Kısacık bir anda tükenivermişti.</st></p>
		
		<p><st c="4815">Burak Bey, o gün randevularını kaydırdı ve Dünya’nın adamakıllı kendine gelmesi için daha çok zaman kullanmasını sağladı. </st><st c="4938">On üç yaşında ele aldığı bu küçük kızın yeri başkaydı. </st><st c="4993">Ne Dünya, ne de yıllar içinde aralarında kurulan bağ, diğer hastalarınınkine benzerdi. </st><st c="5080">Dünya’yı geçirirken, “Güzel bir gün bugün. </st><st c="5123">Dilerim, keyifli bir programın vardır, tadını çıkarırsın,” dedi.</st></p>
		<p><st c="5187">Gülümsemekle yetindi Dünya. </st><st c="5216">Göz göze gelmekten kaçınarak teşekkür edip dışarı çıktı. </st><st c="5273">Kadri’yi arayıp gelmesini söyledi. </st><st c="5308">Asansöre bindiğinde, nihayet kapandan kurtulmuşçasına gevşeyiverdi.</st></p>
		<p><st c="5375">Kadri, onu Nişantası’nın cuma trafiğinden hızla kaçırırken, “Ne tarafa?” diye sordu.</st></p>
		<p><st c="5460">“Taksim’e,” dedi Dünya kısaca. </st><st c="5492">“Sen beni İstiklal’in başında bıraksan yeter, abi.”</st></p>
		<p><st c="5543">Uzun süre sonra ilk kez kampüs dışında Azra ile buluşacakları yeri ona söylemek istemedi nedensizce. </st><st c="5645">Konuşmadan, telefonunu açmadan oturdu; camdan dışarıyı seyretti. </st><st c="5710">Yavaş akan trafikte Harbiye’den Taksim’e doğru değişen görüntülere, kışa teslim olmuş Gezi Parkı’nın yağmurla yalnızlaşan sakinliğine bıraktı kendini. </st><st c="5861">Gittikçe daha iyi hissetti.</st></p>
		<p><st c="5888">Azra, Dünya’nın gecikeceğini bildiren mesajına rağmen yine de erken gelmiş, dergi okuyordu. </st><st c="5981">Sanki kampüste rastlaşmıyorlarmış gibi heyecanla sarıldılar bir</st><span epub:type="pagebreak" title="166" id="page166"></span><st c="6044">birlerine. </st><st c="6056">Dünya az konuşuyordu. </st><st c="6078">Azra’nın ikisi adına yeterince gevezelik etmesinden memnundu. </st><st c="6140">Sohbet, havadan sudan konulardan mezuniyete, hocalardan arkadaş çekiştirmeye, gelecek planlarından yaz tatiline uzadıkça uzadı. </st><st c="6268">Dünya ikinci kahveyi söylediğinde, uzun zaman sonra içinde bulunduğu andan zevk aldığını düşündü. </st><st c="6366">Dilinin ucunda yaşayan Azra konuştukça, onu gizlendiği gölgeliklerden çıkarıyor, heyecan verici dünyalara davet ediyordu. </st><st c="6488">Onun yanında, evden, arabadan, okuldan, bütün zorunluluklarından uzakta kalabildiğinin farkına varıp iyi hissetti.</st></p>
		<p><st c="6602">Azra yarıyıl tatilinde Van’daki ailesinin yanına gideceğinden söz etti uzun uzun. </st><st c="6685">Kendini sülalenin şefkatli kollarına bırakacağını, bir yandan semirirken, bir yandan da geri kaldığı birkaç derse yükleneceğini, mezuniyet öncesi eşeği sağlam kazığa bağlayacağını anlattı. </st><st c="6874">Dünya, nüktedan bir üslupla konuştukça konuşan Azra’yı hayranlıkla dinledi. </st><st c="6950">Hatta bir an içinden onunla birlikte Van’a gitmek bile geçti. </st><st c="7012">Hemen ardından bunu duyan ailesinin ne diyeceğini hayal edince, hevesi kursağında kaldı.</st></p>
		<p><st c="7100">“Ee, sen ne yapıyorsun tatilde? </st><st c="7133">Senin tuzun kuru tabii. </st><st c="7157">Artık Paris mi olur, Londra mı, New York mu, kim bilir?”</st></p>
		<p><st c="7213">Dünya, yaşadıklarından habersiz arkadaşının kendi kendine kurduğu hayali bozup bozmamakta kararsız kaldı. </st><st c="7320">Sonra, “Bilemedin,” diyerek güldü. </st><st c="7355">“D şıkkı: Hiçbiri!” dedi.</st></p>
		<p><span epub:type="pagebreak" title="167" id="page167"></span><st c="7380">Azra hemen atıldı. </st><st c="7400">“Aaa olmadı ama! </st><st c="7417">Daha müthiş bir yer öyleyse, söyle çabuk!”</st></p>
		<p><st c="7459">“Gönen’e gideceğim ben...”</st></p>
		<p><st c="7486">Ağzından çıkana en az Azra kadar kendi de şaşakaldı. </st><st c="7540">Azra’nın makinelitüfek gibi peş peşe sorduğu soruları yalap şap cevaplarla geçiştirmekle uğraşırken, bir yandan da Bodrum yerine neden çiftliğe gideceğini söylediğini çözmeye çalıştı. </st><st c="7724">Azra onu, akşam Emek Sineması’nın yıkılmasına karşı yapılacak gösteriye katılması için ikna etmeye çalışırken de, hesabı ödeyip kalkarken de, Kadri’yi arayıp Galatasaray’a gelmesini söylerken de, hep bunu düşündü; ama çözemedi.</st></p>
	</article>
<div id="charCountTotal" value="7951"></div></body>
</html>
