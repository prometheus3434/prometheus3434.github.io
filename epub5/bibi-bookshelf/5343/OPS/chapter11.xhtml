<?xml version="1.0" encoding="utf-8"?>
<html xmlns="http://www.w3.org/1999/xhtml" xmlns:epub="http://www.idpf.org/2007/ops">
  <head>
    <title>Uzakta</title>
    <meta http-equiv="Content-Type" content="text/html; charset=utf-8" />
  

</head>
  <body epub:type="chapter" id="chapter11">
<article>
						<span epub:type="pagebreak" title="68" id="page68"></span>
			<figure>
				<img src="image/11.png" />
			</figure>
			
			
			
			
			
			<p><st c="0">Dünya değişmişti. </st><st c="19">Kadri, bir süredir izliyordu bunu. </st><st c="54">Üstelik yalnız değildi. </st><st c="78">O sabah Şule Hanım yanına çağırmış, bir bildiği var mı diye sormuştu. </st><st c="148">Çatıdaki terasta oturmuş, kahvesini yudumlayan hanımına hayranlıkla bakmış; Boğaziçi’nin mi, yoksa onun mu daha güzel göründüğünü kıyaslamış; anlattıklarına her zamanki gibi yorum yapmamış, sezgilerini kendine saklayıp bir şey dememişti.</st></p>
			<p><st c="385">Gerisingeri bahçeye, aracın yanına inerken, kızın geçen geceki hali kadar, konuşmalarını Şule Hanım’a aktarmamakla iyi yapıp yapmadığı da takıldı aklına. </st><st c="540">İçine bir sıkıntı yayıldı. </st><st c="567">Teşhisi yeni konan gizli şeker hastalığının neden olduğu gibi bir sıkıntı değildi bu. </st><st c="653">Daha çok, ödevini yapmadan okula giden çocukların çektiği türden sinsi bir karın ağrısına benziyordu.</st></p>
			<p><span epub:type="pagebreak" title="69" id="page69"></span><st c="754">Partiden döndükleri gece, Boğaz yolunda sığındığı sessizliği bozmamak için aracı usul usul sürerken, hiç beklemediği bir soru sormuştu Dünya.</st></p>
			<p><st c="896">“Kadri Abi, çiftliğe en son ne zaman gittin?”</st></p>
			<p><st c="942">“Çok oldu,” demişti. </st><st c="964">Sonra haksızlık etmek istememiş, doğrusunu söylemişti. </st><st c="1019">“Zeki Bey, son aldığı safkanı görmek istediydi... </st><st c="1069">Temmuz sonuydu sanırım.”</st></p>
			<p><st c="1093">Dünya’nın suskunluğunu neye yorması gerektiğini düşünürken, ikinci soru geldi.</st></p>
			<p><st c="1172">“Nasıl oralar abi? </st><st c="1192">Ev?..”</st></p>
			<p><st c="1198">“Bildiğin gibi... </st><st c="1217">İyi yani... </st><st c="1229">Bu mevsimde otlak bakım istiyor artık. </st><st c="1268">Akşamlar da serinlemiştir...”</st></p>
			<p><st c="1297">Kadri abuk sabuk konuştuğunun farkındaydı, ama bunca zaman sonra, ne Dünya’nın çiftliği sormasına, ne de nasıl cevap vereceğine hazırlıklıydı. </st><st c="1441">Direksiyona daha güçlü yapışmış, heyecanını bastırmaya çalışmıştı. </st><st c="1508">Dünya, kazadan sonra çiftlikle ilgili bütün belleğini silmiş gibiydi. </st><st c="1578">Değil oraya gitmek, varlığını bile reddetmiş, ne hakkında konuşmuş, ne merak etmiş, ne de gitmek istemişti. </st><st c="1686">Bilmediği, görmediği, doğallıkla bulunmak istemeyeceği bir yerdi çiftlik.</st></p>
			<p><st c="1759">Kadri, Boğaz’ın karanlığını yırtan araba farlarına dikkatini vermeye ve konudan uzaklaşmaya çabalarken Dünya’nın zayıf sesini tekrar duydu. </st><st c="1900">Dünya’nın sesi denizin derinliklerinden, dipsiz kuyulardan gelircesine boğuktu.</st></p>
			<p><st c="1979">“Atlas... </st><st c="1990">Atlas da iyi mi abi?”</st></p>
			<p><st c="2011">Yedi yıl sonra ilk kez atının adını anmış, atını sor</st><span epub:type="pagebreak" title="70" id="page70"></span><st c="2064">muştu Dünya. </st><st c="2078">Bunun iyi mi kötü mü olduğunu bilemeyen Kadri telaşlanmışsa da belli etmemiş, Şule Hanım’a hemen haber vermesi gerektiğini düşünmüştü anca. </st><st c="2218">Daha geçenlerde konuşmuşlardı Şule Hanım’la. </st><st c="2263">“Bahsini açmak için birkaç deneme yaptım, ama hiç oralı olmadı,” demişti hanımı.</st></p>
			<p><st c="2343">Söyleyememişti işte. </st><st c="2365">Dünya büyüdükçe, onunla paylaştıklarını ailesiyle bile konuşmaktan daha çok çekinir olmuştu. </st><st c="2458">Bir yandan sorumlulukları, bir yandan çocuğa olan bağlılığı onu sık sık iki arada bir derede bırakır görünse de, çoktan seçimini Dünya’dan yana yapmıştı o, farkındaydı.</st></p>
			
			<p><st c="2626">Kapının önünde patronun çıkmasını bekleyen Kadri, yıllar önceki o günü apaçık hatırladı. </st><st c="2716">Aileyi çiftliğe getirmiş, mükellef bir kuşluk sofrası üstüne içilen kahvelerle yol yorgunluğu atılmış, Dünya’nın ahırlardan uzak tutulması için meşgul edilmesi işi de Kadri’ye kalmıştı. </st><st c="2902">Hoş, Dünya ile vakit geçirmek onun canına minnetti. </st><st c="2954">Uzattıkça uzatmıştı mutfaktaki turşu kavanozları, salça ve tereyağı basılmış toprak kapların hangilerinin eve götürüleceğinin seçimi işini. </st><st c="3094">Evin emektarı Ayşe de katılmıştı onlara. </st><st c="3135">Sonuçta, o zamanlar kullandığı beyaz Land Cruiser’ın bagajına koca kavanozlarla acur, lahana ve karışık turşular istiflemiş, iki çömlek tereyağı ile bir çömlek acı biber salçası yerleştirmişlerdi güle oynaya.</st></p>
			<p><st c="3343">Dünya ahıra gitmek için sabırsızlanıp, verandada oturan anne babasına ısrar edince, Zeki Bey, “Söyle, ge</st><span epub:type="pagebreak" title="71" id="page71"></span><st c="3448">tirsinler,” demişti ona. </st><st c="3474">Doğruca ahırlara seyirtmiş, işaretini bekleyen seyis Ömer’e tayı getirmesini söylemiş, gerisingeri eve dönmüştü.</st></p>
			<p><st c="3586">Birkaç dakika sonra seyisin yularından çekerek getirdiği safkan Arap atını, Dünya ve Şule Hanım’la birlikte o da ilk kez görmüştü. </st><st c="3718">İki yaşındaki tayın güzelliği karşısında dilleri tutulmuş, bakakalmışlardı. </st><st c="3794">Fındık kabuğu rengindeki safkan tayın ipeksi teninde tek leke yoktu. </st><st c="3863">Sadece yüzünün sol yanında maskeyi andıran beyaz bir lekesi vardı. </st><st c="3930">Burnundan kulağına doğru yarım bir maske gibi uzayan leke onu diğerlerinden daha hınzır, daha kişilikli gösteriyordu.</st></p>
			<p><st c="4047">Heyecandan yerinde duramayan Dünya’yı omuzlarından tutan Şule Hanım’ın dudaklarından dökülüveren, “Ne kadar şık, ne kadar güzel!” nidaları; Zeki Bey’in muzaffer bir tavırla, “İşte, onuncu yaş armağanın, kızım,” diyen sesini bastırmıştı.</st></p>
			<p><st c="4284">Dünya büyülenmişçesine, önünde ahenkli hareketlerle salınan, kuyruğunu ritmik bir refleksle usul usul sallayan muhteşem hayvana yaklaşmış, bir süre gözlerinin içine bakmış, sonra da küçük elleriyle yanaklarını okşamıştı. </st><st c="4506">Tay sakinleşmiş, Dünya’nın okşamayı sürdürmesini istercesine başını daha çok eğmişti. </st><st c="4592">Aralarında bir anda oluşan mükemmel uyum, bulutların çarpışıp gökgürültüsü yaratması, iki sevgilinin yıllar sonra kavuşması, denizin kıyıdaki çakıl taşlarını yalaması, rüzgârın boy atmış başakları dalgalandırması gibi doğaldı. </st><st c="4819">İki canlının hiç konuşmadan anlaşması, Kadri’nin yaşa</st><span epub:type="pagebreak" title="72" id="page72"></span><st c="4872">mının en unutulmaz anlarından biriydi. </st><st c="4912">Daha o gün anlamıştı bunu, iyi hatırlıyordu.</st></p>
			<p><st c="4956">Şule Hanım usulca yaklaşmış, Dünya’ya, tayına ne ad koymak isteyeceğini sormuş; Dünya, “Bilmem. </st><st c="5053">Öyle güzel ki, düşünmem gerek...” demişti.</st></p>
			<p><st c="5095">Bir haftadan fazla sürmüştü isim arayışları. </st><st c="5141">En sona kalan Alaska, Apollo, Atlas adlarında Dünya pes etmiş, son kararı annesine bırakmıştı. </st><st c="5236">Şule Hanım hiç duraksamadan Atlas demişti. </st><st c="5279">Bu adın, tayı daha ilk gördüğünde dilinin ucuna geldiğini söylemişti sonraları.</st></p>
			<p><st c="5358">İlk haftalar Dünya her vesileyle Atlas’ın adını anıyor, hep onunla ilgili konuşmak istiyor, hafta sonları çiftliğe gidip tayına binmek uğruna evi birbirine katıyordu. </st><st c="5526">Dünya için yeni bir durum sayılmazdı. </st><st c="5564">Her zaman atlarla yakın bir çocuktu o. </st><st c="5603">Evlerdeki köpekler, kedilerle de öyleydi. </st><st c="5645">Çocukken yalnız kuşlardan çekinirdi Dünya. </st><st c="5688">Ne kafeste görmeye dayanırdı, ne de yakınında uçmalarından hoşlanırdı. </st><st c="5759">Annesinin heves edip dev bir kafesle eve getirttiği muhabbetkuşları, onun yüzünden geri gönderilmişti.</st></p>
			<p><st c="5861">Gönen yakınlarındaki çiftlik, Şule Hanım’ın ailesine aitti. </st><st c="5922">Atcılığa merak salan Zeki Bey, eşi öldükten sonra yaşamını tek başına orada sürdüren kayınvalidesini ikna etmiş, çiftliği dönüştürmüştü. </st><st c="6059">Zamanla çiftlik gelişmiş, atların sayısı artmıştı. </st><st c="6110">Anneannesi öldüğünde dokuz yaşında olan Dünya iyi bir biniciydi artık. </st><st c="6181">Çiftliğe arkadaşlarıyla birlikte gelme denemeleri başarısızlıkla sonuçlanmış; diğer çocuklar onun gibi saatlerce ahırda </st><span epub:type="pagebreak" title="73" id="page73"></span><st c="6301">kalıp seyise yardım etmekten, sürekli ata binmekten ya da atlarla ilgili konuşmaktan çabuk sıkılmışlardı.</st></p>
			<p><st c="6406">Dünya pek çok konuda olduğu gibi atlara olan düşkünlüğündeki yalnızlığını da Kadri’yle gidermeye çalışmıştı. </st><st c="6516">Atlas’ın gelmesiyle, çiftliğe gitmek için ailenin programlarını beklemez oldu. </st><st c="6595">Hafta sonları Kadri’yle birlikte gidip gelmeye başladılar. </st><st c="6654">İkilinin Gönen yolundaki git gelleri, aralarında sağlam yeni bağlar ördü. </st><st c="6728">Dünya, Kadri yanında oldukça dünyanın öbür ucuna bile giderdi.</st></p>
			<p><st c="6790">Zeki Bey saat on bire doğru evden çıkıp aracına binerken, “On gün yokum, biliyorsun,” dedi Kadri’ye. </st><st c="6892">“Ev sende.”</st></p>
			<p><st c="6903">Bunun ne anlama geldiğini iyi biliyordu Kadri. </st><st c="6951">Şule Hanım ve Dünya’nın tüm trafiğinden öncelikle o sorumluydu. </st><st c="7015">On gün ona bayramdı.</st></p>
			<p><st c="7035">“Elbette Zeki Bey,” dedi.</st></p>
			
			
			
			
			
			
			
			
			</article>
  <div id="charCountTotal" value="7061"></div></body>
</html>
