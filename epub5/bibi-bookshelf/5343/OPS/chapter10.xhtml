<?xml version="1.0" encoding="utf-8"?>
<html xmlns="http://www.w3.org/1999/xhtml" xmlns:epub="http://www.idpf.org/2007/ops">
  <head>
    <title>Uzakta</title>
    <meta http-equiv="Content-Type" content="text/html; charset=utf-8" />
  

</head>
  <body epub:type="chapter" id="chapter10">
<article>
						<span epub:type="pagebreak" title="62" id="page62"></span>
			<figure>
				<img src="image/10.png" />
			</figure>
			
			
			
			
			
			<p><st c="0">Sabah ezanı, Erdo’yu aynı yerde buldu. </st><st c="40">Gül’ün telefonuyla gittiği geçmişin aralıklarında dolaşmak iyi gelmişti ona. </st><st c="117">Kötülükleri çabuk unutan Erdo, anıların iyicil kucağında sakinleşmişti.</st></p>
			<p><st c="188">Analığı da öyleydi. </st><st c="209">Yüzüne o silinmeyen gülümseme kim bilir ne zaman yerleşmişti. </st><st c="271">Çileli hayatına iyilik ekmek için gülümser, gülümsediği sürece güçlü olacağına inanır, gülümsemezse hayatları hepten yarım kalacak sanırdı sanki.</st></p>
			<p><st c="416">Gül iyi insandı. </st><st c="434">Erdo, annesi Fatma’yı da hep ondan dinlemişti. </st><st c="481">Az da dedesinden. </st><st c="499">Babası hiç adını anmazdı annesinin. </st><st c="535">Allı Gelin derlermiş annesine, çok güzel kızmış. </st><st c="584">Allı Gelin denmesinin nedeni, beline inen kuzguni saçlarını her zaman al yazmayla bağlamasıymış. </st><st c="681">Babası gençliğinde sinemada seyredip hayran kaldığı Türkan </st><span epub:type="pagebreak" title="63" id="page63"></span><st c="740">Şoray’a benzettiğinden, kızının hep al yazma bağlamasını istermiş.</st></p>
			<p><st c="806">Fatma, Cemal’le başgöz olduğunda on yedi yaşında var yoktu. </st><st c="867">Sonradan çok sevmişlerdi birbirlerini. </st><st c="906">Fatma, Erdo’yu çok zor doğurmuştu. </st><st c="941">Az kalsın bebeği de kaybediyorlardı. </st><st c="978">Allı Gelin doğumdan sonra bir daha toparlanamamış, yedinci gün ölüvermişti. </st><st c="1054">Anasız babasız körpe damat Cemal, yedi günlük bebeğiyle ortada kalmıştı. </st><st c="1127">Konu komşu kol kanat germişlerdi; ama genç adam, kederinden yemeden içmeden kesilmiş, kendini hepten işe vurmuştu. </st><st c="1242">Cemal, kayısı halinde şoförlük yapardı o zamanlar. </st><st c="1293">Fena da değildi halleri vakitleri. </st><st c="1328">Tek başına bebeğine bakamayacağı için bir başka kimsesizi bulup, alelacele evlendirmişlerdi onu.</st></p>
			<p><st c="1424">Analığı Gül, annesiyle babasını trafik kazasında kaybettiğinde daha küçüktü. </st><st c="1502">Geç gelen bu evlilik, Kuluşağı köyündeki amca evinde sürdürdüğü sığıntı yaşamından kurtuluş olmuştu. </st><st c="1603">Amcası başlık parasını duyunca, telsiz duvaksız imam nikâhıyla evermişti onu. </st><st c="1681">Beş kuzenli amca evinden sonra yeni evi iyi gelmişti Gül’e.</st></p>
			<p><st c="1740">Cemal ilk aylar elini sürmemişti ona. </st><st c="1779">“Bebeğime baksın, ocakta aşımız kaynasın, yeter,” demişti. </st><st c="1838">Nice sonra alışmıştı Gül’e. </st><st c="1866">Onun bebeği şefkatle eleyip belemesi, anlayışlı sessizliği, zamanla Cemal’in acısını dindirmişti. </st><st c="1964">Beş ay sonra acilen bel fıtığı ameliyatı olması gerektiği ortaya çıkmış, işlerini yoluna koyup, bıçak altına yatması için birkaç ay daha geçmişti. </st><st c="2111">Ama kaderin hesabı başkaydı.</st></p>
			<p><span epub:type="pagebreak" title="64" id="page64"></span><st c="2139">Basit denilen ameliyatta sinirleri zedelendiği için belden aşağısı tutmayıvermişti Cemal’in. </st><st c="2233">Kimi doktor hatası demiş, kimi şanssızlık deyip geçmiş; sonuçta, iki günde taburcu olması gereken adam, on beş gün yattığı hastaneden tekerlekli sandalyeyle çıkmıştı. </st><st c="2400">Aylar süren tedaviler, Ankara’ya gidip gelmeler falan hiç para etmemişti.</st></p>
			<p><st c="2473">Bahtsız Gül, altı aylık sabi Erdo ve yirmi yedi yaşında kötürüm kalan kocasına tek başına baktı. </st><st c="2571">Çalışamaz olunca malulen emekli edilen Cemal’e bağlanan maaş boğazlarına bile yetmiyordu. </st><st c="2661">Gül, ele çamaşıra, temizliğe gitmeye o günlerde başladı. </st><st c="2718">Erdo onun bir kez bile, ne üç kuruşa muhtaç eden talihine sövdüğünü, ne tek şikâyet ettiğini duydu.</st></p>
			<p><st c="2817">Gül’ün akıl sır ermez gülümsemesi, zamanla serpilen Erdo’nun yüzüne de kondu. </st><st c="2896">Ana oğulun gülümsemeye bahanesi çoktu. </st><st c="2935">Okulun ilk gün heyecanı, halden yollanan bir kasa ezik kayısı, Erdo’nun duru teninde beliren ilk tüyler, tekerlekli sandalyenin yama tutmayan patlak lastiğinin değişmesi ya da akşamları damlayan Neco’yla Hüso’nun şamatası... </st><st c="3160">Yoksulluğa dudak kıvırmayı, şansını değiştirmek için didinip durmayı Gül’den öğrenmişti Erdo. </st><st c="3254">Ona her daim minnet duyardı.</st></p>
			
			<p><st c="3282">Sorgu sualden kaçmak için millet uyanmadan yatakhaneye geri dönüp üzerini değiştirdi. </st><st c="3369">Kimseye laf anlatmayacaktı, bilmesinlerdi. </st><st c="3412">Ama ezanla uyanmış Ali İsmail’e yakalanmıştı bile.</st></p>
			<p><span epub:type="pagebreak" title="65" id="page65"></span><st c="3462">Ali İsmail ranzadan sarkıp, “Motoru mu bozdun, oğlum? </st><st c="3517">Bu saatte nerden böyle?” diye fısıldadı.</st></p>
			<p><st c="3557">“Sorma,” demekle yetindi Erdo. </st><st c="3589">Uzatmaya hiç niyeti yoktu. </st><st c="3616">Bu uzun karanlık sabahtan çıkmak, yeniden güneşte yaşamak istiyordu.</st></p>
			<p><st c="3684">“Çavuşa söyle de, geç gir vardiyaya.”</st></p>
			<p><st c="3722">“Yok Alismil, gerek yok.”</st></p>
			<p><st c="3748">“Hay sana akıl verene! </st><st c="3772">Önce bi zahmet adımı öğren, len!” derken Erdo’nun kafasına bir fiske patlattı.</st></p>
			<p><st c="3850">Erdo çevik bir hareketle onun ellerini yakalayıp hızla çekince, Ali İsmail ranzadan aşağı yuvarlanıverdi.</st></p>
			<p><st c="3956">“Çüş lan, sabah sabah!”</st></p>
			<p><st c="3980">“N’oluyo be? </st><st c="3994">Oyun yeri mi lan burası? </st><st c="4019">Yallah bahçeye!”</st></p>
			<p><st c="4035">“Sıçtırtmayın lan neşenize sabah sabah!”</st></p>
			<p><st c="4076">Gürültülerinden çevre ranzalarda yatanlar uyanmıştı ve bundan hiç memnun olmadıklarını açıklıkla gösteriyorlardı.</st></p>
			<p><st c="4190">Sessiz olmaya çabalayarak arkadaşının yerden kalkması için yardım etti Erdo. </st><st c="4268">Ali İsmail de pıstı, hızla toparlandı, havlusunu kaptığı gibi tuvalete sıvıştı. </st><st c="4348">Yüzlememişti ama, onun bu kimseyle takışmama çabası Erdo’nun dikkatini çekiyordu. </st><st c="4430">Erdo satın almayla şantiye dışına çıkmaya başlayalı beri daha da yakınlaşmışlardı. </st><st c="4513">Sabah ve akşam buluşmaları daha keyifli geçiyor, eften püften konularda zıtlaşıp birbirlerine takılmayı seviyorlardı. </st><st c="4631">Ama yine de babasının hastaneye kaldırıldığını söylemeyecekti ona. </st><st c="4698">Belki daha sonra anlatırdı.</st></p>
			<p><span epub:type="pagebreak" title="66" id="page66"></span><st c="4725">Rıza yolunu kestiğinde, Erdo kahvaltıdan çıkmış, önüne kamyoneti park ettiği depoya doğru yürüyordu.</st></p>
			<p><st c="4826">“Nizamettin Çavuş’a bir bak sen. </st><st c="4860">Aha orada, seni bekliyor,” derken eliyle ofislerin önünü işaret etti. </st><st c="4930">“Hadi genç, naş naş!”</st></p>
			<p><st c="4951">Erdo ona cevap vermedi; topuklamasıyla soluğu çavuşun önünde alması bir oldu. </st><st c="5030">“Buyur ustam,” dedi soluk soluğa.</st></p>
			<p><st c="5063">Nizamettin Çavuş, aklından ne geçtiğini asla ele vermeyen güneş karası yüzünü ona çevirdi. </st><st c="5155">Kasketini düzeltirken, “İbo yok bugün,” dedi. </st><st c="5201">Erdo’nun şaşkınlığını görmezden gelip devam etti: “Ben Erdo tek çıkar, dedim. </st><st c="5279">Ha? </st><st c="5283">Yapar mısın?”</st></p>
			<p><st c="5296">“Çıkarım ustam. </st><st c="5313">Sen uygun diyorsan, tamamdır.”</st></p>
			<p><st c="5343">Hiç teklemeden cevabı veren kendi değilmiş gibi, sesi uzaktan yankılandı kulaklarında.</st></p>
			<p><st c="5430">“Aferin lan! </st><st c="5444">Gözüme girdin şimdi. </st><st c="5465">Yaparsın tabii.” Nizamettin Çavuş, ona güven vermek istercesine sertçe omuzuna vurunca Erdo sendeledi. </st><st c="5568">“Dur dur! </st><st c="5578">Daha düz duramayan adama, koca aracı nasıl emanet ederim lan?”</st></p>
			<p><st c="5640">Erdo ilk kez gülümsediğini gördü çavuşun.</st></p>
			<p><st c="5682">“Yok ustam. </st><st c="5695">Olur mu? </st><st c="5704">Gözün kapalı emanet et, evelallah!”</st></p>
			<p><st c="5739">Karşısındakinin kaçın kurası olduğunu hesaba katmayan Erdo, onu ikna etmesi gerektiğini sanıp kıvranırken, beyninde onlarca tilki koşturdu. </st><st c="5880">Bu yeni durumun ne anlama gelebileceğini düşündükçe, kalbi daha çok çarpıyordu. </st><st c="5960">Kahvaltıdan önce analığıyla tekrar konuş</st><span epub:type="pagebreak" title="67" id="page67"></span><st c="6000">muşlar, ondan babasının daha iyi olduğunu ve anjiyo için sıra beklediklerini öğrenmişti. </st><st c="6090">Karmakarışık aklı, tam fırsatını yakalamışken memlekete gitmek zorunda kalmak istemediğini fark edince, hepten allak bullak oldu.</st></p>
			
			
			
			
			
			
			
			
			</article>
  <div id="charCountTotal" value="6219"></div></body>
</html>
