<?xml version="1.0" encoding="utf-8"?>
<html xmlns="http://www.w3.org/1999/xhtml" xmlns:epub="http://www.idpf.org/2007/ops">
  <head>
    <title>Uzakta</title>
    <meta http-equiv="Content-Type" content="text/html; charset=utf-8" />
  

</head>
  <body epub:type="chapter" id="chapter14">
<article>
						<span epub:type="pagebreak" title="85" id="page85"></span>
			<figure>
				<img src="image/14.png" />
			</figure>
			
			
			
			
			
			<p><st c="0">Babasının anjiyo sonucu, Erdo’nun üç telefonundan sonra ancak akşamüstü gelebildi. </st><st c="84">Her aradığında Gül’ün cevabı aynıydı: “Çok sıra var. </st><st c="137">Bekliyoruz...” Öğlenki konuşmalarında analığı yine aynısını yinelemişti. </st><st c="210">“İyi aslında, iyi, telaş etme... </st><st c="243">Hani sanki gaz oldu dersin. </st><st c="271">Öyle bir geldi geçti... </st><st c="295">Dur bakalım, ne çıkacak şu tetkikten?”</st></p>
			<p><st c="333">Erdo babası için endişelenmiyordu. </st><st c="369">Onun derdi tasası kendineydi. </st><st c="399">Babası ameliyat olmak zorunda kalırsa, birkaç gün de olsa izin alıp yanına gitmesi gerekecekti. </st><st c="495">Oysa izin alanlar, gerekçeleri her ne olursa olsun, pek iyi karşılanmıyordu şantiyede, farkındaydı. </st><st c="595">Onca ay it gibi çalışıp elde ettiklerini iki üç gün uğruna heba etmeye niyeti yoktu. </st><st c="680">Böyle düşünmek, vicdanını kanırtıp kendini kötü biri hissettirse de başka türlüsü elinden gelmiyordu.</st></p>
			<p><span epub:type="pagebreak" title="86" id="page86"></span><st c="781">Gül arayıp, “Kendi de seyretmiş ayan beyan, yokmuş tıkalı damarı, maşallah! </st><st c="858">Ameliyat neyim olmayacak,” dediğinde, Bayrampaşa’dan Alibeyköy’e doğru yola yeni çıkmıştı.</st></p>
			<p><st c="948">Erdo içinde kanat çırparak havalanan onlarca kuşun yarattığı kalp çarpıntısına inat, “Neymiş peki?” diye sordu analığına.</st></p>
			<p><st c="1070">“Hafif bir sıpazım geçirmiş dediler. </st><st c="1108">Olurmuş bazen gazdan, hazımsızlıktan, ne bileyim ben. </st><st c="1162">Kötürüm ya, olurmuş işte hareketsizlikten...”</st></p>
			<p><st c="1207">“İlaç verdiler mi?”</st></p>
			<p><st c="1227">“Birisi varmış, gelip hareket yaptırıyormuş hastalara. </st><st c="1283">Fizik tedavici gibi de tam öyle de değil... </st><st c="1327">Ama sigorta ancak hastanede yatarsa ödeyebilirmiş onu. </st><st c="1382">Git gel yapamayız biz de. </st><st c="1408">Bakalım artık...”</st></p>
			<p><st c="1425">“Peki ilaç verdiler mi, ilaç?”</st></p>
			<p><st c="1456">“Şimdi konuşacakmış doktor hanım. </st><st c="1491">Hepsini söyleyecekmiş bize. </st><st c="1519">Bekliyoruz yine.”</st></p>
			<p><st c="1536">“Anaların şahı! </st><st c="1553">Pek güzel haber verdin bana! </st><st c="1582">Hadi hepimize geçmiş olsun, Gül’üm.”</st></p>
			<p><st c="1618">“Sen sağ ol, Erdo’m, sen sağ ol. </st><st c="1652">Ta oralardan yetişiyorsun bize hızır gibi...”</st></p>
			<p><st c="1697">Akşam paydosuna doğru şantiyeye dönüp, aracı her zamanki gibi depoyla mutfağın arasındaki boşluğa çekerken, hâlâ kendi kendisiyle didişiyordu. </st><st c="1841">Babasının hastalanması, Erdo’nun farkında olmadığı, tanımadığı bir yönünü açığa çıkarmıştı. </st><st c="1933">Kendi kurgularına çomak sokulmasından aşırı derecede rahatsızlık duyuyordu. </st><span epub:type="pagebreak" title="87" id="page87"></span><st c="2009">Üstelik çomak, beklenmedik bir hastalık bile olsa durum değişmiyordu. </st><st c="2079">Vicdanı son birkaç saattir, kendinde yeni yakaladığı bu tutumla kıyasıya bir düellodaydı. </st><st c="2169">Bir, böyle saçma sapan düşüncelere izin verdiği için kendine lanet okuyor; bir, hayatını değiştirmek için girdiği bu yolda hiçbir engel tanımamaya yeminler ediyordu.</st></p>
			<p><st c="2334">Mutfağa getirdiği kasaları da indirince, boşalan kamyoneti gerideki hortum takılı musluğa yanaştırdı. </st><st c="2437">Hortumun ucunu fırçaya takıp ön camı temizlemeye koyuldu. </st><st c="2495">Yeni işinin en sevdiği kısmıydı bu. </st><st c="2531">Üstü başı batsa da aldırmıyordu. </st><st c="2564">Ertesi sabah kamyoneti gıcır gıcır bulmak hepsine değiyordu.</st></p>
			<p><st c="2624">Geriden gelen ve, “Pıst, baksana!” diye yineleyen sesi önce tanımadı. </st><st c="2695">Arkaya dönünce mutfağın arka duvarına yaslanmış İbo’yu gördü.</st></p>
			<p><st c="2756">“N’aber abi, nerelerdeydin? </st><st c="2785">Merak et–”</st></p>
			<p><st c="2795">“Ulan denyo, kes martavalı! </st><st c="2824">Sen mi gammazladın lan beni?”</st></p>
			<p><st c="2853">“N’oldu abi? </st><st c="2867">Ne gammazlaması?”</st></p>
			<p><st c="2884">“Bir haftalık yevmiyemden oldum lan senin yüzünden! </st><st c="2937">Var mı böyle arkadan vurmak?”</st></p>
			<p><st c="2966">Erdo ne yapması gerektiğini bilemeden İbo’yu yatıştırmaya çalıştı. </st><st c="3034">Bir yandan da boşa akan suya bakıyordu.</st></p>
			<p><st c="3073">“Abi, yok öyle!.. </st><st c="3092">Beni tanımadın mı kaç gündür? </st><st c="3122">Bir şey biliyorsam, dinime imanıma! </st><st c="3158">Bilmiyorum ki abi!”</st></p>
			<p><st c="3177">“Bana bak, bir daha işime burnunu soktuğunu göreyim, çavuşun adamı falan dinlemem, keserim biletini. </st><st c="3279">Çaktın?”</st></p>
			<p><span epub:type="pagebreak" title="88" id="page88"></span><st c="3287">“Tamam ama abi...”</st></p>
			<p><st c="3306">“Sus lan! </st><st c="3317">Anladın sen beni, o kadar!”</st></p>
			<p><st c="3344">Erdo, mutfağın arkasında görünmez olan İbo’nun peşinden buz kesmişçesine bakakaldı. </st><st c="3429">Hayatında ilk kez açıkça tehdit edilmişti. </st><st c="3472">Gizlenmiş bütün korkuları depreşirken, aklı yüreğine karıştı, bağırsakları buruldu. </st><st c="3556">Zaman yeniden akmaya başladığında, elindeki fırçaya takılı hortumdan akıp biriken suyun içinde durduğunu, pabuçlarının berbat olduğunun ayırdına vardı. </st><st c="3708">Peş peşe sıraladığı galiz küfürler hıncını yatıştırmak ne kelime, daha da biledi. </st><st c="3790">Kamyoneti yıkamayı alelacele tamamladı. </st><st c="3830">Doğruca yatakhaneye koşturdu. </st><st c="3860">Soğuk bir duş ve temiz çamaşırlardan başka bir şey istemiyordu.</st></p>
			
			<p><st c="3923">Aradan geçen birkaç günde Erdo, hem korkularını dindirdi, hem de memleketten gelen haberlere sevindi. </st><st c="4026">İbo bir daha yoluna çıkmamıştı. </st><st c="4058">Her gün sefere tek başına çıkıyor; öğlen molasını istediği yerde verebiliyor, dilediği radyo kanalını dinleyebiliyordu. </st><st c="4178">Radyo kanalları arasında yaptığı yolculuklar sayesinde, yeni müzik türleri, yeni konular keşfediyor, yeni haberler duyuyordu. </st><st c="4304">Hepsi de çok ilgisini çekiyor, bellek kayıtlarında ön sıralara yerleşiyordu.</st></p>
			<p><st c="4380">Analığı, günaşırı arıyor, babasıyla konuşturuyor, merak etmemesini tembihleyip, halini hatırını soruyordu. </st><st c="4488">Erdo’nun bazen aklına, ‘Ya Gül olmayaydı?’ diye karanlık bir soru çörekleniyor, onu bertaraf edene kadar akla karayı seçiyordu. </st><st c="4616">Gül onların kılavuzuydu. </st><span epub:type="pagebreak" title="89" id="page89"></span><st c="4641">O olmasa yaşayamazlar, bugünlere çıkamazlardı; artık emindi.</st></p>
			<p><st c="4701">İbo’nun işe geri döndüğünü kahvaltıda duydular. </st><st c="4750">Yemekhaneye girip yanlarında bitiveren Rıza’nın Erdo’ya eğilip, o gün işe yine İbo’yla çıkacağını, İbo’nun kamyonette beklediğini söylemesi, Erdo’nun geçmeye yüz tutmuş karın ağrısını hortlattı.</st></p>
			<p><st c="4944">Ali İsmail, haberi duyar duymaz yüzü düşen Erdo’ya takıldı. </st><st c="5005">“Eee, saltanatın buraya kadarmış, arkadaşım.” Neler olup bittiğini bilmese de, İbo’nun ansızın ortadan kaybolmasıyla Erdo’nun bir ilgisi bulunduğunu tahmin ediyordu, ama bir iki defa sıkıştırdığı halde ağzından laf alamamıştı. </st><st c="5232">Yine de İbo mu, Erdo mu diye sorulsa, hiç duraksamadan Erdo derdi. </st><st c="5299">Öyle güveniyordu ona.</st></p>
			<p><st c="5320">“Ne saltanatı, oğlum! </st><st c="5343">Bütün gün trafikte direksiyon sallamayı, kolay mı sanıyorsun sen, Alismil?”</st></p>
			<p><st c="5418">“Aman da aman, yorulurmuş benim arkadaşım! </st><st c="5462">Yeme beni yeme! </st><st c="5478">Bana bak, başlama yine kısaltmalara!”</st></p>
			<p><st c="5515">Yemekhaneyi dolduran işçilerin yüzlerindeki sabah lanetliğine zıt atışmalarını gizlemek istercesine önlerindeki kahvaltı tepsilerine eğildiler. </st><st c="5660">Her zamanki gibi, çevrelerinde konuşulanlara kulak asmamak, güne diğerleri gibi nemrut başlamamak iyi geliyordu ikisine de.</st></p>
			<p><st c="5783">Erdo aldığı haberle boğazına dizilen lokmaları güçlükle yutarak önden kalktı. </st><st c="5862">Ali İsmail’in omuzunu medet umarcasına sımsıkı tutarken, masadakilere, “Hadi kalın sağlıcakla,” deyip dışarı çıktı. </st><st c="5978">Kamyonetin her zaman durduğu yere baktı, yoktu. </st><st c="6026">Şantiye kapısının beri</st><span epub:type="pagebreak" title="90" id="page90"></span><st c="6048">sinde park ettiğini ve İbo’nun sinirli hareketlerle lastikleri tekmelediğini sonra gördü. </st><st c="6139">Koşturdu, “Günaydın abi,” dedi, ama karşılık alamadı.</st></p>
			<p><st c="6192">Sonrasındaki birkaç gün daha işe birlikte çıktılar. </st><st c="6245">İbo sessizdi. </st><st c="6259">Hali tavrı kadar suratındaki vurdumduymaz, dalgacı ifade de silinmişti sanki. </st><st c="6337">Yine tehdit edecek diye Erdo’nun ödü bokuna karışıyor, her günkü seferin sonunda derin bir oh çekiyordu.</st></p>
			<p><st c="6441">İlk gün bütün cesaretini toplamış ve iyi olup olmadığını sormuştu İbo’ya. </st><st c="6516">“Sen işine bak!” cevabını alınca pısmış, bir daha ağzını açmamıştı.</st></p>
			<p><st c="6583">Erdo o günler uzun uzadıya düşündü. </st><st c="6620">Ali İsmail’in öğüdüne uymuş, kimseye tanık oldukları hakkında bir şey dememişti, ama içi içini yemişti. </st><st c="6724">Eğer tekrar ters bir durum görürse, bu kez doğruca Nizamettin Çavuş’la konuşacaktı. </st><st c="6808">Pisi pisine tonganın altına gitmeye hiç niyeti yoktu.</st></p>
			
			
			
			
			
			
			
			
			</article>
  <div id="charCountTotal" value="6861"></div></body>
</html>
