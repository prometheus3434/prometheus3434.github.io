<?xml version="1.0" encoding="utf-8"?>
<html xmlns="http://www.w3.org/1999/xhtml" xmlns:epub="http://www.idpf.org/2007/ops">
  <head>
    <title>Uzakta</title>
    <meta http-equiv="Content-Type" content="text/html; charset=utf-8" />
  

</head>
  <body epub:type="chapter" id="chapter28">
	<article>
		<span epub:type="pagebreak" title="174" id="page174"></span>
		<figure>
			<img src="image/28.png" />
		</figure>
		<p><st c="0">Üç gündür durmadan yağan yağmur, Bodrum’daki taş eve sığınan Dünya’ya tanrısal bir armağan gibi geldi. </st><st c="104">Kasabanın kış sessizliği, bir türlü yakasını bırakmayan korkularını dindirdi; yalpalayan, takla atan, değişip duran düşüncelerini usul usul düzene koydu.</st></p>
		<p><st c="257">Sürekli uyuyordu Dünya. </st><st c="282">Yatağına yapışmışçasına ancak öğlene doğru, o da Gülcan Hanım’ın güleç ısrarıyla kalkabiliyordu. </st><st c="379">Mutfakta evin dört ayaklı sakinleri ve emektarıyla lafladığı uzun kahvaltılar yapıyor, kahvesini alıp üst kata çıkıyor, battaniyeye sarınıp limanı seyrederek miskinlik ediyordu. </st><st c="557">Hâlâ boya kokan evde zaman epeydir durmuş, bir şey yapmasını, bir şey düşünmesini gereksiz kılmıştı. </st><st c="658">Günlerdir müzik dinlemiyor, sosyal medyayı bile takip etmiyordu. </st><st c="723">Tek yaptığı, öğleden sonraları çıktığı uzun yürüyüşler, üşümek ve kitap okumaktı.</st></p>
		<p><span epub:type="pagebreak" title="175" id="page175"></span><st c="804">Onarımı son sürat tamamlanıp yeniden dekore edilen evin kitaplığında ne bulursa okuyordu. </st><st c="895">Ailesinin okumakla arası olmadığını, eski yazlıktaki koca kitaplığı da prestij uğruna oluşturduğunun farkındaydı, ama bu durumdan şikâyeti yoktu. </st><st c="1041">Babasının, yelken modasına ayak uydurduğu yıllarda aldığı denizcilikle ilgili raflarca kitabın kapağını bir kez bile açmadığından emindi. </st><st c="1179">Annesiyse sadece çoksatarları okurdu. </st><st c="1217">O da, arada sırada. </st><st c="1237">Evdeki asıl kitaplık, İstanbul’daki bir antikacıdan tek seferde satın alınmıştı. </st><st c="1318">Ihlamur’da yaşayan kimsesiz bir entelektüel öldüğünde, evindeki antikalarla birlikte edebiyat kitaplığı da mezatta satılmış; o sıralarda Bodrum’daki evin dekorasyonuyla uğraşan ve salonunun havasını ısıtmak amacıyla boydan boya kitaplık düşleyen içmimar tarafından satın alınmıştı. </st><st c="1600">Ailesi için bu koca kitaplığın aslında duvarkâğıdından farkı yoktu.</st></p>
		<p><st c="1667">Dünya için en vazgeçilmez olanlar şiir ve öykü kitaplarıydı. </st><st c="1729">Etkilendiği dizeleri defalarca yüksek sesle okuyor, şiirin sesle yarattığı görünmez mekânların içine saklanıp kalmayı seviyordu. </st><st c="1858">Öykülerse onda tuhaf bir güven duygusu yaratıyordu. </st><st c="1910">Başlayıp biten her öykü sayesinde bir başka yaşama tanıklık ediyor, kendinden uzakta, başkaları olabiliyordu. </st><st c="2020">Ev ev, sokak sokak, dağ tepe dolaşmak gibiydi öykü okumak. </st><st c="2079">İçinde, çocukça bir </st><em><st c="2099">attaya gitme</st></em><st c="2111"> heyecanı depreşiyor, hoşsohbet konukluk oyunları oynuyordu.</st></p>
		<p><st c="2171">Daha ilk gece camın önündeki büyük sehpayı boşaltmış, gözüne kestirdiği şairlerin kitaplarını yığmış, </st><span epub:type="pagebreak" title="176" id="page176"></span><st c="2274">aklına estikçe birini eline alıyor, herhangi bir sayfasını açıp, mırıldanarak okuyordu. </st><st c="2362">Şiirler salonun taş duvarlarında yankılandıkça içinde bir şeyler hareket ediyor, taşlar önce yuvarlanıyor, sonra yerine oturuyordu. </st><st c="2494">Gün gelir unutulur korkusuyla bazı dizelerin fotoğrafını çekiyordu tabletiyle. </st><st c="2573">Kendi geleceğine yürümekten ne denli kaygılıysa, şiirlerin benliğinde açtığı patikalarda yürümekten de o denli huzur duyuyordu.</st></p>
		<p><st c="2700">Öğlen ertesi yağmur büsbütün şiddetlendi. </st><st c="2743">Dünya, yürüyüşe çıkmaktan vazgeçip kanepeye kıvrıldı. </st><st c="2797">Kucağında getirdiği Mestan hemen battaniyenin ucuna yerleşip başını ön patilerine dayadı. </st><st c="2887">Gece’nin taş zeminde tıkırtılar çıkaran tırnakları sayesinde mutfaktan beri koşturmasını birlikte dinlediler. </st><st c="2997">Gece yanlarına gelince, Mestan bir an başını kaldırıp ona baktı, sonra umarsızca yatıp gözlerini kapattı.</st></p>
		<p><st c="3102">Dünya, bütün gece okuduğu Ümit Yaşar Oğuzcan’ın kitabından “Aynalardan Uzakta” şiirini arayıp bulduğunda, iki hayvan da çoktan öğlen şekerlemesine dalmıştı. </st><st c="3260">Önce içinden birkaç kez okudu şiiri. </st><st c="3297">Şiir artık kitapta değil, kendi içindeydi. </st><st c="3340">Limandaki dizi dizi teknelerin artan rüzgârla sallanan direklerine baktı ve ezberlediği dörtlüğü usulca mırıldandı:</st></p>

		<blockquote>
			<p><st c="3455">Aşkın büyülü sesini duyuyor musun</st></p>
			<p><st c="3489">Şimdi onun gülleri açan güz bahçelerinde</st></p>
			<p><st c="3530">Gitme ki günlerimiz gecelerimiz olsun</st></p>
			<p><st c="3568">Çoban kulübelerinde balıkçı kahvelerinde</st></p>
		</blockquote>

		<p><span epub:type="pagebreak" title="177" id="page177"></span><st c="3609">Gülcan çay tepsisiyle geldiğinde üçünü de uyur buldu. </st><st c="3664">Gece balkon kapısının önüne boylu boyunca uzanmış, Dünya elinde Behçet Necatigil’in kitabıyla kaykılmış, Mestan battaniyenin altına girmiş, kuyruğu açıkta kalmıştı.</st></p>
		<p><st c="3828">Gülcan’ın, “Hadi uykucular, çay saati!” diye seslenmesi, salonun loş aydınlığına neşe getirdi. </st><st c="3924">Kadın ışıkları açarken, Gece peşi sıra sevinçle takip etti onu. </st><st c="3988">Fırından yeni çıkmış poğaçanın leziz kokusu, demlikteki çayın dumanı Dünya’yı kendine getirdi. </st><st c="4083">Mestan da kafasını tepsiye doğru uzatmış, umutla kokluyordu.</st></p>
		<p><st c="4143">“Bütün gün uyudun, kızım. </st><st c="4170">Ne uykusu bu böyle?”</st></p>
		<p><st c="4190">“Ay ne iyi geldi, bir bilsen, Gülcan Teyze!”</st></p>
		<p><st c="4235">“Ne bileyim, pek aklım kalıyor bu sefer sende...”</st></p>
		<p><st c="4285">“Beni merak etme, teyzem. </st><st c="4312">Ben keyifteyim, görmüyor musun? </st><st c="4344">Sen asıl Mustafa Amca’ma bak.” Kadının ağarmış saçları, pazen elbisesinin üzerine giydiği el örgüsü yeleği, Dünya’nın aklına uzaklardaki çiftlik evini getirdi. </st><st c="4504">İçi daraldı birden. </st><st c="4524">“Artık evden çıkamıyor olması ne fena...” dedi kendi kendine konuşurcasına.</st></p>
		<p><st c="4599">“Sorma kızım. </st><st c="4614">İyice güçten düştü bu kış. </st><st c="4641">Allah’tan umut kesilmiyor işte... </st><st c="4675">Hakkımızda hayırlısı.”</st></p>
		<p><st c="4697">Dünya içine çöreklenen sıkıntıyı dağıtmak istercesine çayından koca bir yudum alınca içi yandı. </st><st c="4794">Yine de, “Dertlenme teyzem,” dedi. </st><st c="4829">“Yaza daha iyi olacak, bak görürsün.”</st></p>
		<p><st c="4866">“İnşallah hanım kızım, inşallah. </st><st c="4900">Benden bir arzun </st><span epub:type="pagebreak" title="178" id="page178"></span><st c="4917">var mı? </st><st c="4925">Yoksa, bir yarım saat eve geçeyim, hemen geri gelirim,” dedi çekinerek.</st></p>
		<p><st c="4996">“Yok, bir şey istemem. </st><st c="5020">Git, işine bak sen.”</st></p>
		<p><st c="5040">Kadın salondan çıkarken arkasından seslendi: “Hemen de gelme. </st><st c="5103">Bir şey gerekirse ararım ben seni.”</st></p>
		<p><st c="5138">Hava kararırken rüzgârın yönü değişti. </st><st c="5178">Camlara vuran yağmurun sesi Dünya’yı yatıştırdı. </st><st c="5227">Sehpadaki yığından bu kez Cemal Süreya’nın kitabını seçti. </st><st c="5286">En sevdiklerinden “Öyle Uzaktan Seviyorum Seni” şiirini buldu. </st><st c="5349">Tepsidekilerden umudunu kesip tekrar yanına yerleşen Mestan’a doğru kim bilir kaçıncı kez okudu.</st></p>
		<blockquote>
			<p><st c="5445">öyle uzaktan seviyorum seni</st></p>
			<p><st c="5473">elini tutmadan</st></p>
			<p><st c="5488">yüreğine dokunmadan</st></p>
			<p><st c="5508">gözlerinde dalıp dalıp gitmeden</st></p>
			<p><st c="5540">şu üç günlük sevdalara inat</st></p>
			<p><st c="5568">serserice değil adam gibi seviyorum</st></p>
			<p><st c="5604">öyle uzaktan seviyorum seni</st></p>
		</blockquote>
		<p><st c="5632">Gözünün önünde Atlas’ın yağız görüntüsü belirdi. </st><st c="5682">İlk kez ürkmedi, kaçmadı ondan. </st><st c="5714">Atlas’ın zihninde gitgide büyümesine, varlık kazanmasına izin verdi. </st><st c="5783">Gülcan Hanım’ı geçirip geri gelen Gece ayaklarının dibine yerleşirken, yıllar sonra ilk kez, “Atlas! </st><st c="5884">Atlas! </st><st c="5891">Ahh Atlas!..” diye diye, özlemle sayıkladı adını.</st></p>
		<p><st c="5940">Ertesi gün Dünya kuşluk vaktinde kalktı. </st><st c="5982">Yağmur dinmiş, bulutlar yükselmişti. </st><st c="6019">İçi dingin bir sevinçle </st><span epub:type="pagebreak" title="179" id="page179"></span><st c="6043">doldu. </st><st c="6050">Mutfağa indiğinde Gülcan’ı avluyu temizlerken buldu. </st><st c="6103">Arkasından sarılıverince, işine dalmış kadının yüreği ağzına geldi. </st><st c="6171">Damağını kaldırıp kahvaltısını hazırlamaya koşturan kadın, “Gir içeri, kızım! </st><st c="6249">Çırçıplak çıkmışsın dışarı!” deyince güldü. </st><st c="6293">Mutfağın avluya açılan kapısında oturmuş bilgiç bilgiç onu seyreden Mestan’a takılıp içeri kaçtı.</st></p>
		<p><st c="6390">Az sonra sahilden kaleye doğru yürürken bedeninden fışkıran enerjinin kaynağının, iştahla ettiği kahvaltı mı, havanın ıslak maviliği mi, yoksa bütün gece kurduğu Gönen’e gitme hayali mi olduğunu bilemedi. </st><st c="6596">O hızla kalenin önünden geçti, mendireğin ucuna vardı. </st><st c="6651">Bir süre açık denize, Kara Ada’ya, Bardakçı Koyu’na baktı. </st><st c="6710">Gece okuduğu bir şiir dolandı diline:</st></p>
		<blockquote>
			<p><st c="6747">Buradan</st></p>
			<p><st c="6755">Bu külrengi düzenden uzakta</st></p>
			<p><st c="6783">Fenikeli martılar olmalı</st></p>
			<p><st c="6808">Sevişen,</st></p>
			<p><st c="6817">Sevişmeyi düşünmeden</st><a epub:type="noteref" href="#f3" id="backref_3"><st c="6838">*</st></a></p>
		</blockquote>
		<p><st c="6840">Sonra geriye dönüp Bodrum’a baktı. </st><st c="6875">Akropol tepesi dışında dağ taş binaydı. </st><st c="6915">“Berbat görünüyor,” diye söylendi birden. </st><st c="6957">‘Antik Halikarnassos’un, modern tatilci siteleri tarafından işgal edildiğinin resmidir,’ diye düşündü.</st></p>
		<p><st c="7059">Daha fazla dayanamayıp tekrar döndü, yüzünü yine </st><span epub:type="pagebreak" title="180" id="page180"></span><st c="7109">açık denize verdi. </st><st c="7128">Bir balıkçı sandalı yaklaşıyordu limana. </st><st c="7169">Motorun pata pata eden düzenli sesine kulak verdi. </st><st c="7220">Ardındaki beton dizilerinin bir bir yıkıldığını, molozların üstünde yeniden mermer bir kentin yükseldiğini düşledi. </st><st c="7336">Yapabilirdi! </st><st c="7349">Evet, yapacaktı! </st><st c="7366">Mendireğin ucunda tek başına durduğu, denizin, yağmurun, rüzgârın şefkatiyle sarmalandığı o anda kararını verdi. </st><st c="7479">Çiftliğe gidecekti.</st></p>
	</article>
	<section epub:type="footnotes">
		<aside epub:type="footnote" id="f3"><a href="#backref_3"><st c="7498">* </st></a><span><st c="7501">Cevat Çapan, </st><em><st c="7514">Deniz Ürperiyor Uzakta.</st></em></span></aside>
	</section>
<div id="charCountTotal" value="7537"></div></body>
</html>
