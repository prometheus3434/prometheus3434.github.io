<?xml version="1.0" encoding="utf-8"?>
<html xmlns="http://www.w3.org/1999/xhtml" xmlns:epub="http://www.idpf.org/2007/ops">
  <head>
    <title>Uzakta</title>
    <meta http-equiv="Content-Type" content="text/html; charset=utf-8" />
  

</head>
  <body epub:type="chapter" id="chapter18">
	<article>
		<span epub:type="pagebreak" title="110" id="page110"></span>
		<figure>
			<img src="image/18.png" />
		</figure>
		
		
		
		
		
		<p><st c="0">Havalimanı’ndan Bodrum’a doğru giderlerken, bu hafta sonu kaçamağından çoktan pişman olmuştu Dünya. </st><st c="101">Son anda peşine takılan Asude’nin kesintisiz şikâyetleri, araca varana kadar tepesine binen aşırı sıcakla birleşince şimdiden çekilmez hale gelmişti. </st><st c="251">Uçağın çok sallaması bitiyor, arka koltuktaki bebeğin ağlaması başlıyor, hostesin servisi aksatması bitiyor, havanın nemi başlıyordu.</st></p>
		<p><st c="384">Dünya, hiç susmamacasına konuşan arkadaşının bir radyo olmasını, sesini kısabilmeyi, hatta hepten kapatabilmeyi hayal ederek bindi beyaz Vito’ya. </st><st c="531">Şoför yerine geçince, klimanın fanını yükseltmesini rica edip kaykıldı. </st><st c="603">Ayaklarını karşıdaki koltuğa uzatırken, “Ay n’olur kes Asude’ciğim. </st><st c="671">Yeter bunca vızıldandığın,” demek zorunda kaldı. </st><st c="720">Ne olmuştu bu kıza böyle? </st><st c="746">Eskiden birlikte ne çok eğlenirlerdi. </st><st c="784">Oysa son zamanlarda değil </st><span epub:type="pagebreak" title="111" id="page111"></span><st c="810">eğlenmek, onunla birlikte zaman geçirmek bile marifet istiyordu.</st></p>
		<p><st c="874">Asude çıkışmasına bozulmuş olmalıydı ki, telefonunu çıkarıp dijital âlemle meşgul göründü. </st><st c="966">Bir anda oluşan sessizliğin tadını çıkaran Dünya, camdan dışarıyı seyre daldı. </st><st c="1045">Kıyı yolunu özlemişti. </st><st c="1068">Güvercinlik’te denizle buluşan yol boyunca, tepesinden geçtikleri koyaklar, açıktaki dalyan, ağaçsız adacıklar onu mutlu etmeye yetti. </st><st c="1203">Sınavlar bastırmadan son bir kaçamak için Bodrum’u seçmesinin nedeni, sadece annesinin eve uğrayıp göz atmasını istemesi değildi. </st><st c="1333">Ekimde ilk yağmurlarla birlikte sakinleyen Bodrum’da olmayı seviyordu. </st><st c="1404">Ruhunun derinliklerinde yaşayan çetinceviz korsan kız Bodrumlu’ydu belki de.</st></p>
		<p><st c="1480">Otelin kapısında ilgiyle karşılanmaları, odalarına çıkmaları, Dünya’nın bütün itirazlarına rağmen Asude’nin Bodrum’da olduğunu bildiği arkadaşlarıyla haberleşip emrivaki akşam programı yapması, onu daha da yordu. </st><st c="1694">İçinden hep, ‘Bu son kızım, bu son!’ deyip duruyor, kendini ilaç almadan sakinleştirmeye çalışıyordu. </st><st c="1796">Ama başaramadı. </st><st c="1812">Kaptanı arayıp, geliyoruz dediğinde çoktan yenik düşmüş, iki doz sakinleştiriciyi yutmuştu bile.</st></p>
		<p><st c="1908">Otelin aracı onları marinaya bıraktığında öğlen güneşi gemi azıya almıştı. </st><st c="1984">Ekimin ilk günleri için normal olmayan sıcak, Oğuz Kaptan’ın güler yüzü, ikram edilen buz gibi meyve kokteyli, hafiften çalan Norah Jones şarkıları ve sakinleştiriciler sayesinde hissedilmez oldu. </st><span epub:type="pagebreak" title="112" id="page112"></span><st c="2181">Dünya, teknenin ön tarafındaki minderlere uzandı ve bedenini yalayan tuzlu rüzgârla kendinden geçti.</st></p>
		<p><st c="2281">Günün geri kalanını sürekli yol alarak geçirdiler. </st><st c="2333">Oğuz Kaptan, Dünya’nın huyunu bilirdi. </st><st c="2372">Koylara demir atıp hareketsiz durmayı sevmezdi Dünya. </st><st c="2426">Teknede hareketsizliğe anca suya girmek uğruna kısa süreliğine katlanabilir, çeyrek yol bile olsa teknenin ilerlemesini, görüntülerin anbean değişmesini ve ille de yüzüne çarpan rüzgârı hissetmeyi severdi o. </st><st c="2634">Yazlıkçılar kentlerine döndükten sonra yine kendi kabuğuna çekilen Bodrum’a üç günlüğüne gelmesi de bundandı. </st><st c="2744">Kadri ona </st><br /><st c="2754">boşuna, “Herkes gider Mersin’e, sen gidersin tersine!” demiyordu.</st></p>
		<p><st c="2819">Asude’nin dur durak bilmez şımarıklıklarına katlanmaya çalışan Dünya, ilk akşamı ve koca günü kazasız belasız atlattıklarına inanamadan geceye hazırlanıyordu. </st><st c="2979">Aynanın karşısında son kez baktı kendine. </st><st c="3021">Omuzundaki küçük yunus dövmesini açıkta bırakan ham ketenden salaş tüniği, türkuvaz renkli taytını tamamlayan parmak arası sandaletleri ve boynuna doladığı el dokuması renkli ipek fularıyla dönem dışı sade bir güzelliğe bürünmüştü. </st><st c="3253">İri halka küpeleri ve bilekliği dışında takı takmamış, dalgalı saçlarını bol bir topuzla toplamıştı. </st><st c="3354">Kredi kartını ve yüz liralık üç beş banknotu katlayıp taytının cebine sıkıştırdı. </st><st c="3436">Telefonunu eline aldı. </st><st c="3459">Dokuzdaki yemek için Asude’yle buluşmaya hazırdı.</st></p>
		<p><st c="3508">Asansöre binerken, annesinin telefondaki matlaşmış sesi takıldı aklına. </st><st c="3581">Üstüne gitmiş, konuşturmaya </st><span epub:type="pagebreak" title="113" id="page113"></span><st c="3609">çalışmıştı, ama yine ser verip sır vermemişti kadın. </st><st c="3662">Son kontrollerinin sonuçları iyiydi; canını sıkan, bir sağlık sorunu değildi büyük olasılıkla. </st><st c="3757">Sorunun, babası olma olasılığı yüksekti.</st></p>
		<p><st c="3797">Son yıllarda Zeki Bey’in devirdiği çamların sayısı hiç az değildi, duyuyordu. </st><st c="3876">Kim bilir neler yaşamak zorunda kalan annesinin, kırılıp dökülen kalbini her seferinde nasıl onardığını artık hiç anlayamıyordu. </st><st c="4005">Birkaç defa konuşmaya yeltenmiş, böyle yaşamak zorunda olmadığını, hep yanında kalacağını, babasından ayrı yeni bir düzen kurabileceklerini anlatmaya çalışmış, ama bir türlü becerememişti. </st><st c="4194">Konu Zeki Bey olunca annesi adeta bir buzdağına dönüşüyordu. </st><st c="4255">Dünya ona asla ulaşamıyor, ne zaman, neyi, neden düşündüğünü kestiremiyordu.</st></p>
		<p><st c="4331">Yemek sonrası takıldıkları barın klimalı ortamı kadar, yudumladığı</st><em><st c="4398"> frozen</st></em><st c="4405"> margarita da Dünya’nın neşesini yerine getirdi. </st><st c="4454">Tünedikleri barın yan tarafındaki küçük sahnede müzik yapan grup da hiç fena sayılmazdı. </st><st c="4543">Arada çaldıkları nostaljik şarkılara eşlik eden Dünya, akşamın tadını çıkarmaya hevesliydi. </st><st c="4635">Barın arkasındaki dev ayna sayesinde girip çıkanı keserek</st><em><st c="4692"> tanıdık avına</st></em><st c="4706"> çıkan Asude’nin saçmalıklarıyla bile eğleniyordu. </st><st c="4757">Yine de sabrı ancak gece yarısına kadar yetti.</st></p>
		<p><st c="4803">Dünya, saat yarıma doğru kim bilir kaçıncı kere Asude’ye, “Hadi kalkalım, uykum geldi,” diyordu ki, yanlarına iki adam oturdu. </st><st c="4931">İkisi de attığı hava, cebindeki parayı çabuk ele verenlerdendi. </st><st c="4995">Üstünkörü selamlaşmakla yetinmeyip, viskilerini söylerken onlara da ikram </st><span epub:type="pagebreak" title="114" id="page114"></span><st c="5069">etmeyi teklif ettiler. </st><st c="5092">Dünya hiç duraksamadan teşekkür edip reddederken, çoktan duta dönmüş Asude, “Neden olmasın beyler!” deyip şen kahkahalar koyuverdi.</st></p>
		<p><st c="5223">Gecenin devamı Dünya için gerçek bir kâbustu. </st><st c="5270">Adamlara adeta yapışan Asude’nin vıcık vıcık halleri, erotik şovu andıran sarmaş dolaş dansları, tezgâha sıralanan boş </st><em><st c="5389">shut</st></em><st c="5393"> bardaklarının artmasıyla birlikte çekilmez oldu. </st><st c="5443">Arkadaşının her fırsatta kendisini de içmesi, dans etmesi ya da muhabbete katılması için çekiştirmesi bir yandan; yatağa atacak kız bulduğunu sanarak büsbütün gevşeyip bütün pespayeliklerini ortaya döken sonradan görme züppeler öbür yandan, Dünya’nın giderek gerilen sinirleri koptu.</st></p>
		<p><st c="5726">“Yürü gidiyoruz!” dedi, Asude’nin kulağına bağırarak.</st></p>
		<p><st c="5780">Dünya aldığı, “Ne gitmesi, kızım! </st><st c="5815">Daha yeni başladık!” cevabını duymazdan geldi. </st><st c="5862">Kredi kartını barmene uzatırken, kızı çekiştirmeyi sürdürdü.</st></p>
		<p><st c="5922">“Aaa nereye böyle, hanımlar? </st><st c="5952">Daha gece uzun,” diyerek itiraz eden adamlara sadece ters ters bakmakla yetinmedi bu sefer. </st><st c="6044">“Sizin için öyle olabilir, ama bizim için gece çoktan bitti beyler. </st><st c="6112">Size iyi eğlenceler,” diye bağırarak Asude’yi çekiştirdi.</st></p>
		<p><st c="6169">“Öff bırak beni!” diye bağırdı Asude elini kolunu ondan yana sallayarak. </st><st c="6243">“Ben eğleniyorum. </st><st c="6261">Sen istemiyorsan, git zıbar!”</st></p>
		<p><st c="6290">Dünya kredi kartını nasıl geri aldığını, dans pistindeki hengâmenin arasından nasıl geçtiğini, kendini ka</st><span epub:type="pagebreak" title="115" id="page115"></span><st c="6396">pının dışına atıp ta marinaya kadar nasıl koştuğunu bilemedi. </st><st c="6459">Tek istediği, üzerine yapışan, saçlarına sinen iğrenme duygusundan arınmak, duşun altına girip uzun süre çıkmamaktı. </st><st c="6576">Aklı zil zurna Asude’de kalmayacaktı bu sefer. </st><st c="6623">Başına ne gelecekse, görsündü gününü!</st></p>
		<p><st c="6660">Sabaha karşı üçe doğru bornozuyla yatağa uzandığında karar vermişti. </st><st c="6730">Ertesi gün Asude’yle konuşacak, bir süre görüşmek istemediğini söyleyecekti ona. </st><st c="6811">Ne okulda, ne dışarda, ne başka yerde. </st><st c="6850">Farklı şeylerden zevk alıyorlardı ve böyle zoraki bir araya gelişler ikisini de mutsuz ediyordu. </st><st c="6947">Şimdi kabul etmese bile, bunun doğru olduğunu zamanla Asude de anlayacaktı.</st></p>
		<p><st c="7022">Ama Dünya’nın düşündüğü gibi olmadı. </st><st c="7060">Yeni uykuya dalmıştı ki, odasının kapısı yumruklanmaya başladı. </st><st c="7124">Asude’nin boğuk sesini tanıyınca saate baktı, beşe geliyordu. </st><st c="7186">Fırladı, kapıyı açtı. </st><st c="7208">Asude kalan son gücünü odaya dalıp, ağzına gelen küfürleri sarf etmek için kullandı. </st><st c="7293">Dünya onu nasıl sakinleştireceğini, ne yapması gerektiğini düşünürken, boylu boyunca yatağa devrildi ve sızdı.</st></p>
		<p><st c="7403">Dünya kısa bir süre, üstü başı kusmuktan batmış, perişan haldeki Asude’ye baktı. </st><st c="7485">‘Umarım, o hergelelerin üzerine kusmuşsundur,’ diye düşünüp gülümserken, artık kızgın olmadığını fark etti. </st><st c="7593">Gerçekten bitmişti.</st></p>
		<p><st c="7612">Sakin hareketlerle küçük valizini topladı, dişlerini fırçaladı, jean şortunu, beyaz tişörtünü ve spor pabuçlarını giydi. </st><st c="7734">Bir şey unutmadığından emin olmak için banyoyu son kez kolaçan etti. </st><st c="7803">Yorganın ucunu Asude’nin üzerine çekti ve çıktı.</st></p>
		<p><span epub:type="pagebreak" title="116" id="page116"></span><st c="7851">Ayrıldığını haber verdiği resepsiyon görevlisinin araç teklifini geri çevirip sokağa çıktı. </st><st c="7944">Tan ağarmak üzereydi. </st><st c="7966">Küçük valizini çekerek ıssız asfaltın ortasında yürüdü. </st><st c="8022">Kendini uzun süredir bu kadar iyi hissetmemişti.</st></p>
	</article>
<div id="charCountTotal" value="8070"></div></body>
</html>
