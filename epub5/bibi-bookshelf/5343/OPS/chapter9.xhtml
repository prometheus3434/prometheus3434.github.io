<?xml version="1.0" encoding="utf-8"?>
<html xmlns="http://www.w3.org/1999/xhtml" xmlns:epub="http://www.idpf.org/2007/ops">
  <head>
    <title>Uzakta</title>
    <meta http-equiv="Content-Type" content="text/html; charset=utf-8" />
  

</head>
  <body epub:type="chapter" id="chapter9">
<article>
						<span epub:type="pagebreak" title="57" id="page57"></span>
			<figure>
				<img src="image/9.png" />
			</figure>
			
			
			
			
			
			<p><st c="0">Yastığın altındaki telefonun titremesiyle bölündü uykusu. </st><st c="59">Nerede olduğunu şaşırmışçasına ortalığa bakınırken doğruldu. </st><st c="120">Yatakhanenin havasız sessizliği çarptı suratına, hatırladı. </st><st c="180">Telefonuna baktı, ekranda “Gül” yazıyordu. </st><st c="223">Ekranın tepesinde yazan </st><span><st c="247">04:17</st></span><st c="252">’yi görmesi, üstelik ne anlama gelebileceğini anlaması için birkaç saniye daha geçmesi gerekti.</st></p>
			<p><st c="348">Analığının adı Sabahat’ti, ama Erdo ona Gül derdi. </st><st c="400">Yüzünde her daim görmeye alıştığı o durgun gülümsemeyi severdi. </st><st c="464">Fazla düşünmesine fırsat bırakmıyormuş gibi hissettiren, zamk gibi suratına yapışmış, her ne olursa olsun eksilmeyen tuhaf bir gülümsemeydi bu. </st><st c="608">Yine de Erdo, “Sen hep gül, anam,” derdi ona, “Sen hep gül, gülüm.”</st></p>
			<p><st c="675">Bu saatte aramayacağına emindi analığının. </st><st c="719">Geri </st><span epub:type="pagebreak" title="58" id="page58"></span><st c="724">aramalı mıydı acaba? </st><st c="745">Ama ya yanlışlıkla aradıysa Gül, ya yastığın altında duran telefona uyurken yanlışlıkla eli çarptıysa, ya arayınca çok korkarsa... </st><st c="876">Yoksa babasına bir şey mi olmuştu? </st><st c="911">Olağan değildi bu saatte aranmak.</st></p>
			<p><st c="944">Bir ay önce Hıdır’ın başına geleni hatırlayınca, karamsar bir ürküntü çöreklendi zihnine. </st><st c="1035">Yan ranzadaki Karslı Hıdır’ın hasta babasının öldüğünü haber veren telefon, sabah ezanından az önce gelmişti. </st><st c="1145">Telefonunu sessize almayı unuttuğu için herkes aynı anda uykusundan fırlamış, Hıdır’ın aldığı haberi anlamadan ona dersini vermeye kalkmışlar; duruma uyanan Ali İsmail sayesinde yatışıp, ona baş sağlığı vermiş, acısına ortak olmuşlardı.</st></p>
			<p><st c="1381">Sırtında dolanan ürperme, ayak parmaklarına yayılan karıncalanma, bağırsaklarında ansızın peydahlanan hareketlenme, Erdo’nun yükselen paniğinin habercileriydi. </st><st c="1542">Ne zaman çok korksa, önce bağırsakları boşalıverirdi. </st><st c="1596">Sanki endişeleri ya da korkuları, yüreği yerine boşaltım sisteminde birikiyor, bedenini terk etmesi için hızla tuvalete gitmesi gerekiyordu. </st><st c="1737">Yine aynı şey oldu. </st><st c="1757">Altına yapmamak için atlarcasına indi ranzadan, sessiz olmaya çalışarak yatakhaneden dışarı uğradı ve koşarak soluğu tuvalette aldı. </st><st c="1890">Yetişmiş olmanın rahatlamasıyla bağırsaklarını boşaltırken, hâlâ Gül’e geri dönmediğinin farkına vardı.</st></p>
			<p><st c="1993">Gecenin sessizliğinde öylece durdu Erdo. </st><st c="2035">Elinde telefonu, alışkanlıkla başını geriye yatırıp gökyüzüne baktı. </st><st c="2104">Şantiyenin akkor ışıkları, ne büyülü samanyolunu ne </st><span epub:type="pagebreak" title="59" id="page59"></span><st c="2156">de parlayan yıldızları görmesine olanak tanıyordu. </st><st c="2207">İçinden, “Keşke görebilsem şimdi,” dediği yıldızlar mıydı, analığıyla babası mıydı, bilemedi.</st></p>
			<p><st c="2300">Telefonu elinde yeniden titremeye başladığında, yapacağı bir şey kalmamıştı artık. </st><st c="2384">Omuzları düştü, cevap verdi. </st><st c="2413">“Ha gülüm, hayırdır?”</st></p>
			<p><st c="2434">“Babanla hastanedeyiz, Erdo’m. </st><st c="2466">Kalp dediler, ama korkma sen... </st><st c="2498">Hafif geçirmiş, spazım mı neymiş... </st><st c="2534">And içirdin ya giderken, ne olursa olsun ânında söyleyeyim sana diye. </st><st c="2604">Bak, ondan aradım, yoksa telaş edecek bir şey yokmuş, doktorlar öyle dedi...”</st></p>
			<p><st c="2681">Erdo, analığının gidip gelen, yaklaşıp uzaklaşan sesini dinledi. </st><st c="2747">“Gelmemi ister misin?” diye sordu ona. </st><st c="2786">“Yok yok, gelme. </st><st c="2803">Gerekirse ben sana haber ederim, o vakit atlar gelirsin,” cevabını alınca, “Peki madem,” dedi. </st><st c="2898">Yanında para olup olmadığını sordu; Erdo’nun son gönderdiğine dokunmamışlardı daha. </st><st c="2982">Neyse ki, yeni çekmişti bankadan, onu almış koymuştu çantasına. </st><st c="3046">Zaten malulen emekli babasının sigortası da vardı, her şeyi karşılayacaktı. </st><st c="3122">Endişe etmesine gerek yoktu falan filan.</st></p>
			<p><st c="3162">Erdo telefonu kapattığında iki şey oldu. </st><st c="3204">İlki; gece bekçisi Selahattin’in yanında durmuş merakla ona baktığını görmekti. </st><st c="3284">İkincisi; analığıyla konuşurken onu da, anlattıklarını da fazlasıyla yabancıladığını fark etmekti. </st><st c="3383">Aradan geçen şu kısacık zaman, onu geride bıraktığı yaşamından bu kadar uzağa savurmuş olabilir miydi? </st><st c="3486">Babasıyla hiçbir zaman yakın olmamıştı; ama şimdi, hem </st><span epub:type="pagebreak" title="60" id="page60"></span><st c="3541">de böyle bir anda bu derece uzak hissetmesine hayret etti.</st></p>
			<p><st c="3599">“Hayrola genç? </st><st c="3615">Bir maraza yoktur inşallah?”</st></p>
			<p><st c="3643">“Yok dayı... </st><st c="3657">Yani var da yok...” diye eveleye geveleye özetledi Erdo durumu.</st></p>
			<p><st c="3720">Adam, “Hadi geçmiş olsun, geçmiş olsun, atlatır hayırlısıyla,” derken, sırtına iki şaplak indirmeyi de ihmal etmedi.</st></p>
			<p><st c="3837">Bekçi, desteğini mi göstermek istiyordu, yoksa fırsatını bulmuşken vurmaktan zevk mi alıyordu, anlayamadı Erdo. </st><st c="3950">Ama her fırsatta orasına burasına vurulmasından nefret ettiğini iyi biliyordu.</st></p>
			<p><st c="4028">Kuru bir teşekkürle hızla uzaklaştı adamın yanından. </st><st c="4082">Yatakhanenin kapısını açmak üzereyken durdu. </st><st c="4127">O havasız yere girip ne yapsındı. </st><st c="4161">Az sonra tan atacak, gün ağaracaktı. </st><st c="4198">Şimdi tam da Göl Fırat’ı seyretme vaktiydi. </st><st c="4242">Üst kattaki yatakhanelere çıkan metal merdivenin basamaklarına oturdu. </st><st c="4313">Başını ellerinin arasına alıp, beynine kanın hücum etmesini bekledi.</st></p>
			<p><st c="4381">Ne düşünmesi gerektiğini bilemediği zamanlar bu hareketi yapmaya onu Emin Öğretmen alıştırmıştı. </st><st c="4479">Ne zaman Erdo’nun bunaldığını, daraldığını görse, “Başını eğ de kan gitsin beynine. </st><st c="4563">Aklın daha iyi çalışır,” derdi. </st><st c="4595">Emin Öğretmen, yaşamına yön vermesi gerekenin aklı olduğunu, ona iyi bakmasını, tıpkı küçük bir çocuk gibi doğru beslemesi gerektiğini defalarca anlatmıştı.</st></p>
			<p><st c="4751">Gül’ün telefondaki sesi çınladı sonra kulağında. </st><st c="4801">“And içirdin ya giderken, ne olursa olsun ânında söyleyeyim </st><span epub:type="pagebreak" title="61" id="page61"></span><st c="4861">sana diye...” Tam da öyle yapmıştı Erdo. </st><st c="4902">Kuran’a el bastırmış, yemin ettirmişti analığına. </st><st c="4952">Yufka yürekliydi Gül. </st><st c="4974">Gurbet ellerde üzülmesin, meraklanmasın diye, ne olsa ses etmez, ona haber vermezdi, biliyordu. </st><st c="5070">Babasıyla, kendi üstüne yemin ettirmişti Erdo ona. </st><st c="5121">Zaten başka kimsesi yoktu Gül’ün, hemen teslim olmuştu.</st></p>
			<p><st c="5176">Başını gökyüzüne kaldırdı yine. </st><st c="5209">Ne seyrelen karanlığı gördü, ne şantiyenin ışıklarını. </st><st c="5264">Yine içindeki yalnızlık damarı patlamışçasına sessiz bağırdı: ‘Beri gel ey şansım! </st><st c="5347">Nerdesin, beri gel hele! </st><st c="5372">İnatlaşma benimle! </st><st c="5391">Azsın bende madem, bırak istediğim gibi kullanayım seni. </st><st c="5448">Aylardır ilk kez işler yolunda gidiyordu be! </st><st c="5493">Git Gül’üme, git babama el ver! </st><st c="5525">Ey şanssızlık, kaçırma huzurumu, uğraşma benimle, bıraaaaak yakamı! </st><st c="5593">Kadersizlerin Allah’ı yok mu lan?!’</st></p>
			<p><st c="5628">Gül onu hep, “Beri gel hele!” diye çağırırdı. </st><st c="5675">“Beri gel hele!” Bu sesi duydu mu, bayır aşağı yuvarlanmış da diz boyu otların beşiğine serilivermiş gibi, öyle mutlu hissederdi Erdo kendini. </st><st c="5818">Bu çağrının ucunda ya dumanı tüten taze sac ekmeği, ya pirpirim turşusunun acı suyuna çalınmış ayran, ya da sevgi dolu bir kucaklayış olurdu. </st><st c="5960">Yoksul evinin kokuları doldu tan vaktine. </st><st c="6002">Gözündeki yaşın akmasına izin vermedi, ayağa kalktı.</st></p>
			
			
			
			
			
			
			
			
			</article>
  <div id="charCountTotal" value="6054"></div></body>
</html>
