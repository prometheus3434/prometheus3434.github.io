<?xml version="1.0" encoding="utf-8"?>
<html xmlns="http://www.w3.org/1999/xhtml" xmlns:epub="http://www.idpf.org/2007/ops">
  <head>
    <title>Uzakta</title>
    <meta http-equiv="Content-Type" content="text/html; charset=utf-8" />
  

</head>
  <body epub:type="chapter" id="chapter37">
<article>
						<span epub:type="pagebreak" title="234" id="page234"></span>
			<figure>
				<img src="image/37.png" />
			</figure>
			
			
			
			
			
			<p><st c="0">Sabaha karşı içtiği uyku ilaçları Dünya’ya rüyasız, kesif bir uyku bağışlamış, uyandığında öğlen olmuştu. </st><st c="107">Uzun bir duş almak bile sersemliğini geçirmedi. </st><st c="155">Hızla toparlanıp aşağı indi.</st></p>
			<p><st c="183">Kadri salondaydı. </st><st c="202">“Nihayet,” diye karşıladı onu. </st><st c="233">“Ne uykusuydu bu? </st><st c="251">Top patlattık, yine duymadın.” Elinde küçük valiziyle karşısında duran suskun kızı kendine getirmek istercesine kalktı. </st><st c="371">“Hadi, bir şeyler ye de yola koyulalım artık,” dedi. </st><st c="424">Valizi yere bırakıp mutfağa yönelen Dünya’nın peşinden, “Feribotla dönüyoruz,” diye seslendi.</st></p>
			<p><st c="517">Ayşe’nin ısrarı para etmedi, Dünya ağzına tek lokma koymadı. </st><st c="579">Bulduğu en büyük fincana, kalmış kahveyi tepeleme doldurdu, küçük televizyonun karşısında mercimek ayıklayan kadının yanına oturdu, yudum yudum </st><span epub:type="pagebreak" title="235" id="page235"></span><st c="723">içti. </st><st c="729">Zeliha’yı sordu ona. </st><st c="750">Çocukluk arkadaşı, kalkar diye kuşluğa kadar oyalanmış, sonra çamaşır yıkamak için eve geçmişti. </st><st c="847">“Haber bekliyor benden, seni yolculamaya gelecek ama,” dedi Ayşe.</st></p>
			<p><st c="912">“Ömer Dayı... </st><st c="927">Erdo nerdeler?”</st></p>
			<p><st c="942">“Dayın ahırda. </st><st c="958">Çocuk da arabayla uğraşıyor zaar. </st><st c="992">Erkenden kalkmış, hiç görünmedi ortalıkta.”</st></p>
			<p><st c="1035">Mutfağa sinmiş yemek kokularını bastıran yanık yağ kokusu midesini ağzına getirdi Dünya’nın. </st><st c="1129">“Biraz yürüyüp geleyim,” deyip, kendini dışarı attı. </st><st c="1182">Ahırlara doğru birkaç adım attı kararsızca. </st><st c="1226">Sonra döndü, havuza indi, çevresinden dolanıp kameriyeye yürüdü. </st><st c="1291">Gece Erdo’yla oturdukları basamaklara tünedi. </st><st c="1337">Soğuk metal içini titretti. </st><st c="1365">Oralı olmadı. </st><st c="1379">Otlağa yayılmış atları seyretti, serin havayı derin derin içine çekti. </st><st c="1450">Ciğerlerine dolan oksijen, ruhunda geceye dair berrak çağrışımlar yarattı. </st><st c="1525">Erdo’yu düşünürken içinde keşfettiği, bir yerlerini kesmişçe yakan tuhaf yakınlığı yabancıladı.</st></p>
			<p><st c="1620">Bahçeden geçip, kapıya geldi. </st><st c="1651">Aracın camlarını kim bilir kaçıncı kez silmekle meşgul görünen Erdo’ya yaklaştı. </st><st c="1732">“Hazır mıyız?” diye sordu.</st></p>
			<p><st c="1758">Erdo bakmadan, “Hazırız,” dedi. </st><st c="1791">“İstediğiniz zaman gidebiliriz.”</st></p>
			<p><st c="1823">Dünya gülümsedi, </st><em><st c="1841">“Hazırız</st></em><st c="1849"> ha?..” diye yineledi. </st><st c="1872">Lafı sürdürmeye yelteniyordu ki, içindeki bir başka sesin, ‘Kes şunu!’ dediğini duydu. </st><st c="1959">“Sen bana bakma... </st><st c="1978">Gece seni de uyutmadım zaten... </st><st c="2010">Ama feribotla dönüyoruz, daha az yorulursun yolda.”</st></p>
			<p><span epub:type="pagebreak" title="236" id="page236"></span><st c="2061">Başı önünde, “Yorulmam, iyiyim ben,” dedi Erdo. </st><st c="2110">Elindeki bezi çekiştirip durdu.</st></p>
			<p><st c="2141">“Öyle olsun, </st><em><st c="2155">yorulmaz Erdo</st></em><st c="2168">, öyle olsun...” Merdivenleri çıkarken geriye döndü, “Erdo,” diye seslendi. </st><st c="2244">Delikanlı kafasını kaldırıp baktı. </st><st c="2279">Dünya, onun çıkık çenesini, kemikli burnunu, ensesine inen gür kuzguni saçlarını, yüzünde çoktan yer etmiş çizgileri ilk ve son kez gördü. </st><st c="2418">“Teşekkür ederim,” dedi.</st></p>
			<p><st c="2442">Erdo ses etmedi, anladığını belirtircesine başını hafifçe öne arkaya salladı. </st><st c="2521">İçeri giren altın saçlının basamaklarda bıraktığı hayalini seyre daldı. </st><st c="2593">Ama seyri kısa sürdü. </st><st c="2615">Kuşluk vakti yanına gelen Kadri’nin çektiği destur, hızla altın saçlı hayalin yerini aldı.</st></p>
			<p><st c="2705">“Silip atacaksın burada gördüğünü, duyduğunu. </st><st c="2752">Ne bu çiftliğe geldin sen, ne küçükhanımla konuştun, ne de onun hakkında bir şey bildin. </st><st c="2841">Ne ana, ne arkadaş! </st><st c="2861">Kimseyle konuşmayacaksın burada olanı biteni,” demişti adam. </st><st c="2922">Yüzünde peydahlanan, alışık olmadığı sert ifade Erdo’yu telaşa salmıştı. </st><st c="2995">Gece kameriyede yaşananlardan haberi vardı Kadri’nin; hissetmişti. </st><st c="3062">Burulmuştu işittiklerinden, ama ne denirdi? </st><st c="3106">“Merak etme abi, tamamdır,” deyip işine bakmıştı.</st></p>
			
			<p><st c="3155">Feribotta, altın saçlıyla Kadri’nin yanında duramadı Erdo. </st><st c="3215">Yan koridora çıktı. </st><st c="3235">Kolunu cama dayadı, başını yasladı, hep denize baktı. </st><st c="3289">Deniz büyüktü, Göl Fırat küçüktü. </st><st c="3323">İstanbul büyüktü, Malatya küçüktü. </st><st c="3358">Altın saçlı büyüktü, Erdo küçüktü. </st><st c="3393">Cisimleri aynı gibi görünse de, </st><span epub:type="pagebreak" title="237" id="page237"></span><st c="3425">ne denizle göl, ne iki eski kent, ne de iki genç birbirine benzer, bir araya gelirdi. </st><st c="3511">Alacakaranlık denize inerken, ‘Bitti,’ dedi Erdo içinden.</st></p>
			<p><st c="3568">Cebindeki telefonu titreyince doğruldu. </st><st c="3609">Arayan Kadri’ydi. </st><st c="3627">Oturduğu yerden ona bakan adam, “İki çay kap gel,” dedi, kapattı. </st><st c="3693">Erdo çay ocağına seyirtti, iki çay alıp masaya bıraktı. </st><st c="3749">Altın saçlının dalmış okuduğu kitabı merak etti. </st><st c="3798">Sayfaları sararmış, eski bir şiir kitabıydı. </st><st c="3843">İnceydi. </st><st c="3852">Kadri’nin yanında soru sormaya çekindi, yine uzaklaştı.</st></p>
			<p><st c="3907">Kadri, şekersiz çayından höpürdete höpürdete koca bir yudum aldı. </st><st c="3974">“Soğutma, iç çayını,” dedi Dünya’ya. </st><st c="4011">Karşısındaki koltuğa gömülmüş, “Hıı,” demekle yetinen kızın hareketsizliği, tuhaf bir huzur verdi Kadri’ye. </st><st c="4119">‘İyi,’ diye düşündü. </st><st c="4140">Dünya, Ayşe’ye sımsıkı sarılmış vedalaşırken, “Yazın gelirim belki yine,” deyince, ‘Nihayet nehrin öbür yakasına geçti bizimki,’ diye geçirmişti içinden.</st></p>
			<p><st c="4293">Gece gördüklerini umursamamaya kararlıydı Kadri. </st><st c="4343">Uyku tutmayınca biraz yürümek istemiş, kameriyedeki gençleri fark etmiş, karanlığa saklanıp bir süre onları izlemişti. </st><st c="4462">Dünya’nın orada Erdo’yla ne yaptığını merak etmemiş, kameriyenin çatısından tütüp geceye karışan sessiz sükûnete saygıyla eşlik etmişti. </st><st c="4599">Kızının ele vermediği gizemli kadınlığıyla ilk kez rastlaşan bir baba gibi ürkek, öylece dikilmişti. </st><st c="4700">Kadri, gözlerinin önünde büyüyen kızın, aslında tanımadığı yepyeni biri olduğunun farkına varmış, bu yabancı duyguyu çok garipsemişti.</st></p>
			<p><span epub:type="pagebreak" title="238" id="page238"></span><st c="4834">Sabah kendince çok geç bir saatte uyandığında, şekerinin yükseldiğini tahmin etmiş, oralı olmamıştı. </st><st c="4936">İlaca rağmen şekerin düşmediğini gösteren belirtileri yol boyunca yok saymıştı. </st><st c="5016">Ama feribot Yenikapı İskelesi’ne yaklaşırken araca inmekte çok zorlandı. </st><st c="5089">Belli etmemeye çalıştıysa da, dermansızlığı gitgide arttı, içi çekildi. </st><st c="5161">Sarılı ayağını sakınarak koltuk değneğini idare etmeye çalışmak olanaksız hale gelince, çaresiz yardım istedi.Bir kolunu Erdo’nun, diğer kolunu Dünya’nın omuzuna attı. </st><st c="5329">Kızın merdivende biriken yolculardan izin isteyerek açtığı aralıktan seke seke inip, aracın arka koltuğuna güç bela oturduğunda, kendini berbat hissediyordu.</st></p>
			<p><st c="5486">Dünya yanına geçti, aracın buzdolabından çıkardığı suyla bir doz daha ilaç yutturdu. </st><st c="5572">Kadri, ön koltuktan dönmüş endişeyle onu izleyen Erdo’yu da fark edince, gençleri daha çok telaşlandırmak istemedi. </st><st c="5688">“İyiyim, iyiyim ben, geçer şimdi...” dedi durdu.</st></p>
			<p><st c="5736">Gerçekten de, araç bir anda İstanbul’un pazar trafiğine kapılıverdiğinde, Kadri çok daha iyiydi. </st><st c="5834">‘Şu mendebur kentin hikmeti midir nedir?’ diye düşünüp gülümsedi.</st></p>
			<p><st c="5899">Şekerden yüzüne vuran sıkıntının anbean dağıldığını görüp rahatlayan Dünya, “Kocadın sen Kadri Abi,” diye takıldı ona. </st><st c="6019">Bir şey olacak diye aklı çıkmıştı kızın, ama belli etmemişti. </st><st c="6081">İskeleye inerlerken, Erdo’dan dosdoğru hastaneye sürmesini istemek üzereydi. </st><st c="6158">Oysa şimdi, Kadri’nin toparlanmasıyla birlikte benliğini kuşatan sis birden dağılmış, her şey gün ışığına çıkmıştı.</st></p>
			<p><span epub:type="pagebreak" title="239" id="page239"></span><st c="6273">Araç daha Karaköy’den Kabataş’a doğru ilerlerken, Dünya için bütün taşlar bir bir yerine oturuverdi. </st><st c="6375">Sonunda çiftliğe gitmeyi başarmış, üstelik Atlas’la barışmıştı. </st><st c="6439">Yabancı biriyle bütün gece diz dize oturmuş, ona şiirler okumuş, onu yalnızlığına ortak etmişti. </st><st c="6536">Kendine hiç benzemeyen birine düşünmeden teslim olmuş; ilk kez yaşamına çok uzak, sağıltıcı bir yakınlık duygusu tatmıştı. </st><st c="6659">Araç Dolmabahçe Camisi’nin önünden geçerken, hayatın kapılarını ardına kadar açıp kendini beklediğini gördü. </st><st c="6768">İçini yarıp yükselen umut volkanının patlamasına izin verdi. </st><st c="6829">Tek başına her şeyin üstesinden gelebileceğine dair katıksız bir inançla kuşandı, Beşiktaş’a zaferle girdi.</st></p>
			<p><st c="6936">Kadri, yanı başında yaşanan dönüşümden habersiz gözlerini kapatmış, aracın salınımına bırakmıştı kendini. </st><st c="7043">Bu iki gencin yanında duyumsadığı güven kan basıncını düzenlemiş, boynundan beynine yükselen baskıyı yok etmişti. </st><st c="7157">Dünya beklediği geleceği, Erdo uzaklaştığı geçmişiydi. </st><st c="7212">Birini iyi tanıyordu, öbürü kendinden bildiğiydi. </st><st c="7262">Bu kaçamak yolculuk dünü, bugünü, yarını birleştirivermişti.</st></p>
			<p><st c="7322">Kaykıldığı koltukta, ‘Bundan sonrasının önemi yok,’ diye düşündü. </st><st c="7389">Hayatını adadığı bu kızla ve annesiyle yaşamaktan başka hevesi yoktu. </st><st c="7459">Ne yaparlarsa yapsınlar yanlarında duracak, onlarla birlikte yaşadığı sürece o da iyi olacaktı. </st><st c="7555">Şimdi bir de Erdo vardı. </st><st c="7580">Nasılsa sevmişti bu çocuğu, kollayacaktı onu da.</st></p>
			<p><st c="7628">Ortaköy’e doğru ağırlaşan trafik, Erdo’nun aklına </st><span epub:type="pagebreak" title="240" id="page240"></span><st c="7679">yakınlardaki şantiyeyi düşürdü. </st><st c="7711">İki gündür yolların, çiftliğin içini açan görüntüleriyle hiç hatırlamadığı şantiye, hortlak gibi dimdik çıktı karşısına. </st><st c="7832">Hangi yol ağzında, hangi köşe başında yakalanmıştı o kafese? </st><st c="7893">Cevap uzaktaydı. </st><st c="7910">Apansız, kaçışsız yakalanmıştı yine. </st><st c="7947">Birazdan altın saçlıyı, Kadri’yi, altında yağ gibi kayan aracı eve bırakacak, tek başına karanlığa geri dönecekti. </st><st c="8062">Nisan geçecek, mayıs geçecek, haziran geçecek, yaz Göl Fırat’ta gelecekti. </st><st c="8137">Yeraltında üç ayı daha vardı. </st><st c="8167">Üç ay nasıl bekleyecekti?</st></p>
			
			<p><st c="8192">Bekledi Erdo. </st><st c="8207">Nisanı bekledi. </st><st c="8223">Çelik kulelerin yükselişini bekledi. </st><st c="8260">Yeraltındaki kara gecelerde uykuyu bekledi. </st><st c="8304">Ali İsmail’in dönüşünü bekledi. </st><st c="8336">Altın saçlıyla bir kez daha karşılaşmayı bekledi. </st><st c="8386">Kadri’nin sihirli çağrılarını bekledi. </st><st c="8425">Zamanın geçmesini, yağmurların dinmesini, analığıyla kucaklaşmayı, Neco’yla eğleşmeyi, tasasızlığı, neşeyi, umudu bekledi. </st><st c="8548">Ne yaptıysa, çiftlikteki geceyi silemedi, uzakta tutamadı. </st><st c="8607">Ellerindeki ipeksi dokunuşlar, omuzunda titreyen beden, yüreğine dolan hıçkırıklar, damarlarını buran o ortak yalnızlık hiç peşini bırakmadı. </st><st c="8749">Erdo, çiftliğin tutsak tayını anladı, Atlas oldu.</st></p>
			<p><st c="8798">Mayıs, Ali İsmail’in telefonuyla geldi. </st><st c="8839">Arkadaşı, işe geri dönmek istediğini, ama değil bunu kabul etmek, nerdeyse onu borçlu çıkarttıklarını anlattı. </st><st c="8950">Ali İsmail taşeronun işçisi göründüğü için, inşaat firması hiçbir sorumluluk üstlenmemiş, delikanlı dımdızlak ortada kalmıştı. </st><st c="9077">Taşeron, ağzını kapatmak için hastane mas</st><span epub:type="pagebreak" title="241" id="page241"></span><st c="9118">raflarını ödemiş, bir daha da arayıp sormamıştı. </st><st c="9168">Telefonu kapatırken, “Sen bile aramadın beni, herifler neden arasın?” dedi arkadaşı. </st><st c="9253">Sözleri, Erdo’nun böğrünü deşip geçti.</st></p>
			<p><st c="9291">Bir daha ne gördü, ne konuştu Ali İsmail’le. </st><st c="9337">Bir sabah asansörle yukarı çıkarlarken Seyfi Usta’ya arkadaşının uğradığı haksızlığın nedenini sordu. </st><st c="9439">“Yaralı kuşlar şantiyede uçamaz, işe yaramazlar,” dedi adam ona. </st><st c="9504">“Sen işine bak, düşünme,” dedi. </st><st c="9536">“Zaten bir haller var sende, elin ayağın pek karışık. </st><st c="9590">Bak, gözüm üstünde, bastığın yeri bil,” dedi.</st></p>
			<p><st c="9635">Erdo ustasını dinledi, ama asansörün vınlamasından başka şey duymadı. </st><st c="9706">İlkbaharın şantiyeye neden bir türlü uğramadığını düşündü hep. </st><st c="9769">Ali İsmail gibi, altın saçlı gibi, ilkbahar da bu kuyudan uzaktaydı.</st></p>
			
			
			
			
			
			
			
			
			</article>
  <div id="charCountTotal" value="9837"></div></body>
</html>
