<?xml version="1.0" encoding="utf-8"?>
<html xmlns="http://www.w3.org/1999/xhtml" xmlns:epub="http://www.idpf.org/2007/ops">
  <head>
    <title>Uzakta</title>
    <meta http-equiv="Content-Type" content="text/html; charset=utf-8" />
  

</head>
  <body epub:type="chapter" id="chapter30">
	<article>
		<span epub:type="pagebreak" title="187" id="page187"></span>
		<figure>
			<img src="image/30.png" />
		</figure>
		<p><st c="0">Taşındıkları yeni yatakhaneden hepsi mutsuzdu. </st><st c="48">Konteynırlardaki koşullar da berbattı belki ama, gün ışığının giremediği bu izbelerden on kat daha iyiydi. </st><st c="155">Aslında, konteynır alanının boşaltılacağı ve yatakhanelerin, kaba inşaatı bitmek üzere olan ikinci bloğun bodrumuna taşınacağı epeydir konuşuluyordu. </st><st c="305">Ama saflık bu ya, şantiyede zamanlı zamansız dolanan pek çok laf gibi bu söylentinin de kof çıkmasını ummuşlardı.</st></p>
		<p><st c="418">Yeraltına taşındıklarından beri Erdo yine başa dönmüş, alıştığını sandığı şantiye yaşamında, kesif bir umutsuzluk duygusuna kapılmış, bozguna uğramıştı. </st><st c="572">Soğuktan katılsa bile sırf bodruma erken inmemek için alanda kendine iş yaratmaya çalışıyor ya da yemekhanede hazzetmediği akşam oturmalarını uzattıkça uzatıyordu. </st><st c="736">İki halde de hem daha çok yoruluyor, hem daha çok sıkılı</st><span epub:type="pagebreak" title="188" id="page188"></span><st c="792">yordu. </st><st c="800">Geçmekte olan mart ayı değildi, Erdo’nun sabır sınavıydı sanki.</st></p>
		<p><st c="863">Son yevmiyesini aldıktan sonraki çarşı izninde ilk iş bankaya uğramış, defterini yazdırmıştı. </st><st c="958">Bankada her defasında hizmet aldığı güler yüzlü kadın ona hesap defterini yazdırmadan internetten nasıl hesap takibi yapabileceğini anlatmış olsa da, bu işlemi yaptırmadan içi rahat etmiyordu.</st></p>
		<p><st c="1150">Bir süredir bazı izin günlerinde hamama gitmiyor; bankadan çıkınca dosdoğru aşağı mahalleye kadar yürüyor, taksi durağının gerisindeki kahvehaye oturup kendine çay söylüyor, hesap kitap yapıyordu. </st><st c="1348">Satın almadan edindiği küçük bloknotuna gözü gibi bakıyor, cebinden hiç eksik etmiyordu. </st><st c="1437">Önce her ödeme gününü yazıyor, tarihin karşısına da dört hane açıyordu: Ödenen, memlekete gönderdiği, harcadığı, dersane için biriken... </st><st c="1574">Ali İsmail’den bile sakladığı bu kaçamakların bedeli bir bardak çaydı. </st><st c="1645">Yeraltına tıkıldıklarından beri bu bedele daha çok değiyordu.</st></p>

		<p><st c="1706">O gün kahvehaneye oturduğunda, alıştığı bankacı kadını göremediği için canı sıkkındı. </st><st c="1793">Basit de olsa işlemi yanlış yapılmış, iki kuruş parası yanlış hesaba yatmış gibi saçma sapan şeyler düşünüyordu. </st><st c="1906">Tek lüksü olan bir bardak çayın demliğin sonuna denk gelmesi, yanmış tadı üstüne tuz biber ekti. </st><st c="2003">Her şeyden bu denli çabuk etkilenmekten de, huzursuzluklarının tek lokmada yutmak için onu her an alesta beklediği endişe batağına </st><span epub:type="pagebreak" title="189" id="page189"></span><st c="2134">yuvarlanıvermekten de çok yılmıştı. </st><st c="2170">‘Ulan, bir şeye de yüzün gülsün be kofti!’ dedi içinden. </st><st c="2227">Kendine hırslandı. </st><st c="2246">Telefonunda Emin Öğretmen’inin numarasını buldu, aradı.</st></p>
		<p><st c="2301">Uzun uzun konuşacaklardı, ama kontörü biteyazınca kısa kestiler. </st><st c="2367">Neco’nun onunla konuştuğunu bildiğinden, Malatya’ya kadar gelip de aramadığı için öğretmeninden yiyeceği fırçaya razıydı. </st><st c="2489">Ama Erdo bin bir özür dileyip durumu açıklamaya çalışırken, kalender adam her zamanki gibi şaşırttı onu.</st></p>
		<p><st c="2593">“Onca yolu birkaç saat için gelip de benim bednam suratımı mı görecektin, a oğlum? </st><st c="2677">Başka derdin yok mu senin?” dedi, geçiştirdi Emin Öğretmen.</st></p>
		<p><st c="2736">O kısa telefon konuşmasında öğretmen, öğrencisine; ağustosta dersaneye başlamak için temmuzda dönmüş olması gerektiğini, dersaneden artan zamanlarda harçlığını çıkarmak için şimdiden iş bakmayı ihmal etmemesini, eğer tayini çıkmaz da kalırsa onu kendisinin de çalıştıracağını, İstanbul günlerinin kıymetini bilmesini öğütledi. </st><st c="3064">Erdo onu dinlerken, koca bir yılda biriktirdiği onca yalnızlığın, yorgunluğun kendinden uzaklaştığını, geçmişine saklanmış, epeydir hasret kaldığı yaşama sevincinin yeniden filizlendiğini duyumsadı. </st><st c="3263">Bunca çileyi boşa çekmiyordu. </st><st c="3293">Okuyacak, öğretmeni gibi, </st><em><st c="3319">adam gibi adam</st></em><st c="3333"> olacaktı!</st></p>
		<p><st c="3343">Bir saat kadar sonra masadan kalkmadan önce defterinde o günün satırını doldurmuş, böyle giderse haziran sonunda dersane parasını denkleştireceğini, temmuzda </st><span epub:type="pagebreak" title="190" id="page190"></span><st c="3502">da geri dönebileceğini hesaplamıştı. </st><st c="3539">Ağır adımlarla yokuş yukarı yürürken, şantiye kuyusunda geçireceği sadece üç ayı kaldığı için sevinmesi gerekirken neden öyle hissetmediğine takıldı aklı. </st><st c="3694">Çağlayandan akarcasına hızla zihninde biriken yığınla soruya cevap bulmaya çalışırken, adımları büsbütün yavaşladı, omuzları düştü. </st><st c="3826">Çiseleyen yağmurun apartman önü bahçelerinden kaldırdığı cılız toprak kokusunu bile hissetmedi. </st><st c="3922">Erdo’nun endişe denizinde sular yine yükseliyor, bütün kıyılarını ele geçiriyordu.</st></p>
		<p><st c="4004">Amelelikten kurtulmak iyiydi. </st><st c="4035">Üniversiteye girip giremeyeceği belli değildi. </st><st c="4082">Bunca çile çekip girememek, öğretmenlerine, ailesine mahcup olmak da vardı. </st><st c="4158">Girse bile hangi bölüm olacaktı? </st><st c="4191">Sevecek miydi bunca eziyetle elde edeceğini? </st><st c="4236">Tayini çıkacak mıydı? </st><st c="4258">Hangi kentin, hangi yoksul yatakhanesi bekliyordu onu? </st><st c="4313">Günün birinde kendine ait bir odası olacak mıydı Bodrum’daki gibi? </st><st c="4380">Ya üniversite sevdasında dikiş tutturamaz da Malatya’da kalmak zorunda kalırsa ne olacaktı? </st><st c="4472">Bundan sonra Malatya dar, İstanbul geniş gelmeyecek miydi ona? </st><st c="4535">Bir daha on ay önceki gamsız, tıfıl Erdo olabilecek miydi? </st><st c="4594">O güneş saçlı gibi biri onu sevecek miydi? </st><st c="4637">Aldanacak, aldatacak mıydı? </st><st c="4665">İhanete uğrayacak, ihanet edecek miydi? </st><st c="4705">Göl Fırat gibi hayata sere serpe yayılacak mıydı, yoksa şantiyedeki gibi kısılıp kalacak mıydı? </st><st c="4801">Bütün bunları aynı anda düşünmek salaklığın daniskasıydı belki ama, Erdo’nun ürkek genç kafası başka türlü işlemiyordu işte.</st></p>
		<p><span epub:type="pagebreak" title="191" id="page191"></span><st c="4925">Düşüncelerinden öyle bunaldı ki, hırsını kaldırımda önüne çıkan gazoz kapağından çıkardı. </st><st c="5016">Yuvarlanan kapağın çıkardığı sesler yerine Kadri Abi’nin sesi çınladı kulağında. </st><st c="5097">“Davulu boşa germe, çabuk patlar, çalamazsın!”</st></p>
		<p><st c="5143">Kadri, geçenlerde şantiyeye uğradığında onu yanına çağırmış, halini beğenmeyince bir araba laf etmişti. </st><st c="5248">“Bok mu var üniversitede? </st><st c="5274">Bak bana, liseden terk! </st><st c="5298">Adamlık eğitimle olaydı, ne işin vardı burda? </st><st c="5344">Tahsil cehaleti alır almasına da, eşeklik baki kalır, oğlum. </st><st c="5405">Görmüyor musun ülkenin halini? </st><st c="5436">Tahsilli dolu ortalık da n’oluyor? </st><st c="5471">Çalışkan çocuksun, ne iş olsa yaparsın. </st><st c="5511">Boşa hayal kurma, bir an önce baltaya sap olmaya bak...”</st></p>

		<p><st c="5567">Erdo, kötü bir şey olduğunu, daha şantiyenin kapısından girer girmez anladı. </st><st c="5645">İşçinin paydos saatinden önce yemekhanenin önünde toplanması iyiye işaret değildi.</st></p>
		<p><st c="5727">Kapıya yakın olanlardan biri onu görünce koptu geldi. </st><st c="5782">“Niye açmıyorsun telefonunu, arkadaşım? </st><st c="5822">Haber verelim istedik ama... </st><st c="5851">Kaza oldu. </st><st c="5862">Ali İsmail’in bacağı parçalandı...” Erdo toprağın kaydığını, bulutların yeryüzüne indiğini gördü. </st><st c="5960">Karşısındakine aval aval bakarken, adamın sesini bir yakında, bir uzakta duydu. </st><st c="6040">“Hastaneye kaldırdılar. </st><st c="6064">Ameliyata almışlar hemen...” Çelik kuleler sallandı, bir yakınlaştılar, bir ayrıldılar. </st><st c="6152">“Bacağının kesilip kesilmeyeceği belli değilmiş daha...”</st></p>
		<p><st c="6208">O akşam da, peş peşe devrilip geçen o karanlık haftalarda da Erdo’nun kederi hiç dağılmadı. </st><st c="6301">Ali İsmail’in </st><span epub:type="pagebreak" title="192" id="page192"></span><st c="6315">bacağını kesilmekten kurtarmışlar, yeniden yapmışlardı, ama aylarca alçıda kalacak, belki bir ameliyat daha geçirecekti.</st></p>
		<p><span><st c="6435">TIR</st></span><st c="6439">’dan indirilen çelik putrellerden biri kaymış, Ali İsmail atik davranıp bedenini çekmeyi başarmış, ama bacağını kurtaramamıştı. </st><st c="6568">Görenler, “Ucuz kurtuldu. </st><st c="6594">Kaçamasaydı, o putrel dosdoğru çocuğu biçecekti!” diye anlatmıştı.</st></p>
		<p><st c="6660">Şantiyede çalıştığı on ay süresince birkaç hafif yaralanma dışında ciddi kazaya denk gelmeyen Erdo panik duygusunu bir türlü yenemiyordu. </st><st c="6799">Yaşamlarının aslında pamuk ipliğine bağlı olduğunun hiç farkına varmamıştı. </st><st c="6875">Yüksekte çalışırken, Seyfi Usta’nın sürekli dikkatli olmaları için onları uyarmasını iyiliğine yormuştu, ama şimdi kendi saflığına yanıyordu. </st><st c="7017">Ufak tefek dertleriyle kavrulurken, umarsızca önüne çıkabilecek tehlikeleri görmezden gelmişti. </st><st c="7113">Oysa, şantiye çukurunun, kurban kanıyla dolması an meselesiydi. </st><st c="7177">Bugün Ali İsmail’in başına gelen, yarın başkasının da başına gelebilirdi. </st><st c="7251">Güvenecekleri ne vardı ki? </st><st c="7278">Gocukları mı, iç donları mı, yoksa baretleri mi koruyacaktı onları?</st></p>
		<p><st c="7345">Erdo, çarşı izinlerinde soluğu Ali İsmail’in yanında alıyor, acıdan yüzü moraran arkadaşını birkaç saat olsun oyalamaya çalışıyordu. </st><st c="7479">Hali hal değildi Ali İsmail’in. </st><st c="7511">Ilımıyor, solumuyor, sessiz yatıyordu. </st><st c="7550">Memleketten gelen annesiyle yengesi sandalye tepesinde nöbetleşe gün sayıyor, onları öyle gördükçe delikanlı daha beter kararıyordu. </st><st c="7683">Çalışıp bakması gereken ailesi, el</st><span epub:type="pagebreak" title="193" id="page193"></span><st c="7717">deki avuçtaki azıcık parayı hastane yollarında tüketiyordu. </st><st c="7778">“Bitti,” demişti Ali İsmail ona son uğradığında. </st><st c="7827">“Bittim ben, Erdo.”</st></p>
		<p><st c="7846">Erdo anlamıştı. </st><st c="7863">Gurbetliğinin dermanı, İstanbul neşesi Ali İsmail artık yoktu.</st></p>
	</article>
<div id="charCountTotal" value="7925"></div></body>
</html>
