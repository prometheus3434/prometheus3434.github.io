<?xml version="1.0" encoding="utf-8"?>
<html xmlns="http://www.w3.org/1999/xhtml" xmlns:epub="http://www.idpf.org/2007/ops">
  <head>
    <title>Uzakta</title>
    <meta http-equiv="Content-Type" content="text/html; charset=utf-8" />
  

</head>
  <body epub:type="chapter" id="chapter22">
	<article>
		<span epub:type="pagebreak" title="136" id="page136"></span>
		<figure>
			<img src="image/22.png" />
		</figure>
		<p><st c="0">Dünya, Londra’ya gece inmeyi seviyordu. </st><st c="41">Thames Nehri deltasından beri alçalan uçağın penceresinden kentin kendini dirhem dirhem ele verişi, tanıdık binaları seçmek, London Eye’ın ışıklı çemberini görmek, saat farkı yüzünden sabah erkenden uyanıp, günün ilk ışıklarını Hyde Park’a bakan odasında karşılamak, her seferinde onu çocukça bir sevince boğuyordu.</st></p>
		<p><st c="356">Uzun yıllardır çalıştıkları güleç suratlı Jonas’ın sıcak karşılaması kadar, onunla yol boyunca çocuklarının okul durumlarından, daha sert geçen kış mevsiminden, Christmas öncesi kalabalıklaşan kentin bezdiren trafiğinden laflamak, annesine de, Dünya’ya da geride bıraktıkları olağan yaşamlarından büsbütün uzaklaştıklarını hissettirdi. </st><st c="693">Şule Hanım evi aradı; sağ salim vardıklarını haber vermek bahanesiyle birkaç ayrıntıyı denetledi. </st><span epub:type="pagebreak" title="137" id="page137"></span><st c="791">Dünya da, her zamanki alışkanlığıyla, iş olsun diye babasının numarasını tuşladı.</st></p>
		<p><st c="872">Telefondan taşan sesler babasının dışarda olduğuna işaret ediyordu. </st><st c="941">Üzerinde durmadı Dünya. </st><st c="965">İnsanları yalan söylemek zorunda bırakmaktan nefret ediyordu. </st><st c="1027">Hastane yatağında aylarca dinledikleri yüzünden yalanlara karnı toktu. </st><st c="1098">Ailesi, doktorlar, herkes ona gelecek gün ya da sonraki hafta kendini çok daha iyi hissedeceğini, ağrılarının dineceğini, her ameliyatın son olduğunu söyleyip durmuşlardı. </st><st c="1270">Ama öyle olmamıştı. </st><st c="1290">Acı eksilmemiş, bedeninin yeniden yapılması için çok uzun bir zaman geçmesi gerekmişti. </st><st c="1378">O günlerde bir tek Kadri Abi’si, “Sık dişini!” demişti ona. </st><st c="1438">“Başına öyle bir iş geldi ki, hemen bitmez. </st><st c="1482">Sık dişini küçük kız!”</st></p>
		<p><st c="1504">Şimdi de annesi için dişini sıkıyordu. </st><st c="1544">Babasının, yaşı ilerledikçe daha uluorta yaşadığı ilişkilerini eskisi gibi annesinden saklamaya lüzum görmemesini anlayamıyordu. </st><st c="1673">Ama tıpkı annesi gibi, onunla bir türlü yüzleşemiyordu.</st></p>
		<p><st c="1728">Önceleri, Kadri sayesinde babasının nerde, ne yaptığını öğrenebileceğini sanmıştı. </st><st c="1812">Oysa Kadri de ser verip sır vermiyordu. </st><st c="1852">Haklıydı belki de. </st><st c="1871">Koca adamın, her istediğinde patronunu kızına ispiyonlayacak hali yoktu. </st><st c="1944">Üçü de Zeki Bey’in krallığında kendilerine tanımladıkları daracık alanlarda yaşayıp gidiyorlardı sessizce ve belli ki, bundan pek de şikâyetçi değillerdi. </st><st c="2099">En azından Dünya değildi.</st></p>
		<p><st c="2124">Otelin iki odalı geniş suitine yerleştiklerinde saat </st><span epub:type="pagebreak" title="138" id="page138"></span><st c="2178">gece yarısına geliyordu. </st><st c="2203">Dünya’nın ilk işi salonun perdelerini sonuna kadar açıp, Hyde Park’ta kurulmuş lunaparkı seyretmek oldu. </st><st c="2308">Karanlığın ortasında büyük dönme dolabın, açılan salıncağın, dev kamikazenin ve diğer oyuncakların seyreltilmiş ışıkları, ona çocukluğunun tasasız neşesini hatırlatıyordu. </st><st c="2480">Bakmaya doyamadı.</st></p>
		<p><st c="2497">İyileştiğinde Dünya’ya, bir başka kaza olasılığını en aza indirerek yaşamak zorunda olduğu anlatılmıştı. </st><st c="2603">Annesi, lunapark oyuncaklarının onun gibi biri için büyük tehdit olabileceğini söylediğinde hırçınlaşmış, bağırıp çağırmıştı. </st><st c="2729">Zamanla pek çok şeyden olduğu gibi bu hevesinden de vazgeçmişti. </st><st c="2794">Dünya için lunaparka gitmek, adrenalin pompası oyuncaklara binip inenlerin arasında dolaşmak demekti. </st><st c="2896">Eğlenenleri sadece izleyerek sevinç biriktirmenin ustasıydı o.</st></p>
		<p><st c="2958">“Gideriz değil mi bir akşam?” diye seslendi annesine.</st></p>
		<p><st c="3012">Oda görevlisinin valizden çıkardığı giysileri özenle askılara takıp dolaplara yerleştirmesine nezaret eden Şule Hanım, “Aman beni sürükleme oralara. </st><st c="3162">İstersen sen gidersin,” dediğini duymadı. </st><st c="3204">Salondaki televizyonu açtı, kanalları karıştırıp oyalandı. </st><st c="3263">Az sonra, görevliyi yüklü bir bahşişle uğurlayan annesini manzaraya karşı oturmuş viskisini yudumlarken bırakıp odasına çekildi. </st><st c="3392">Uzun günün sonunda huzurlu bir uykuya daldı.</st></p>
		<p><st c="3436">Dünya gelmeden önce annesiyle pazarlık yapmıştı. </st><st c="3486">İlk iki gün o Şule Hanım’a uyacak ve alışveriş namına ne istiyorsa ona eşlik edecekti. </st><st c="3573">Ama sonraki üç gün </st><span epub:type="pagebreak" title="139" id="page139"></span><st c="3592">onun dediği olacak, hep gezeceklerdi. </st><st c="3630">Bu kez Bath tarafına gitmeyi aklına koymuştu. </st><st c="3676">Geçen gelişinde Galler’de yaptığı üç günlük turun tadı damağındaydı. </st><st c="3745">Hava durumu yağmur göstermiyor, ara ara kar yağışı veriyordu. </st><st c="3807">Kar ise, Austen romanlarıyla sevdiği İngiltere taşrasının romantik peyzajına en yakıştırdığı görüntülerdendi.</st></p>

		<p><st c="3916">Annesinin iki gün süren sonu gelmez alışverişlerine, tabletinde sürekli güzergâh çizerek, Jonas’la kilometre ve saat hesabı yaparak, sevdikleri kafelerde uzun molalar vererek katlanabildi. </st><st c="4106">Akşamüstü otele dönüyor, maraton koşmuşçasına zonklayan ayaklarını dinlendirip giysi değiştiriyor, Dünya’nın saatlerce inceleyip, biletlerini internetten aldığı bir tiyatro ya da müzikali izliyor; gece ona doğru biten temsilden çıkınca müdavimi oldukları lokantalardan birine gidip akşam yemeği yiyorlardı.</st></p>
		<p><st c="4412">Alışveriş kısmından hoşlanmasa da, bu renkli akşamlardan mutluydu Dünya. </st><st c="4486">Tiyatroların kızıl renkli eski kokusunu, sahne ışıklarında parlayan toz zerrelerini solumayı seviyordu. </st><st c="4590">Annesi hiç hoşlanmasa da o, küçücük fuayelerde ucuz şampanya ya da bira içenlerin arasına karışıyor, konuşmalarına kulak misafiri oluyordu. </st><st c="4730">Dinleyicilerin çoğu turistti. </st><st c="4760">Ya onlar gibi yurtdışından ya da taşradan gelmişlerdi. </st><st c="4815">Yerli turistleri ayırt etmek zor değildi. </st><st c="4857">Aksanları kadar, kırmızı tenleri, demode giyimleri ve aksesuarları da onları hemen ele veriyordu. </st><st c="4955">Dünya, ailesinin burun kıvırdığı bu insanların, kimseyi rahatsız etmeden koltukların daracık aralıklarından </st><span epub:type="pagebreak" title="140" id="page140"></span><st c="5063">geçebilmesine, arada uzun tuvalet kuyruklarında güler yüzle bekeleyebilmesine, oyunun finalinde ayağa kalkıp oyuncuların hakkını verene dek dakikalarca alkışlamasına hayranlık duyuyordu.</st></p>
		<p><st c="5249">Kazadan sekiz ay sonra tedavisi için, annesiyle birlikte Almanya’daki ünlü bir rehabilitasyon merkezinde iki aydan fazla kalmışlar; tedavisi sonlandığında gelen babası onlara sürpriz bir Londra tatili yaptırmıştı. </st><st c="5464">Sonra defalarca izlediği</st><em><st c="5488"> Sefiller</st></em><st c="5497"> müzikaline, geçirdiği o korkunç yılın ardından normal hayata yeniden adım attığı Londra’da ilk o zaman gitmişti. </st><st c="5611">Victor Hugo’nun dramatik öyküsü kadar, belleğinden bir daha silinmeyen şarkılar, oyuncuların yorumu, görkemli sahneleme onu büyülemişti. </st><st c="5748">Ara verildiğinde, gözyaşları içinde kaldığını görüp ağrısı tuttu sanan anne babasının nasıl telaş ettiğini; onları teskin etmekte, bir şeyi olmadığına ikna etmekte çok zorlandığını hiç unutmamıştı.</st></p>
		<p><st c="5945">Küçükken izlediği o temsilden günlerce çıkamamıştı Dünya. </st><st c="6004">Peşi sıra günlerde ne oyuncular gözünün önünden silindi; ne adımlarının ahşap zeminde çıkardığı patırtılar, ne de sahne aksamı hızla yer değiştirirken salona dolan o inanılmaz sessizlik silindi kulaklarından. </st><st c="6213">Yeni yaşamında kendini en iyi hissettiği anlar, sanatla sarılıp sarmalandığı böylesi seçilmiş zamanlardan ibaretti. </st><st c="6329">Farkındaydı.</st></p>

		<p><st c="6341">Fırtınaya inat zamanında havalanan uçağın sarsıntısına aldırmayıp gözlerini kapattığında, geride kalan üç gün</st><span epub:type="pagebreak" title="141" id="page141"></span><st c="6451">lük gezinin anılarına bıraktı kendini. </st><st c="6491">Sabah telefonda babasıyla atışan annesinin Bath yolundaki sessizliği, otelden çıkmak istememesi; eski kentin soğuk sakinliğinde tek başına yaptığı uzun yürüyüş; köhne bir kırtasiye dükkânından aldığı yazı takımıyla mektupluk; hep özendiği ve kim bilir kaçıncı kez kalkıştığı sütlü çay içme denemesinin başarısızlığa uğradığı küçük kafedeki yakışıklı garson...</st></p>
		<p><st c="6850">Nehre inen ıslak bayırlarda dolaşırken oturduğu bankta, Jane Austen’in müze evinden aldığı</st><em><st c="6941"> Gurur ve Önyargı</st></em><st c="6958">’nın tıpkıbasımının sayfalarının arasında kaybolması; alacakaranlıkta ayağa kalktığında, içinden şiddetle taşan bayır aşağı yuvarlanma isteğiyle mücadele etmesi; otele döndüğünde aramalarını cevapsız bıraktığı için küplere binen annesini yatıştırma gayreti; akşam yemeğinde onu aşktan, tutkudan, sadakatten konuşmaya zorlaması; kederine yenik düşmüş annesinin bakışlarında keşfettiği kanını donduran ilgisizlik...</st></p>
		<p><st c="7372">Ertesi sabah onu neşelendirmek için kahvaltıda yaptığı şaklabanlıklar, Salisbury yolundaki Longleat’te gezdikleri safari parkı, uzun bir mola verdikleri Stonehenge’de yağmur altında yaptığı fotoğraf çekimi; Winchester Katedrali’nin gerisindeki ağaçlı meydandaki kavgaları; Brighton’a gitmekten vazgeçip dosdoğru Londra’ya geri dönerken, “Bir daha seninle hiçbir yere gitmeyeceğim!” diye bağırdığında annesinin yalnızca, “Sen bilirsin,” diye mırıldanması; ona ulaşamaması, ailesine ancak izin verdikleri oranda yakın olabildiğini yeniden anlaması...</st></p>
		<p><span epub:type="pagebreak" title="142" id="page142"></span><st c="7921">O hırsla dönüş biletini bir gün önceye değiştirmişlerdi. </st><st c="7979">Annesinin kente gelen arkadaşlarıyla buluşmasını fırsat bilmiş, akşam yemeğini, çocukça bir küslüğe kapıldığı için kendine eziyet ederek, suitlerinde tek başına yemişti.</st></p>
		<p><st c="8148">Annesine baktı. </st><st c="8165">Koltuğunu yatırmış, battaniyesini örtmüş, yolculuklarda yanından eksik etmediği uyku gözlüğünü takmış, uyuyordu. </st><st c="8278">‘Yemek servisini bile bekleyemedi,’ diye düşündü Dünya. </st><st c="8334">Yanında sakince uyur görünen bu kadını çok seviyordu. </st><st c="8388">Ama onun aslında nasıl biri olduğuna ilişkin ne kadar az fikre sahipti; hayretle fark etti. </st><st c="8480">İçinde depreşen tanıdık endişe tufanını yatıştırmak için hızla çantasına davrandı, Austen’in tıpkıbasımını çıkardı. </st><st c="8596">Okuma ışığını yaktı ve kitabı karıştırmaya başladı. </st><st c="8648">Sayfalardan usul usul zihnine akan sözcüklerin, eski yaralarını sardığını hissetti.</st></p>
	</article>
<div id="charCountTotal" value="8731"></div></body>
</html>
