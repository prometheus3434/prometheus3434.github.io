<?xml version="1.0" encoding="utf-8"?>
<html xmlns="http://www.w3.org/1999/xhtml" xmlns:epub="http://www.idpf.org/2007/ops">
  <head>
    <title>Uzakta</title>
    <meta http-equiv="Content-Type" content="text/html; charset=utf-8" />
  

</head>
  <body epub:type="chapter" id="chapter6">
<article>
						<span epub:type="pagebreak" title="38" id="page38"></span>
			<figure>
				<img src="image/6.png" />
			</figure>
			
			
			
			
			
			<p><st c="0">Şantiye şefinin mendebur suratlı adamı Rıza yanına yanaştığında, Erdo akşam yemeğini yemiş, çamaşırhane kalabalık diye elde yıkadığı iki atletle donu ipe asıyordu.</st></p>
			<p><st c="164">“Çekmişin yine gıcırları, ha Erdo!” dedi Rıza yavşak yavşak. </st><st c="226">Gülümseme bile durmuyordu samimiyetsiz suratında.</st></p>
			<p><st c="275">“Az var da, yettirmek için sık yıkıyorum, abi.”</st></p>
			<p><st c="323">“Hadi hadi, temiz çocuk! </st><st c="349">Duymayan kaldı mı, senin temizlik hastalığını! </st><st c="396">Ulan, tankları da sen bitiriyormuşsun. </st><st c="435">Boyuna boyuna duş mu yapılır, çamaşır mı yıkanırmış lan? </st><st c="492">Bak söylerim çavuşa, dinime imanıma!”</st></p>
			<p><st c="529">Erdo oralı olmadı. </st><st c="549">Rıza’nın bu densizliklerine, kendi gazına gelip asıl konudan uzaklaşmasına, kraldan çok kralcı olmasına alışmışlardı. </st><st c="667">Mandalı donuna tutturur</st><span epub:type="pagebreak" title="39" id="page39"></span><st c="690">ken, “Ne diyecektin, abi?” diye sordu sakin bir sesle.</st></p>
			<p><st c="745">“Haa, diyeceğim... </st><st c="765">Sahi ya! </st><st c="774">Nizamettin Çavuş haber yolladı. </st><st c="806">Sabah vardiyaya çıkmadan önce onu görecekmişsin. </st><st c="855">Ustanın haberi var zaten, önce ona dedim.”</st></p>
			<p><st c="897">Erdo, içinde kopan merak fırtınasını dizginledi. </st><st c="947">Sakince, “Olur, görürüm,” demekle yetindi. </st><st c="990">Yaktığı sigarasını dudaklarının arasına sıkıştırıp uzaklaşan Rıza’nın sarsak yürüyüşüne bakarken, babasının asker arkadaşı, işe alınmasına önayak olan Nizamettin Çavuş’un ondan ne isteyebileceğini düşündü. </st><st c="1196">Adam belki Erdo’nun onca ay nasıl it gibi çalıştığını görmüş, sonunda onu evine davet edip ailesiyle tanıştırmaya karar vermişti. </st><st c="1326">Bunca zaman sonra bir eve girmenin, hele ev yemeği yemenin düşüncesi bile Erdo’nun yüzünde güller açmasına yetti. </st><st c="1440">Belki de ondan çok memnun kaldıkları için terfi ettiğini söyleyecekti. </st><st c="1511">Bu da fena olmazdı. </st><st c="1531">Vardiyası değişir, geliri artardı. </st><st c="1566">Daha ne isterdi. </st><st c="1583">Ama belki de tam tersiydi. </st><st c="1610">Erdo büyük kentte çalışıp para biriktirme düşünü kaybetmişti. </st><st c="1672">Çok su harcadığı, ötekiler gibi muhabbet kuramadığı ya da o altın saçlıya çok baktığı için işten atacaklardı onu. </st><st c="1786">Ansızın beynine yükselen kan basıncı, başını döndürdü.</st></p>
			<p><st c="1840">“Ne istedi o yalaka?”</st></p>
			<p><st c="1862">Başını çevirince gördüğü Ali İsmail’in güleç yüzü ona iyi geldi. </st><st c="1928">“Hiiç,” dedi. </st><st c="1942">“Sabah çavuş çağırmış da, onu dedi.”</st></p>
			<p><st c="1978">“Hangi çavuş çağırmış?”</st></p>
			<p><st c="2002">“Nizamettin Çavuş.”</st></p>
			<p><span epub:type="pagebreak" title="40" id="page40"></span><st c="2022">“Ooo bak sen! </st><st c="2037">Desene emir büyük yerden! </st><st c="2063">Hayırlısı, arkadaşım, ne diyelim.”</st></p>
			<p><st c="2097">Ali İsmail’in durumu duyar duymaz olumluya yorması, Erdo’yu ele geçirip içini kemiren endişeyi azalttı. </st><st c="2202">“He, bakacağız biz de,” diyerek arkadaşıyla birlikte yatakhaneye seyirtti. </st><st c="2277">Yatakhaneye girdiklerinde üzerine çullanan nemli havasızlıkta yatıp uyuyamayacağını anlayınca, durakladı. </st><st c="2383">Ağzının içinde, “Bir su dökeyim de öyle geleyim ben,” diye geveleyip dışarı sıvıştı.</st></p>
			<p><st c="2467">Arkadaşı onun bu esirikli hallerine alışmıştı. </st><st c="2515">Yalnızlığından kurtulmak için büsbütün yalnız kalmaya çalışmasına pek anlam veremese de, saygı gösteriyordu. </st><st c="2624">Bu sefer de güldü geçti, ranzasına tırmanıp uzandı.</st></p>
			<p><st c="2675">Erdo soluğu üçüncü bloğun arkasında aldı. </st><st c="2718">Kuleler yükselmeye başladığından beri, şantiyenin düzeni değişmiş, depolanan malzemeler yüzünden kuytusu falan kalmamıştı artık. </st><st c="2847">Yine de, sanki gökyüzünü bir tek oradan görebilecekmiş gibi, yürüyebildiği kadar yaklaştı gerideki sete. </st><st c="2952">Başını kaldırıp tepesindeki dev lambalara baktı bir süre. </st><st c="3010">Sonra, “Saçma!” dedi birden. </st><st c="3039">“Çok saçma! </st><st c="3051">Çok saçma!..” diye yineleyip durdu birkaç kez üst üste. </st><st c="3107">Kısılıp kaldığı bu şantiye kapanında çalışmayı sürdürmek mi iyiydi, yoksa işten atılmak mı? </st><st c="3199">Atılmak, buradan kurtulup gerçek yaşama, Suna’ya, arkadaşlarına geri dönmek anlamına gelmez miydi?</st></p>
			<p><st c="3297">Neco’nun sözleri yankılandı içinde. </st><st c="3334">Yemekten sonra uzun konuşmuşlardı bu kez. </st><st c="3376">Annesinin bitmeyen hastane turlarını anlatmış anlatmış, “Oğlum, kıymetini bil </st><span epub:type="pagebreak" title="41" id="page41"></span><st c="3454">İstanbul’un, uzakta olmanın,” demişti. </st><st c="3493">Arkadaşı, “Keşke ben de uzakta olabilsem,” diye inlemişti adeta. </st><st c="3558">Uzak, Erdo’nun içinden taşıp önce bedenini sarıyor, sonra şantiyeye yayılıyor, ordan da kentin sokaklarına, gürültüsüne, ışıklarına, denize sızıyordu. </st><st c="3709">Çocukluğuna, Neco’ya, Reyhan Öğretmen’e, Suna’ya, dedesine, Göl Fırat’a, mor dağlara, deliksiz uykulara uzaktaydı. </st><st c="3824">Anlamıştı.</st></p>
			
			<p><st c="3834">Erdo ılık eylül sabahında, yemekhanenin yanındaki çay ocağının kapısında oturan Nizamettin Çavuş’un önünde durdu. </st><st c="3949">Karnındaki gurultunun duyulmamasını dileyerek, ellerini önünde birleştirmiş, suratına çatık kaşlar kondurmuş adamın ağzından çıkacakları bekledi.</st></p>
			<p><st c="4094">“Ne kullandın sen, de bakayım?”</st></p>
			<p><st c="4126">“Nasıl usta?..”</st></p>
			<p><st c="4142">“Oğlum, araba araba! </st><st c="4164">Ne sürdün daha önce?”</st></p>
			<p><st c="4185">“Traktör sürdüm ustam.”</st></p>
			<p><st c="4209">“Ulan o araba mı? </st><st c="4228">Traktörü çoluk çocuk da sürer. </st><st c="4259">Sen araba, kamyonet, cipten haber ver.”</st></p>
			<p><st c="4298">“Yok ustam, sürmedim,” derken, bir şeyleri kaçıracağını hisseden Erdo’nun aklında tazılar koşturmaya başladı. </st><st c="4409">Böyle dememesi gerektiğine uyanınca lafı çevirdi telaşla. </st><st c="4467">“Yani... </st><st c="4476">dört çeker sürmedim, ama Ford kamyonet kullandım bir seferinde... </st><st c="4542">Araba azdır ama...”</st></p>
			<p><st c="4561">“İyi. </st><st c="4568">Bu hafta satın almanın kamyonetiyle sen de çıkacaksın işe. </st><st c="4627">Şoförü İbo’yu bul öğlen, o der sana ne yapacağını.”</st></p>
			<p><st c="4678">“Peki usta.”</st></p>
			<p><span epub:type="pagebreak" title="42" id="page42"></span><st c="4691">Korkuyla coşku karışımı acayip bir hissin omuzlarından karnına doğru yayıldığını hissetti Erdo. </st><st c="4788">İlk kez gerçekten İstanbul’a çıkacaktı! </st><st c="4828">İlk kez şantiye kuyusundan uzaklaşacaktı. </st><st c="4870">İçinde patlayan sevinç damarıyla uzun süre sonra tekrar karşılaştı. </st><st c="4938">Sevinci tanımıştı.</st></p>
			<p><st c="4956">Aklından hızla geçenler yüzünden, Nizamettin Çavuş’un ona neden, “Adam ol!” dediğini kaçırdı. </st><st c="5051">Yine de bozuntuya vermedi, başını sallayarak dinler göründü.</st></p>
			<p><st c="5111">“Tek laf duymayacağım hakkında. </st><st c="5144">Bana bak! </st><st c="5154">Mala tamah etmek, karı kıza bakmak yok, anladın mı? </st><st c="5206">Adam ol, iyi sürücü ol, sırtın yere gelmesin, anladın mı?”</st></p>
			<p><st c="5264">Her seferinde, “Anladım usta,” dedi Erdo. </st><st c="5307">Oysa çavuşun ne demek istediğini anlamıyordu. </st><st c="5353">Tamah, karı kız, sırt, yer... </st><st c="5383">Bu sözcükler neden bir araya toplanmıştı? </st><st c="5425">Yapmaması gerekenler hanesine yazılabilecek tek “suçu” meyve çalmak ve sigara zulalamaktı. </st><st c="5516">Ama bunlar herkes içindi. </st><st c="5542">Yüklü ağaçtan kayısı, bostandan karpuz, sırıktan acur çalmayan olur muydu? </st><st c="5617">Olmazdı elbet, ama yine de korktu.</st></p>
			<p><st c="5651">“Yok usta, olur mu öyle şey,” dedi bir cesaret.</st></p>
			<p><st c="5699">“Cevap ver diye demiyorum. </st><st c="5727">Sen anladın onu!”</st></p>
			<p><st c="5744">Yeni gelen demli çayını höpürdeterek içen Nizamettin Çavuş, elini uzağa doğru sallayarak Erdo’ya gitmesini işaret etti. </st><st c="5865">Konuşma bitmişti. </st><st c="5883">Sorun yoktu. </st><st c="5896">Hatta sorun ne kelime, tersine ödüllendirilmiş, terfi etmişti Erdo. </st><st c="5964">Sürücülükte iyi olduğunu kanıtlarsa, şantiye hapsi hepten biter, sonunda İstanbul kazan, kendi kepçe olabilirdi. </st><st c="6077">Zihninden gökyüzüne doğru aynı anda havala</st><span epub:type="pagebreak" title="43" id="page43"></span><st c="6119">nan onlarca martı, “Müthiş! </st><st c="6148">Müthiş!” diye çığlıklandı.</st></p>
			<p><st c="6174">O sabah Erdo’nun yüreğinde kurulan yeni saatin tiktakları, Baskil Dağları’ndan bile duyuldu.</st></p>
			
			
			
			
			
			
			
			</article>
  <div id="charCountTotal" value="6267"></div></body>
</html>
