<?xml version="1.0" encoding="utf-8"?>
<html xmlns="http://www.w3.org/1999/xhtml" xmlns:epub="http://www.idpf.org/2007/ops">
  <head>
    <title>Uzakta</title>
    <meta http-equiv="Content-Type" content="text/html; charset=utf-8" />
  

</head>
  <body epub:type="chapter" id="chapter4">
<article>
						<span epub:type="pagebreak" title="28" id="page28"></span>
			<figure>
				<img src="image/4.png" />
			</figure>
			
			
			
			
			
			<p><st c="0">Erdo dalgındı. </st><st c="16">Tabağında soğuyan mercimek yemeğine daldırdığı çatalıyla dalgalar çizip duruyordu. </st><st c="99">Ali İsmail masadan birlikte kalkarlar da iki çift laf ederler diye az bekledi, ama sonra umudunu kesti. </st><st c="203">“Hadi, akşam paydosunda görüşürüz kısmetse,” deyip ayrıldı yanından.</st></p>
			<p><st c="271">Erdo yarım yamalak cevaplayıp geçiştirdi. </st><st c="314">Az önce gördüğü kızın altın ışıltılar saçan saçları gözlerini kamaştırmakla kalmamış, zihninde hiç bilmediği bazı yansımalara da neden olmuştu. </st><st c="458">Mercimeklerin arasında çatalını her dolaştırdığında tabaktan yükselen nişastalı koku midesini kaldırsa da, takılmış plak gibi aynı hareketi yineleyip duruyordu. </st><st c="619">Kızın kıvrımları, renkleri, hatta kokusu Erdo’nun yüzüne yapışmıştı sanki, kim baksa görüverecekti. </st><st c="719">Ürküntüyle karışık acayip bir sarhoşluk yayılmıştı benliğine.</st></p>
			<p><span epub:type="pagebreak" title="29" id="page29"></span><st c="780">Birden ustabaşının sırtına patlattığı şaplakla yerinden sıçradı.</st></p>
			<p><st c="845">“Ohooo,” dedi ustabaşı yürüyüp giderken. </st><st c="887">“Paydos bitti, yemek bitmedi ha! </st><st c="920">Ne lan burası, fırla!”</st></p>
			<p><st c="942">“Hemen, usta!” derken zıpkın gibi ayağa kalktı Erdo. </st><st c="996">Çarptığı sandalyesi, gürültüyle arkaya devrildi. </st><st c="1045">Telaşla eğildi, sandalyeyi kaldırırken çevresine bakındı. </st><st c="1103">Boş yemekhaneden özür dilercesine, başıyla pencerelere, kapıya, mutfağa doğru selam verdi. </st><st c="1194">Üstünü başını düzeltti, saçlarını geriye sıvazladı, bir peçete çekip ağzını sildi. </st><st c="1277">Peçeteyi avucunda sıkarak kapıya doğru yürürken, gerideki masada oturmuş telefonuyla uğraşan Nizamettin Çavuş’u gördü.</st></p>
			<p><st c="1395">Çavuş, şantiyenin en kıdemlisiydi. </st><st c="1431">Erdo’nun babasıyla askerlik arkadaşıydılar. </st><st c="1475">Büyük kentte çalışıp para biriktirme meselesi ortaya çıkınca, babası onu arayıp danışmıştı. </st><st c="1567">Telefonda, yeni faaliyete geçen büyük şantiyeleri için bir ay içinde düz işçi alımı yapacaklarını, gücü kuvveti yerindeyse, hem de</st><em><st c="1697"> it gibi çalışacaksa</st></em><st c="1717"> oğlanın adını yazabileceğini, ama mutlaka ehliyeti olması gerektiğini ve daha bir sürü şeyi anlatmıştı.</st></p>
			<p><st c="1821">Hem çavuş dediğini yaptı, Erdo’nun şantiyede işe girmesini sağladı; hem de Erdo söylenene uydu, bir ay içinde borç harç kursa gidip ehliyetini aldı. </st><st c="1971">Zaten çocukluğundan beri traktör kullanırdı, zorlanmadı. </st><st c="2028">İstanbul’a gelmeden önce gönlünde bilgisayar programlarını iyi öğrenmek de vardı, ama ona ne parası, ne zamanı yetti.</st></p>
			<p><span epub:type="pagebreak" title="30" id="page30"></span><st c="2145">Çavuş ona iyi davrandı davrandı da, zırnık yakınlık göstermedi. </st><st c="2210">Delikanlıyı uzaktan izlemekle yetindi, konuşmadı, halini hatırını sormadı. </st><st c="2285">Pek ender karşılaşıyorlardı; her seferinde de yanından yürüyüp geçiyordu. </st><st c="2359">Oysa böyle anlarda Erdo, onun gözünün içine bakıyor, kendini göstermek, dikkatini çekmek için türlü numaralar yapıyordu. </st><st c="2480">Ali İsmail bir seferinde, “Onun adamı diye bilinmeni istemiyor zaar. </st><st c="2549">Millet seni ondan torpillisin beller diye çekiniyor,” demişti. </st><st c="2612">Ranza arkadaşı haklıydı. </st><st c="2637">Çavuş şantiyedeki sarsılmaz gücünü, herkese eşit mesafede durmasına, işçiye kendince adil davranmasına borçluydu. </st><st c="2751">Yine de tekin biri değildi; işçiyle yüz göz olmamak mı istiyordu, emrinde çalışanları umursamıyor muydu, pek anlaşılmazdı.</st></p>
			<p><st c="2873">“N’aber, genç?” diye sordu çavuş, yanından geçerken bir an duraksayan Erdo’ya.</st></p>
			<p><st c="2952">“N’olsun usta, iyi...”</st></p>
			<p><st c="2975">“Ehliyet var sende, değil mi? </st><st c="3006">Dediydim Celal’e.”</st></p>
			<p><st c="3024">“Var usta... </st><st c="3038">Lazım mı?”</st></p>
			<p><st c="3048">“Belki sonra. </st><st c="3063">Derim sana.”</st></p>
			<p><st c="3075">“Sağ ol usta...”</st></p>
			<p><st c="3092">Erdo konuşmanın bitip bitmediğini anlamadı, ama Nizamettin Çavuş telefonu tutan eliyle kapıyı gösterirken çalan son vardiya düdüğünü duyunca topukladı.</st></p>
			<p><st c="3244">İlk katları çoktan tamamlanan kuleler akıl almaz bir hızla yükseliyordu. </st><st c="3318">Erdo, batı kanattaki ikinci kulede çalışıyordu. </st><st c="3366">Yemekhaneden yerine gelene kadar koşmuş, daha şimdiden kan ter içinde kalmıştı. </st><st c="3446">Ekip başı </st><span epub:type="pagebreak" title="31" id="page31"></span><st c="3456">Seyfi Usta, sunturlusundan savurduğu küfürlerle karşıladı onu. </st><st c="3519">Üç dakika, beş dakika fark etmezdi; geç kalmıştı işte. </st><st c="3574">Bareti kafasına geçirdiği gibi sessizce ama hızla işine koyuldu. </st><st c="3639">Birkaç dakika sonra ustanın küfürleri duyulmaz oldu, Kâhtalı Recep’in mırıldandığı türkü kulakları şenlendirdi.</st></p>
			
			<blockquote>
			<p><st c="3750">Kalenin ardında taş ben olaydım</st></p>
			<p><st c="3782">Kara göz üstüne kaş ben olaydım</st></p>
			<p><st c="3814">Yalınız yatana eş ben olaydım...</st></p>
			<p><st c="3847">Öyl’olur böyl’olur Türkmen güzeli</st></p>
			<p><st c="3881">Edası hoş olur Türkmen gelini...</st></p>
			</blockquote>
			
			<p><st c="3914">Tenor Recep’in nağmeleriyle az durulan Erdo kendini işine verdi, zamanın nasıl geçtiğini fark etmedi. </st><st c="4017">İçsesi onu yeniden ele geçirdiğinde tek düşündüğü, İstanbul’a gelirken neler umduğu, ama neler bulduğuydu. </st><st c="4124">Çok çalışacaktı, evet. </st><st c="4147">Ama izin günleri çarşıya çıkacak, hatta belki sinemaya gidecekti. </st><st c="4213">Boğaz kıyısına inecek, bir dergide gördükleri gibi balık tutacaktı. </st><st c="4281">Gölde, kılçığı bol şabutları yakalamakta usta olan Neco sıkı sıkı tembihlemişti. </st><st c="4362">Neredeyse üç aydır şantiyede yaşıyordu ve bunların tekini bile yapamamıştı. </st><st c="4438">Yarımgünlük izni, ancak yakındaki hamama gitmeye, dönüşte de markete uğramaya yetiyordu. </st><st c="4527">Üstelik, o kısacık saatlerde çoğunlukla yanlarında bitiveren çavuşun adamı Rıza’ya da katlanmak zorundaydı.</st></p>
			<p><st c="4634">Dedesi dönüş öykülerinden birinde, gurbete gidip </st><span epub:type="pagebreak" title="32" id="page32"></span><st c="4684">zengin olan bir adamı anlatmıştı. </st><st c="4718">“Kim bilir ne işlere girip çıktı, ne işler çevirdi, kimlerin adamı oldu ki, varlık edindi,” demişti. </st><st c="4819">“Mazlumun teki, durup dururken zengin olur mu? </st><st c="4866">Kolay mı bu?” demişti. </st><st c="4889">Görünmeyen, konuşulmayan, ama çok kazandıran bir hayat için insan ne yapardı, nelerini verirdi; Erdo hiç bilemedi.</st></p>
			
			
			
			
			
			
			
			
			</article>
  <div id="charCountTotal" value="5003"></div></body>
</html>
