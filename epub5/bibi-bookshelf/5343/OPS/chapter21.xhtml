<?xml version="1.0" encoding="utf-8"?>
<html xmlns="http://www.w3.org/1999/xhtml" xmlns:epub="http://www.idpf.org/2007/ops">
  <head>
    <title>Uzakta</title>
    <meta http-equiv="Content-Type" content="text/html; charset=utf-8" />
  

</head>
  <body epub:type="chapter" id="chapter21">
	<article>
		<span epub:type="pagebreak" title="130" id="page130"></span>
		<figure>
			<img src="image/21.png" />
		</figure>
		<p><st c="0">O aralık akşamı Erdo, dışardaki ayaza inat duş yapıyordu. </st><st c="59">Bodrum’dan döndüğünde, Kadri’nin onu kollayacağını, benzer başka işler de isteyeceğini, şantiyeden kurtulacağını ummuş, ama beklediği olmamıştı. </st><st c="204">İlk hafta yine İbo ile satın alma seferlerine çıkmış, “Buna da şükür,” demişti. </st><st c="284">Ama ertesi hafta o işten de alınıp tekrar şantiyeye verilince hepten omuzları düşmüştü. </st><st c="372">Bodrum’daki evin arka avlusuna bakan küçük odasında geçirdiği dört geceden sonra artık amelelik yapmak istemiyordu.</st></p>
		<p><st c="487">Sekizinci kata kadar yükselen ikinci blokta çalışmak, eskisi gibi sallapati yapılabilecek bir iş değildi artık. </st><st c="600">Beton kat levhalarının açık olan uçlarına fazla yaklaştı mı, Erdo’nun başı dönüyordu. </st><st c="686">Hele rüzgârlı günlerde, her yanı açık kat boşluğunda çalışan işçilerin tulumları, gocukları balon gibi şişiyor, ürkünç bir </st><span epub:type="pagebreak" title="131" id="page131"></span><st c="809">yanılsamayla her an uçuvereceklermiş gibi görünüyordu.</st></p>
		<p><st c="863">Erdo bazı işçilerin, inşaatta çalışırken baret takmanın göstermelik olduğunu, asıl çelik halatla bağlanmaları gerektiğine ilişkin konuştuklarını duymuştu. </st><st c="1019">Ama işverenle adamlarından çekinmesi, giderek artan yükseklikten duyduğu endişeye galip geliyordu. </st><st c="1118">Çavuşa sormaya cesaret etmek ne demek, bu konuda Ali İsmail’e bile tek laf edememişti. </st><st c="1205">Ne olur ne olmazdı. </st><st c="1225">Bunca zaman sonra işini kaybetmesinin nedeni, yükseklik olmayacaktı.</st></p>
		<p><st c="1293">Öğle paydosunda Ali İsmail’le yan yana oturmuş, yoğurtla serinlettikleri acılı kapuska yemeğine kaşık çalarken kamyonetten neden alındığını düşünüyordu Erdo. </st><st c="1452">Arkadaşına sordu sakin sakin.</st></p>
		<p><st c="1481">“Ne bileyim, arkadaşım. </st><st c="1506">Ya yaptın bir numara, farkında değilsin ya da patronda bi dümen var, ama sen onu nerden bileceksin! </st><st c="1606">Her iki halde de oturup bekleyeceksin. </st><st c="1645">Var mı başka çare? </st><st c="1664">Yok!”</st></p>
		<p><st c="1669">“Aman be Alismil! </st><st c="1688">Babamın hep, ‘Bir dokun bin ah işit!’ dediği senmişsin meğer!” Lafının etkisini güçlendirmek için elini arkadaşının sırtına vurunca, Ali İsmail birden parladı.</st></p>
		<p><st c="1847">“Çüş! </st><st c="1854">Yemek yiyoruz burada, arkadaşım! </st><st c="1887">Hem bak, sen çok uzattın şu isim bozma işini! </st><st c="1933">Benim babam da ‘Külahları değişiriz!’ derdi. </st><st c="1978">Anladın sen onu?”</st></p>
		<p><st c="1995">Ali İsmail’in gerçekten kızmış olmasına bir anlam veremedi Erdo. </st><st c="2061">Aylardır birlikte takılıyorlardı. </st><st c="2095">Şakalar, </st><span epub:type="pagebreak" title="132" id="page132"></span><st c="2104">anılar ve iyi dileklerle kurdukları güler yüzlü arkadaşlığa çoktan alışmıştı. </st><st c="2182">Ayrı bloklarda çalıştıkları için, sadece yemekhanede ya da yatakhanede görüşebiliyorlar, onun sakince dinlemesini, zekice yorumlar getirmesini ve pat diye fikrini söyleyivermesini seviyordu.</st></p>
		<p><st c="2372">Arkadaşına doğru eğildi, ciddi bir ses tonu olmasına özellikle dikkat ederek, “Anladım, peki,” dedi, sustu. </st><st c="2481">Yine de küsüp küsmediğinden emin olamadı Ali İsmail’in. </st><st c="2537">İçi içini yemeyi sürdürünce, denemek istedi onu. </st><st c="2586">“Bi ekmek versene şurdan,” dedi. </st><st c="2619">Diğerinin uzattığı iki dilim ekmeği tabağının yanına koyarken, “Canım sıkkın, sen takılma bana,” dedi usulca.</st></p>
		<p><st c="2728">Ali İsmail uzatmadı, “Olur, takılmam,” demekle yetindi. </st><st c="2785">Peş peşe iki üç lokma daha attı ağzına.</st></p>
		
		<p><st c="2824">Öğleden sonra vardiyasında Erdo’nun içinde çöreklenen sıkıntı, fırtınaya dönen rüzgârla birlikte arttı. </st><st c="2929">Dikkatinin dağıldığını gören Seyfi Usta onu üst üste uyardıkça daha da kötü hissetti kendini. </st><st c="3023">Zamanı durdurup geriye sarmak, Bodrum’daki o küçük odaya sığınmak, yine görünmez olmak istiyordu. </st><st c="3121">Hayatında hiç öyle bir yerde uyumamış, hiç odası olmamıştı. </st><st c="3181">Başucunda gece lambası olmamıştı. </st><st c="3215">Aslında bir</st><em><st c="3226"> başucu</st></em><st c="3233"> da olmamıştı daha önce. </st><st c="3258">Sadece kendine ait bir tuvaleti, bir duşu olmamıştı. </st><st c="3311">Analığı dışında kimse önüne aş koymamıştı. </st><st c="3354">Hele hele mutfaktaki altın saçlı gibi biri onu adam yerine koyup iki çift laf etmemişti hiç. </st><st c="3447">Şu kısacık zamanda hepsinin tadına varmıştı ve artık hep öyle yaşamak istiyordu.</st></p>
		<p><span epub:type="pagebreak" title="133" id="page133"></span><st c="3527">Üç kuruşluk yevmiyesinin üçte birini eve yollayan, geri kalanına neredeyse dokunmadan biriktirmeye çalışan Erdo, hayalinin gerçekleşmeyeceğinden emindi. </st><st c="3681">Yine de olanaksızlığını bilmek hayal etmesini engellemiyordu. </st><st c="3743">Bodrum’dan döndüğünden beri, yüreğinde adeta harlı bir ocak yanıyordu. </st><st c="3814">Şantiyede geçirdiği ilk haftalar çektiğine benzer bir telaş kaplamıştı benliğini. </st><st c="3896">Zihninden kalkan kuşlar bir daha geri konamıyor, savrulan düşünceleri bir daha toparlanmıyordu.</st></p>
		<p><st c="3991">Nizamettin Çavuş yük asansöründen inip onu yanına çağırdığında, Erdo’nun suratı tam anlamıyla çarşamba çanağıydı. </st><st c="4106">Çavuş karşısında duran delikanlıya alıcı gözle bakınca, “Ne lan bu halin? </st><st c="4180">Uykusuz musun nesin?” diye sordu. </st><st c="4214">Ses tonundan azarlıyor mu, yoksa gerçekten merak mı ediyor, anlamak mümkün değildi.</st></p>
		<p><st c="4297">“Yok ustam, iyiyim...”</st></p>
		<p><st c="4320">“Bana bak, toparla kendini. </st><st c="4349">Burda olmaz böyle...”</st></p>
		<p><st c="4370">Erdo damarlarındaki kanın daha hızlı dolandığını, neredeyse kulaklarından dışarı fışkıracakmışçasına beyninde uğuldamasından anladı. </st><st c="4504">Bir an için ensesinde peydahlanan bir ağrı kafasına yayıldı. </st><st c="4565">Başını eğdi, bir şey diyemeden çavuşun konuşmasını bekledi.</st></p>
		<p><st c="4624">“Bundan sonra Seyfi Usta’nın yamağı sensin. </st><st c="4669">Artık düz işçi değilsin. </st><st c="4694">Bu blokta ondan sonraki ikinci adamsın. </st><st c="4734">Hani benim Rıza gibi olacaksın yani. </st><st c="4771">Seyfi sana anlatır ne yapacağını. </st><st c="4805">Yerini bil, sıkı çalış! </st><st c="4829">Hadi göreyim seni.”</st></p>
		<p><st c="4848">Çavuşun dediklerinin ne anlama geldiğini anlama</st><span epub:type="pagebreak" title="134" id="page134"></span><st c="4896">yan Erdo bir cesaret sordu: “Kamyonetle çıkmayacak mıyım artık usta?”</st></p>
		<p><st c="4966">“Yok, o iş bitti. </st><st c="4985">İbo tek çıkıyor, öyle gerekti.”</st></p>
		<p><st c="5016">“Peki ustam. </st><st c="5030">Nasıl diyorsan...”</st></p>
		<p><st c="5048">“Ha bak, yılbaşından sonra yevmiyen de değişecek, ona göre.” Çavuş ellerini arkasında birleştirip kaba betonda birkaç adım atmıştı ki, bıraktığı yerde kalan Erdo’ya döndü, “Dediğimi aklından çıkarma. </st><st c="5249">Sıkı çalış, hak et!” dedikten sonra uzaklaştı.</st></p>
		<p><st c="5295">‘Başka şey yapmıyorum ki,’ dedi içinden Erdo. </st><st c="5342">Zam haberine sevinmişti, ama yardakçı Rıza gibi olmak istemediğinden de emindi. </st><st c="5422">Ense kökündeki ağrı dağılırken, Seyfi Usta’nın yanına gitti. </st><st c="5483">Tam Erdo çavuşun ona söylediklerinden söz edecekti ki, usta lafı ağzına tıkadı. </st><st c="5563">“İşine bak sen! </st><st c="5579">Akşam bul beni yemekten sonra, konuşuruz,” deyince, kös kös geri döndü.</st></p>
		<p><st c="5650">Akşam paydosunda duramadı, analığını arayıp anlattı çavuşun dediklerini. </st><st c="5724">Gül heyecanlandı, “Oğlun büyük adam olmuş, terfi etmiş!” diyerek, telefonu babasına verdi. </st><st c="5815">Konuşmayı babasına daha özet aktardı Erdo. </st><st c="5858">Her zaman Gül’le çok, babasıyla azdı. </st><st c="5896">“Yüzümü kara çıkarmadın evlat, aferin sana!” dedi Cemal. </st><st c="5953">Ailesinin bu derece sevinmesini garipseyen Erdo, neden mutlu hissetmediğini merak etti. </st><st c="6041">Nedeni, yemek sonrası çay ocağında bulduğu Seyfi Usta’yı dinlerken anladı.</st></p>
		<p><st c="6115">“Nerde kaldın, lan? </st><st c="6136">Seni mi bekleyeceğim böyle! </st><st c="6164">Sen beni bekleyeceksin!” diye çıkışan ustasından özür dileyip karşısında el pençe divan durdu. </st><st c="6259">Ustası, “Çek </st><span epub:type="pagebreak" title="135" id="page135"></span><st c="6272">bir tabure, otur az,” deyince, masanın altına sürülmüş taburelerden birini aldı, iğreti tünedi.</st></p>
		<p><st c="6367">Yeni işi, öncekinden aslında çok da farklı değildi. </st><st c="6420">Tek farkı, gözünün ustasında olması, onun dediklerine göre işçiye neyi nasıl yapacaklarını aktarmak ve bloğa giren çıkan malzemenin hesabını tutmaktı.</st></p>
		<p><st c="6570">“Askerlikte emir eri vardır, bilir misin?” diye sordu ustası ona. </st><st c="6637">“İşte, sen benim emir erim olacaksın. </st><st c="6675">Öyle diyeyim ben sana...”</st></p>
		<p><st c="6700">Erdo, şantiyenin parlak ışıklarına bakmadan gözlerinin kamaşmasını neye yoracağını bilemedi. </st><st c="6794">Bütün günleri hepi topu tek bir blokta geçecekti. </st><st c="6844">Bir daha şantiyenin dışına çıkamayacak, İstanbul’un keşmekeşinde yeni caddeler, sokaklar keşfedemeyecekti. </st><st c="6951">Yeni radyo kanallarında bilmediği müzikler dinlemek; duvar kâğıtları solmuş o küçük odada kitap okumak; uçak havalanırken midesinin ağzına gelmesi; Gece, Mestan ve diğerlerinin yaşadığı o huzurlu avlu uzaktı artık. </st><st c="7166">Koşulları </st><br /><st c="7176">ne olursa olsun, Erdo şantiye kuyusunda büsbütün tutsak kalmıştı.</st></p>
	</article>
<div id="charCountTotal" value="7241"></div></body>
</html>
