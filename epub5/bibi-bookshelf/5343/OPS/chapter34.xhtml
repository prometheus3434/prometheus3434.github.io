<?xml version="1.0" encoding="utf-8"?>
<html xmlns="http://www.w3.org/1999/xhtml" xmlns:epub="http://www.idpf.org/2007/ops">
  <head>
    <title>Uzakta</title>
    <meta http-equiv="Content-Type" content="text/html; charset=utf-8" />
  

</head>
  <body epub:type="chapter" id="chapter34">
	<article>
		<span epub:type="pagebreak" title="214" id="page214"></span>
		<figure>
			<img src="image/34.png" />
		</figure>
		<p><st c="0">Bulutların arasında bir görünüp bir kaybolan güneş, şöminenin çıtırtılarıyla ısınan büyük salonun cam cephesinden görünen bakımlı bahçede renk oyunları yaratıyordu. </st><st c="166">Ayşe’nin ısrarla kurduğu mütevazı yemek sofrasından erken kalkan Dünya, başına üşüşen acı anılarını savuşturmak için dikkatini ışık oyunlarına vermeye çabaladı. </st><st c="327">Zeliha’nın düğün hazırlıkları için Bandırma’daki yeni ailesine konuk gitmiş olmasına sevinmişti. </st><st c="424">Kimseyle sohbet etmeye mecali yoktu.</st></p>
		<p><st c="460">Tatlı bir eğimle alçalan bahçenin bir yanında uzaktaki ahırların çatısı görünüyordu. </st><st c="546">‘Atlas orada...’ diye geçirdi içinden Dünya. </st><st c="591">Annesinin gül bahçesinin alt terasındaki yüzme havuzu boştu. </st><st c="652">Kadri’den duymuştu; kazadan sonra havuzun bir daha ne bakımı yapılmış, ne de su doldurulmuştu. </st><st c="747">“Fayansları döküldü, zemini </st><span epub:type="pagebreak" title="215" id="page215"></span><st c="775">çatladı patladı. </st><st c="792">Adam olmaz bir daha, yenisini yapmak gerek,” demişti Kadri. </st><st c="852">Havuzun öbür yanında sarmaşık gülleriyle sarılı ferforje kameriye vardı. </st><st c="925">Çocukluğunun neşeli çay saatleri, uykuya direnip dinlediği akşam sohbetleri, sabahları anneannesinin kulağına fısıldadığı eski masallar, geceleri Zeliha ve kardeşleriyle oynadıkları oyunlar... </st><st c="1118">O kameriye hepsiydi.</st></p>
		<p><st c="1138">‘Geldim işte, başardım! </st><st c="1163">Ben burdayım...’ dedi içinden Dünya. </st><st c="1200">Yüreğindeki sevinç kalesiyle, aklındaki pişmanlık kalesi arasında uçan bir şahin gibiydi. </st><st c="1290">Durmaksızın gitti geldi, yorgunluktan kolu kanadı kırıldı. </st><st c="1349">Ömer’in alelacele yaktığı şömineye yaklaşıp ellerini uzattı. </st><st c="1410">Çıtırdayan kuru odunlardan yayılan sıcak koku, başını döndürdü. </st><st c="1474">Kanepeye kıvrıldı, küçük kareli battaniyeye sarındı, uyudu.</st></p>
		<p><st c="1533">Kadri onu uyur görünce yine sevindi. </st><st c="1571">Bu huyundan hoşlanmıyordu, ama kızın perişanlığına tanıklık etmektense, karanlık uykulara kaçmasını yeğliyordu. </st><st c="1683">Ses çıkarmamaya dikkat ederek, ateşi birkaç odunla besledi, bahçeye bakan öndeki koltuklara geçip oturdu. </st><st c="1789">Sade kahvesini getiren Ayşe’ye “Eyvallah,” dedi alçak sesle. </st><st c="1850">Ayşe gözüyle uyuyan kızı işaret ederek, “İyi mi, abi?” diye sorunca fısıltıyla, “Çabalıyor, n’apsın,” diye cevapladı kadını. </st><st c="1975">Başını bahçeye çevirdi.</st></p>
		<p><st c="1998">Erdo yemekten sonra, Ayşe’nin gösterdiği odaya gitti. </st><st c="2053">Yatağa oturup pabuçlarına baktı. </st><st c="2086">Gece temizlemek için çok uğraşmıştı, ama ahı gitmiş vahı kalmış dandik pabuçları berbat görünüyordu. </st><st c="2187">Utançla ayağından çı</st><span epub:type="pagebreak" title="216" id="page216"></span><st c="2207">kardı, çekinerek yatağa uzandı, yana dönüp dizlerini karnına topladı. </st><st c="2278">Yorgandan yayılan deterjan kokusunu içine çekti. </st><st c="2327">Her şey, her yer ne kadar temizdi. </st><st c="2362">Şantiyeye, yatakhane zindana ne kadar uzaktı burası. </st><st c="2415">Kadri’nin çağrı atmasını beklediği telefonu elinde, uykuya dalmadan önce son düşündüğü şey, ‘Hep burada, hep uzakta kalsam...’ oldu.</st></p>
		<p><st c="2547">Erdo ve Dünya, biriktirdikleri türlü dertlerle örselenmiş bambaşka yaşamlarında, ilk kez aynı çatının altında, birbirlerinden habersiz uyudular. </st><st c="2693">Uyku adildi. </st><st c="2706">İkisine de aynı güçle el verdi, ikisini aynı şefkatle bağrına bastı, kolladı. </st><st c="2784">Uyku onları eşit ve bir kıldı.</st></p>
		<p><st c="2814">Kadri’nin çağrısını duyar duymaz fırladı Erdo. </st><st c="2862">Telaşla pabuçlarını giydi, saçlarını geriye sıvazlayarak odadan çıktı.</st></p>
		<p><st c="2932">Mutfakta akşam yemeğinin hazırlığına koyulmuş Ayşe onu görünce, “Ahıra gittiler. </st><st c="3014">Kapıda bekleyecekmişsin. </st><st c="3039">Kadri Abi içeri girmesin diye tembihledi,” dedi. </st><st c="3088">Erdo, yolu sorunca, Ayşe ayıkladığı fasulyeleri bırakıp, “Gel benimle,” diye işaret etti. </st><st c="3178">Mutfaktan verandaya çıkılan kapıyı açıp, ahırların çatısını gösterdi. </st><st c="3248">“Yandan geç, dosdoğru yürü,” dedi. </st><st c="3283">Erdo koşturdu.</st></p>
		<p><st c="3297">Ahırlara yaklaşırken, suratına çarpan mis gibi çimen kokusuyla kendinden geçti. </st><st c="3378">İki saate yakın uyumuş, yol yorgunluğunu üstünden atmış, bu cennet köşesinde yepyeni biri gibi uyanmıştı. </st><st c="3484">İçinde koskocaman bir umut ağacı yeşeriyordu, farkındaydı.</st></p>
		<p><span epub:type="pagebreak" title="217" id="page217"></span><st c="3542">Ahır, çatıya yakın küçük pencereleri olan uzun bir yapıydı. </st><st c="3603">Her iki kısa ucunda bulunan sürgülü demir kapılar açıktı. </st><st c="3661">İçeri girmemesi söylenmişti madem, heveslenmedi; kapıda durup içeri baktı. </st><st c="3736">Upuzun bir koridora açılan dizi dizi ahırlar vardı. </st><st c="3788">Bazı kapılardan başını uzatmış atların soluk alıp verişleri, küçük kişneyişlerinden başka ses yoktu. </st><st c="3889">Karşı kapıdan içeri giren parlak ışığa gözü alışınca, Ömer’in en dipteki ahırlardan birinin önünde durduğunu seçti. </st><st c="4005">Merakına yenildi, dışardan dolaşıp öbür kapıya geçti, orada bekledi.</st></p>

		<p><st c="4073">Kadri, Atlas’la Dünya’nın onca yıl sonra bir araya gelmesinin kolay olmayacağını tahmin etmiş, gözünde türlü sahneler canlandırmıştı. </st><st c="4208">Ama birbirine böylesine ürkerek, tedirginlikle davranan iki canın yanında ne yapması gerektiğine hiç kafa yormamıştı.</st></p>
		<p><st c="4325">Dünya uyandığında uzun süre sessiz oturmuş, ancak Kadri, “Hadi, gidip bakalım seninkine,” deyince, isteksizce kalkmıştı. </st><st c="4447">Önce odasına çıkıp oyalanmış, nice sonra montunu giymiş olarak aşağı inmiş, “Madem sen istiyorsun, gidelim,” demişti. </st><st c="4565">Atlas’ı yalnızca Kadri’yi kırmamak için görmek zorundaymış gibiydi. </st><st c="4633">Adam, kızın gözlerindeki çoktan matlaşmış bakışları fark edince, onun yine avuçla sakinleştirici içtiğinden emin olmuştu. </st><st c="4755">Dışarı çıktıklarında, parke taşlı yolda koltuk değneğiyle yürümekte zorlansa da ses etmemiş, havadan sudan konuşup Dünya’nın dikkatini dağıtmaya çalışmış, elbette başarılı olamamıştı.</st></p>
		<p><span epub:type="pagebreak" title="218" id="page218"></span><st c="4938">Ahırların anakapısına geldiklerinde Dünya duraksamış, gerideki otlaklara doğru bakmış, derin derin soluk alıp vermişti. </st><st c="5059">Kendi bölmesinden başını uzatan Atlas’ı gördüğünde, zihninde peşi sıra çakan şimşekler gözlerini kamaştırmış, midesi kramplarla kasılmıştı. </st><br /><st c="5199">Kadri’nin koluna yapışmış, onunla birlikte aksayarak ağır adımlarla ilerlemiş, celladıyla yüzleşen kurban misali bitap, Atlas’ın önüne gelip durmuştu. </st><st c="5350">İki can bir süre bakışmış; Dünya’nın titremeleri seyrelirken, sanki korkusu ötekine geçmişçesine bu sefer Atlas huzursuzlanmış, kişneyip durmuştu.</st></p>
		<p><st c="5496">Seyis Ömer’in mahir elleri Atlas’ı sakinleştirmiş, Dünya ve Kadri ahıra girmeyi başarmış, hiçbir şey yapamadan, kenarda yığılı saman balyalarından birine yan yana oturuvermişlerdi. </st><st c="5678">Kadri fazla ayakta kalamıyordu zaten. </st><st c="5716">Dünya da bacaklarındaki titremeye söz geçiremiyordu. </st><st c="5769">Onların varlığı ahırın huzurunu kaçırmıştı bir kere. </st><st c="5822">Ömer ne yaparsa yapsın, belleğindeki bölük pörçük izler depreşen Atlas yeniden tepişmeye başladı. </st><st c="5920">Kuyruğunu sinirle ona doğru savurunca, içindeki panik barajı patlayan Dünya, ok gibi yerinden fırladı. </st><st c="6023">Atlas’tan kaçarken, sakin olmasını söyleyip duran Kadri’yi duymadı, Ömer’i ittirerek dışarı koştu. </st><st c="6122">Tam dış kapıdan çıkarken, orada dikilmiş bekleyen Erdo’ya çarptı. </st><st c="6188">“Çekil!” diye bağırdı. </st><st c="6211">“Çekil lanet olası! </st><st c="6231">Çekil!”</st></p>
		<p><st c="6238">Erdo, bedenine çarpıp ruhuna yayılan güneşin hazzıyla, altın saçlının sesinden sözlerine akan nefreti aynı anda algıladı. </st><st c="6361">Ahırın sürgü kapısına yapıştı, içi ürpere</st><span epub:type="pagebreak" title="219" id="page219"></span><st c="6402">rek özür dilemeye çalıştı, sesini duyuramadı. </st><st c="6449">Tökezleyerek koşturan Dünya, bahçeye ulaşmıştı bile. </st><st c="6502">Koltuk değneğiyle beceriksizce yürümeye çabalayarak yanına gelen Kadri’nin, “Ben ne dedim sana ha? </st><st c="6601">Ayak altında dolaşmayacaksın, demedim mi?” diye kükremesi üstüne tuz biber ekti. </st><st c="6682">Erdo’nun az önce filizlenen körpe sevinci bir anda ezildi, yerle bir oldu.</st></p>
		<p><st c="6756">Kadri deliye dönmüştü. </st><st c="6780">‘Şimdi sıçtın işte!’ diyordu içindeki tek ses. </st><st c="6827">Nasıl ulaşacaktı Dünya’ya? </st><st c="6854">Onu nasıl sakinleştirecek, ne yapacaktı? </st><st c="6895">Atabildiği en büyük adımlarla eve doğru yürürken, Erdo’nun az gerisinden onu takip ettiğini hissetti. </st><st c="6997">İçinden, ‘Bu garibanın ne günahı var? </st><st c="7035">Boşa bağırdım ona da,’ diye geçirirken, yakasına yapışan çaresizlik canavarından kendini nasıl kurtaracağını düşündü. </st><st c="7153">Mutfağa girdi, ne yapacağını kestiremeyen Erdo dışarda kaldı. </st><st c="7215">Evi dinledi, Ayşe’nin terliklerinin merdivende çıkardığı sesleri duyunca bekledi.</st></p>
		<p><st c="7296">“Dünya kızım, az dinlenecekmiş,” dedi Ayşe, sakince. </st><st c="7350">Ocakta pişen tarhana çorbasını ucu yanık tahta kaşıkla karıştırmaya koyuldu.</st></p>
		<p><st c="7426">‘Sorun yok, sorun yok...’ diye yineledi Kadri aklından. </st><st c="7483">Dünya </st><em><st c="7489">dönüyordu</st></em><st c="7498"> işte! </st><st c="7505">“Bir çay koy da içelim Ayşe, içimiz ısınsın,” derken, dışardaki Erdo’ya içeri girmesi için işaret etti. </st><st c="7609">Erdo ürkek kapıyı kaparken, “Bak Ayşe, Erdo nereli biliyor musun? </st><st c="7675">Malatyalı,” dedi Kadri. </st><st c="7699">“Senin Kemal orda yapıyor askerliğini, değil mi? </st><st c="7748">Hemşeri sayılırsınız bir nevi.”</st></p>
		<p><st c="7779">Uzakta</st><span epub:type="pagebreak" title="220" id="page220"></span><st c="7786">ki oğlunun özlemiyle içi katılan kadın, Erdo’ya şefkatle baktı. </st><st c="7851">Çayı demlerken, “Sayılmaz mı, abi,” derken içtenlikle gülümsedi. </st><st c="7916">“Kemal’imle yaşıt hem de. </st><st c="7942">O da oğlum, o da oğlum,” dedi.</st></p>
		<p><st c="7972">Erdo şaşkındı. </st><st c="7988">Mutfakta oturmuş sessizce çayını içerken, Kadri’de saklı iki apayrı varlığı aynı anda görebiliyordu artık. </st><st c="8095">Biri, yavrusuna yaklaşanın ciğerini sökecek bir kartaldı; diğeri, yanındakileri her koşulda kollayan, güvenle kılavuzluk eden bir kaplumbağaydı. </st><st c="8240">Tek bedende yaşayan bu ikili sayesinde yaşadıklarının nasıl bir bedeli olabileceğini merak etti.</st></p>
		<p><st c="8336">Merdivenlerde Dünya’nın ayak seslerini duyduklarında, dağılan tedirginlik mutfağa geri döndü, ama uzun sürmedi. </st><st c="8449">Kapıda biten Dünya, gözaltlarındaki kararmaya zıt, duru bir sesle konuştu. </st><st c="8524">“Ömer Dayı, Atlas’ı çıkarmış koşturuyor... </st><st c="8567">Abi gel, biz de gidelim yanlarına,” dedi.</st></p>
		<p><st c="8608">Kadri, Erdo’ya mutfakta kalmasını işaret etti, hızla kalktı, aksaya aksaya Dünya’nın peşinden seyirtti. </st><st c="8713">Hiç acele etmeden ağır adımlarla yürüdüler. </st><st c="8757">Otlağı çevreleyen çitlere dayanıp, Ömer’in Atlas’la fısıldaşmasını, yularını bir gevşetip bir sıkmasını, hayvanın güçlü bedeninde oynayan kasları, kuyruğunu keyifle sallamasını, enerji depolamak istercesine toprağı eşelemesini, sınırlı özgürlüğüne koşulsuz itaatini seyrettiler.</st></p>
		<p><st c="9035">Ömer, yularından tutup onu yanlarına getirdiğinde, bu kez çekinmedi Dünya. </st><st c="9111">Elini yanağına uzattı, hayvanı ilk kez görmüşçesine okşadı. </st><st c="9171">Dünya, Atlas’ın yanağını </st><span epub:type="pagebreak" title="221" id="page221"></span><st c="9196">okşadıkça, geçmişin buz tutmuş acılarının eridiğini hissetti. </st><st c="9258">Ne bu at o delişmen taydı, ne de kendisi on üç yaşındaki o tasasız kızdı. </st><st c="9332">Aradan geçen sekiz yıl her şeyi değiştirmişti. </st><st c="9379">Çıkan serin esintiyle birlikte otlaktan karşı tepelere doğru savrulan geçmiş artık çok uzaktaydı.</st></p>
	</article>
<div id="charCountTotal" value="9476"></div></body>
</html>
