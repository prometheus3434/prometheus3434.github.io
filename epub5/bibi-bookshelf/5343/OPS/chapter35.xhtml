<?xml version="1.0" encoding="utf-8"?>
<html xmlns="http://www.w3.org/1999/xhtml" xmlns:epub="http://www.idpf.org/2007/ops">
  <head>
    <title>Uzakta</title>
    <meta http-equiv="Content-Type" content="text/html; charset=utf-8" />
  

</head>
  <body epub:type="chapter" id="chapter35">
<article>
						<span epub:type="pagebreak" title="222" id="page222"></span>
			<figure>
				<img src="image/35.png" />
			</figure>
			
			
			
			
			<p><st c="0">Akşamüstü nişanlısının eve bıraktığı Zeliha’yla Dünya’nın kucaklaşması, mutfakta hep birlikte yenen uzun akşam yemeği, kazadan önce çiftlikte yaşanan mutlu günlerin, çoğu neşeli çocukluk hikâyelerinin anlatılması, ama en çok da, Dünya’nın yemekten önce yanına gelip özür dilemesi Erdo’nun örselenmiş ruhunu onarmaya yetti. </st><st c="324">Hele, Ömer’le iki kadeh içtikten sonra çakır keyif olan Kadri’nin durup durup onun çekingenliğiyle dalga geçmesi ve, “Bir zamanlar ben de bunun gibiydim,” diye başlayan gençlik anılarından dem vurması gururunu okşadı. </st><st c="542">Erdo, asla uyanmak istemediği bir rüya görüyordu. </st><st c="592">Hiç tanımadığı insanların onu da kabul ettiği bu büyük aile sofrasının sonsuza dek sürmesinden başka bir şey istemiyordu.</st></p>
			<p><st c="713">Oysa, daha Zeliha sofrayı toplayıp, annesi bulaşıkları makineye yerleştirirken, Dünya izin isteyip odasına </st><span epub:type="pagebreak" title="223" id="page223"></span><st c="821">çekildi. </st><st c="830">Altın saçlı gidince, evin ışıkları söndü, Erdo yine karanlıkta kaldı.</st></p>
			<p><st c="899">Karısı, bir ihtiyacı olup olmadığını sormak için Dünya’nın peşi sıra çıkınca, Ömer, Kadri’ye eğildi ve alçak sesle, “Abi, bir iyi, bir kötü görünüyor ama, nasıl kızın durumu?” diye sordu. </st><st c="1088">“Çok merak ediyoruz, beye de soramıyoruz. </st><st c="1130">Sen de, biz de bilelim,” diye lafı uzattı.</st></p>
			<p><st c="1172">Kadri, Erdo’ya baktı. </st><st c="1195">Onun yanında Dünya’dan söz etmek doğru olur muydu, hızla tarttı. </st><st c="1260">Kaç zamandır izliyordu, çocuğun tek yamuğunu görmemişti. </st><st c="1317">Ayşe geri gelip Zeliha’yla birlikte işe durunca, boş verdi. </st><st c="1377">“Aynen dediğin gibi, bir iyi, bir kötü,” diyerek, kazadan sonra Dünya’nın içine kapandığını, pek arkadaşı olmadığını, yıllardır terapi gördüğünü, özellikle de babasıyla arasının iyi olmadığını anlattı. </st><st c="1579">“Kaç yaşına geldi, hâlâ tek sap şu hayatta. </st><st c="1623">Bir benle, bir hanımla, son günlerde de solcu bir kızla geziyor anca.”</st></p>
			<p><st c="1693">“Tövbeler olsun abi, başına iş açmasın o kız.”</st></p>
			<p><st c="1740">“Ne işi açacakmış, Ömer Bey? </st><st c="1770">Üç kuruşluk aklınla boşa lakırdı etme be!”</st></p>
			<p><st c="1812">Erdo, ansızın Kadri’nin içinde kanatlanan kartalı gördü; sindi.</st></p>
			<p><st c="1876">Karısıyla kızının yanında azar işittiği için bozulan Ömer, “Hadi, bitmedi mi işiniz! </st><st c="1962">Daha bir kahve içemedik,” diye çıkıştı onlara.</st></p>
			<p><st c="2008">Zeliha bakır cezvede kahveleri ocağa sürerken, Erdo’nun sorusu mutfağın sessizliğinde asılı kaldı. </st><st c="2108">“Kaza nasıl oldu, abi?”</st></p>
			<p><span epub:type="pagebreak" title="224" id="page224"></span><st c="2131">Kadri, cevap vermeden uzun uzun Erdo’yu süzdü. </st><st c="2179">Körpecik bir fidanın her şeyden çok sevdiği atının üstünde rüzgâr olmuş eserken, bilinmez bir nedenle düşmesi, ayağının üzengiye takılı kalması, iki yüz metre sürüklenmesi, bedeninde kırılmadık kemik kalmaması, her şey gözünün önünde olduğu halde yetişememesi, çaresizce seyretmesi, evdekilerle birlikte dışarı uğrayan hanımının haykırışları, kızın yanına vardığında, parçalanmış bacağından, kollarından fırlamış kemikleri, derisi soyulmuş ellerini, yüzünü, sırtını, her yerinin kanadığını gördüğünde kapıldığı dehşeti nasıl anlatabilirdi. </st><st c="2719">Hanımı ilkten o korkunç manzarayı görmesin diye, üzerindeki yelekle gömleği çıkarıp üstünü örtmüştü kızın. </st><st c="2826">Sonrasında kâbus uzadıkça uzamış, acı katlana katlana artmış, bütün aileyi ele geçirmişti.</st></p>
			<p><st c="2916">Erdo yanlış bir soru sorduğundan iyice emin olmuştu ki, “Attan düştü...” diye cevap verdi Kadri ona. </st><st c="3018">Geçmişi bir hayal sahnesinde seyredermişçesine yavaş yavaş anlattı. </st><st c="3086">“Attan düştü. </st><st c="3100">Ama ayağı üzengiye takılı kaldığı için çok sürüklendi. </st><st c="3155">Allah’tan kafatası ve boyun omurları zarar görmemiş, yoksa hemen ölürmüş yavrucak... </st><st c="3240">Hiç oynatmadık, öyle paramparça, ölü gibi yattı çayırda çocuk. </st><st c="3303">Babasına haber salındı, helikopter ambulans geldi. </st><st c="3354">Her yanına destekler bağladılar, kapıp götürdüler. </st><st c="3405">Sonrası ayrı eziyet... </st><st c="3428">Kırılan kaburgaları ciğerlerine batmış, aylarca uyuttular, makinelere bağlı yaşadı. </st><st c="3512">El kadar çocuğun kaç ameliyat geçirdiğini unuttum. </st><st c="3563">Bir yılına mal oldu... </st><st c="3586">Ne okul, ne arkadaş, her şeyden koptu...”</st></p>
			<p><span epub:type="pagebreak" title="225" id="page225"></span><st c="3627">Çakırkeyif Kadri gözlerinin dolmasına aldırış etmeden anlattıkça anlattı, Ayşe’nin çektiği ahlar mutfağın duvarlarından gecenin karanlığına taştı.</st></p>
			<p><st c="3774">Zeliha tünediği taburede, çocukluk arkadaşını son gördüğü günün dehşetini hatırlayıp büzülmüş, küçücük kalmıştı. </st><st c="3888">Annesi, “Hadi git yat sen,” deyince, herkese iyi geceler dileyip kaçarcasına uzaklaştı yanlarından. </st><st c="3988">Konuşulanlar, gelinlik düşlerine karabasan gibi inmiş, kızın içini karartmıştı.</st></p>
			<p><st c="4067">“O gün vurmak istemiştim Atlas’ı...”</st></p>
			<p><st c="4104">Kadri, rakının etkisiyle itiraf eden Ömer’e çevirdi kafasını. </st><st c="4167">O korkunç günle ilgili hiç adam uslu oturup konuşmadıklarını anladı.</st></p>
			<p><st c="4235">“Valla abi, o canım tayı vurmak istemiştim Allah’ıma! </st><st c="4290">Sanki bütün suç onunmuş gibi geldiydi o zaman. </st><st c="4337">Bey arayıp, ‘Sen Atlas’a iyi bak, o da travma geçiriyor,’ dedi de, aklım başıma geldi. </st><st c="4424">Sonra çok boynu büküldü tayın, neşesiz, sessiz büyüdü o da...”</st></p>
			<p><st c="4486">Erdo anlatılanları anlamıştı anlamasına, ama her şeyi, başından bu korkunç kaza geçen altın saçlı değil de bir başkasıymış gibi dinlemişti. </st><st c="4627">Onca acıyı altın saçlıya kondurması olanaksızdı. </st><st c="4676">Gözünün önünde canlanan görüntülere Ali İsmail’in hastane koğuşundaki perişan hali eklenmiş, içi daraldıkça daralmıştı. </st><st c="4796">Kadri ayağa kalkıp, “Hadi bana müsaade, uyku vaktidir,” dediğinde, ne yapacağını bilemedi. </st><st c="4887">O küçük odaya tıkılırsa, uyumak bir yana soluk bile alamayacaktı. </st><st c="4953">Kadri’nin peşi sıra ayaklanan Ömer’e iyi geceler diledikten sonra çekine</st><span epub:type="pagebreak" title="226" id="page226"></span><st c="5025">rek sordu: “Abi, ben bir dolanıp geleyim, iznin olursa...”</st></p>
			<p><st c="5084">Kadri mutfaktan çıkarken, “Çok oyalanma, vur kafayı uyu sen de,” dedi.</st></p>
			
			<p><st c="5155">Erdo bir koşu odaya gidip gocuğunu aldı, mutfağı toplayıp ışıkları söndüren Ayşe’yle birlikte dışarı çıktı. </st><st c="5264">Kadını selamlayıp havuza yöneldi. </st><st c="5298">Hava tahmininden de soğuktu. </st><st c="5327">Analığının ördüğü orlon atkıyı boğazına doladı. </st><st c="5375">Karanlıkta yavaş adımlarla yürürken, üflediği soluğuyla ellerini ısıttı. </st><st c="5448">Harabeye dönmüş havuza vardığında, bir ahırlara, bir kameriyeye baktı. </st><st c="5519">Sahibini yüzlerce metre sürükleyen bahtsız Atlas düştü aklına. </st><st c="5582">Bilmek, görmek istemedi.</st></p>
			<p><st c="5606">Kameriyeye doğru ilerledi. </st><st c="5634">Adımları onu dünyadan uzaklaştırıyor, daha önce yaşamadığı bir uzaya yakınlaştırıyordu. </st><st c="5722">Ne yaptığını bilmezlere özgü kasvetli bir umursamazlığın eşiğindeydi. </st><st c="5792">Ne yaparsa yapsın, ne kadar çabalarsa çabalasın bir şey olamayacağını, hiçbir şeyin değişmeyeceğini, hayatının tıpkı dedesininki gibi eski bir izlekte sönüp gideceğini düşündü. </st><st c="5969">Soluk alıp verdiği sürece şansının yaver gidebileceğine olan güveni ayaklarının altında ezildi.</st></p>
			<p><st c="6064">Kameriyenin otlağa inen basamaklarına oturdu, dizlerini kollarıyla sardı, bedenini soğuğa kapadı. </st><st c="6163">Soğuğa alışıktı, çekinmedi. </st><st c="6191">Başını kaldırıp gökyüzüne baktı. </st><st c="6224">Bulutsuz gökyüzünün ecesi samanyolu, binlerce yıldızın ortasında ışıl ışıldı. </st><st c="6302">Arkadaşlarıyla Göl Fırat’ta geçirdikleri kaçamak gecelerdeki gibiydi, aynıydı. </st><st c="6381">Büyülenmiş</st><span epub:type="pagebreak" title="227" id="page227"></span><st c="6391">çesine gözlerini alamadan dakikalarca samanyoluna baktı, boynu ağrıdı. </st><st c="6463">Yine dizlerine dolanıp iki büklüm kapandı. </st><st c="6506">Gecenin karanlığı omuzlarından bastırdıkça, soğuk bedeninden uzaklaştı, aklını kuşattı. </st><st c="6594">Uzaklardan belli belirsiz bir motor sesi geldi geçti. </st><st c="6648">Derken koca dünya sustu. </st><st c="6673">Yapayalnızdı.</st></p>
			<p><st c="6686">İyi şeyler düşünmeyi denedi. </st><st c="6716">Analığını arayacaktı sabah. </st><st c="6744">Ne güzel bir yerde olduğunu, Göl Fırat gibi yemyeşil bir ovaya baktığını, sakin otlaklarda yayılan atları anlatacaktı ona. </st><st c="6867">Gül hayvanları severdi. </st><st c="6891">Hele atları. </st><st c="6904">Ama Atlas’la altın saçlının felaketini anlatmayacaktı. </st><st c="6959">Kendi felaketi yeterdi kadıncağıza. </st><st c="6995">Gül’ün hayali, nazlı sesini çaldı kulağına, dilinden düşürmediği türküsüne katıldı.</st></p>
			
			<blockquote>
			<p><st c="7078">Çektiğim acı yeter</st></p>
			<p><st c="7097">Ocakta duman tüter</st></p>
			<p><st c="7116">Ellerin derdi vardır</st></p>
			<p><st c="7137">Benimki daha beter...</st></p>
			</blockquote>
			
			<p><st c="7159">Birden artık yalnız olmadığı duygusuna kapıldı Erdo. </st><st c="7213">Mırıldanmayı kesti, başını yavaşça geriye çevirdi. </st><st c="7264">Dünya, kameriyenin yanında dikilmiş ona bakıyordu.</st></p>
			
			
			
			
			
			
			
			
			</article>
  <div id="charCountTotal" value="7314"></div></body>
</html>
