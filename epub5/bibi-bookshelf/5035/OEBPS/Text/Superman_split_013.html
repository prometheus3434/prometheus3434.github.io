<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Superman</title>
  <link href="../Styles/stylesheet.css" rel="stylesheet" type="text/css" />
  
<style type="text/css">
@page { margin-bottom: 10.000000pt; margin-top: 10.000000pt; }
</style>
</head>

<body class="calibre">
  <div class="chapter">
    <p class="normal">Böyle olur öğretmen dediğin.</p>

    <p class="normal">Böyle olur girişimci dediğin.</p>

    <p class="normal">"Çalışsam da aynı maaş, çalışmasam da" deyip okuldan kaçan adamdan öğretmen olmaz.</p>

    <p class="normal">Doktor dediğin nasıl olur, biliyor musun?</p>

    <p class="normal">Üstün adlı bir pediatrik hematolog, çocuk kanseri üzerine çalışıyor. Görüyor ki her sene beş bin çocuk kansere yakalanıyor. Bunların % 87'si de fakir aile çocukları. Bu beş bin çocuğun bin beş yüzü lösemiye tutuluyor.</p>

    <p class="normal">Bir yandan çocukların tedavisiyle uğraşıyor, ama maddi geliri ve sosyal güvencesi olmadığı için tedavi olamayan çocukları gördükçe çok üzülüyor. Ne yapabilirim diye düşünürken, o kadar işinin arasında bir vakıf kuruyor 1998'de, şu anda 6.000 çocuğun tedavisini sağlayan LÖSEV'i.</p>

    <p class="normal">Fakir oldukları için ailelerine para yardımı, kardeşlerine okul malzemeleri, evlerine kömür desteği veriyor.</p>

    <p class="normal">Çocuklar da zorluk çekmeden tedavi oluyorlar.</p>

    <p class="normal">Niye?</p>

    <p class="normal">Çocuklar yaşasın diye.</p>

    <p class="normal">Dr. Üstün Ağabeyleri sadece işine gidip gelebilirdi, öyle yapmadı. On binlerce çocuğun hayatına destek sağladı. Önüne gelen paçoz şarkıcıyı, mankeni götüren evli kokainman zurnacıyı, gençlerin önüne "Alın buna hayran olun" diye koyan sistem, Dr. Üstün Ezer'i bize hiç tanıtmadı, değil mi? Çünkü model olarak onu koysan bu ülke çatır çatır ileri gider.</p>

    <p class="normal">Doktor olacaksan böyle doktor ol.</p>

    <p class="normal">Devletin hastanesine gelen hastaları ameliyat etmek için muayenehanene götürerek değil. Ameliyat etmek için zaten devletten maaş aldığın hâlde bir de hastalardan bıçak parası alarak değil. Yazdığın ilaç karşılığı ilaç firmalarından komisyon alarak değil.</p>

    <p class="normal">Doktor olacaksanız Üstün Ezer gibi doktor olun.<a href="../Text/Superman_split_073.html#footnote-100-3" id="footnote-100-3-backlink">[3]</a></p>

    <p class="normal">İmam nasıl olur biliyor musun?</p>

    <p class="normal">Beypazarlı genç, beş vakit namaz kıldırmanın dışında, köylüyle iç içe yaşamaya başlar, kendini çok sevdirir. Gitar çalmayı bildiği için çocuklara gitar dersleri vermeye başlar, gençlerle top oynar. Köyün gözbebeği olur. Maaşının çok azını harcar, geri kalanıyla gençlerin ihtiyaçlarını karşılamaya çalışır. Bir önceki imam zamanında, imamın yakınından geçmeyen gençler, bu çocukla büyük bir dostluk ilişkisine girerler. Akşamları altı liseli gence üniversiteye hazırlık için kimya, fizik, matematik dersleri verir. Oysa köyde üç öğretmen vardır, onlar öyle bir çaba göstermezler. Çocukları Mardin'deki kiliselere, Urfa'daki tarihi ve dini mekânlara gezmeye götürür. Oraları hayatlarında görmemiş olan çocuklar çok sevinirler.</p>
  </div>

  <div class="calibre1" id="calibre_pb_17"></div>
</body>
</html>
