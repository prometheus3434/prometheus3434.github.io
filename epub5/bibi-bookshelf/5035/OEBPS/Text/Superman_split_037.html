<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Superman</title>
  <link href="../Styles/stylesheet.css" rel="stylesheet" type="text/css" />
  
<style type="text/css">
@page { margin-bottom: 10.000000pt; margin-top: 10.000000pt; }
</style>
</head>

<body class="calibre">
  <div class="chapter">
    <p class="normal">Geçtiğimiz günlerde televizyonda küçük bir ilköğretim öğrencisi Kürt kızı vardı.</p>

    <p class="normal">"Okuyup vatanıma milletime hayırlı bir insan olacağım" diyordu.</p>

    <p class="normal">O Kürt kızı bu bayrağı, bu vatanı hepimiz kadar hak ediyor. Bir çocuk, bir insan, bu bayrağı, bu vatanı böyle severken sen onu yıllar sonra kaybediyorsan, onu yetiştirmeyen, hak ettiği sevgiyi, bilgiyi vermeyen herkesin sorumluluğu vardır. O genci sen sahiplenmezsen başkası sahiplenir.</p>

    <p class="normal">Ülkedeki yüz bin ayrılıkçı, ülkesini sevmeyen, nefret dolu insan için; milyonlarca bu ülkeyi seven Kürdü kenarda bırakamazsın.</p>

    <p class="normal">Yurt sevgisi ve hoşgörü yan yana şahanedir. Tek başına bırakılırsa bu kavramlar, yanlış yere çekilirler.</p>

    <p class="normal">Ama ikisi yan yana ülkeyi cennet yapar.</p>

    <p class="normal">Yani Uğur Böcekleri'nin temel ilkeleri:</p>

    <p class="normal">"Hangi ırktan, hangi düşünceden olursan ol başımızın tacısın, yeter ki bu bayrağı sev."</p>

    <p class="normal">Birkaç yıl önce, bir baktım televizyonlarda Nuri Dayım yerde yatıyor, üzerine gazete sermişler. Yüzü görünmüyor.</p>

    <p class="normal">Gözlerim doldu, sonra öğrendim ki Nuri Dayım değilmiş, Hrant Dink'miş.</p>

    <p class="normal">Niye mi Nuri Dayım zannettim?</p>

    <p class="normal">Ayakkabısının altındaki delikten.</p>

    <p class="normal">Sonra öğrendim ki diaspora Hrant Dink'i suçluyormuş, Türkiye'yi terk etmediği ve "Ölümler karşılıklı oldu, tek taraflı bir şey olmadı 1915'lerde" deyip Türk tezlerini savunduğu için.</p>

    <p class="normal">İkisi de bir yerden para yemediği için delik ayakkabıyla gezdiler, ülkelerini hiç terk etmediler.</p>

    <p class="normal">Müslüman Türk Nuri Tanrıseven, Ortodoks Ermeni Hrant Dink.</p>

    <p class="normal">İki iyi komşu.</p>

    <p class="normal">İnşallah kimse bu ülkeyi terk etmez.</p>

    <p class="normal">Benim yaşıtlarım bilirler, bu ülkede, beş-on yılda bir, sağcıyı solcuya, Sünniyi Aleviye, Türkü Kürde hep düşürürler. Yüzlerce yılın taktiğidir bu, bir ülkeyi ancak böyle durdurursun.</p>

    <p class="normal">Sakın yemeyin kardeşlerim.</p>

    <p class="normal">Girişimci, işini iyi yapan, dürüst insanlar, bu güzel vatanda kardeş gibi yaşamaya devam ederiz, kimseye kanmadan.</p>
  </div>

  <div class="calibre1" id="calibre_pb_45"></div>
</body>
</html>
