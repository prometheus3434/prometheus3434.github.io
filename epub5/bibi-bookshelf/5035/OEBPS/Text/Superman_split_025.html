<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Superman</title>
  <link href="../Styles/stylesheet.css" rel="stylesheet" type="text/css" />
  
<style type="text/css">
@page { margin-bottom: 10.000000pt; margin-top: 10.000000pt; }
</style>
</head>

<body class="calibre">
  <div class="chapter">
    <p class="normal">Oysa insanın hası bu ülkede. Hiç uzağa gitmeyin. Bir de beni Facebook'a düşüreceğinize Alim Gerçel'i anlatın insanlara.</p>

    <p class="normal">Babamın dayısı, onu büyüten Nuri Tanrıseven kaymakam olur. Gider, Anadolu'da, o güne kadar çözülemeyen bir arazi ihtilafını çözer. Atıyla gece görev yaptığı kasabaya dönerken, ayakkabısının altının delik olduğunu hatırlar. "Allah'ım" der, "Kaymakam olduk, hâlâ delik ayakkabıyla dolaşıyoruz." Aylardır yeni ayakkabı alamamıştır, ayakkabısının altı deliktir. (Bu arada kız kardeşinin oğlunu, yani benim yetim babamı, en küçük Erdoğan'ı da yanında okutuyor, büyütüyor.) Bir anda karşısına karanlıktan köylüler çıkar. "Kaymakam Bey, yanlış anlama, bu sorunu yıllardır çözememiştik. Karşı köydekiler yıllardır görevlilere para verdiler, bu iş böyle sürdü durdu. Sen geldin onların ne tehdidine, ne rüşvetine kandın. Bizden de bir şey beklemedin ama biz aramızda biraz para topladık, ne olur bunu al!"</p>

    <p class="normal">Nuri Dayım onlara kızar: "Sakın" der, "bir devlet memuruna böyle bir teklif getirmeyin". Köylüler özür diler, giderler.</p>

    <p class="normal">Nuri Tanrıseven, karanlıkta, atının üstünde biraz gider, yüzüne birden koca bir gülümseme gelir. Kaldırır kafasını gökyüzüne:</p>

    <p class="normal">"Allah'ım, beni böyle kandırırım sanıyorsan boşuna uğraşma, ben daha çok dolaşırım delik ayakkabıyla.<a href="../Text/Superman_split_073.html#footnote-100-8" id="footnote-100-8-backlink">[8]</a>"</p>

    <p class="normal">Nuri Tanrıseven'in neredeyse tüm memuriyet hayatı ya delik ayakkabıyla ya sökük kazakla dolaşarak geçti. Ülkesine çok hizmet etti.</p>

    <p class="normal">Sevgili Alparslan anlatmıştı. Kayseri'de, Esnaf Hacı Seyit Mehmet Aksebzeci varmış. Dürüstlüğüyle tanınan bir esnafmış. Ahilik teşkilatının da iyi bir örneği.</p>

    <p class="normal">Ortağıyla Kayseri Kapalı Çarşı'da ticaret yaparken, bir gün, yaz ayı, dikkatini bir şey çekiyor. İkindi namazını Cami Kebir'de kılıp dükkânına gelen ortağına, "Ahmet Ağa, bugüne kadar karıncalar hep dışarıdan içeri bir şeyler taşırlardı, bugün ise içeriden dışarı bir şeyler taşıyorlar. Bunun hikmeti ne ola?" diye sorar.</p>

    <p class="normal">Ortağı Ahmet Ağa düşünür, "Bugün köyden bir sepet yumurta gelmişti, onları eşit sayıda sana ve bana ayırdım; bizim eve gidecek olana birkaç tane irisinden koydum acaba ondan mı?" der.</p>

    <p class="normal">Hacı Mehmet "Demek ki Allah bereketini bizden kesti, ortaklığımıza son verelim" der.</p>

    <p class="normal">Anadolu insanı bu hikâyelerle büyüdü. O yüzden hâlâ dürüsttür, hâlâ insandır, hâlâ ihtiyacı olana yardım eder.</p>

    <p class="normal">Peki, böyle güzel bir ülkede, biz bu üzüntüleri, bu yolsuzlukları niye yaşıyoruz? Daha da kötüsü, niye alıştık dersiniz?</p>

    <p class="normal">Yaşlı adamın biri, çölde devesiyle giderken yerde yatan muhtaç birini görür. Su verir, devesine bindirir. Kendisi yürümeyi göze almıştır. O sırada deveye binen adam bir anda deveyi topuklar ve kaçmaya başlar.</p>

    <p class="normal">Yaşlı adam hırsızın ardından bağırır:</p>

    <p class="normal">– Oğlum, ne olur kimseye anlatma.</p>

    <p class="normal">Hırsız şaşkınlıkla durur ve sorar:</p>

    <p class="normal">– Niye ki?</p>

    <p class="normal">– Oğlum eğer birileri duyarsa bunu, yarın çölde ihtiyaç içindeki birine kimse yardım etmez.</p>

    <p class="normal">Tam bizim durumumuz, değil mi?</p>

    <p class="normal">"Bir ülkede ne kadar çok yasa ve nizam varsa, orada o kadar da çok hırsıza ve hayduta rastlanır" diyor Lao Tse.</p>

    <p class="normal">Gazetelerde pek çok kötülük duyarsınız, ama ne olur, şu hep aklınızda olsun: Emniyetten bir dostum demişti ki "Bu ülkedeki suçların % 99'unu nüfusun % 1'i, suçların geri kalan % 1'ini de nüfusun % 99'u işliyor. (Bu bölümü, tanıyan biri varsa Rahşan Ecevit'e de okutsun.)</p>

    <p class="normal">Bu ülkenin insanı dürüsttür, efendidir. (İstanbul ekibi üzerine çok alınmasın, ülkenin genelinden bahsediyorum.) Önünüze koydukları on tane cinayet, kötülük haberinin karşısında, aslında okumadığınız, görmediğiniz binlerce iyilik ve dürüstlük haberi var bu ülkede.</p>

    <p class="normal">Ama neyi daha çok duyarsak onu gerçek zannediyoruz. Hele çocuklara neyi daha çok gösterirsek, çocuklar onu öğreniyor.</p>

    <p class="normal">Uğur'la kız kardeşim Sanem'in çok resmi bir iş yemeği oluyor. Bizim yeğen Erim de sarışın, çakmak çakmak mavi gözleri olan bir erkek çocuğu. Bir çocuk bu kadar mı efendi, terbiyeli olur, inanamazsınız, öyle bir delikanlı. Ana-baba öğretim üyesi, Erim de beş yaşındayken yardımcı doçent gibi davranıyor. Yemeğe oturuyorlar.</p>

    <p class="normal">Sessizlik.</p>

    <p class="normal">Misafir öğretim üyesi dönüyor bizim efendi Erim'e, muhabbet başlayacak:</p>

    <p class="normal">– Benim adım Murat.</p>

    <p class="normal">– Koyuyim de tur at!</p>

    <p class="normal">Adam şok. Ortalık buz.</p>

    <p class="normal">Sessizlik. Herkes kıpkırmızı, Erim'i yaka paça dışarı çıkarıyorlar. "Oğlum ne diyorsun sen? Ne kadar ayıp." Erim o sırada <span class="ideitalik">Recep İvedik</span>'i seyretmiş, çok hoşuna gitmiş, repliği orada duymuş. Karşısında da bir Murat görünce, tur attırmış.</p>

    <p class="normal">Dürüstlük başlıklı bölümü de böyle bitirdim ya, ne deseniz haklısınız.</p>

    <p class="normal">Küfür etmeyin de, eleştiriye sonuna kadar açığız.</p>
  </div>

  <div class="calibre1" id="calibre_pb_31"></div>
</body>
</html>
