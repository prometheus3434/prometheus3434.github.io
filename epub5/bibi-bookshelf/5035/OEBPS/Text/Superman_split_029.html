<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Superman</title>
  <link href="../Styles/stylesheet.css" rel="stylesheet" type="text/css" />
  
<style type="text/css">
@page { margin-bottom: 10.000000pt; margin-top: 10.000000pt; }
</style>
</head>

<body class="calibre">
  <div class="chapter">
    <p class="normal">İsviçre'den gelen diş hekimi bir öğrencim anlatmıştı. "Hocam, İsviçre'de bir kapıyı çaldığınızda kapıyı beş cm açıp, büyük bir güvensizlikle aralıktan bakarlar. Türkiye'de ‘hangi' kapıyı çalarsanız çalın sonuna kadar açıyorlar. En büyük fark bu, ekonomi falan fasarya" demişti.</p>

    <p class="normal">O yüzden Alman, İsviçreli beni anlamıyor, ben onu anlamıyorum. Farklı yetiştik. Biz güvene dayalı, onlar güvensizliğe dayalı kültürde yetiştiler.</p>

    <p class="normal">Temel diyormuş ki "Anlamıyorum, bu kadınlar bu paraları nereye harcıyor? İçki desen yok, kumar desen yok, kadın desen kendileri zaten kadın!"</p>

    <p class="normal">Öyle bir yabancı işadamı gelmiş Türkiye'ye, pazar araştırması yapıyorlar. İşadamı sormuş kendini gezdiren mihmandara:</p>

    <p class="normal">– Gezdiğimiz bütün dükkânlarda bir firmanın logosu var, ne iş yapıyor o şirket?</p>

    <p class="normal">– Bir gösterir misin?</p>

    <p class="normal">Girmişler bir dükkâna, göstermiş Avrupalı yazıyı. Kocaman "MAŞALLAH" yazıyor.</p>

    <p class="normal">– İşte bu şirket.</p>

    <p class="normal">Mihmandar düşünmüş düşünmüş, cevaplamış:</p>

    <p class="normal">– Türkiye'nin en büyük sigorta şirketi.</p>

    <p class="normal">Kars'ta halkın en büyük besin kaynağı kaz etidir. Kışın başında hazırlarlar kaz etlerini, tüm kış yerler. Köylerde halk haberleşir, herkes etlerini aynı gün hazırlar, kazanlarda pişirirken kimsenin canı çekmesin, herkesin evinde aynı anda et olsun diye. Küçük bir şey ama bu ülkeyi bana sevdirir.</p>

    <p class="normal">Bahçıvan firmasının sahibi ilk başlarda peynir üretmeye karar verir. Erzurum civarından süt alıp, peynir imal edecek. Halkı, sütü parayla satmaya uzun süre ikna edemez. Erzurum'un köylüsü der ki "Sütte bizim emeğimiz yok, Allah veriyor. Yoğurt desen para alırız, emeğimiz var. Ama süt için alırsak çok ayıp olur, emeğimiz yok sütte." Firma sahibi ikna edene kadar canı çıkar. İyi mi etmiş kötü mü bilmem. Ama böyle insanı olan ülkeye kanım ısınıyor benim.</p>

    <p class="normal">Aksigorta'ya eğitim veriyorum. Adana ekibinden bizim Abdurrahman Bora iki dakika geç girdi içeri, ben de başlamıştım.</p>

    <p class="normal">"Hocam bir saniyenizi alabilir miyim?"</p>

    <p class="normal">"Tabii" dedim. Eğitimle, işle ilgili bir şey söyleyecek zannediyorum.</p>

    <p class="normal">– Arkadaşlar, demin, arada babamla konuştum. Hepinize çok selam söyledi! Selamı üzerimde kalmasın.</p>

    <p class="normal">Herkes bastı kahkahayı. Ben gülmedim.</p>

    <p class="normal">Sonra ekibe de söyledim.</p>

    <p class="normal">– Ben babamla konuşsam, o selam söylese, size gelip söylemem. Ayıp olur mu? Kimse tanımıyor, en önemlisi "Nasılsa haberi olmaz" diye düşünürüm.</p>

    <p class="normal">Oysa Abdurrahman'ın babasına duyduğu hürmete, sevgiye bakın. Bu Anadolu'nun yüzlerce yıllık geleneğidir.</p>

    <p class="normal">O günden sonra ben de kimsenin selamını üzerimde bırakmadım.</p>

    <p class="normal">Geçen Uğur Boyvoda Amcam söyleyince fark ettim: Şu, dolmuşta "Parayı öne uzatır mısınız?" olayının Batı'da gerçekleşme ihtimali sıfırdır. Bizde herkes gönüllü muavin olur, birbirine yardım eder.</p>

    <p class="normal">Kazak Türklerinin ata sporlarından biri, "Kartalla Avcılık". Daha yavruyken, kartalı alıp avcı olarak yetiştirirler ve steplerde avlanırlar. Senede bir defa büyük bir yarışmayla, birinci olan kartal seçilir. Bir belgeselde seyrettim. Yavru kartala ulaşmak ölümcül bir tecrübe. Yuvaya kadar çıkıp bir kartal yuvasına ulaşmak ve anne kartalın orada olmadığı anı beklemek. Bazen iki-üç günlerini alıyor ve o güçlükle yuvaya ulaştıklarında yuvada mutlaka iki yavru kartal oluyor. O kadar çabanın sonunda iki kartal yavrusunu da alabilirler, almıyorlar! "Bir yavru kartal, Kazakistan'da kartalların hep var olması için yuvada kalmalı" diye düşünüyorlar. Oysa öyle yoksul bir ülkede ikinciyi de alıp satabilirler. Kesinlikle yapmıyorlar. Yurt sevgisinin en güzel örneklerinden biri.</p>
  </div>

  <div class="calibre1" id="calibre_pb_36"></div>
</body>
</html>
