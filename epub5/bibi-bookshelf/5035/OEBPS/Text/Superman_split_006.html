<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Superman</title>
  <link href="../Styles/stylesheet.css" rel="stylesheet" type="text/css" />
  
<style type="text/css">
@page { margin-bottom: 10.000000pt; margin-top: 10.000000pt; }
</style>
</head>

<body class="calibre">
  <div class="chapter">
    <h1 class="h1baslik" id="calibre_toc_2">ÖNSÖZ</h1>

    <p class="normal">Bazı kitaplar vardır sizinle konuşur. Okumaya başlayınca fark edersiniz.</p>

    <p class="normal">Arkadaşınız olurlar. Ara sıra, evde dolaşırken karşılaşır, sayfalarını koklar, karıştırırsınız.</p>

    <p class="normal">Ya çok iyi kitaptır; içten, sakin ve bilgedir ya da hayatınızın en zor, en ihtiyaç duyduğunuz döneminde karşınıza çıkmıştır.</p>

    <p class="normal">Elinize aldınız mı, gülümsersiniz.</p>

    <p class="normal">Herkese anlatırsınız.</p>

    <p class="normal">Kitap onlarca yıl yaşasın diye.</p>

    <p class="normal">Çünkü kitapların da ömrü var, insanlar gibi.</p>

    <p class="normal">Çok az kitap sonsuza dek yaşar.</p>

    <p class="normal">Ömrü sizin ona ayırdığınız vakittir.</p>

    <p class="normal">Aslında her bir nüshanın kaderi, okuyanın zekâsı kadardır.</p>

    <p class="normal">Bu kitabı kişisel gelişmeyin diye yazdım, toplumsal gelişin.</p>

    <p class="normal">Etrafa da gram katkınız olsun.</p>

    <p class="normal">İçerideki başlıkların ne ifade ettiğini kitabın sonunda anlayacaksınız.</p>

    <p class="normal">Allah gecinden versin, Reha Muhtar öteki dünyaya gitmiş. Demiş ki zebaniler:</p>

    <p class="normal">– İyi adamsın, ama birkaç kişinin de günahını almışsın. Cennete gideceksin, ama önce cehennemde biraz ceza çek, sonra cennete yollayacağız.</p>

    <p class="normal">Reha ağabeyimiz cehennemde hafiften yanıyor. Bir ay, üç ay sabırla bekliyor, ne zaman cennete geçeceğim, diye. Bu arada zebaniler yanından geçerken hepsinde hafif bir sırıtma.</p>

    <p class="normal">Sonunda Reha Muhtar dayanamamış sormuş:</p>

    <p class="normal">– Kardeşim ne zaman geçeceğim cennete?</p>

    <p class="normal">Zebaniler sırıtmış:</p>

    <p class="normal">– Az sonra!</p>

    <p class="normal">Kitabın adının nereden geldiğini az sonra öğreneceksiniz.</p>

    <p class="normal">Sanemcik, kız kardeşim, İzmir'de otobüsle eve dönerken, bir baba ve kızın konuşmasını duyuyor. Zayıf kara kuru bir baba, önlüklü ilköğretim öğrencisi kızına:</p>

    <p class="normal">– Kızım eğer karnen güzel gelirse söz sana reklamlardaki Magnum dondurmadan alacağım.</p>

    <p class="normal">Kız babaya sevinçle sarılıyor.</p>

    <p class="normal">Bu şahane ülke yoksul kaldı.</p>

    <p class="normal">Siz aynı yaştaki kızınızı restoranlara götürürsünüz her hafta, kız tadını beğenmedi mi, "Anne, bu yemek iğrenç " der.</p>

    <p class="normal">Bir hafta önce PKK, Tokat'ta yedi askerimizi şehit etti. Televizyoncular şehitlerden birinin ailesiyle görüşmüşler, Fatih diye bir çocuk; evinin duvarı sıvasız, soğuk, berbat. Askerde yiyip içmiyor; 127 lira maaşı var, onu eve yolluyor.</p>

    <p class="normal">Yanında kitaplarını götürmüş askere, bilgilerim taze kalsın, daha okuyacağım, diye. Şehit etmişler çocuğu. Belli ki evin direği o, herkes onun eline bakıyor.</p>

    <p class="normal">Aynı gün gazetede bir köşe yazısında okudum. Bir köşe yazarı, hangi barda ne içmişler, İstanbul'un en ciks mekânı neresiymiş anlatıp "Koptuk ağabey, yalnız mekânı biraz daha cool yapsınlar" diyordu.</p>

    <p class="normal">Ben bir konferans için şehir dışındayken, ufaklıklar hamburger istemiş. Paketleri getirmeye yaşlıca bir amcaları gelmiş McDonald's'tan. Bizim ufaklıkları biraz sevmiş, "Benim de kızım var ilköğretimde, okul masrafı şu, kira şu, elimize geçen 580 TL. O parayla okutmaya çalışıyorum yavrumu." Çocukların boğazından geçmemiş köfteler, iyi ki de geçmemiş.</p>

    <p class="normal">Doğuda okuma yazma oranı inanılmaz düşük.</p>

    <p class="normal">Gençler askere gelince, kışladaki fedakâr subay ve astsubaylar sayesinde okuma yazma öğreniyorlar.</p>

    <p class="normal">Garanti Bankası, Öğretmenler Vakfı kurdu.</p>

    <p class="normal">Amaç, öğretmenleri daha iyi yetiştirmek. Çok iyi eğitmenler buluyorlar. Öğretmenlere, nasıl daha iyi eğitim verebilirler, nasıl sunum yaparlar onu öğretecekler ve karşılığında hiçbir şey almıyorlar. Birçok insan bu eğitimleri almak için cebinden para verir. Bir cumartesi günü İskenderun'da öğretmenlere eğitim veriyorlar, eğitmen de çok iyi bir hoca. Bir de gazeteci götürmüşler, ben gazetecinin yorumunu okudum:</p>

    <p class="normal"><span class="ideitalik">"Araya çıktık, çok iyi bir eğitim, kursiyer öğretmenlere sordum: ‘Nasıl geçiyor?' Bir baktım herkes şikâyetçi.</span></p>

    <p class="normal"><span class="ideitalik">– Cumartesi günü bizi buraya getirdiler, ne işimiz var cumartesi günü?</span></p>

    <p class="normal"><span class="ideitalik">– Bu sene kaç hafta cumartesileri böyle geldiniz?</span></p>

    <p class="normal"><span class="ideitalik">– Bu ilk."</span></p>

    <p class="normal">Şehit olan Fatihçik de İskenderunlu, kitaplarını alıp askere götürüyor, "daha okuyacağım" diye. Okutacaklar da bu İskenderunlu öğretmenler. Bitmiş öğretmenlikleri hepsinin, tapu kadastro memuru olmuşlar.</p>

    <p class="normal">Rahmetli Hakan Yaman'ın Kelimenü kitabında kullandığı deyimle, bizim doktorların muayenehane, özel hasta, ilaç primi, bıçak parası derken iyice para kazanınca "toktor" oldukları gibi.</p>

    <p class="normal">Gökhan asteğmen ziyaretime gelmişti. "Şerif Ağabey akşamları evde, Avrupalı şirketlere web sayfası yapıyorum. Ayda 5000-7500 dolar arası ekstra para kazanıyorum" demişti.</p>

    <p class="normal">Öte yanda ülkede "işsizlik" var! İşsizlik falan yok, "bilgisizlik" var. "Girişimci" ruhumuz yok olmuş durumda. Herkes işini idareten yapıyor.</p>

    <p class="normal">Sevgi kültürümüz iyidir, ama zamanla iş, sevmekle aşırı korumayı karıştırmaya gelmiş. Dikkat edin yabancı çocuklara, otelde beş-altı yaşındaki Alman çocuk alır yemeği hapur hupur üstüne döke döke yer.</p>

    <p class="normal">Bizim on yaşındaki Türk çocuğun yemeğini babası alır, anası yedirir, teyzesi de ağzını siler. Çocuk otuz beş yaşına gelir, hâlâ ana, baba, teyze çocuğun peşinde yemek yedireceğiz diye koştururlar. Bu nasıl bir korumacılık, kollamacılıktır.</p>

    <p class="normal">Kendi hayatını yaşayamayan insanlar çocuklarının hayatını yaşar.</p>

    <p class="normal">Süpermen Türk olsaydı pelerinini kesin anası bağlardı.</p>

    <p class="normal">Bir de uçarken arkasından bağırır:</p>

    <p class="normal">– Varınca çaldır oğlum.</p>

    <p class="normal">Bırak uçsun artık!</p>

    <p class="normal">Süpermen o, çocuğun kriptonu olma.</p>

    <p class="normal">Gelelim, kitapta neler var?</p>

    <p class="normal">Öncelikle ben neredeyse hiç yokum, kendimle ilgili hiç övünme yok. Düşündüğümde övünecek bir şey de bulamıyorum zaten. İçeride "Aile şöyle bir dert yaşıyordu, eğildim kulaklarına şunu söyledim, şimdi mutlular" ya da "Şöyle bir laf ettim, çocuğun hayatı değişti" gibi bir şey yok, çünkü öyle bir ermişliğim olmadı. Bazen mektuplar alıyorum, "Şöyle etkilendim", "Böyle oldum" diye. O, ben değilim kardeşim, o etkiyi yaratacak başka kitaplar, adamlar vardır eminim.</p>

    <p class="normal">Geçenlerde Alec Baldwin aktörlüğü bırakmış, açıklama yaptı, "Arkamda berbat bir kariyer bırakıyorum" diye. Şahane. Hem haklı, hem dürüst.</p>

    <p class="normal">Benim de kendimle ilgili söyleyebilecek daha iyi bir kelamım yok. Arif bir yazar değilim. Övünebileceğim tek şey, iyi dostlarım var; çok iyi, güvenilir iş arkadaşlarım var. Hayatta adam satmazlar, zor anında yanında olurlar, gözlerinin içi güler; Uğur Böcekleri'yle övünürüm, ülkenin her yerine gider eğitim verirler. Ne teşekkür, ne karşılık beklerler.</p>

    <p class="normal">Facebook'a bir şekilde düştük ya, ondan önce hiçbir yerde görüntüm yoktu. Şimdi kulağıma efsaneler geliyor, şöyle yapmış, böyle yapmış. İyi şeyler, ama hepsi yalan dolan.</p>

    <p class="normal">Bir ara bir eğitmen tanıtımı gelmişti, yönetim danışmanıymış, adamla ilgili bilgi şu: "Şehir dışında köpeği Jack ve eşiyle birlikte yaşar, eğitimi olduğunda İstanbul'a gelir." Kızıl Maske oğlum o! Ayrıca köpeğin adını veriyorsan, hanımın adını da ver, o da en az köpek kadar değerli.</p>

    <p class="normal">Öyle durumum yok, şehirde sürünürüm, dolmuş kuyruğu bekler, ekmeğin fiyatını bilirim. Allah'a şükür. İstemez miyim o ayrı.</p>

    <p class="normal">İyi bir şey duyduysanız emin olun uydurmadır. Keşke Anadolu'nun bir köyündeki bir ilkokul hocasının onda biri kadar ülkeye katkımız olsa. Bizimkisi şeyh uçmaz, müritleri uçurur misali.</p>

    <p class="normal">Doğuda bir köy, köylü hayretle herkese anlatıyor: "Bizim şeyhin sigarası hiç bitmiyor, ermiştir o." Gidip bakıyorlar, elektronik sigara içiyor şeyh.</p>

    <p class="normal">Tam o hesap.</p>

    <p class="normal">Kitapta nasıl adam olunur, ülkeye nasıl katkıda bulunulur; bunları başka insanların hayatlarında göreceksiniz.</p>

    <p class="normal">Ben biley taşıyım, siz bıçak.</p>

    <p class="normal">Ben resimim, siz göz.</p>

    <p class="normal">Ben kalemim, siz kâğıt.</p>

    <p class="normal">Hadi başlayalım...</p>
  </div>

  <div class="calibre1" id="calibre_pb_9"></div>
</body>
</html>
