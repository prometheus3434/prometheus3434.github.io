<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Superman</title>
  <link href="../Styles/stylesheet.css" rel="stylesheet" type="text/css" />
  
<style type="text/css">
@page { margin-bottom: 10.000000pt; margin-top: 10.000000pt; }
</style>
</head>

<body class="calibre">
  <div class="chapter">
    <p class="normal">Adamlık deyince herkesin tarifi başka.</p>

    <p class="normal">Size bir zararı olmadığı sürece, herkesin tercihine saygı duyun, hoşgörü gösterin, beraber yaşamak o zaman şahane olur.</p>

    <p class="normal">Bektaşi'nin biri sofrayı kurmuş, denize karşı demlenmeye başlamış. Bir anda hava bozmuş, feci bir rüzgâr... Sandalyeler devrilmeye, yapraklar uçuşmaya başlamış. Bizimki çakırkeyif, kaldırmış kafayı havaya:</p>

    <p class="normal">"Allah'ım" demiş "ben içiyorum, sen dağıtıyorsun nasıl iş bu?"</p>

    <p class="normal">Koyuna rakı içirmişler, kurdun evini sormuş misali.</p>

    <p class="normal">Geçenlerde bir belgeselde Kumkapı'da altmış yaşlarında bir manavla konuşuyorlar. Dostlukları anlattı, Rumu, Ermenisi nasıl iyi geçindiklerini. Sonra çok ilginç bir şey söyledi: "Benim eşim başörtülüdür, biz rahat rahat yaşardık, kimse bizi ayırt etmezdi. Bu ülkenin parçasıydık, şimdi çoğu zaman bizi dışlıyorlar".</p>

    <p class="normal">1974 Kıbrıs Barış harekâtında kazanmamızın en büyük nedeni neydi bilir misiniz? Rumlar, Makariosçular ve Grivasçılar olarak ikiye ayrılmıştı. Polisler Makariosçu, Askerler Grivasçıydı. "Türkleri Grivasçılara tercih ederim" diyen Makariosçular vardı. Birbirlerine o kadar düştüler ki, iki tarafın da amacı adayı Yunanistan'a kazandırmak olmasına rağmen başaramadılar. Günümüz Türkiye'sine ve günümüz KKTC'sine nasıl benziyor değil mi? Şimdi Rum kesimi tek yumruk; Girne Maarif Koleji'nde ise öğrenciler, Rum yanlısı ve oradan emir alan bir sendikacının kışkırtmasıyla19 Mayıs'ta Türk bayrağı astırmıyorlar. Mücadeleler böyle kaybedilir.</p>

    <p class="normal">Senin başörtün var, senin yok diye birbirimize düştük. Donanmaya konferansa gittim. Gölcük Orduevi'nde İsrailli subaylar vardı. Yarısının kafasında kippa<a href="../Text/Superman_split_073.html#footnote-100-9" id="footnote-100-9-backlink">[9]</a> vardı "Sen kippalısın, ben değilim" diye muhabbet yapmıyorlar. Nano teknoloji üzerine yapılan araştırmaların %44'ünü İsrail, %11'ini de ABD yapıyor. Bizim üniversitelerinki %1 bile değil. Üniversite yönetimleri, derse giren kızların başında örtü var mı, yok mu onunla uğraşıyor.<a href="../Text/Superman_split_073.html#footnote-100-10" id="footnote-100-10-backlink">[10]</a></p>

    <p class="normal">Devlet üniversitesinde okuyan akrabanız varsa sorun, profesörlerin %90'ı derse girmez, asistanlarını yollarlar. Bilim üretilmez, bilgi üretilmez, öğretim üyeleri birbirinin kuyusunu kazar. Üniversiteleri, siyasi görüşler paylaşmıştır. Gazi sağcıların, ODTÜ solcuların, Fatih Fethullahçıların, Boğaziçi Sabetaycıların gibi paylaşılmıştır. Bunlar hiç konuşulmaz, alttan alta yürütülür. Kendinden olmayan öğretim üyesini yükseltmezsin. Siemens'in 2006'da aldığı patent sayısı 5.400, bizim 70'i aşkın üniversitenin aldığı patent sayısı ise 10.<a href="../Text/Superman_split_073.html#footnote-100-11" id="footnote-100-11-backlink">[11]</a></p>

    <p class="normal">Ben size içten bir şey söyleyeyim, beyin ameliyatınızı yapan doktorun başörtüsü var mı yok mu hiç ilgilenmeyin. Keşke nano teknoloji çalışsanız da kafanızda huni olsa. İş yapın, iş. İnançlarla, giyimlerle, ırklarla hiç ilgilenmeyin. Ancak bilgi ve iş üretmeyen toplumlar bunlarla uğraşır.</p>

    <p class="normal">1999 ya da 2000 senesinde, İngiltere'de bir yönetici, "İngiltere'yle Türkiye arasında yönetsel ne farklar var?" dedi.</p>

    <p class="normal">– Mutfak, dedim.</p>

    <p class="normal">– Nasıl mutfak?</p>

    <p class="normal">– Osmanlı da onlarca ülkeyi yönetti, siz de yönettiniz. Kıtalara yayıldık. Bu bir yönetim başarısı. Siz gittiğiniz ülkelerde iletişim kurmadınız, kendi kültürünüzü yaydınız. Biz kültürlerine izin verdik, öğrendik, dinledik, evlendik. Sonuç: Mutfak!</p>

    <p class="normal">– Nasıl?</p>

    <p class="normal">– Siz sadece sebze pişirirsiniz, bir de balık-patates; başka yemeğiniz yok. Bizim mutfak nasıl zengindir. Balkan yemekleri, Arap kebapları, Rum yemekleri, Ermeni mezeleri, bir de Türk yemekleri. Bizim mutfak festival gibidir.</p>

    <p class="normal">Güldük. Kesinlikle doğru değil mi?</p>

    <p class="normal">Son okuduğum kitap, Isabel Allende'nin Flamingo Yayınları'ndan çıkan <span class="ideitalik">Daughter of Fortune</span><a href="../Text/Superman_split_073.html#footnote-100-12" id="footnote-100-12-backlink">[12]</a> adlı kitabı. 1830'lardan başlayarak Alize isimli bir kızın hayatını anlatıyor. Romanın başlangıcı Şili'de geçiyor. Şili'deki İngiliz kolonisinin yüzlerce yıl Şilililerle iletişim kurmadan nasıl yaşadıklarından da bahsediyor.</p>

    <p class="normal">Ana konusu San Francisco'da geçiyor ve beyaz ırkın, o dönemki Amerikalıların hoşgörüsüzlüğünü ve ırkçılığını çok net anlatıyor. Teksas, Dallas, San Fransisco Meksikalılarınken, ABD gelip işgal ediyor. İnsanlar altın ararken bulundukları bölgeyi bir iple çerçeveye alıyor ve arama yapıyorlar. Beyazlar kanun çıkarıp bölgedeki Meksikalılara ayda bir kere çok uzak bir yere giderek vize alma zorunluluğu getiriyorlar ve bir yasayla da "arama yapılan bölgede bir hafta boyunca kimse yoksa o bölgeye el konur" şartı getiriyorlar. Vize alınacak yeri de o günkü yolculuk şartlarında on-on beş günlük mesafeye koyuyorlar. Meksikalılar gidip gelemeyince de arazilerine el koyuyorlar. Aç kalıp isyan edenleri de kelle avcılarına öldürtüyorlar. Bu "wanted" ilanları ilk o zaman başlıyor, anlayacağınız, haydut olan avlananlar değil avlayanlar. "Aaaa, aynı Irak'ın, Afganistan'ın durumu". Yaa, aynen o durum. İki yüz yıl geçmiş aynı adamların torunları, altın aramaya devam. Gözleri altından başka bir şey görmez, sizleri de filmle, kitapla, müzikle, eğitimle ikna etmeye çalışırlar; hayatta en önemli şey "altın" diye. İsyan ederseniz de, avlarlar adamı haydut diye. Sır bu işte. Pardon; <span class="ideitalik">Secret</span>.</p>

    <p class="normal">Dinlersen, seversen, misafir edersen öğrenirsin. Sadece mutfağın değil, kültürün de zenginleşir.</p>

    <p class="normal">Ezersen, uzak durup yok etmeye çalışırsan cebindeki para artar belki ama fakirleşir, mutsuz olursun.</p>

    <p class="normal">Bu ülkedeki tüm azınlıklar en az bizim kadar çoğunluktur. Onlar olmasa çok yalnız kalırız çook.</p>

    <p class="normal">Farklı inançtaki, düşüncedeki, ırktaki, tercihteki hiçbir insan sizden daha aşağı veya yukarıda değildir.</p>
  </div>

  <div class="calibre1" id="calibre_pb_43"></div>
</body>
</html>
