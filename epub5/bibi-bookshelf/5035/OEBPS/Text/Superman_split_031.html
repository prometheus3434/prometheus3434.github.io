<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Superman</title>
  <link href="../Styles/stylesheet.css" rel="stylesheet" type="text/css" />
  
<style type="text/css">
@page { margin-bottom: 10.000000pt; margin-top: 10.000000pt; }
</style>
</head>

<body class="calibre">
  <div class="chapter">
    <p class="normal">Üç tür adam vardır.</p>

    <p class="normal">Birinci tür, hep başkalarının üzerinden geçinir.</p>

    <p class="normal">İkinci tür, sırf kendisi için çalışır. (Sistemin yetiştirmeye çalıştığı insan grubu bu.)</p>

    <p class="normal">Üçüncü tür, kendisi ve ülkesi için çalışır.</p>

    <p class="normal">En rahatı üçüncü gruptur, çünkü orada rekabet çok azdır.</p>

    <p class="normal">Üçüncü gruba girmeniz için kahraman olmanız gerekmez. Ama evinize ekmek götürmek için yaptığınız işin dışında, ihtiyacı olanlar için de bir şeyler yapabilirsiniz. Mümkünse bireysel yapmak yerine TEMA'da çalışın, LÖSEV'e, Kızılay'a, Yeşilay'a destek verin, TEGV'e, AKUT'a, ANAÇEV'e, Uğur Böcekleri'ne katılıp ülke için gönüllü bir şeyler yapmaya çalışan organizasyonlara destek verin.</p>

    <p class="normal">Annemler İzmir'de ihtiyaç içinde bir aile olduğunu duyuyorlar. Yardım topluyorlar aralarında, gidiyorlar. Berbat bir kulübe içinde, Güneydoğu'dan gelmiş, Kürt kökenli kardeşlerimiz. Sefalet içinde altı çocuk ve anne-baba. Yardım yaptıktan sonra büyüklerden biri dayanamayıp soruyor:</p>

    <p class="normal">– Oğlum bu kadar fakirsiniz, niye altı çocuk yaptınız?</p>

    <p class="yeniiiiiiii">– Teyze zaten altı çocukta kalmak için kaçtık. PKK'li muhtarlar, ev ev dolaşıp baskı yapıyorlar, "19 çocuktan az yapanı Öcalan affetmez, on yıl sonra bu topraklarda sayımız Türkleri geçecek" diyorlar. Biz daha fazla çocuğa bakmaya dayanamayacağımız için kaçtık.</p>

    <p class="normal">Güneydoğu'dan gelen iki arkadaşıma sordum, "Evet Ağabey, örgüt güdümünde muhtarlar ve sempatizanlar 19 çocuk yapın diye baskı yapıyorlar" dedi.</p>

    <p class="normal">Basın bunu niye yazmaz? Bu çocukların bu yaklaşımla fakirlikten kurtulma ihtimali, bölgenin gelişme ihtimali var mı sizce?</p>

    <p class="normal">Türkü Kürdü, bu ülkeyi seven, yüzlerce yıl kardeş gibi yaşayan insanların arasına sızıp, zorla "Çocuk yapın, sayımız Türkleri geçsin" planı yapan terörist muhtarlar...</p>

    <p class="normal">Bu nifak, bu pislik bir yerden başladı mı, durdurmakta zorlanırsın.</p>

    <p class="normal">Bak Iraklıya, sevecek vatanı kalmadı. Tüm gelir kaynakları ve ekonomisi ABD'ye kaydırıldı. Ülke üçe bölündü, bir buçuk milyon sivil öldürüldü. Şii Sünniyi, Sünni Şiiyi bombalıyor. Obama, Nobel Barış Ödülü aldı.</p>

    <p class="normal">Sevebilecekleri bir ülkeleri kalmadı.</p>

    <p class="normal">Vatanını sevmeyen birinin, kendisini sevmesine imkân yoktur.</p>

    <p class="normal">Kendini sevmeyenin de mutlu olmasına imkân yoktur.</p>

    <p class="normal">Tanıdığınız en ünlü Amerikalı generaller kimler?</p>

    <p class="normal">...</p>

    <p class="normal">Eskiler General Patton der.</p>

    <p class="normal">Benim yaş grubu, çöl ayısı, General Schwarzkopf'u hatırlar. Şimdikiler General Zaid falan diyebilirler. Yanlış.</p>

    <p class="normal">General Electric ve General Motors.</p>

    <p class="normal">Tüm savaşı ekonomiye kaydırdılar.</p>

    <p class="normal">ABD'den gelen Koray Toy dostum çok ilginç bir şey söyledi: "Bize özelleştirmeyi öven, pompalayan, bunun önüne engel koyanların tepesine binen ABD'de, Amerikan Silahlı Kuvvetleri'ne herhangi bir ürün satmak istediğinizde şirketinizin % 51'inin Amerikan ortaklığına sahip olması ön koşulu var. Bizde böyle bir kural koy, ortalığı ayağa kaldırırlar. Amerikan büyükelçisi bile bütün meclisi ayağına çağırır. Eskiden ziyarete gidiyorlardı, şimdi milletvekillerini ayaklarına çağırıp fırça atarlar."</p>

    <p class="normal">Ben bir vatandaş olarak, bir ürün alacağımda Türkiye mi üretmiş diye bir bakıyorum. "Hoca bu kafatasçılık" diyorsanız, değil. Perakende sektöründe çalışanlara sorun bakalım: Türk firmaları ürünlerini, bu yabancı büyük süpermarketlerin raflarına koydurabiliyor mu? Koydurabilenlere nasıl bir köle muamelesi yapılıyor? Çok yüksek bir raf kirası alınıyor ve parası aylar sonra büyük zorluklar çıkarılarak ödeniyor.</p>

    <p class="normal">Ben yapabildiğim kadar, ayakta kalma ihtimali az olan esnaftan yerli ürün alıp, Türkiye'deki işçinin maaşına katkı sağlamaya çalışıyorum. Eğer o kalitede ürün yoksa yabancı ürün de alınır ama varsa yerliyi tercih ediyorum.</p>

    <p class="normal">Bu ülkeye bir ağaç diken adamı, bir okul açanı, bir istihdam daha yaratıp bir lira döviz kazandıranı da çok seviyorum.</p>

    <p class="normal">Adamın biri on yıl önce, İstanbul'un kıyı köşe taraflarında bir yere göç ediyor. Gecekondunun bahçesine de bir kırmızı erik ağacı dikiyor. 2009'da, İstanbul'u vuran selde, adamın eşini sel alıp götürmüş, son anda, adam diktiği kırmızı erik ağacına tutunarak kurtulmuş. Haberlerde ağlayarak anlattı.</p>

    <p class="normal">Bir ağaç dikin ülkenin bir yerine, sizin olmasa da bir gün başka birinin işine yarar.</p>

    <p class="normal">Bir yerden başlayın.</p>

    <p class="normal">TEMA'ya, ANAÇEV'e, LÖSEV'e, TUP'a (Türkiye Uğur Böcekleri Projesi), TEGV'e üye olun ve çaba gösterin. Bunları yapamıyorsanız, bir yere bir kırmızı erik ağacı dikin, mutlaka karşılığını alırsınız.</p>

    <p class="normal">Ne zaman mı?</p>

    <p class="normal">Kırk gün sonra.</p>

    <p class="normal">Ummadığınız an, biri elinizi tutar.</p>

    <p class="normal">Ummadığınız an, birinden iyilik görürsünüz.</p>

    <p class="normal">Bir gün bir asansörden bir peri çıkar karşınıza.</p>

    <p class="normal">Karşınızdaki sıraya bir kedicik oturur, arkadaşınız olur.</p>

    <p class="normal">Yanınızdaki koltuğa dünyanın en iyi dostu düşer.</p>

    <p class="normal">İyiliğin de, ülkenize karşılıksız bir şey yapmanın da karşılığını mutlaka görürsünüz.</p>

    <p class="normal">Padişah tebdil-i kıyafet sadrazamıyla dolaşırken ağaç diken yaşlı bir adam görmüş.</p>

    <p class="normal">– Amca, niye dikersin ağacı, meyvesini belli ki yiyemezsin.</p>

    <p class="normal">– Oğul biz bizden öncekilerin diktikleri ağaçların meyveleriyle büyüdük.</p>

    <p class="normal">Padişah cevabın bilgeliği karşısında dönmüş sadrazama:</p>

    <p class="normal">– Bir kese altın ver amcaya.</p>

    <p class="normal">Yaşlı adam:</p>

    <p class="normal">– Bak oğul, benim ağaç şimdiden verdi meyvesini, demiş.</p>

    <p class="normal">Padişah cevabı çok sevmiş.</p>

    <p class="normal">– Ver bir kese altın daha.</p>

    <p class="normal">Yaşlı adam almış eline bir kese altını:</p>

    <p class="normal">– Bak oğul demiş meyveler birken iki oldu, demek ki...</p>

    <p class="normal">derken, sadrazam yaşlı adamın ağzını eliyle kapatmış. Padişahı da kolundan yakalamış, kulağına:</p>

    <p class="normal">– Yürü çabuk, biraz daha durursak adam saray hazinesini boşaltacak.</p>
  </div>

  <div class="calibre1" id="calibre_pb_38"></div>
</body>
</html>
