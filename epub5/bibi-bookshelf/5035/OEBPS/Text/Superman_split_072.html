<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Superman</title>
  <link href="../Styles/stylesheet.css" rel="stylesheet" type="text/css" />
  
<style type="text/css">
@page { margin-bottom: 10.000000pt; margin-top: 10.000000pt; }
</style>
</head>

<body class="calibre">
  <div class="chapter">
    <p class="normal"><span class="idebold">Selin</span></p>

    <p class="normal">Siyah böcek. Projenin lideri. Hepimizin ona olan bağlılığı ve sevgisi projenin bu noktaya gelmesinde en büyük etken. Üç değerimiz, dürüstlük, iş kalitesi, girişimcilik ve iki ilkemiz, yurt sevgisi ve hoşgörü onun kişiliğiyle öyle özdeşlemiş ki. Projenin liderliğine daha yakışan bir isim olamazdı diye düşünüyorum. İleride torunlarına büyük bir eser bırakacak benim iyi ortağım, arkadaşım.</p>

    <p class="normal"><span class="idebold">Aşkın</span></p>

    <p class="normal">Aşkın'ı önce Ankara'da gördüm, sonra Balıkesir'de. Geleceğin bordo uğur böceği olarak gördüğüm Aşkın, tam bu kitapta anlattığım öğretmenlerden. Aşkın bir Gümüşhane'de, bir Balıkesir'de. Kimseden destek almadan tek başına çaba gösteriyor. Şimdiden birçok gence eğitim verdi ve örnek oldu. Gözlerinden öpüyorum aslan kardeşim.</p>

    <p class="normal"><span class="idebold">Şaban Efe</span></p>

    <p class="normal">Zafer, Bursa'da orman dikecek. "Devletle görüşmeye gidiyorum" dedi. Ben içimden "Anca gidersin; orada ‘Mevzuata uygun değil; imkân yok, bütçe yok' derler, seni başlarından savarlar" dedim. Zafer beni aradı : "Ağabey görüştüm. İş tamam. Her konuda destek olacaklar" dedi. "Zafer, mevzuat filan yok muymuş?" dedim. Güldü, "Yok" dedi. Şaban Efe'yle o zaman tanıştık. Şaban Efe, Bursa DSİ' de "ülkeme ne katarım" düşüncesiyle hareket eden, yüzünde hep bir gülümsemesi olan, örnek bir insan. Ona bakınca "arkadaşın, kardeşin, akraban olursa böyle olmalı" diye düşünüyorsun. Şaban Efe, en yeşil uğur böceği. On binlerce meyve ağacında onun büyük emeği var, dahası da gelecek.</p>

    <p class="normal"><span class="idebold">Özgür</span></p>

    <p class="normal">Özgür ilk böceklerden. Proje daha ortada yokken projeye ilk inanıp hayata geçmesini sağlayanlardan. Kütahya Cezaevi'ne gittiğimde oradaydı. Eğitim vermeye ilk cesaret edenlerden. Heyecanını bulunduğu her yere yayan girişimci bir böcekti Özgür. Eminim şimdi öğrettiği ilkeler doğrultusunda doğru adımlar atıyordur.</p>

    <p class="normal"><span class="idebold">Bürge</span></p>

    <p class="normal">Ben projenin adı "Türkiye Ayçiçekleri Projesi" olsun diye önerince bana Selin'le beraber "Yuh" diyen kişi Bürge'dir. Onlar olmasa projenin adı "acayip bir şey" olacaktı. Çok desteği oldu. Işıltılıdır, iyidir. Gördüğüm en düzgün gençlerdendir. Nisan'ım Bürge'me benzer. Projenin kuruluşunda büyük desteği oldu. Gözlerinden öperim kardeşim. Sağ ol.</p>

    <p class="normal"><span class="idebold">Tufan</span></p>

    <p class="normal">Türkiye'de doğmuş ilk İrlandalıdır. Turuncu mu turuncudur. Tufan'daki "tu" turuncudan geliyor. Evet, siyah saçlı olsa Sifan olacakmış. Evet, aynen bulduğunuz gibi. Tufan bu projenin ilk ağabeyi oldu. Böceklere destek oldu, yanlarında bulundu. AIESEC deneyimiyle gençleri örgütledi, projenin temel taşlarını koydu. İçimizdeki İrlandalı Tufan'a buradan çok teşekkür ediyorum. "Thank you" Tufan.</p>

    <p class="normal"><span class="idebold">Neslihan</span></p>

    <p class="normal">Bu eğitimleri Poznan'a gidip Polonyalılara İngilizce verdi. Efendilik timsali bir gencimiz. Şimdi İstanbul'da örgütlenmeyi yönetenlerden biri. Başarılı bir iş kadını oldu. Ben onu hep mütevazılığı ve içtenliğiyle hatırlıyorum. Böcekleri yurtdışında da temsil ettiği için Neslihan'la gurur duyuyorum.</p>

    <p class="normal"><span class="idebold">Gaye, Funda, Turan, Özlem</span></p>

    <p class="normal">Bordolar. Bunlar en iyi yetişmiş ekip. Projeciler. Köylere kütüphaneler kurdular. Hepsi ayrı ayrı iyidir. Özlem evliya gibidir çünkü Turan'a katlanıyor. Funda dobradır, Gaye dobradır. İkisi bir arada. Artık düşünün durumu. Daha çok okul kütüphane sahibi olacak, daha çok köye meyve ağacı dikilecek bu ekip sayesinde.</p>

    <p class="normal"><span class="idebold">Orhan</span></p>

    <p class="normal">Yeşil uğur böceği, ama yemyeşil. 1988'de tanıştık Orhan'ımla. Ben teğmendim, o pırıl pırıl bir astsubay adayı. Dostluğumuz her gün artarak sürüyor. Uğur böceklerinin başı sıkıştı mı, Orhan imdada yetişir. Uğur böceklerinin yönetim kurulunda görev yapıyor, projeye büyük destek sağlar. Onu her gördüğümde "Tamam, bu proje sürer diyorum".</p>

    <p class="normal"><span class="idebold">Pelin</span></p>

    <p class="normal">Kuruma ve projeye nasıl sızdığını hâlâ bilemediğimiz bir arkadaşımız. Projenin yönetim kurulu başkanı ve gülümseyen yüzü. Onun adım atmasıyla sistem gelişti. Pelin'de şeytan tüyü vardır. Pelin hem iyi bir eğitmen hem iyi bir annedir. Ben ona mor uğur böceği derim, o bana bir şey demez, hin hin bakar. Ufak tefek diye işe alındı, herkesten çok yemek yiyor. Sofraya beraber oturduğunuzda şok olursunuz. Tüm ekibin çok sevdiği bir böcektir. Nasıl oldu hâlâ bilemiyoruz.</p>

    <p class="normal"><span class="idebold">Bekir</span></p>

    <p class="normal">Bize eğitim almaya geldi güler yüzüyle, efendiliğiyle herkesin kalbini fethetti. Eğitimi en ucuza getiren arkadaşımız oldu, çünkü gidip eğitimi evde ailesine de verdi. Bir kişilik ücretle beş kişi eğitim aldı. Yaka kartını çıkartmayı unuttuğu için gittiği her yerde eğitim aldığını anladılar. (Barış öyle diyor.) Bekir bizim yeşil uğur böceğimiz. Anadolu'da okullarda kurulan kütüphanelerde büyük emeği var, pek bilinsin istemez, çok mütevazıdır. Her gören "Sen eğitim mi aldın Bekir?" diye sorar.</p>

    <p class="normal"><span class="idebold">Nebi</span></p>

    <p class="normal">Projenin Antalya çatısının oluşmasında çok emeği oldu, çok koşar. Eğitim vermeyi çok sever Nebi. Mavilerin elebaşlarındandır. Fatih, Asu, Ayşe, Halil, Erman, Emre, Gökçe orada iyi bir ekip oldular. Binlerce kişiye ulaştılar. Yeğeni Onur da beyaz uğur böceğimizdir.</p>

    <p class="normal"><span class="idebold">Umut</span></p>

    <p class="normal">İzgören&amp;Akın'ın genel müdürü. Hepimizin güven duyduğu bir iş arkadaşı, eğitim verdiği gruplarda uzun süreli etki bırakan bir eğitmenimiz. Uğur Böcekleri Projesi var olduğundan bu yana gönüllülere ağabeylik yaptı. Umut'un sistemli bakış açısının projeye büyük katkısı oldu. Çalışkanlığı, dürüstlüğü ile değerlerimizi yaşatan bir lider.</p>

    <p class="normal"><span class="idebold">Cansu</span></p>

    <p class="normal">Cansu 15 yaşında. Kuaför babası ve koltuk değnekleriyle Antalya'daki eğitici eğitimine geldi. "Ben gidip Antalya'da ihtiyacı olan herkese eğitim vereceğim" dedi. Gidip veremedi o eğitimleri, ama o gün bana ve eğitim vermek için gelen 160 kişiye büyük bir ders verdi. "Hayatta hiçbir mazeretiniz yok" dedi. Yani Cansu 160 kişiye ulaştın, seneye eğitici eğitimine en az 200 kişi gelir. Onlar da seni dinlediğinde 360 kişiye ulaşmış olursun. Şimdiden turuncu böcek oldun. Gözlerinden öpüyorum. Gittiğim her yerde de seni anlatıyorum.</p>

    <p class="normal"><span class="idebold">İlker</span></p>

    <p class="normal">İlker'im Türkiye'nin en has gülüşüne sahip en has adamıdır. Çok iyi bir eğitmendir. Kocaman kalbi, içten bir yüreği vardır. En önemlisi, anlattığına gerçekten inanır. Böyle adamlar olduğu için bu ülke ayakta diye düşünürüm. Mavi uğur böceklerinin hasıdır. Bana bir şey olduğunda projeyi yaşatır nasılsa, diye güvendiğim kardeşlerimdendir. Ayrı severim İlker'i. "Canım Hocam" der bana bazen. Bu kadar içten hitap eden az insan vardır bana. Gönlümde hep ayrı bir yeri olacak.</p>

    <p class="normal"><span class="idebold">Zafer</span></p>

    <p class="normal">Zafer'im beyaz böceklerin lideri. Babası Yusuf Amca sayesinde edindiği çevre sevgisi projeye yansıdı. Beyaz böceklerle birlikte Bursa'nın çevresine on binlerce meyve ağacı dikti. Sessizdir, efendidir, dosttur. Ben onu küçük Hayrettin Karaca olarak görüyorum. Nasıl Karaca diktiyse bu ülkeye bir milyon meşe palamudunu, Zafer de bunu başaracak hatta daha önemlisi beyaz böceklerden bir Hayrettin Karaca yetiştirecek. O beyazların lideri.</p>
  </div>

  <div class="calibre1" id="calibre_pb_81"></div>
</body>
</html>
