<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Superman</title>
  <link href="../Styles/stylesheet.css" rel="stylesheet" type="text/css" />
  
<style type="text/css">
@page { margin-bottom: 10.000000pt; margin-top: 10.000000pt; }
</style>
</head>

<body class="calibre">
  <div class="chapter">
    <h1 class="h1baslik" id="calibre_toc_4">İŞ KALİTESİ</h1>

    <p class="normal">Safranbolu'ya gittim, Demirciler Çarşısı, sol taraftaki iki-üç dükkândan birine girdim. İçeride yaşıtım bir esnaf, Hüseyin usta, iş çıkış saati sohbet ettik. Kahve söyledi, içtik.</p>

    <p class="normal">"Ben artık gideyim" dedim.</p>

    <p class="normal">"Dur, ben de dükkânı kapatıyorum zaten" dedi.</p>

    <p class="normal">Beraberce iki büyük ahşap kapı kanadını kapattık.</p>

    <p class="normal">"Bak Şerif kardeş, bu ağır kapıları tutan menteşeleri görüyor musun? En az yüzyıllık vardır, en ufak bir sarkma yok. Benim sana sattığım menteşeleri tak buraya, kapılar bir yılda yere değer. Yaptığımız işin kalitesi o kadar düştü" dedi.</p>

    <p class="normal">Demirciler Çarşısı'nın tam orta yerinde ahşap eski bir kulübe.</p>

    <p class="normal">"Burası ne?" diye sordum.</p>

    <p class="normal">"Burası zamanında bizim loncamızmış, birisi ayıplı bir iş yaptığında müşteri buraya şikâyet edermiş, lonca da malın kusuru varsa ustaya dükkânı belli süre kapama ve hatayı telafi etme cezası verirmiş."</p>

    <p class="normal">"Şimdi var mı böyle bir şey?"</p>

    <p class="normal">"Yok ağabey, burası şimdi çay ocağı!"</p>

    <p class="normal">Kaliteli iş yapmak, bu ülkenin genlerinde vardı aslında.</p>

    <p class="normal">MOKS'ta<a href="../Text/Superman_split_073.html#footnote-100-5" id="footnote-100-5-backlink">[5]</a> anlatmıştım; bizimkiler İstanbul'u fethederler, suyu saraya gidecek çeşmelere eşit ağırlıkta pamuk balyaları atarlar, sonra güneşte kurutup tekrar tartarlar. En hafif gelen pamuğun olduğu çeşmeyi bulurlar, Sultanahmet civarındaki bir çeşme. Cidden de suda çözünen metaller, su buharlaşıp uçunca pamuğun içinde kalıp ağırlık yapar, o yüzden en az artığa sahip olan pamuk en hafif kalır. Saray mutfağından iki görevli, Fatih'in korumalarından iki görevli, bir de bağımsız denetçi gelir, suyu doldurur, testiyi mühürlerler, padişaha su öyle gider. Dünyayı yönetecek padişahın içeceği suyun sağlıksız olma ve zehirleme riskini en aza indiriyorlar. Aynı dönemde Louvre Sarayı'nda tuvalet yok.</p>

    <p class="normal">Böyle iş kalitesi geleneğine sahip bir ülkeden olup da nasıl işini son derece sıradan yapan insanlar hâline geldik sizce?</p>

    <p class="normal">Sepp Piontek Türk Milli Takımı teknik direktörüyken söylemişti: "Türkler hep oyuncu psikolojisini konuşuyorlar, niye hiç iş konuşmuyorlar; kimse işini yapmıyor." Adamcağız tabii futbol federasyonundaki görevliden iş bekliyor yazık.</p>

    <p class="normal">Geçenlerde televizyonda "Memurlar iş yavaşlatma eylemine gidecekler" diye bir haber vardı, şimdikinden daha yavaşı da varmış demek ki. Şu uzay istasyonlarında, yerçekimsiz alanlarda yürüme durumu var ya, herhâlde öyle çalışacaklar.</p>

    <p class="normal">Bizim Temel, Amerika'ya paraşüt kursuna gidiyor. Hoca anlatıyor, Temel de yarım kulak, idareten dinliyor, nasılsa Rabbim yardım eder diye.</p>

    <p class="normal">– Önce bu ipi çekin. Paraşüt açılmazsa yedek ipi çekin, o da açılmazsa yapacak bir şey yok, Meryem Ana'ya dua edin.</p>

    <p class="normal">– Kardeşim sen niye herkes gibi dikkatli dinlemiyorsun?</p>

    <p class="normal">– Atlarım ben. Sen yorma kafanı, Türküm ben.</p>

    <p class="normal">Birazdan herkesin paraşütü açılmış süzülürlerken Temel, hocanın yanından kapalı bir paraşütle jet gibi geçiyor ve bağırıyor:</p>

    <p class="normal">– O karinun adı neydu?</p>

    <p class="normal">Clare Sheridan isimli bir İngiliz sanatçı, 1920'lerde Türkiye'ye geldi ve bizi eleştiren bir kitap yazdı: <span class="ideitalik">Sade Türk Kahvesi</span><a href="../Text/Superman_split_073.html#footnote-100-6" id="footnote-100-6-backlink">[6]</a>. Kitap eleştiri dolu. Atatürk'ü bile eleştirmiş. Önce biraz önyargılı ve rahatsız okudum, ama sonra düşündüm de en azından düşüncelerini açık açık söylemiş. Birçoğu sizi şöyle sevdik, böyle sevdik deyip gerçek düşüncelerini aktarmıyor. Sheridan'ın Türkiye'de beğendiği hiçbir şey yok. Bir geziye çıkıyor, gerçekten de her yer yoksulluk içinde. Rize'ye geliyor ve şaşkınlıkla anlatıyor. Lütfen ondan dinleyin:</p>

    <p class="normal"><span class="ideitalik">"Rize'ye daha önce gitmiş bir Türk anlatmıştı, oradan bahsederken şöyle bir espri yapmış: ‘O kadar şirin bir yer ki, Çar'ın nasıl almadığına şaşıyorum.'</span></p>

    <p class="normal"><span class="ideitalik">Bir ay sonra Çar Rize'yi almış.</span></p>

    <p class="normal"><span class="ideitalik">Savaş boyunca Ruslar, Trabzon'a kadar bütün sahili işgal etmiş ve Rize'ye de ‘Küçük Yalta' adını vermişler.</span></p>

    <p class="normal"><span class="ideitalik">Rize'yi kesinlikle normal şartlarda değil, daha ziyade bir opera komik havası içinde gördüm. Nedeni Fransız generalin ziyaretiydi.</span></p>

    <p class="normal"><span class="ideitalik">Bizi törensel bir hava içinde Hükümet Konağı'na götürdüler. Kahve ikramından sonra resmi görevlileri tanıttılar.</span></p>

    <p class="normal"><span class="ideitalik">Kıyıya adım attığımız andan itibaren, insan Rize'nin o sıradan, küçük ve uykulu Türk kasabalarından biri değil, aksine, kıpır kıpır, hareketli bir yer olduğunu fark edebiliyordu. Tuhaf bir mimariye sahip, yeni boyanmış evler, yeni bitirilmiş bir park, çimento ve deniz kabuklarından uydurulmuş nefis bir çeşme, renkli demir çiçeklerle çevrilmiş bir Meclis Evi, geniş beyaz taşlar döşeli yürüyüş yolları, kıpkırmızı çiçek tarlaları ve parmaklıklar vardı.</span></p>

    <p class="normal"><span class="ideitalik">Rize'nin bu tatil yeri havasını yalnızca Fransız generalin ziyaretine bağlamamak lazımdı, burası sair zamanlarda böyleydi anlaşılan. Durum çok geçmeden açıklığa kavuştu: Tüm bu hareket ve yapılaşmanın sebebi, Vali Hurşit Bey'di. Çizgili yüzü, kara gözleri, sınır tanımayan hayal gücü, enerjisi, hırsı ve kararlılığıyla bu adam, bir valinin neler başarabileceğinin en güzel örneğiydi. Ayrıca, halkın durumunun nasıl valilerin insafına kalmış olduğunu da kanıtlıyordu. Gördüğüm valilerin çoğu uyuşuk, cansız suratlı, cahil, önyargılı, gösteriş meraklısı ve bölgelerindeki halkın refahına karşı kayıtsız kişilerdi. Hurşit Bey gibisine ilk kez rastlıyordum. Yörede müthiş bir itibara sahipti. Halk onunla gurur duyuyor, o da insanların taleplerine yanıt verebilmek için elinden gelen çabayı gösteriyordu.</span></p>

    <p class="normal"><span class="ideitalik">Mahkûmlar dâhil, yüzlerce adam toplayıp yirmi dört saat içinde bir iskele inşa ettirmiş olduğu biliniyordu. Meclis Evi bir haftada bitirilmişti. ‘Bir parkımız, çeşmemiz ve sahilde bir yürüyüş yolumuz olsun' demesiyle yaptırması bir olmuştu.</span></p>

    <p class="normal"><span class="ideitalik">Rusların giderken bıraktıkları ve valinin kumun içinden çıkarttırıp tamir ettirdiği bir eski makine sayesinde kasabada elektrik de vardı. Yeni kütüphanenin inşaatı henüz bitirilmişti, sinema salonununki ise daha devam ediyordu. İnsanlar ertesi sabah kalkınca nasıl bir yenilikle karşılaşacaklarını bilemiyorlardı.</span></p>

    <p class="normal"><span class="ideitalik">İki sene öncesine kadar Rize ve Rusya sınırı arasında iki adet okul varken, şu anda bu sayı yüz elli altıya ulaşmıştı. Polis kayıtlarına göre, aileler arasında nesillerdir süregelen kan davaları yüzünden yılda ortalama 3000 cinayet işlenirken, bu rakam da, diğer ülkelerdeki seviyeye, yılda bir düzineye kadar gerilemişti.</span></p>

    <p class="normal"><span class="ideitalik">Mahkûmları çalıştırırken, onları şartlı tahliye ediyor, sözlerine güvenerek, başlarına gardiyan koydurmuyordu; bugüne kadar hiç kimse de kaçmaya teşebbüs etmemişti.</span></p>

    <p class="normal"><span class="ideitalik">Valinin nasıl böylesine yoğun çalışıyor olduğunu açıklamak için, bir gerekçe daha öne sürülebilir: Bu bölgede Gürcü kökenli Müslüman Lazlar yaşıyor. Uzun boylu, sert mizaçlı, tepeden tırnağa silah kuşanmış, tipik korsanlar olarak tanımlayabileceğim bu insanlar çalışmaya olduğu kadar dövüşmeye de yatkındır. İşte, Vali Hurşit Bey'in çalışma arkadaşları böyle insanlar."</span></p>

    <p class="normal">Bizde rahmetli Recep Yazıcıoğlu dışında hatırladığınız böyle kaç vali var?</p>

    <p class="normal">Rize valisi Hurşit Bey pırlanta gibi bir adam, şehri çalışkanlığıyla ayağa kaldırmış. Hiçbir şey beğenmeyen İngiliz Sheridan, ağzı açık anlatıyor.</p>

    <p class="normal">Dikkat edin bugün bu ülkede birçok insan işini idareten yapar.</p>

    <p class="normal">Şu yollarda gördüğünüz, Zirai Donatım'ın yaptığı su taşıma kanalları var ya, onlara "künk" derler. Türkiye'de hepsinin üstü açıktır, sulamanın asıl yapıldığı yaz aylarında üstleri açık olduğu için suyun % 70'i buharlaşıp gider. Bu kanallardan 2000 yıl önce Eski Roma'da da yapmışlar, hepsinin üstü kapalı, aynı miktarda suyla % 70 daha fazla sulama yapıyorlar. Bunu adamlara yazsan, on sayfa yönetmelik içeren yazı yollarlar (iki ay sonra). Ve biz öğreniriz ki üstü kapalı "künk" kanuna aykırıdır.</p>

    <p class="normal">Asfalt konusu en süperi. Cidden, Almanya'da hâlâ Hitler döneminde yapılan asfaltlar duruyor. Bizim bir yıl önce yapılan duble yollar yama içerisinde. Almanlar asfalt yapmada dünya birincisi, biz de yamamada dünya birincisiyiz.</p>

    <p class="normal">İkinci Dünya Savaşı sonrası, bir tiyatrocu sahnede, dalgınlıkla şak diye Nazi selamı vermiş. Bir hatırlamış ki savaş bitmiş, ortada Nazi falan yok, seyirci buz gibi. Kendi de el havada donmuş kalmış.</p>

    <p class="normal">Devam etmiş:</p>

    <p class="normal">– Dün bir kar yağdı, nah bu kadar!</p>

    <p class="normal">Bizimkiler gitti Almanya'ya, etkilendiler mi Alman disiplininden? Heyhat! Yıllar önce Türk-Alman işadamlarına bir konferans vermek üzere Almanya'ya çağırdılar. Almanlar tam vaktinde geldi, bizimkiler yarım saat geç.</p>

    <p class="normal">"İçtenlikle tebrik ediyorum. Almanya'nın ortasında, otuz-kırk yıl geçmiş, milli benliğimizi kaybetmemişiz" dedim.</p>

    <p class="normal">Gülüştük. Öyledir bizde, düğüne vaktinde gitmeye kalkan olursa "Ne o, görgüsüzler gibi erkenden" derler.</p>

    <p class="normal">Yeriz kuralları biz.</p>

    <p class="normal">Kırmızı ışık nedir trafikte?</p>

    <p class="normal">– Dur.</p>

    <p class="normal">Yeşil?</p>

    <p class="normal">– Geç.</p>

    <p class="normal">Sarı?</p>

    <p class="normal">– Hızlı geç!</p>

    <p class="normal">Yanlış mıyım?</p>

    <p class="normal">Arkadaşımın evine usta gelmiş, zili yapmaya çalışıyor. Uğraş uğraş bir türlü olmuyor. Sonunda kan ter içinde diyor ki:</p>

    <p class="normal">– Abla ben bu zili yaparım ama devamlı çalar.</p>

    <p class="normal">Bizim ufaklık basket oynuyor, bir doktor imzası istemişler. Sabah derse yetişecek, ODTÜ'nün sağlık merkezine gittik. Sıramızı aldık, saat 8.40, girdik bir odaya. Doktor da can arkadaşımın arkadaşı, beni de tanıyor. İki kişiyle çay, kahve içip sohbet ediyor. Durumu söyledim, bir imza lazım, dedim.</p>

    <p class="normal">"Bekleyin geliyorum" dedi.</p>

    <p class="normal">Biz geçtik banka oturduk, öyle bekliyoruz.</p>

    <p class="normal">10 dakika sonra çıktı, birkaç bekleyen daha var.</p>

    <p class="normal">"Biliyorsunuz mesai 9.00'da başlıyor" dedi.</p>

    <p class="normal">Biz dışarıda kızımla ve diğer hastalarla 9.00'a kadar bekledik. O sırada diğer doktor geldi. Girdik, imza toplam on beş saniye sürdü.</p>

    <p class="normal">Kızım hiçbir şey anlamadı.</p>

    <p class="normal">– Baba bu kadar kısa bir imza için niye bu kadar bekledik? Dersi de kaçırdık.</p>

    <p class="normal">Ufaklık şimdilik şaşırıyor, şaşırmayı bıraktığı gün sistem onu da yemiş olacak zaten.</p>

    <p class="normal">Bu bahsettiğim olaydaki doktor pırıl pırıl, sağlam karakterli bir adam, çok da iyi bir doktor. Ama sistem kazanmış durumda. Benim "Bu ülke için ne yaparım?" diye düşünen, okulu bitirirken heyecanlı, canavar arkadaşlarımın hepsi şimdi mesaide borsa, İddaa sonuçları takip ediyorlar. Memurlar iş yavaşlatacakmış, daha neyi yavaşlatacaksınız? (Bu iş yavaşlatma olayı beni nasıl kemirmiş ama?)</p>

    <p class="normal">Kendini acayip ciddiye alıp işini ciddiye almayan insanlar topluluğu olduk. Keşke ciddiye aldığımız şey kendimiz değil, işimiz olsa.</p>

    <p class="normal">Dikkat edin, gram yetkisi olan adamda bir surat, bir hava. İşin kalitesi o çünkü.</p>

    <p class="normal">İnsanlar işini, acil durum maskelerinin nasıl takıldığını anlatan hostes suratıyla yapıyorlar.</p>

    <p class="normal">Annem ve rahmetli babam tüm düzenli ödemelerini bankaya verirlerdi. Bir gün Karşıyaka'dayım. Baktım hazırlanıyorlar.</p>

    <p class="normal">"Nereye kumkumalar?" dedim.</p>

    <p class="normal">"Telekom'un parasını yatıracağız" dediler.</p>

    <p class="normal">"Banka telefon faturasını da ödüyor" diyecektim ki babam sert bir sesle:</p>

    <p class="normal">"Telekom'u bankaya ödetmem ben" dedi.</p>

    <p class="normal">Öyle bir prensipli söyledi ki ben de nedenini soramadım. Telekom da o zamanlar devlet kuruluşu, henüz satılmamış.</p>

    <p class="normal">Aradan yıllar geçti, babayı kaybettik.</p>

    <p class="normal">Bir gün baktım, annem yine kahvaltı sonrası hazırlanıyor.</p>

    <p class="normal">– Nereye kumkuma?</p>

    <p class="normal">– Telekom faturası yatırmaya.</p>

    <p class="normal">– Anne, niye vermiyorsunuz bankaya, sırf bu fatura için yıllarca kuyruğa girdiniz.</p>

    <p class="normal">– Oğlum Bostanlı Telekom'da iki ödeme gişesi var, biz hep aynı gişeye gideriz, orada bıyıklı, güler yüzlü bir memur çocuk var. Ne zaman gitsek bizi güler yüzle karşılar, hâlimizi hatrımızı sorar. Paranın üstünü verirken de bize, "Allah bereket versin amca, teyze" der. Yıllarca babanla, o "Allah bereket versin" sözünü duymak için ve o evladımızı görmek için kuyrukta sıra bekledik.</p>

    <p class="normal">Anladınız mı? İşini adam gibi yapmak, evine helal lokma götürmek ne demek?</p>

    <p class="normal">Bizde herkes işini ne kadar iyi yaptığını anlatır durur. Kendi başarılı değilse bu sefer evladı süper bir şeydir, onun başarılarını dinlersin: "Evladım diye demiyorum ama..."</p>

    <p class="normal">Bak, işini iyi yapıyorsan hiç anlatma.</p>
  </div>

  <div class="calibre1" id="calibre_pb_22"></div>
</body>
</html>
