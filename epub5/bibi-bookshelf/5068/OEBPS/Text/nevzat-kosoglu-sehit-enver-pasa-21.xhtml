<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>nevzat-kosoglu-sehit-enver-pasa-21</title>
  <link href="../Styles/idGeneratedStyles.css" rel="stylesheet" type="text/css" />
</head>

<body id="nevzat-kosoglu-sehit-enver-pasa" xml:lang="tr-TR">
  <div class="_idGenObjectStyleOverride-1">
    <p class="baslik_Bolum_no" id="_idParaDest-13"><span class="baslik_Bolum_no_i _idGenCharOverride-7">Reval, Paylaşma Görüşmesi</span></p>

    <p class="Temel-Paragraf"><span class="metin_normal _idGenCharOverride-1">Aynı gün, 9 Haziran 1908’de, aralarındaki çeşitli çatışma konularında bir şekilde anlaşmaya varmış olan İngiltere Kralı ile Rus Çarı,</span> <span class="metin_normal _idGenCharOverride-1">Estonya’nın Reval kentinde bir yatta buluşmuşlardır. Bu görüşmede Osmanlı Devletinin paylaşılmasına karar verildiği haberi, Balkanlara bomba gibi düşer. Bu haberin tarihî doğruluğundan emin olunmamakla birlikte, esasen bu devletlerin Osmanlıyı paylaşmak üzere plan üstüne plan yaptıkları biliniyordu. Ancak, haberin yayılış şekli, Balkanlarda ateş içinden geçen Osmanlı subaylarını harekete geçirecek biçimde idi; artık durmak olmaz; bir şekilde meşrutiyetin ilanını sağlamak lazımdı... Başka bir çare de bilmiyor, düşünemiyorlardı. Bolşevik ihtilalinden sonra yayımlanan vesikalara dayanarak Şevket Süreyya Reval Mülakatında şöyle bir fomül üzerinde anlaşıldığını yazar:</span></p>

    <p class="temel_indentmetin_ilk"><span class="metin_minion _idGenCharOverride-9">“1. Osmanlı Devletinin dünya için devamlı ve tehlikeli anlaşmazlık konusu olmaktan çıkarılarak, bazı bölgelerin milletlerarası bir idareye verilmesi.</span></p>

    <p class="temel_indentmetin"><span class="metin_minion _idGenCharOverride-9">2. Bu bölgelerden Irak’ın İngiltere, İstanbul ve Boğazların Rus nüfuz bölgeleri olarak bu devletlere terki.</span></p>

    <p class="temel_indentmetin"><span class="metin_minion _idGenCharOverride-9">3. Osmanlı Devleti hakkında karar alınırken Şark meselesi ile ilgili diğer devletlerin menfaatlarının korunması.</span></p>

    <p class="temel_indentmetin_sb"><span class="metin_minion _idGenCharOverride-9">4. Osmanlı Devletinin sınırları dahilinde, Türk ve Müslüman olmayan halkların kendi kendilerini idare hakları üzerinde Rus ve İngilizlerin devam ve sebat etmeleri...”</span> <span class="metin_indentmetin_n _idGenCharOverride-1">(Aydemir,</span> <span class="metin_indentmetin_i _idGenCharOverride-1">a.g.e,</span> <span class="metin_indentmetin_n _idGenCharOverride-1">c.I, s. 522-23)</span></p>

    <p class="Temel-Paragraf"><span class="metin_normal _idGenCharOverride-1">Görülüyor ki, Osmanlı aydınları da, Saray da hadiseyi doğru algılamışlardı; Osmanlı Devleti bölünüyor, paylaşılıyordu. Cemiyet bir bildiri hazırlar; Rumeli’de İslam unsurun çoğunlukta olduğunu, bunların hukukunun dikkate alınmasını “ve insaniyete hizmet etmek isterlerse, hükûmetlerin, Anayasanın ıslahında bize yardım etmeleri gerektiği” yazılır, Manastır, Selanik ve Üsküp’teki Düvel-i Muazzama (Büyük devletler) konsoloslarına verilir. Böylece cemiyet ilk kere açığa çıkmış oluyordu. Rumeli’de bir yandan çetelerle savaşan ve bir yandan da Sultan Hamit’i devirmek üzere teşkilat kuran İttihatçı genç subayların, durumu nasıl gördükleri ve ne istediklerini Şevket Süreyya’nın layihayı özetlemesinden görelim:</span></p>

    <p class="temel_indentmetin_ilk"><span class="metin_minion _idGenCharOverride-9">“Bizi bu layihayı sunmaya sevkeden, önce üzerinde durduğumuz toprağımıza olan aşkımız ve onun mutluluğuna hizmet kaygumuzdur. Sonra da, içinde bulunulan hakiki hastalığı göstererek, buna çare arayanlara yardım etmektir.</span></p>

    <p class="temel_indentmetin"><span class="metin_minion _idGenCharOverride-9">Avrupa’nın, Makedonya’daki son dört senelik ıslahat tecrübeleri hiçbir olumlu sonuç vermemiştir. Büyük devletler de bunu itiraf ediyorlar. Ama, gene faydasız kalacağına inandığımız yeni tedbirler peşinde koşuyorlar.</span></p>

    <p class="temel_indentmetin"><span class="metin_minion _idGenCharOverride-9">Cemiyetimiz ise, faydasından ziyade zararı dokunacak olan müdahalelere değil, İslam ve Hıristiyan bütün vatandaşların elbirliği ile ve bunların, kendi vatanlarını yabancı müdahalelerden koruyarak, hepsinin siyasi ve şahsî hürriyetini, şimdiki idarenin istibdadından, zulmünden kurtarmak davasındadır. Bunun için kurulmuştur. Bu beyanlarımızda ne dinî, ne millî bir taassup yoktur.</span></p>

    <p class="temel_indentmetin"><span class="metin_minion _idGenCharOverride-9">Avrupa, özerk yahut bağımsız bir Makedonya yaratmak istiyor. Halbuki Makedonya Osmanlı Devletinden ayrılamaz. Avrupa’nın Makedonya diye ayırmak istediği üç vilayetin talihi, devletin diğer yirmi yedi vilayetinin talihinden ayrı olamaz. Makedonya’ya ait olmak üzere alınan tedbirlerin hepsi birer ölü doğmuş çocuk gibidir.</span></p>

    <p class="temel_indentmetin"><span class="metin_minion _idGenCharOverride-9">Sonuçta Avrupa ıslahat diye direnmekle büyük hata içindedir. Eğer ortada bir fenalık varsa, o fenalık yalnız Makedonya’da değil, bugünkü hükûmetin yönetim biçimindedir. Ve bundan yalnız Makedonya değil, bütün Asya ve Afrika’daki Osmanlı vilayetleri de muzdariptir. Yalnız Makedonya Hıristiyanları değil, Türk, Arap, Arnavut,</span> <span class="metin_minion _idGenCharOverride-9">Çerkes, Kürt, Ermeni, Yahudi özet olarak bütün Osmanlı halkları muzdariptir. Bütün bu halklar Rumeli’deki Bulgar, Rum, Ulah, Sırp vs. ile beraber aynı boyundurukta inliyorlar. Aynı zalim yönetim hepimizi eziyor. Çekilen ıstırablarda hepimiz ortağız.</span></p>

    <p class="temel_indentmetin_sb"><span class="metin_minion _idGenCharOverride-9">Müdahale ve ıslahat denilen şeyler ise, Makedonya Hıristiyanlarına Avrupa’nın zararlı bir hediyesidir.”</span> <span class="metin_indentmetin_n _idGenCharOverride-1">(Aydemir,</span> <span class="metin_indentmetin_i _idGenCharOverride-1">a.g.e</span><span class="metin_indentmetin_n _idGenCharOverride-1">., c.I, s.528)</span></p>

    <p class="Temel-Paragraf"><span class="metin_normal _idGenCharOverride-1">Layihada daha sonra, Avrupalı devletlerden Rusların Makedonya işlerine karışmasının önlenmesi istenir; Rusların gayesi Makedon halkına hizmet etmek değil, Balkanları bir Rus eyaleti haline getirerek, oradan İstanbul’u almaktır, denilir. Eklenir ki, Balkanlardaki bütün tahriklerin arkasında Rusya vardır; fakat, diğer devletler de karışıklıkların önlenmesinde samimi değillerdir. Layiha şu istekleri sıralar:</span></p>

    <p class="temel_indentmetin_tek"><span class="metin_minion _idGenCharOverride-9">“Avrupa devletleri Makedonya işlerine müdahale etmekten vazgeçmelidir. Avrupalılar Makedonyalıları tahrikten vazgeçerlerse, Makedonya halkları kendi aralarında daha iyi anlaşarak, kendi işlerini elbirliği ile kendileri düzeltebileceklerdir. Her şeyden önce millet ve ırk farkı gözetilmeksizin hepsini ezen Abdülhamit istibdadı el birliği ile yıkılacaktır. Sonra ülkeye daha adaletli bir hayat nizamını kendileri getireceklerdir. Özetle, gerek Makedonya’da, gerek Osmanlı ülkesinin diğer kısımlarında cins ve mezhep farkı gözetilmeksizin bütün Osmanlılar, kurulacak Meşrutiyet idaresi altında, kardeş olarak yaşamaya devam edebileceklerdir. İşte cemiyetin programı budur. Mevcut istibdat idaresini devirip, kendi ülkelerinin nizamını hürriyet ve eşitlik esasında kurmaktır. Ne Müslüman vardır, ne de Hıristiyan! Yalnız Osmanlı vardır!”</span></p>

    <p class="temel_tp_sb"><span class="metin_normal _idGenCharOverride-1">Şu kadar zamandır Sırp, Ulah, Bulgar, Makedon ve Rum çeteleriyle boğazlaşan subaylar, Meşrutiyet’in ilan edilmesiyle bütün bu unsurların kardeşçe bir arada yaşayacaklarına gerçekten inanıyorlar mıydı; yoksa bir kapana mı düşmüştüler, çaresiz miydiler; yoksa Avrupalı devletleri kandırabileceklerini mi düşünüyorlardı? Bu soruları cevaplamak çok zordur. Herbirinin vatanperverliği kesindir. Meşrutiyet ve demokrasi gibi kavramlar hakkında yeterli bilgileri olmadığı da kesindir. Deneyimsiz olmalarına rağmen, dünyadaki siyasi çekişme ve gelişmeleri değerlendiremeyecek ölçüde zayıf olduklarını ise kabul etmek mümkün değildir. Vatan ve milleti için yüreği titreyen, yaşadığı tehlikeler içinde çıkış bulamayanlar –çünkü bütün çıkışlar uzun vadelidir– çözüm üretemeyenler –çünkü çözümler için ciddi birikim gerekir- propagandaların etkisine çabuk kapılır, önce kendilerini, sonra çevrelerini aldatarak kolay, basit ve aceleci formüllere teslim olurlar. Sultan Hamit hariç, dönemin aydınlarını bu genel çerçeve içinde değerlendirmek belki de yanlış olmayacaktır. İsmet İnönü, o dönem subaylarının anlayışlarına da tercüman olarak şunları söyler:</span> <span class="metin_normal_i _idGenCharOverride-1">“Rumeli’nin baştan başa tehlikede olduğunu görmekte kimsenin tereddüdü yoktu. Elbette, başlıca hata sahibi de, ancak her türlü şikâyetlerin hedefi olan Padişah idaresi olabilirdi. Padişah idaresinin doğru yola getirilmesi, milletvekillerinin toplanması ve çalışması ile sağlanabilecekti.”</span> <span class="metin_indentmetin_n _idGenCharOverride-8">(İsmet İnönü,</span> <span class="metin_indentmetin_i _idGenCharOverride-8">Hatıralar</span><span class="metin_indentmetin_n _idGenCharOverride-8">,</span> <span class="metin_indentmetin_n _idGenCharOverride-8">Ankara 2006, Hazırlayan: Sabahattin Selek, s.43)</span></p>

    <p class="Temel-Paragraf"><span class="metin_normal _idGenCharOverride-1">Görülüyor ki, yabancı kitap yahut gazetelerden öğrenilmiş, hiç bir kültürel birikime dayanmayan teorik bazı doğruların propagandası, genç subayların ayaklarını yerden kesmiş, gerçeklik duygularını zedelemiştir. Bu insanlar ancak Meclis açılıp, Balkanlarda savaştıkları insanları o çatı altına taşıdıklarını gördüklerinde uyanmaya başlayacaklardır. Buna, demokrasi kültürüne yabancı insanların ortaya çıkan hırsları da eklenince, işin tehlike boyutunu farkedebileceklerdir. İnönü şöyle devam eder:</span></p>

    <p class="temel_indentmetin_tek"><span class="metin_minion _idGenCharOverride-9">“Emel ve duyguların asil, temiz mahiyetleriyle, sonraki olayların getirdiği hayal kırıklıkları ve başarısızlıklar insanı dehşete sevkeder. Memleketin siyasi kültürden acınacak derecede mahrum bulunduğunun kimse farkında değildi. Vatanseverlik timsali olan insanların yeni ikbal şartlarında ne hale gelecekleri hiç tahmin edilmiyordu. Kanun-i Esasî kelimesi sihir gibi tesir ediyordu.”</span> <span class="metin_indentmetin_n _idGenCharOverride-1">(İnönü,</span> <span class="metin_indentmetin_i _idGenCharOverride-1">a.g.e</span><span class="metin_indentmetin_n _idGenCharOverride-1">., s.47)</span></p>

    <p class="Temel-Paragraf"><span class="metin_normal _idGenCharOverride-1">Bu işlerin farkında olan Sultan Hamit ve belki çevresindeki bazı insanlardı; onların da subaylar farkında değillerdi...</span></p>

    <p class="temel_tp_son"><span class="metin_normal _idGenCharOverride-1">Paylaşma planının duyulması, vatansever subayları iyice ateşlemiş, ne yapılacaksa bir an önce yapılması gerektiği fikrini beslemiştir. Bir yandan da gözler Almanya’ya çevrilir; tek ümit orada kalmıştır. Sultan Hamit, Sadrazamını Alman sefirine göndererek, ne düşündüklerini öğrenmeye çalışır.</span></p>
  </div>
</body>
</html>
