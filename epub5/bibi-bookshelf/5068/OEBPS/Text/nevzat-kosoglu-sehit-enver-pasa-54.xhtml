<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>nevzat-kosoglu-sehit-enver-pasa-54</title>
  <link href="../Styles/idGeneratedStyles.css" rel="stylesheet" type="text/css" />
</head>

<body id="nevzat-kosoglu-sehit-enver-pasa" xml:lang="tr-TR">
  <div class="_idGenObjectStyleOverride-1">
    <p class="baslik_Bolum_no" id="_idParaDest-44"><span class="baslik_Bolum_no_i _idGenCharOverride-7">Osmanlı Savaş Cepheleri</span></p>

    <p class="Temel-Paragraf_g"><span class="_idGenDropcap-2">B</span><span class="metin_normal _idGenCharOverride-1">İRİNCİ Dünya Savaşı’nın, Osmanlı sınırlarındaki ilk ateşi, Doğubayezıt’ın kuzey hududundan gelen Rus saldırısı ile parlar; Kafkas cephesi açılmış olur. Kars ve</span> <span class="metin_normal _idGenCharOverride-1">Ardahan 93 Savaşından beri Rusların elindedir. İlk hamlede Kars’tan yürüyen Rusyalı, Eleşkirt ve Pasinler’e iner. Rus kuvvetleri Osmanlı’dan 42 tabur, 90 süvari bölüğü ve 94 top fazladır.</span></p>

    <p class="Temel-Paragraf"><span class="metin_normal _idGenCharOverride-1">Üçüncü Ordu komutanı Hasan İzzet Paşa, Erzurum’a çekilerek bir savunma hattı tutmak kararındadır. Ancak, Genelkurmay’dan, Köprüköy’de Aras’ı geçmiş olan düşman üzerine yürümesi emri gelir. 7-9 Kasım günlerinde Köprüköy vuruşmalarında Rus kuvvetleri Aras’ın ötesine, sırtlara atılır. 12 Kasım’da başlayan yeni bir hareketle düşman birlikleri bozularak, çekilmeye zorlanır. Ancak, Osmanlı birliklerinde ikmal zorlukları olduğundan düşman gerektiği gibi takip edilemez. 16-17 Kasım günü</span> <span class="metin_normal _idGenCharOverride-1">Köprüköy’den bir günlük mesafede, Horasan’ın üstünde, Azap mevkiine çekilmiş olan Rus kuvvetlerine saldırılır. Azap’taki çarpışmaları da Türk birlikleri kazanır; ancak, iyi keşif yapılamadığı, irtibatlar kurulamadığı için düşmanın çekilmesi değerlendirilemez. Bu sırada, ordusuna moral vermek üzere Sarıkamış’a gelmiş olan Rus Çarı, Osmanlı keşif kolunun yanından geçer; keşif kollarına zorunlu olmadıkça ateş etmemeleri emri verildiği için, Çar hayatını kurtarmış olur yahut esaretten kurtulur.</span></p>

    <p class="Temel-Paragraf"><span class="metin_normal _idGenCharOverride-1">Azap’taki vuruşmayı da ordumuzun kazanmasına rağmen, Alman kurmay başkanının da etkisiyle ve Rusların yeni takviye birlikleri almakta oldukları düşüncesiyle ordu komutanı Hasan İzzet Paşa birliklere geri çekilme emri vermiştir. Bu emir asker ve subaylar üzerinde büyük ruhî sarsıntı yaratmıştır.</span></p>

    <p class="Temel-Paragraf"><span class="metin_normal _idGenCharOverride-1">Enver Paşa Batum’a asker çıkartıp, Sarıkamış çevresindeki Rus birliklerini, daha fazla kuvvetlenmeden imha ederek, Rusya’yı güneyden sarmak ve Kafkaslar, İran,</span> <span class="metin_normal _idGenCharOverride-1">Afganistan ve Türkistan’daki Teşkilat-ı Mahsusa’nın harekete geçirmeye çalıştığı yerli Türk kuvvetleriyle irtibatlanarak Rusya’yı çökertmek emelindedir. Bu noktalara kadar gelinebilirse, Afganistan üzerinden Hindistan’daki İngilizlere de baskı yapılabilecektir. Ancak Karadeniz’deki donanma üstünlüğü şüpheli olduğu için, Batum’a kolordu gönderilmemiş, Arhavi’ye Stange Bey komutasında bir alayla iki batarya gönderilmekle yetinilmiştir. Stange Bey’e, 24 Aralık’ta Oltu’da X. Kolordu’ya katılacak biçimde hareket etmesi emri verilmiştir.</span></p>

    <p class="Temel-Paragraf"><span class="metin_normal _idGenCharOverride-1">İlk hareket olarak Köprüköy önlerine kadar sokulmuş olan Rus kuvvetlerinin burada çevrilip imhası düşünülmüştür. Ancak, 3. Ordu Komutanı</span> <span class="metin_normal _idGenCharOverride-1">Hasan İzzet Paşa’nın fazla tedbirli davranması ve savunmaya dönük tutumu, istenen sonucun alınmasını engellemiştir. Köprüköy önündeki kuvvetlerimize</span> <span class="metin_normal_i _idGenCharOverride-1">“verilen emir, düşmanı Köprüköy doğusunda çevirmek, kuşatmaktır. İşte doğuda ve Sarıkamış dramının son perdesi kapanıncaya kadar, bu çevirme ve kuşatma imkânına inanışı, Enver Paşa’dan 3. Ordu kurmaylarına kadar herkese hâkim olmuştur.”</span> <span class="metin_indentmetin_n _idGenCharOverride-8">(Aydemir,</span> <span class="metin_indentmetin_i _idGenCharOverride-8">a.g.e</span><span class="metin_indentmetin_n _idGenCharOverride-8">., c.III, s.122)</span></p>

    <p class="Temel-Paragraf"><span class="metin_normal _idGenCharOverride-1">Bölgenin sivil ve askerî yöneticilerinden gelen bilgi ve değerlendirmeler Sarıkamış çevresindeki Rus birliklerinin zayıf olduğunu bildirmektedir. Genelkurmay’da başkan yardımcılığı yapan Hafız Hakkı Bey, kışın yapılacak bir saldırıya karşı çıkmakta ve bahara kadar beklenmesini, bu süre içinde Rusların kendi batı cephelerinde burunlarının biraz daha sürtüleceğini, o zaman Doğuda saldırıya geçilmesini savunmaktadır. Enver Paşa’ya yazdığı mektupta,</span> <span class="metin_normal_i _idGenCharOverride-1">“Böyle yaparsak, evvela bu kışın askerin önemli bir kısmını terhis ederiz. Ordu ve millet ezilmez. Sonra bu kış Ruslar epeyce ezilir... Ancak Kafkas Dağları açılınca, o istikamette taarruza geçmeliyiz.”</span> <span class="metin_normal _idGenCharOverride-1">Fakat Enver Paşa, Rusların bu cepheye kuvvet kaydırması ihtimaline karşı, süratle harekete geçmeyi tercih etmiştir.</span></p>

    <p class="Temel-Paragraf"><span class="metin_normal _idGenCharOverride-1">Enver Paşa çok güvendiği Hafız Hakkı Bey’i arazi incelemelerinde bulunmak üzere Erzurum’a gönderir. Albay Hafız Hakkı Bey buradaki incelemelerinden sonra fikrini değiştirir ve düşünülen kuşatma hareketinin yapılabileceğini İstanbul’a bildirir.</span></p>

    <p class="Temel-Paragraf"><span class="metin_normal _idGenCharOverride-1">Hafız Hakkı Bey,</span> <span class="metin_normal_i _idGenCharOverride-1">“Karar sahibi, genç, çalışkan, bilgili, kendine güveni olan, ateşli bir komutandır.”</span> <span class="metin_normal _idGenCharOverride-1">Liman Von Sanders Paşa onu şöyle değerlendirir:</span> <span class="metin_normal_i _idGenCharOverride-1">“Türk genelkurmayının seçkin şahsiyetlerinden biridir. Enver’in harîs bir rakibi sayılır. Büyük zekâya ve sürat-i intikale sahiptir. Kararını hemen ortaya koymaz; ileri sürülecek itiraz ve düşüncelere karşı bir cevap ve fikir saklar. Bende, doğunun iyi yetişmiş tipik bir temsilcisi intibaı uyandırmıştır.”</span></p>

    <p class="Temel-Paragraf"><span class="metin_normal _idGenCharOverride-1">Albay Hafız Hakkı Bey, Tuğgeneral Enver Paşa’nın sınıf arkadaşı ve kurmay okulunda okul birincisidir. O da, Enver gibi Saray’a damattır; damad-ı şehriyarîdir. Ve, henüz iki aylık evli iken cepheye gelmiştir; general olacak ve burada şehit kalacaktır.</span></p>

    <p class="Temel-Paragraf"><span class="metin_normal _idGenCharOverride-1">Hafız Hakkı Bey Erzurum’a geldiğinde, Ordu komutanının verdiği çekilme emrinden ötürü herkes şaşkınlık içindedir; kazanılan bir savaştan sonra niçin geri çekilmişlerdir? O,</span> <span class="metin_normal_i _idGenCharOverride-1">“selam-ı şahane ve dua-yı padişahî”</span><span class="metin_normal _idGenCharOverride-1">yi askere bildirdikten sonra, Kafkasya’ya taarruz için hazırlıkları başlatmıştır. Anlatılanlara göre, hem orduya, hem de halka yeni bir can gelmiş. Miralay Şerif İlden şöyle söyler:</span></p>

    <p class="temel_indentmetin_tek"><span class="metin_minion _idGenCharOverride-9">“Kışın şiddetine bakmayarak kadınlar ve çocuklar, güle oynaya Erzurum’a kadar sırtlarında ve kucaklarında cephane taşıyacak kadar gayret gösterdiler ve bu toprağın en büyük ve hakiki sahiplerinin ancak kendileri olduğunu tahammülsüz fedakârlıklarla ispat ettiler... Halkın yardımlarından elde edilen 15-20 bin kat fanila, çorap, çamaşır gibi eşya Erzurumlular tarafından orduya verildi. Bu yardımlar sonucunda orduya neş’e ve direnç geldi.”</span> <span class="metin_indentmetin_n _idGenCharOverride-1">(İlden,</span> <span class="metin_indentmetin_i _idGenCharOverride-1">a.g.e.,</span> <span class="metin_indentmetin_n _idGenCharOverride-1">s. 169)</span></p>

    <p class="temel_tp_sb"><span class="metin_normal _idGenCharOverride-1">3. Ordu kurmaylarının kuşatma fikrinde ısrarları anlaşılabilir bir tavırdır. Bir kere, başarılabilirse kesin sonuç alınmış olacaktır. İkinci olarak, bu hareket, Rus birliklerinin yeni takviye kuvvetleri almalarına imkân bırakmadan yapılacaktır. Hareket başarılamayınca, Enver Paşa bizzat Erzurum’a gelerek, aynı kuşatma hareketinin ikinci hamlesi olarak Sarıkamış hareketini yönetecektir.</span></p>

    <p class="otuken_resim"><span class="metin_normal _idGenCharOverride-1"><img alt="" class="_idGenPageitem-11" src="../Images/s.270.jpg" /></span></p>

    <p class="otuken_resim_aciklama"><span class="metin_resim_n _idGenCharOverride-3">3. Ordu Kumandanı Hafız Hakkı Paşa Erzurum’da atış talimi yaparken; yanında Erzurum Valisi Tahsin Bey.</span></p>

    <p class="temel_tp_ilk"><span class="metin_normal _idGenCharOverride-1">Söz ne kadar uzatılırsa uzatılsın, sonuçta Sarıkamış hareketinin zaafının, ikmal bozuklukları ve kış şartlarındaki doğal şartlar olduğu noktasına gelinecektir. Bu iki noktanın, ordumuzun felaketine yol açtığı kesindir. Harekete karar verilen günlerde iyi olan hava şartlarının, hareket günlerinde kötüleşmesi bir şanssızlıktır. İkmal için</span> <span class="metin_normal _idGenCharOverride-1">Karadeniz’den Trabzon’a gelmekte olan gemilerimiz, Zonguldak açıklarında Rus savaş gemilerince yakalanarak batırılmıştır. Deniz yoluyla Batum’a bir kolordu çıkarılması düşünülürken, deniz yolunun tehlikeye girmesi üzerine sadece bir alaylık Stange Bey müfrezesi Arhavi’ye gönderilebilmişti.</span></p>

    <p class="Temel-Paragraf"><span class="metin_normal _idGenCharOverride-1">3. Orduya bağlı mevcut üç kolordunun giyim-kuşam işi, çevre vilayetlere salma yapılmış; ancak, bu teşebbüsten de istenen sonuçlar alınamamıştır. Bu durumda, ordu hiçbir hareket yapmasa da oturduğu yerde aynı sıkıntıları yaşayacaktı; aynı soğukla, gıdasızlıkla, giyimsizlik ve hastalıkla eriyecekti. Birkaç ay savaşsız yatan orduda ise moral durumunu ve kaçak sayısını tahmin etmek zor değildir. Görülüyor ki, sorun daha derindedir. Bu yüzden Enver Paşa, geriden aylar sürecek ve sonucu belirsiz bir ikmali beklemek yerine, bir kuşatma-baskın hareketi ile Sarıkamış’ı ele geçirip Rusların çevredeki silah ve erzak depolarına ulaşmayı düşünmüştür. Erzurum’da orduya yayımladığı beyannamede şunları söyler:</span></p>

    <p class="temel_indentmetin_tek"><span class="metin_minion _idGenCharOverride-9">“Askerler! Hepinizi ziyaret ettim. Ayağınızda çarığınızın, sırtınızda paltonuzun olmadığını da gördüm. Lakin karşınızdaki düşman sizden korkuyor. Yakın zamanda saldırıya geçerek Kafkasya’ya gireceğiz. Siz orada her türlü nan ü nimete kavuşacaksınız. Âlem-i İslamın bütün ümidi, sizin son bir himmetinize bakıyor.”</span></p>

    <p class="Temel-Paragraf"><span class="metin_normal _idGenCharOverride-1">Sarıkamış kuşatma hareketi hakkında Hafız Hakkı Paşa da Enver Paşa ile aynı anlayışı paylaşmaktadır:</span></p>

    <p class="temel_indentmetin_tek"><span class="metin_minion _idGenCharOverride-9">“Yegâne maksadımız Rusları ters cephe ile savaşa zorlamaktır. Ruslar çekilmeyi başarırlarsa, maksadımız kayboldu demektir. Ben X. Kolordu ile Sarıkamış’tan onların tepelerine ineceğim. Rusları yendik mi, mahvettik demektir. Bunun tersi, bizim için de aynıdır. Kürdün dediği gibi, ya herro, ya merro!”</span></p>

    <p class="Temel-Paragraf"><span class="metin_normal _idGenCharOverride-1">Hafız Hakkı Paşa bu düşüncesini IX. Kolordu komutanı Ahmet Fevzi Paşa’ya anlattığında, şu cevabı verir:</span></p>

    <p class="temel_indentmetin_tek"><span class="metin_minion _idGenCharOverride-9">“Bu manevra nazarî olarak gayet mükemmeldir. Şu şartla ki, kolorduların ellerinizle haritada hareket ettiği gibi seri ve emniyetle harekete muktedir olmaları şarttır. Halbuki, bu mevsimde hudut dağlarında çabuk hareket edebileceklerini zannetmiyorum.”</span> <span class="metin_indentmetin_n _idGenCharOverride-1">(Z. N. Aksun,</span> <span class="metin_indentmetin_i _idGenCharOverride-1">Enver Paşa ve Sarıkamış Harekâtı,</span> <span class="metin_indentmetin_n _idGenCharOverride-1">s.196-7)</span></p>

    <p class="temel_tp_sb"><span class="metin_normal _idGenCharOverride-1">Bütün bu şartlar ortada iken, Sarıkamış hareketini sadece Enver Paşa’nın gözü karalığına bağlamak ne ölçüde doğrudur? Gerçekten de böyle tehlikeli bir kuşatma hareketine ancak, kendisi de askeriyle birlikte Allahuekber dağlarının kar çukurlarında yatabilen, Enver Paşa ve Hafız Hakkı gibi askerler karar verebilirlerdi. Ama, onları bu karara götüren askerî stratejinin zorunluluklarını da unutmamak gerekir. Öyle ki, daha önceki 1825 ve 1877 (Doksan üç) Rus savaşlarından da bilinmektedir ki,</span> <span class="metin_normal _idGenCharOverride-1">Sarıkamış’tan yürüyecek hazırlıklı bir Rus ordusunu Osmanlı kuvvetlerinin durdurması imkânı yoktur. Bu demektir ki, Doğu cephesinden Anadolu daha ilk hamlede açık kalacaktır. Tek şans vardır, o da Sarıkamış çevresindeki Rus kuvvetlerini, Kars Kalesi’ne sığınmalarına fırsat bırakmadan kuşatıp, imha etmek. Ve, 93 Savaşında da en önemli direnç noktamız olan Küçük Yahni-Büyük Yahni hattını tutmak. Nitekim Hafız Hakkı Paşa, bu hareketin başarılamaması halinde durumumuzu açıkça ifade etmiştir. Gazi Ahmet Muhtar Paşa ordusu, bütün başarılarını bu hat üzerinde göstermiş, neredeyse Rusları çekilmeye mecbur edecekken, kendisi çekilmeye başlamıştır. Mehmet Arif Bey, bu çekilişi anlatırken,</span> <span class="metin_normal_i _idGenCharOverride-1">“Düşman, düşmanın halinden bilmez. Eğer biz biraz daha direnebilseydik, Ruslar çekilmeye başlıyordu.”</span> <span class="metin_normal _idGenCharOverride-1">der. Bu mevkiler Kars’ın doğusundaki en önemli askerî noktalardır.</span></p>

    <p class="temel_tp_sb"><span class="metin_normal _idGenCharOverride-1">Doğu cephesinde bir yandan da, Teşkilat-ı Mahsusa’nın gönüllü birlikleri, önemli noktalardaki şehir ve kasabaları baskınlar yaparak ele geçirmektedir.</span></p>

    <p class="temel_tp_sb"><span class="metin_normal _idGenCharOverride-1">3. Ordu komutanı Hasan İzzet Paşa’nın, bozulan Rus kuvvetlerini takipteki başarısızlığı ve hiç yoktan denilebilecek şartlar altında orduyu geri çekme emri ve arkasından yaşanan ikmal bozuklukları, büyük heyecanlarla savaşa hazırlanmış olan askerin moralini bozmuştur. Yarbay Şerif Bey, geri çekilen birliklerin komutanlarının ruhî çöküntüsünü anlatır:</span> <span class="metin_normal_i _idGenCharOverride-1">“Hasan İzzet Paşa’nın kurmayları şaşkınlık içindeydiler; Orduyu yerinden kıpırdatmak için bu kurmaylarda artık ne niyet, ne de cesaret kalmıştı.”</span> <span class="metin_normal _idGenCharOverride-1">General Fahri Belen, 3. Ordu komutanının bu tutumuyla, Başkomutan Vekili Enver Paşa’yı</span> <span class="metin_normal_i _idGenCharOverride-1">“zihnen adeta iğfal ettiğini”</span> <span class="metin_normal _idGenCharOverride-1">söyler. Ordu komutanına artık güvenemeyen Enver Paşa, bizzat Doğu Cephesine hareket eder.</span></p>

    <p class="otuken_resim"><span class="metin_normal _idGenCharOverride-1"><img alt="" class="_idGenPageitem-12" src="../Images/s.272.jpg" /></span></p>

    <p class="otuken_resim_aciklama"><span class="metin_resim_n _idGenCharOverride-3">Başkumandan Vekili Enver Paşa Adapazarı Fabrikasının Açılış Töreninde.</span></p>

    <p class="otuken_resim_aciklama_son"><span class="metin_resim_i _idGenCharOverride-3">Gnkur.ATASE Bşklığı Arşivi Fotoğraf Koleksiyonu,Birinci Dünya Harbi (BDH) Albüm No: 9., Fotoğraf No: 198</span></p>
  </div>
</body>
</html>
