<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>nevzat-kosoglu-sehit-enver-pasa-35</title>
  <link href="../Styles/idGeneratedStyles.css" rel="stylesheet" type="text/css" />
</head>

<body id="nevzat-kosoglu-sehit-enver-pasa" xml:lang="tr-TR">
  <div class="_idGenObjectStyleOverride-1">
    <p class="baslik_Bolum_no" id="_idParaDest-27"><span class="baslik_Bolum_no_i _idGenCharOverride-7">Balkan Savaşı ve Sonrası</span></p>

    <p class="Temel-Paragraf_g"><span class="_idGenDropcap-2">O</span><span class="metin_normal _idGenCharOverride-1">N DOKUZUNCU yüzyılın başlarına kadar Osmanlı Balkanları sükûn ve huzur içinde yaşar. Avrupa kaynaklı milliyetçi akımlar ve Rus Slavcılığı henüz bu yapıyı sarsamamıştır. Ancak, “Kiliseler meselesi” olarak bilinen mezhep içi çatışmalar, Osmanlının yüksek otoritesi altında açık bir mücadeleye dönüşmezse de, aynı mezhepten yani Ortodoks olan Balkan halklarının çok fazla yaklaşmalarına da imkân vermez. Durum şudur: Bulgarlar, Sırplar ve Yunanlılar Ortadoks mezhebinden olup Fener Patrikhanesi’ne bağlıdırlar. Ancak, Fener Patrikhanesi’nin resmî dili Yunancadır ve ibadetlere de yansıyan bu durum diğer halkları rahatsız etmektedir. Ayrıca Fener Patrikhanesi’nce atanan din görevlileri Slav halka karşı iyi davranmamaktadır. Bu sebeplerle Sırplar ve Bulgarlar Fener Patrikhanesi’nden bağımsız kiliselerini kurmak için sürekli uğraşmaktadırlar. Sonuçta Sırp ve Bulgar kiliseleri, Fener’in vesayet ve güdümünden çıkmayı başarırlar. Kiliselerin tam bağımsızlığı İkinci Meşrutiyet yıllarında gerçekleşir. Böylece, Balkan halkları arasındaki kiliseler sorunu ortada kalkar. Her kilise ibadetini kendi dilinde yapmaya başlar. Bu durum papazların kendi halkları üzerindeki etkisini artırır ve Avrupa basını ve okulların yanında, millî hareketlerin uyanmasında birinci derecede rol oynar. Şimdi Osmanlıya karşı birleşip harekete geçmelerini engelleyen tek faktör,</span> <span class="metin_normal _idGenCharOverride-1">Makedonya’nın nasıl bölüşüleceği sorunu kalmıştır; bir de bu halkların birbirlerine karşı olan nefreti.</span></p>

    <p class="Temel-Paragraf"><span class="metin_normal _idGenCharOverride-1">Sultan Hamit bu konuda Fethi Okyar’a şunları söyler:</span></p>

    <p class="temel_indentmetin_tek"><span class="metin_minion _idGenCharOverride-9">“Bulgarlar, Sırplar, Karadağlılar, Yunanlılar beraber olabildiler, aralarındaki derin anlaşmazlıkları çözebildiler ve birlikte üzerimize saldırdılar demek... Rum yani Yunan kilisesi ile Bulgar kilisesi arasındaki anlaşmazlık devam etseydi, bu iki millet arasındaki uçurumu hiçbir şahıs ve tedbir dolduramazdı. Zaten elden gitmiş olan Girit için Yunan’ı ötekilerin kucağına atmanın anlamı var mıydı? Sizler tecrübesiz ve genç idiniz; fakat Başbakanlık makamına layık gördüğünüz Sait ve Kâmil Paşalar senelerdir izlenen, durumu idare etme politikasının zorunlu olduğunu bilmiyorlar mıydı? Onların vebali sizinkilerden büyük. Bu kadar gaflet, bu kadar kısa zamana nasıl sığdı?”</span> <span class="metin_indentmetin_n _idGenCharOverride-1">(Okyar,</span> <span class="metin_indentmetin_i _idGenCharOverride-1">a.g.e</span><span class="metin_indentmetin_n _idGenCharOverride-1">., s.167)</span></p>

    <p class="temel_tp_sb"><span class="metin_normal _idGenCharOverride-1">Sultan Abdülhamit, hatıralarında</span> <span class="metin_normal_i _idGenCharOverride-1">“Saltanatımın son devirlerinde bir Balkan ittifakı vücuda getirmeyi emel edinmiştim... Balkan devletleri iki tehlike karşısında idiler:</span> <span class="metin_normal_i _idGenCharOverride-1">Avusturya ve Rusya... Ben Balkanlıları bu iki ortak tehlike konusunda uyarmaya çalışıyordum.”</span> <span class="metin_normal _idGenCharOverride-1">diye anlatır. Bunun gerçekleştirilmesi için, Paris sefirimiz Münif Paşa’yı görevlendirir.</span> <span class="metin_normal_i _idGenCharOverride-1">“Başlayan görüşmeler semerelerini vereceği zaman Temmuz inkılabı (10 Temmuz 1908, Meşrutiyetin ilanı) ortaya çıktı. ... Benden sonra içerideki unsurları uyuşturmaya çalıştılar. Ve bu uyuşmayı sağlamadan dünyaya meydan okudular.”</span> <span class="metin_normal _idGenCharOverride-1">Yeni hükûmetler bu teşebbüsü devam ettiremezler.</span> <span class="metin_normal_i _idGenCharOverride-1">“İşte benim o kadar arzu ettiğim ve çalıştığım ittifak, hiç istemediğim bir şekilde gerçekleşti. Ve günün birinde dört Balkan devleti birden üzerimize atıldılar.”</span> <span class="metin_indentmetin_n _idGenCharOverride-8">(</span><span class="metin_indentmetin_i _idGenCharOverride-8">Abdülhamid’in Hatıra Defteri</span><span class="metin_indentmetin_n _idGenCharOverride-8">, s.129)</span></p>

    <p class="Temel-Paragraf"><span class="metin_normal _idGenCharOverride-1">İkinci Meşrutiyetin ilanından sonra, çetecilik faaliyetlerinin de tavsadığı bir dönemde, Makedonya halkları arasında, Rusya ve batılıların da gayretleriyle ve dinî motifler kullanılarak hızlı bir yakınlaşma sağlanır. Karadağ ve Bulgaristan arasında gerçekleştirilen ilk andlaşmadan sonra, Sırbistan ve Yunanistan’la da bağlaşma tamamlanır ve savaş hazırlıklarına geçilir. İngiliz elçisinin ifadesiyle,</span> <span class="metin_normal_i _idGenCharOverride-1">“Balkan Birliği Rusya ve Avusturya’nın tasdikiyle kuruldu. Şayet bir felaket olursa, Rusya seyirci kalmayacaktır.”</span> <span class="metin_indentmetin_n _idGenCharOverride-8">(Erol Ulubelen,</span> <span class="metin_indentmetin_i _idGenCharOverride-8">İngiliz Gizli Belgelerinde Türkiye</span><span class="metin_indentmetin_n _idGenCharOverride-8">, İstanbul 1967, s.119)</span></p>

    <p class="Temel-Paragraf"><span class="metin_normal _idGenCharOverride-1">Osmanlı Hükûmetlerinin geleneksel siyasetleri Devletin tamamiyet-i mülkiyesini, düvel-i muazzama ile ilişkileri düzenleyerek korumak yönündedir. Sultan II. Abdülhamit Han, bu siyaseti oldukça başarılı yürütmüş, devletler arasındaki dengeleri ve çıkar çatışmalarını iyi kullanmıştır. Sonrakilerin de yapabilecekleri, bu politikayı izlemektir. Tarihçi Şükrü Hanioğlu’nun ifadesiyle,</span> <span class="metin_normal_i _idGenCharOverride-1">“Uzun süre aşırı pasif politika izleyen Osmanlı Devleti’nin klasik devlet adamları, sorunları diplomatik yoldan –ama sürekli Osmanlı Devletinin aleyhine- çözerek, gelişmeleri asgari zararla atlatmaya çalışmaktaydılar.”</span> <span class="metin_normal _idGenCharOverride-1">Bu politikanın savunucularına göre, zaten büyük devletlerin karşısında yapılabilecek fazla bir şey de yoktur.</span> <span class="metin_indentmetin_n _idGenCharOverride-8">(Hanioğlu,</span> <span class="metin_indentmetin_i _idGenCharOverride-8">a.g.e</span><span class="metin_indentmetin_n _idGenCharOverride-8">., s.21)</span> <span class="metin_normal _idGenCharOverride-1">Güçlü bir iktisadî yapı ve ona dayanan bir orduya sahip olunmadıkça, yeni politikalar üretmenin sınırlı kalacağı açık olsa da, bu siyasetlerin ve kayıpların, Osmanlı toplumunun direncini gittikçe kırdığı ve ayrılıkçı temayülleri beslediği de meydandadır. Halk bu politikalara, devlet adamları kadar yakın değildir ve İttihat Terakki Partisi’nin daha dik, hatta savaşçı tutumuna sıcak bakmaktadır. Fakat, ordu ne haldedir?</span></p>

    <p class="Temel-Paragraf"><span class="metin_normal _idGenCharOverride-1">Balkan Savaşı öncesinde ordu parçalanmış, siyaset heves ve hırslarının çarpıştığı bir alana dönüşmüştür. Ordu içinde oluşan Halaskâr Zâbitân grubu İttihat ve Terakki’nin amansız düşmanıdır ve bir kısım mensupları İttihat Terakki desteğindeki hükûmeti devirmek üzere dağa çıkmışlardır. Hürriyet ve İtilaf Fırkası da, İttihat Terakki gibi, siyasetin en üslupsuz tavırlarındadır. Halk yorgun, kabine yorgun ve asker yorgundur. Genel kurmay, askere alınabilecek tek yedek kalmadığını hükûmete bildirmektedir.</span></p>

    <p class="Temel-Paragraf"><span class="metin_normal _idGenCharOverride-1">Prens Sabahattin’in de destekçileri arasında olduğu Halaskâr Zâbitân grubu bildiri yayınlayarak hükûmetin çekilmesini, Avrupa’nın güvendiği bir hükûmetin kurulmasını istemekte ve bunun için</span> <span class="metin_normal_i _idGenCharOverride-1">“Vatan bugün biz subaylardan, askerlerden hizmet beklemektedir.”</span> <span class="metin_normal _idGenCharOverride-1">demektedir. Bir kısım sivil ve asker muhalifler Arnavutluk’taki isyanı açıkça destekler ve hükûmetin düşürülmesi için kullanmaya çalışırlar. Bir yandan da, Şevket Süreyya’nın, nereden geldiği meçhul dediği altınlarla İstanbul’da bir ayaklanma hazırlanmaktadır. İttihatçıların Sultan Hamit’e karşı oynadıkları ‘vatan kurtarma’ oyunu, şimdi İttihatçılara karşı tekrarlanmaktadır. Fethi Okyar diyor ki,</span> <span class="metin_normal_i _idGenCharOverride-1">“Savaş içinde öyle olaylar cereyan etti ki, tüyler ürpertici: Bazı subayların kalpaklarındaki şekil İttihatçılığını, bazılarının ise İtilafçılığını belirtiyordu.”</span> <span class="metin_indentmetin_n _idGenCharOverride-8">(Okyar,</span> <span class="metin_indentmetin_i _idGenCharOverride-8">a.g.e</span><span class="metin_indentmetin_n _idGenCharOverride-8">., s.197)</span> <span class="metin_normal _idGenCharOverride-1">Edirne’nin kurtarılması hazırlıklarında, bazı subayların,</span> <span class="metin_normal_i _idGenCharOverride-1">‘Edirne Enver’in eline geçeceğine Bulgarların elinde kalsın.’</span> <span class="metin_normal _idGenCharOverride-1">dedikleri nakledilir.</span></p>

    <p class="Temel-Paragraf"><span class="metin_normal _idGenCharOverride-1">İttihat Terakki Partisinin desteğinde kurulmuş bulunan Sait Paşa hükûmeti 16 Temmuz 1912’de Hürriyet ve İtilaf Partisi ve Halaskâr Zâbitân asker grubunun baskılarına daha fazla dayanamayarak çekilir. Bir süre önce de Hareket Ordusu komutanı Harbiye Nazırı Mahmut Şevket Paşa yolsuzluk iddiaları ile ve Posta Nazırı Talat Paşa’nın baskıları altında istifa etmişti. 22 Temmuz’da Gazi Ahmet Muhtar Paşa başkanlığında ‘Büyük Kabine’ kurulur. Bâbıâli’nin diri insanlara ihtiyacı vardır; halbuki kabine ‘yorgun’ yahut ‘yaşlılar kabinesi’ olarak anılır. Mecliste okunan programında, ordunun siyasetten uzaklaştırılması ve seçimlerin dürüst yapılması temel mesele olarak açıklanır. Meclis Başkanlığına seçilen Halil Bey’e mektup yazan bir “Kurtarıcı”, Meclisi “Fındıklı kulüp ve tiyatrosu” olarak niteler ve hemen feshedilmezse, “vazife-i vataniye”lerini yapacaklarını söyler.</span></p>

    <p class="Temel-Paragraf"><span class="metin_normal _idGenCharOverride-1">Gazi Ahmet Muhtar Paşa hükûmeti, özellikle ordunun siyasetten uzaklaştırılması konusunda ciddi bazı düzenlemeler yaparsa da, dış gailelerin yoğunluğu altında bunlar kâğıt üzerinde kalır; uygulamaya geçilemez.</span></p>

    <p class="Temel-Paragraf"><span class="metin_normal _idGenCharOverride-1">Dış İşleri bakanı Gabriyel Noradukyan Efendi’nin,</span> <span class="metin_normal_i _idGenCharOverride-1">“Balkanlardan imanım kadar eminim.”</span> <span class="metin_normal _idGenCharOverride-1">dediğinin halk içinde yayıldığı günlerde, Balkan devletleri bütün hazırlıklarını tamamladıktan sonra, resmî seferberlik ilan ederler. Ertesi gün (1 Ekim’de) de Osmanlı seferberlik ilan eder ve savaş için hazırlıklara başlar.</span></p>

    <p class="Temel-Paragraf"><span class="metin_normal _idGenCharOverride-1">8 Ekim 1912’de Karadağ’ın savaş ilan etmesiyle, Balkan Savaşı başlar. Diğer Balkan devletleri de yürürler. Arnavutluk’ta ise ayaklanma henüz sona ermemiştir. Her şeye rağmen, Avrupalı devletler Balkan devletleri ittifakının Osmanlıya bir şey yapabileceğini düşünmemektedirler. Osmanlı ordusunu, siyasetin ne hale getirdiğinin yeterince farkında değillerdir. İçeride ordunun itibarı çökmüştür; ne Osmanlı halkının, ne de ordusunun kendine ve kurumlara güveni kalmıştır. Fedakârlık ve kahramanlığı her zaman teslim edilen askerin, komuta kademesine güveni bitmiştir.</span> <span class="metin_normal_i _idGenCharOverride-1">“Makedonya ordusu komutanı İsmail Fazıl Paşa, asker yetersizliğinden, bir kısım subaylara güven olmadığından, birliklerini terk edip isyancılara katılan subaylardan, taburlardan ve sınırları bırakıp kaçan asilere katılan jandarma ve sınır muhafızlarından bahseder.”</span> <span class="metin_indentmetin_n _idGenCharOverride-8">(Aydemir,</span> <span class="metin_indentmetin_i _idGenCharOverride-8">a.g.e</span><span class="metin_indentmetin_n _idGenCharOverride-8">., c.II, s.250)</span> <span class="metin_normal _idGenCharOverride-1">Rumeli’deki askerler yorgun ve bıkkındır; terhis beklemektedir. Büyük Kabine,</span> <span class="metin_normal _idGenCharOverride-1">Balkan devletlerinin el altından seferberlik hazırlıklarını yaptığı günlerde askeri terhis etmeye başlamıştır.</span></p>

    <p class="Temel-Paragraf"><span class="metin_normal _idGenCharOverride-1">Bulgarca da bilen Enver Bey için, Balkan Savaşı beklenen bir hesaplaşmadır; Makedonya dağlarındaki çete savaşlarında, Bulgarların bu hesaplaşma için o günlerden hazırlandıklarına kesin kanaat getirmiştir. 7 Mayıs 1911’de yazdığı mektupta bunu açık olarak ifade eder.</span> <span class="metin_indentmetin_n _idGenCharOverride-8">(Hanioğlu,</span> <span class="metin_indentmetin_i _idGenCharOverride-8">a.g.e</span><span class="metin_indentmetin_n _idGenCharOverride-8">., 19. mek.)</span> <span class="metin_normal _idGenCharOverride-1">Bu kanaat dönemin bütün genç subaylarında hakimdir. Şevket Süreyya Aydemir, o dönemde yetişen bütün genç subayların, bu savaşı beklediklerini söyler ve şöyle tahlil eder:</span></p>

    <p class="temel_indentmetin_tek"><span class="metin_minion _idGenCharOverride-9">“Ordunun değerli genç subayları için Balkan Savaşı korkulmayan, beklenen, kaçınılmaz bir olanak, hatta bir idealdi. Evet, er geç bir Balkan Savaşı patlayacaktı. Bunun pek de uzak olmadığı,</span> <span class="metin_minion _idGenCharOverride-9">Rumeli’de uyanık Türk subayları arasında çoktan beri yerleşmiş bir kanaat halindeydi. Zaten Harp okulları ile kurmay okulunda bütün stratejik problemler, hemen daima Balkanlarda bir savaş ihtimali üzerinde toplanıyordu. Bu okullarda yetişen subaylar, daha mektep sıralarında bu ihtimalin akla gelebilen problemlerinin çözüm yollarını aramakla kafalarını yorarlardı. Okullarda ve öğrenciler arasındaki tartışmalar da çok defa bu konular üzerinde geçerdi. Harp okulu ile kurmay okulunu bitirenlerin büyük çoğunlukla Rumeli ordularında görev almak heves ve gayretleri daha okul sıralarında iken bir gün patlayacağına inandıkları bu hesaplaşmanın içinde bulunmak içindi. Savaş bir gün mutlaka çıkacak ve bu genç subaylar bu harpte, bir yenilgi ile biten 1877-78 (93) savaşının intikamını alacaklardı. 1897 Osmanlı-Yunan savaşının zaferle bitmesine rağmen, sonucunun aleyhimizde olmasını yeniden hesaplaşacaklardı.”</span> <span class="metin_indentmetin_n _idGenCharOverride-1">(Aydemir,</span> <span class="metin_indentmetin_i _idGenCharOverride-1">a.g.e</span><span class="metin_indentmetin_n _idGenCharOverride-1">., c.II, s.295-96)</span></p>

    <p class="temel_tp_sb"><span class="metin_normal _idGenCharOverride-1">İsmet İnönü, Balkan Savaşı öncesini şöyle anlatır:</span> <span class="metin_minion _idGenCharOverride-5">“3. Orduda üç vilayet için genel bir müfettişlik kurulmuş, bunun yanına Rusya ve Avusturya’dan ‘ajan’ denilen memurlar katılmış, komitacıların takibi, azlık milletlerin hali ile beraber idare kontrol altına alınmıştı. Bu durumu içimize sindiremiyorduk; er geç, mutlaka bir harp patlayacaktı.”</span> <span class="metin_indentmetin_n _idGenCharOverride-8">(İnönü,</span> <span class="metin_indentmetin_i _idGenCharOverride-8">a.g.e.</span><span class="metin_indentmetin_n _idGenCharOverride-8">, s.36)</span> <span class="metin_normal _idGenCharOverride-1">Osmanlı Genel Kurmay Başkanı Ahmet İzzet Paşa’nın, Yemen’e giderken, kendisini de yanına alması karşısında, düşünce ve duygularını şöyle ifade eder:</span> <span class="metin_minion _idGenCharOverride-5">“O zamanki anlayışımla bana ilk ağır gelen şey, okuldan beri idealim olan, bir Rumeli Savaşı’nda görev yapmak imkânım kayboluyor düşüncesiydi. Biz Yemen’deyken, Rumeli’nin kaderini belirleyecek savaşın patlayacağı, bende şaşmaz bir kanaat halindeydi.”</span></p>

    <p class="Temel-Paragraf"><span class="metin_normal _idGenCharOverride-1">Genç Osmanlı subaylarının hırsla bekledikleri bu savaşı, Osmanlının kazanacağına Avrupalı devletler de inanıyorlardı ki, savaşın sonucu ne olursa olsun sınır değişikliklerini kabul etmeyeceklerini açıkladılar.</span></p>

    <p class="Temel-Paragraf"><span class="metin_normal _idGenCharOverride-1">Savaşın başlamasından bir süre önce, 80 bin kadar Osmanlı askeri terhis edildiyse de, bunların bir kısmı geri çevrilmiştir. Esasen Edirne’deki I. Ordu ve Selanik’ teki II. Ordunun toplamı 350.000 civarında idi ki, Balkan ordularının toplamından az da olsa, küçümsenecek bir miktar değildir. Ancak, seferberlik ilanında geç kalınmış ve çalışmalar çok ağır aksak gitmiştir.</span> <span class="metin_normal _idGenCharOverride-1">Şark Ordusu (II. Ordu) komutanı Abdullah Paşa hatıralarında Kabineye verdiği bilgiyi şöyle anlatır:</span></p>

    <p class="temel_indentmetin_tek"><span class="metin_minion _idGenCharOverride-9">“Balkan devletlerinden sadece Bulgaristan’la bile yapılacak savaşı başaracak bir orduya sahip olmadığımızı, savaş kuvvetlerimizin perişan halini, ahvalini birkaç sözle arzettim. Ve Osmanlı ordusu düşmanı Çatalca’da durdurabilirse, bunu büyük bir başarı sayacağımı ilave ettim.”</span></p>

    <p class="Temel-Paragraf"><span class="metin_normal _idGenCharOverride-1">Şevket Süreyya’nın,</span> <span class="metin_normal_i _idGenCharOverride-1">“Savaşı, daha savaştan önce, ruhunda ve imanında kaybetmiş”</span> <span class="metin_normal _idGenCharOverride-1">dediği Genel Kurmay Başkan Vekili Hadi Paşa ise, Edirne Kalesinde bir habbe erzak olmadığını, askerin elbisesinin noksan olduğunu, ikmal ve iaşe işlerinin düzenlenemediğini, bunun için en az bir buçuk aya daha gerek olduğunu söylemektedir. Garp Ordusu (III. Ordu) ise</span> <span class="metin_normal _idGenCharOverride-1">Arnavutluk isyanı döneminde tamamen rayından çıkmış, daha savaş başlamadan şehirleri düşmana terk edecek hale gelmiştir. Ordu komutanı,</span> <span class="metin_normal_i _idGenCharOverride-1">“Bu ordu savaşamaz; ne yapacaksanız barış yoluyla ve diplomasi tedbirleriyle yapmaya çalışın.”</span> <span class="metin_normal _idGenCharOverride-1">demektedir. Sonuçta, Osmanlı ordusu, moralsiz, disiplinsiz, heyecansız, komuta kademesi ise ümitsiz, bilgisiz ve plansızdır.</span></p>

    <p class="Temel-Paragraf"><span class="metin_normal _idGenCharOverride-1">Savaş başlayınca da, Genel Kurmayda bu savaş için hazırlanan planlar bir türlü bulunamaz! Savaş Bakanı Nazım Paşa da Rumeli’de hazırlıkların tamam olduğunu bildirir ve Şark Ordusuna Bulgarlara hücum emri verilir. Ancak hırslı dövüşen Bulgar kuvvetleri karşısında çekilmek zorunda kalırlar; Bulgarlar 20 Ekim’de Mestanlı’ya girerler. 21-23 Ekim arasında Edirne’nin 25 kilometre kadar kuzeydoğusunda, Sülüoğlu ve Pınarhisar civarında yeniden karşılaşma olur. Osmanlı üstün durumda görünse de, menzil teşkilatları zamanında kurulamadığından ikmal ve iaşe sıkıntıları vardır. Tümen komutanı Ömer Yaver Paşa kendisi için peksimet bulamadığını söyler. Şiddetli yağmur altında ve çamur içinde yirmi saat yol yürüyen asker bitkindir. Soğuktan ve yağmurdan korunmak için elbiseler yeterli değildir. O gece Osmanlı ordusunda sarsıntı başlar. Ertesi gün Bulgarlar yeni bir saldırıya geçince, Osmanlı ordusu çekilmeye başlar. 28 Ekim-2 Kasım arasındaki</span> <span class="metin_normal _idGenCharOverride-1">Lüleburgaz çarpışmalarında da Bulgarlar baskındır. 5 Kasım’da Osmanlı Şark Ordusuna, Çatalca hattına yani Büyük Çekmece-Terkos çizgisine çekilmesi emri verilir. Bulgarlar burada durdurulur; birkaç hücum denemesi püskürtülür.</span></p>

    <p class="Temel-Paragraf"><span class="metin_normal _idGenCharOverride-1">Büyük Kabine istifa eder ve yerine Kâmil Paşa başkanlığında yeni bir kabine kurulur: 29 Ekim 1912.</span></p>

    <p class="Temel-Paragraf"><span class="metin_normal _idGenCharOverride-1">1912 Kasım ayı başında Selanik’in düşeceğinden korkan Hükûmet, burada oturmaya mecbur edilen Sultan II. Abdülhamit Han’ı İstanbul’a getirir. Bunun için Almanlardan rica edilen bir savaş gemisi Selanik’e gönderilmiştir. Kendisine gazete verilmediği için dünyadaki gelişmelerden habersiz olan Abdülhamit Han, verilen haberlere çok üzülür ve</span> <span class="metin_normal_i _idGenCharOverride-1">“Sefaretlerde elçiler, askerî ataşeler var; bunlar şimdiye kadar uyumuş mu? Dört devlet ittifak etmiş de bu olan biten şeyden haber alınamamış mı?”</span> <span class="metin_normal _idGenCharOverride-1">diye vahlanır. Yine anlatılanlara göre, Kiliseler meselesinin halledilip edilmediğini sormuş; halledildi cevabını alınca da, ittifakı doğal karşılamıştır. Kendisini almaya giden Damat Mehmet Şerif Paşa’nın yazdıklarına göre, eski padişah önce Selanik’ten ayrılmak istememiş,</span> <span class="metin_normal_i _idGenCharOverride-1">“Ben de bir silah alır, askerlerle birlikte savunmada bulunurum; ölürsem şehit olurum; ben zaten ölmüş bir adamım.”</span> <span class="metin_normal _idGenCharOverride-1">der.</span> <span class="metin_indentmetin_n _idGenCharOverride-8">(İsmail Hami Danişmend,</span> <span class="metin_indentmetin_i _idGenCharOverride-8">İzahlı Osmanlı Tarihi Kronolojisi</span><span class="metin_indentmetin_n _idGenCharOverride-8">, İstanbul 1972, c.4, s.396)</span></p>

    <p class="Temel-Paragraf"><span class="metin_normal _idGenCharOverride-1">Selanik-</span><span class="metin_normal _idGenCharOverride-1">Manastır çevresinde yerleşmiş olan Osmanlı Garp ordusunun vaziyeti ise daha kötü idi. Sırp ordusu 20 Ekim’de Priştine’yi alarak ilerler ve 22 Ekim’de Kosova’da Osmanlı ordusunu bozar. Yunan ordusu da aynı gün Serfiçe’ye girerek kuzeye doğru ilerlemeye başlar. Garp ordusunun Vardar’daki birliklerinin saldırılarını 23-24 Ekim arasında püskürterek Yeni Pazar’a giren Sırp kuvvetleri Komanova’daki Osmanlı Vardar kuvvetlerini geri çekilmeye zorlar. Osmanlı birlikleri Vardar’a doğru bozuk düzen çekilmeye başlar. Bu noktadan itibaren, birleşen Karadağ, Sırp ve Bulgar kuvvetleri iki koldan ilerlemeye başlarlar. Deniz ve demir yolları düşman eline geçtiğinden Osmanlı birliklerinin İstanbul ile bağlantısı kesilir. Balkanlarda bozgun havası yayılır. Bu bozgun ve zulüm içindeki sivil halkın İstanbul’a doğru göçleri ise, hatırlanmak istenmeyecek kadar yoğun ve acıdır. Anadolu’nun bir çok yerinden daha önce Türk yurdu olmuş Rumeli’nin her yanında, koca Osmanlı çınarı köklerinden sökülmüş olarak kan ve gözyaşı içinde Asya’ya, bayrağın dalgalandığı yere göçmektedir...</span></p>

    <p class="Temel-Paragraf"><span class="metin_normal_i _idGenCharOverride-1">“Kâbe-i hürriyet Selanik”</span> <span class="metin_normal _idGenCharOverride-1">kenti Yunan’ı davet eder ve Selanik komutanı Tahsin Paşa tek kurşun atmadan kolordusunu teslim eder. Sırplar 26 Ekim’de Üsküp’e girerler. Osmanlı Dış İşleri Bakanı beş büyük devletin büyükelçilerini çağırarak onlara şunları söyler:</span></p>

    <p class="temel_indentmetin_tek"><span class="metin_minion _idGenCharOverride-9">“Türk Hükûmeti Çatalca hattını sonuna kadar savunmaya karar verdi. Zafer ümit ediyoruz; fakat aksi de olabilir. Bu takdirde Bulgar orduları şehrin kapılarına dayanabilir ve Bulgar Kralı daha önce ilan ettiği gibi muzaffer orduları başında şehre girebilir. Bulgar Kralı bu harbin bir Haçlı seferi olduğunu ilan etti. Bulgarlar yolları üstündeki İslamları öldürüyorlar. İstanbul şehri Halifeliğin merkezidir; altı yüz bin Müslüman ve üç yüz elli bin gayrimüslim vardır. Hükûmet bütün azınlıkları korumaya azimlidir; fakat, Bulgarlar şehre girdikleri takdirde durumun ne olacağı bilinemez. Sultan ve Veliaht Sarayda kalacaktır. Ve icap ederse vazifeleri başında öleceklerdir. Avrupa’yı son durumdan haberdar ettik; şayet Avrupa Bulgarları durdurmazsa, vaziyet çok vahim olabilir.”</span> <span class="metin_indentmetin_n _idGenCharOverride-1">(Erol Ulubelen,</span> <span class="metin_indentmetin_i _idGenCharOverride-1">İngiliz Gizli Belgelerinde Türkiye</span><span class="metin_indentmetin_n _idGenCharOverride-1">, İstanbul 1967, s.128)</span></p>

    <p class="Temel-Paragraf"><span class="metin_normal _idGenCharOverride-1">Manastır’a çekilmekte olan Osmanlı kuvvetleri 14-18 Kasım arasında yeniden tutuşursa da bir şey yapamazlar. Sırp kuvvetleri Manastır’a girer. Cavit Paşa komutasındaki bir Osmanlı tümeni, isyan halindeki Arnavutluğa çekilerek mücadelesini sürdürmeye ve asilerin ortasında tutunmaya çalışır. Yunanlılar Limni, Midilli ve Sakız adalarını işgal etmiştir. Kuşatma altındaki üç kalemiz direnmektedir: Yanya, İşkodra ve</span> <span class="metin_normal _idGenCharOverride-1">Edirne: Esat Paşa, Hasan Rıza Paşa ve Şükrü Paşa.</span></p>

    <p class="Temel-Paragraf"><span class="metin_normal _idGenCharOverride-1">29 Kasım 1912’de, Osmanlı milletvekillerinden İsmail Kemal tarafından Avlonya’da, Arnavutluk’un bağımsızlığı ilan edilir; şenlikler başlar. Osmanlı ordusundaki Arnavutlar geri çağrılır.</span></p>

    <p class="Temel-Paragraf"><span class="metin_normal _idGenCharOverride-1">Edirne kuşatma altındadır. Çatalca hattında mevzilenmiş olan tarafların top sesleri Dersaadet’ten duyulmaktadır. Yabancı devletler gemi gönderip asker çıkartarak İstanbul’daki mensuplarını korumak talebinde bulunurlar; hükûmet kabul eder. Bir yabancı görevli kendi bakanlığına şöyle bildirir:</span></p>

    <p class="temel_indentmetin_tek"><span class="metin_minion _idGenCharOverride-9">“Bulgarlar Çatalca’da hiçbir dirençle karşılaşmadılar. Nazım Paşa’nın ordusu bozuldu. Sultan ve hükûmeti Bursa’ya kaçmak istiyor. Bu durumda binlerce kayıkçı ve aşağı tabakadan softalar camilerde, mezarlıklarda toplanıyorlar; zira Bulgar Kralı Hrıstiyanları korumak için şehirdeki askerlere emir verdi. Almanya ve Avusturya Boğazların milletlerarası olmasını istiyor; tam bir anarşi havası var.”</span> <span class="metin_indentmetin_n _idGenCharOverride-1">(Ulubelen,</span> <span class="metin_indentmetin_i _idGenCharOverride-1">a.g.e</span><span class="metin_indentmetin_n _idGenCharOverride-1">, s.126-7)</span></p>

    <p class="Temel-Paragraf"><span class="metin_normal _idGenCharOverride-1">Bulgarların İstanbul üzerine yürüme tehdidinin yaşandığı bu anlarda bile, Enver Paşa ve arkadaşları direnmek, savaşa devam etmek için uğraşırlar. Bu tavır halkın hoşuna gidiyor; öfkeli, diri, korkusuz bir yönetim ümidi onları da canlandırıyordu.</span></p>

    <p class="Temel-Paragraf"><span class="metin_normal _idGenCharOverride-1">Bulgarların İstanbul’a girme ihtimali Rusya’yı harekete geçirir; İstanbul eğer Türklerden çıkacaksa, mutlaka Ruslara geçmelidir... Dışişleri Bakanı Sazanov, hemen yürüyüşlerini durdurmaları için Bulgarlar’a nota verir.</span> <span class="metin_indentmetin_n _idGenCharOverride-8">(Ulubelen,</span> <span class="metin_indentmetin_i _idGenCharOverride-8">a.g.e</span><span class="metin_indentmetin_n _idGenCharOverride-8">., s.125)</span> <span class="metin_normal _idGenCharOverride-1">Gerçi Bulgarların da yürüyecek hali kalmamıştır; ama, Osmanlı ordusu perişandır.</span></p>

    <p class="Temel-Paragraf"><span class="metin_normal _idGenCharOverride-1">3 Aralık’ta fevkalade ağır şartlarla bir ateşkes imzalanır; Yanya ve İşkodra’yı kuşatmış olan Yunan ve Karadağ hükûmetleri ateşkesi imzalamazlar. Ateşkes anlaşmasına göre, Osmanlı, kuşatma altındaki Edirne’ye hiçbir yardım gönderemeyecektir; fakat, Edirne’den geçen trenler Bulgar ordusuna silah ve mühimmat götürebileceklerdir.</span></p>

    <p class="temel_yildiz"><span class="metin_yildiz _idGenCharOverride-1">* * *</span></p>

    <p class="Temel-Paragraf"><span class="metin_normal _idGenCharOverride-1">Enver Bey Trablusgarp dönüşü, 2 Ocak 1913’te Hurşit Paşa komutasındaki X. Kolordu kurmay başkanlığına tayin edilmiştir. Savaşın ilk aylarında Enver Bey ümitlidir; Çatalca önlerinde Bulgar ordusunun yok edilebileceğini düşünmektedir. Bir yandan da Alman hükûmetinden yardım beklemektedir; yardım edilirse, halkta doğan sempati kazanılabilir, diyor. (Hanioğlu,</span> <span class="metin_normal_i _idGenCharOverride-1">a.g.e.,</span> <span class="metin_normal _idGenCharOverride-1">m.141, 22 Aralık 1912) Bir yandan da Savaş Bakanı Nazım Paşa’yı savunmada kalmayıp Bulgarlar üzerine saldırıya geçmeye ikna etmeye çalışmaktadır. Ordu kurmay başkanı da biraz gayret ederse gücümüzün yeteceğine Nazım Paşa’yı inandırabiliriz, diyor.</span> <span class="metin_normal_i _idGenCharOverride-1">“Harekete geçmeye karar verilirse, ben esas işleri yapacak kuvvetlerin kurmay başkanı olacağım.”</span> <span class="metin_indentmetin_n _idGenCharOverride-8">(Hanioğlu,</span> <span class="metin_indentmetin_i _idGenCharOverride-8">a.g.e.</span><span class="metin_indentmetin_n _idGenCharOverride-8">, m.142, 26 Aralık 1912)</span></p>

    <p class="Temel-Paragraf"><span class="metin_normal _idGenCharOverride-1">İçerdeki parti çekişmeleri ve düşmanlıklar cephelerdekinden daha şiddetlidir.</span> <span class="metin_normal_i _idGenCharOverride-1">“Burada kendimi tamamen düşman bir muhitte hissediyorum. Gizli bir düşmanlık bu. Hükûmet de, Savaş Bakanı da kibar davranıyorlar ama, beni hafiyelere takip ettirdiklerini biliyorum.”</span> <span class="metin_indentmetin_n _idGenCharOverride-8">(Hanioğlu,</span> <span class="metin_indentmetin_i _idGenCharOverride-8">a.g.e</span><span class="metin_indentmetin_n _idGenCharOverride-8">., m.143, 28 Aralık 1912)</span></p>

    <p class="Temel-Paragraf"><span class="metin_normal _idGenCharOverride-1">Diğerleri gibi demokratik anlayış ve terbiyeden mahrum olan İttihat Terakki de, yeniden iktidara gelişini Büyük Kabine’nin uğrayacağı bir savaş yenilgisine bağlamış gibidir. Mücadelesinde her türlü aşırılık vardır. O kadar ki, bazı İttihatçı subayların ordu içinde, Trakya’yı terk ederek Anadolu’ya çekilmemiz gerektiği yolunda propagandalar yaptığı tespit edilmiştir. Edirne müdafii Şükrü Paşa, o sırada gönüllü asker olan Talat Beyi, asker arasında olumsuz konuşmalar yapması sebebiyle Edirne dışına çıkarttığını yazar. Sözün kısası, üslupsuz siyasi çekişmelerin yarattığı parçalanmalar, esasen zayıf durumda olan ordunun direncini iyice kırmıştır.</span></p>

    <p class="temel_indentmetin_ilk"><span class="metin_minion _idGenCharOverride-9">“Düşmandan çok daha kuvvetli olduğumuzu kesinlikle hissediyorum; bu sebeple işin ucunu bırakalım istemiyorum. Böyle olmazsa, eh o zaman da orduyu ve donanmayı zafere paşalar olmadan götürürüz. İlk adımı bu yönde donanma atar; ordu da ardından harekete geçer. Yarın bir daha Çatalca hattını göreceğiz. Sonra Dışişleri Bakanıyla yapacağım görüşme, Londra konferansının yeşil halısı üzerindeki son tutumumuzu tayin edecek.”</span> <span class="metin_indentmetin_n _idGenCharOverride-1">(Hanioğlu,</span> <span class="metin_indentmetin_i _idGenCharOverride-1">a.g.e</span><span class="metin_indentmetin_n _idGenCharOverride-1">., m.143)</span></p>

    <p class="temel_indentmetin_sb"><span class="metin_minion _idGenCharOverride-9">“Çatalca’dan döndüm şimdi. Ordunun maddî ve manevi gücü fevkalade. Çok iyi siper alınmış.”</span> <span class="metin_indentmetin_n _idGenCharOverride-1">(Hanioğlı,</span> <span class="metin_indentmetin_i _idGenCharOverride-1">a.g.e.</span><span class="metin_indentmetin_n _idGenCharOverride-1">, m.144, 31 Aralık 1912)</span></p>

    <p class="Temel-Paragraf"><span class="metin_normal _idGenCharOverride-1">Bu yorumlarda Enver Bey’in, hiçbir şart altında eksilmeyen inanç ve ümidini görebiliriz. Enver Bey’in haklı olduğu nokta, eski paşalarla artık savaş yapılamayacağı ve ordunun komuta kademesinin bütünüyle gençleştirilmesi gereği idi ki, bunu da sonunda başaracaktır.</span></p>

    <p class="Temel-Paragraf"><span class="metin_normal _idGenCharOverride-1">Bu sıralarda Londra’da, Şark işlerini görüşmek üzere büyükelçiler konferansı toplanmış ve Arnavutluğun istiklalini kabul etmiştir. Balkanlı müttefikler halen kuşatma altında olan Edirne, Yanya ve İşkodra da dahil olmak üzere bütün Osmanlı Avrupa’sının kendilerine verilmesini istemektedir. Osmanlı ise Makedonya’da bir Hristiyan prensin, Arnavutluk’ta ise bir Osmanlı şehzadesinin idaresinde özerkliğe razı olmaktadır. Osmanlı orduları her yanda mağluptur; ama, büyük devletler savaş patlamadan önce, sonuç ne olursa olsun sınırların değişmeyeceğini ilan ettiklerinden, Osmanlı masa başında direnmektedir. Rical-i devlet anlamakta zorluk çekmektedir ki, Osmanlı yenildiğine göre, artık verilen bu sözün bir değeri kalmamıştır... Belki de çok iyi anladıkları halde, zevâhire yaslanmaktan gayrı çareleri yoktu. Londra görüşmeleri kesilir...</span></p>

    <p class="Temel-Paragraf"><span class="metin_normal _idGenCharOverride-1">İç siyasi durum kötüdür. Askerî çevreler Enver Bey’den bir şeyler yapmasını beklemektedir.</span></p>

    <p class="temel_indentmetin_ilk"><span class="metin_minion _idGenCharOverride-9">“Genel karargâhta bütün arkadaşlar bana çok güveniyor gibiler. Sana, geçen gün Bakanlığın koridorlarında karşılaştığım bir kurmay miralay (Harp Akademisinde tarih hocamdı) ağlayarak bir çok kere ellerimi öptü, dersem, ki bu, sık sık tekrarlanan bir durum; böylece anlarsın ki, herkesin gösterdiği güvenden hoşnut, memleketime büyük hizmet vermeyi düşünüyorum. Biliyor musun, bir seferinde hiç hak etmediğim bir defne yaprağı aldım.”</span> <span class="metin_indentmetin_n _idGenCharOverride-1">(Hanioğlu,</span> <span class="metin_indentmetin_i _idGenCharOverride-1">a.g.e</span><span class="metin_indentmetin_n _idGenCharOverride-1">., m.145, 3 Ocak 1913)</span></p>

    <p class="temel_indentmetin_sb"><span class="metin_minion _idGenCharOverride-9">“Ama maalesef hükûmetin şerefli olmayan bir sulha doğru gittiğini görüyorum. Çünkü bütün Avrupa’nın, bizim zayıflamamız karşısında menfaati var. Bu yüzden zaten yeterince ödlek olan hükûmetin cesaretini kırıyorlar.”</span> <span class="metin_indentmetin_n _idGenCharOverride-1">(Hanioğlu,</span> <span class="metin_indentmetin_i _idGenCharOverride-1">a.g.e</span><span class="metin_indentmetin_n _idGenCharOverride-1">., m.146, 4 Ocak 1913)</span></p>

    <p class="temel_tp_sb"><span class="metin_normal _idGenCharOverride-1">Mektup, Almanya ile ilgili şu tahlille sürüyor:</span></p>

    <p class="temel_indentmetin_son"><span class="metin_minion _idGenCharOverride-9">“Almanya kendi cephesinden Küçük Asya’ya el koymak vaktinin böylece daha yaklaşacağını düşünüyor. İtalya yeni fethini güçlendirebilir. Avusturya Sırbistan’dan istediğini elde etti, Bulgaristan’ı da kendi tarafına çekecek. Romanya da kendine düşen payı aldı.”</span></p>
  </div>
</body>
</html>
