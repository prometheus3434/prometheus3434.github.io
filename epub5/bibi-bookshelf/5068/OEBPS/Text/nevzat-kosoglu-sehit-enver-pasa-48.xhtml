<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>nevzat-kosoglu-sehit-enver-pasa-48</title>
  <link href="../Styles/idGeneratedStyles.css" rel="stylesheet" type="text/css" />
</head>

<body id="nevzat-kosoglu-sehit-enver-pasa" xml:lang="tr-TR">
  <div class="_idGenObjectStyleOverride-1">
    <p class="baslik_Bolum_no" id="_idParaDest-38"><span class="baslik_Bolum_no_i _idGenCharOverride-7">“Türküz Ederiz Daim İftihar”</span></p>

    <p class="Temel-Paragraf_g"><span class="_idGenDropcap-2">A</span><span class="metin_normal _idGenCharOverride-1">NCAK, savaşta anlaşılmıştır ki, Düvel-i Muazzama birkaç yönden aldanmıştır. Hasta Adam, Büyük Savaş’ta sanki de mucizeli bir silkinişle ayağa kalkmıştır. Dört sene, Galiçya cephesindeki müttefiklerine de yardım göndermek üzere, Çanakkale’de, Filistin’de, Hicaz’da, Kanal’da, Irak’da, Kafkaslar’da kıran kırana dövüşmüştür. Kuşatma altındaki en küçük birliklerine bile uçakla yardım yetiştirebilen dost ve düşmanlarının karşısında, Osmanlı, önce yokluk, soğuk, tifo, tifüs ve humma ile dövüşmüştür. Ve dört yıl boyunca en korkunç ve şerefli günlerini yaşayarak yenilmiştir. Bu inanılmaz yoksulluğu içinde, sadece insanının cevheri ile direnmiş ve yenilgileri ne olursa olsun, son İmparatorluk destanını yaşamıştır.</span></p>

    <p class="Temel-Paragraf"><span class="metin_normal _idGenCharOverride-1">Ziya Nur (Aksun) Bey şöyle yazar:</span> <span class="metin_normal_i _idGenCharOverride-1">“Daha açık konuşalım: Bizim millet ve devlet olarak son büyük savaşımız Birinci Dünya mücadelesidir. Sonraki İstiklal Savaşı, ona nisbeten cüz’î ve sınırlı bir savaştır. Bugün, Türk ordusunun ve askerinin dünya kamuoyunda ve askerî mahfillerinde bir ismi varsa, bunu, Birinci Dünya Savaşı’nda gösterilen savaş gücüne ve yeteneğine borçluyuz. Bu sonuçta ise, büyük bir imanla dolu olan Enver’in payını unutmamak gerekir.”</span> <span class="metin_indentmetin_n _idGenCharOverride-8">(Z. N. Aksun,</span> <span class="metin_indentmetin_i _idGenCharOverride-8">Enver Paşa ve Sarıkamış Harekâtı</span><span class="metin_indentmetin_n _idGenCharOverride-8">, s.49)</span></p>

    <p class="Temel-Paragraf"><span class="metin_normal _idGenCharOverride-1">İngiliz Çörçil, yıllar sonra karşılaştığı Enver Paşa’nın pilot olan oğlu Ali’ye,</span> <span class="metin_normal_i _idGenCharOverride-1">“Senin baban benim siyasi hayatımı yirmi yıl geriye attı.”</span> <span class="metin_normal _idGenCharOverride-1">diyecektir. Çanakkale geçilemeyince Çörçil istifa etmişti. Türk düşmanı olarak da ünlenen Lloyd George ise,</span> <span class="metin_normal_i _idGenCharOverride-1">“Osmanlı Devleti’nin katılmasıyla savaşın iki yıl uzadığını”</span> <span class="metin_normal _idGenCharOverride-1">söylemiştir.</span></p>

    <p class="Temel-Paragraf"><span class="metin_normal _idGenCharOverride-1">Bütün gücü, dayandığı insan unsurunun iman ve cevheri olan bu asker hakkında, Büyük Savaş sonrasında yazılan bir iki ufak parçayı alalım:</span></p>

    <p class="temel_indentmetin_tek"><span class="metin_minion _idGenCharOverride-9">“Türk, fevkalade direnç gücü, meşakkat ve mahrumiyetlere karşı büyük sabrı, savaştaki irsî yeteneği, dövüşmede hayret verici cesareti ile anadan doğma denecek derecede iyi bir askerdi. Bu hasletler yüksek askerî meziyetlerdir ve daima da öyle kalacaktır. Türklerin, dünyadaki savaşçı milletler listesinin başında yer aldığı kesindir. İngiliz ordusu, şüphesiz ki kendini</span> <span class="metin_minion _idGenCharOverride-9">Gelibolu teşebbüsünden vazgeçirmeğe mecbur eden, Kûtü’l-Ammare’de tam bir fırkasını esir eden, Süveyş Kanalına doğru Sina çölünü geçen ve Gazze’ye yapılan iki hücumu def eden Türk ordusunu küçültemez.”</span></p>

    <p class="Temel-Paragraf"><span class="metin_normal _idGenCharOverride-1">Bir başka yazarda şunları söyler:</span> <span class="metin_normal_i _idGenCharOverride-1">“Hiçbir Avrupa ordusunun kımıldanamayacağı şartlar altında, Türk savaşır. Muharip olarak o, hiçbir askere benzemez. Sefilane beslenip giydirildiği halde bile, mutlu şartlar içinde savaşan milletler orduları için tehlikeli bir hasım olacak yetenektedir. Maneviyat kırıcı şartlar altında bile ısrarla direnir, hatta müsait fırsatta taarruza bile sevk edilebilir.”</span></p>

    <p class="Temel-Paragraf"><span class="metin_normal _idGenCharOverride-1">Şüphesiz ki, Enver Paşa’nın tartışmasız temiz kişiliği, büyük cesaret ve irade gücü, orduyu yeniden kurarken, subay ve askerlere somut bir örnek olmuş; onun iman ve ümit dolu tavırları orduya ruh vermiştir. Enver Paşa, tarihte pek az kişinin ulaşabildiği büyük şöhretini bu amaca yönelik olarak kullanmıştır. Daha doğrusu, onun her hangi bir hareket içinde ihlâsla ileri atılışı ve parlak kişiliği doğal olarak bu sonuçları doğurmuştur. Trablusgarp’taki mucizevî başarıların ona getirdiği “İslam kahramanı” ünvanı, Büyük Savaş yenilgisinden sonra da, onun itibarını devam ettirmiştir. Bu unvan kendiliğinden doğmuş ve yine kendiliğinden bütün İslam dünyasında yayılmıştır; özel gayretlerin yahut isteklerin sonucu değildir ve doğaldır.</span></p>

    <p class="Temel-Paragraf"><span class="metin_normal _idGenCharOverride-1">Bu orduya ruh veren diğer büyük kaynak ise, 1912 yılında kurulan Türk Ocakları çevresinden yükselen Türkçü-Turancı ülküdür. Ziya Gökalp’in,</span></p>

    <p class="temel_indentmetin_ilk"><span class="metin_indentmetin_n _idGenCharOverride-1">“Vatan ne Türkiyedir Türklere ne Türkistan</span></p>

    <p class="temel_indentmetin_sb"><span class="metin_indentmetin_n _idGenCharOverride-1">Vatan büyük ve müebbet bir ülkedir: Turan”</span></p>

    <p class="Temel-Paragraf"><span class="metin_normal _idGenCharOverride-1">diye biten Turan şiiri, genç Osmanlılarda büyük ruh dalgalanmaları yaratmıştır. Bütün yurtta denetlenemez sayılarda ve hızla Türk Ocakları kurulmaktadır. Osmanlı vatandaşları içinde, bu tür bir örgütlenmede en sona kalan, Türkler olmuştur. Çünkü onlar, Gökalp’in dediği gibi, Devlet-i Aliyye’nin kurucu gücü ve asıl sahipleriydi; bu yüzden Devletin bekası için Osmanlılık ilkesinden ayrılmıyorlardı. Sultan Hamit’e karşı mücadeleler, İttihad-ı anasır hülyaları içinde yapıldığı için, Meşrutiyet’in ilanından sonra Türk sözünden kaçınmak tam bir baskı haline gelir. Hüseyin Cahit şöyle yazıyor:</span> <span class="metin_normal _idGenCharOverride-1">“</span><span class="metin_normal_i _idGenCharOverride-1">Meşrutiyetin biz Türklerde ve Türk gazetecilerde ilk yarattığı sonuç, Türklüğü boğmak ve Osmanlılığı yaratmak olmuştur. Osmanlı sözü hiçbir zaman, istibdat devrinde bile Meşrutiyetten sonraki kadar değer bulmamıştı… Bu bir rüya idi; ama zorunlu bir rüya.</span><span class="metin_normal _idGenCharOverride-1">”</span> <span class="metin_indentmetin_n _idGenCharOverride-8">(H.Cahit Yalçın,</span> <span class="metin_indentmetin_i _idGenCharOverride-8">Siyasal Anılar,</span> <span class="metin_indentmetin_n _idGenCharOverride-8">s.69)</span> <span class="metin_normal _idGenCharOverride-1">Ancak bütün unsurlar ayrıldıktan ve Türkler yalnız kaldıktan sonradır ki, kurucu unsur da işin adını koymuş ve “Türk’üm” demiştir.</span></p>

    <p class="Temel-Paragraf"><span class="metin_normal _idGenCharOverride-1">Bilindiği gibi milliyetçilik akımları iki yüzü keskin kılıç gibidir; iki tür işlevle yüklüdür; biri parçalamak, öbürü bütünleştirmek. Bir imparatorluk yahut milletten büyük ve farklı birlikler için milliyetçilik parçalayıcı, zaafa düşürücüdür; çünkü imparatorluk içindeki farklı unsurları ayrışmaya zorlar. Öbürü ise, kendinden olan bütün unsurları birleşmeye, bütünleşmeye çağırır;</span> <span class="metin_normal_i _idGenCharOverride-1">“Dünya Türkleri birleşiniz...”</span> <span class="metin_normal _idGenCharOverride-1">Ziya Gökalp, birinci özelliğine işaret ederek milliyetçiliği, İslam dünyasını ve imparatorluğumuzu parçalayan bir</span> <span class="metin_normal_i _idGenCharOverride-1">‘içtimaî mikrop’</span> <span class="metin_normal _idGenCharOverride-1">olarak nitelemiştir. İkinci ve birleştirici özelliğine işaret ederek de, biraz geç kalmış olsak da, bu ‘içtimaî mikrobu’ İslam’ın lehine kullanma sırası bize geldi, demiştir.</span></p>

    <p class="Temel-Paragraf"><span class="metin_normal _idGenCharOverride-1">Burada kullanılacak olan, milliyetçiliğin, girdiği toplumlarda büyük heyecan dalgaları yaratma ve uyuyanları ayağa kaldırma gücüdür. O dönem aydınlarının ortak ifadesi şudur: Asır milliyet asrıdır; milliyetçilik girdiği toplumu diriltmekte ve büyük başarılar kazanmasına yol açmaktadır. Osmanlı aydınları, bir türlü söndüremedikleri</span> <span class="metin_normal _idGenCharOverride-1">Ermeni milliyetçiliğinin tezahürlerini ve Ermeni gençlere aşıladığı idealizmi örnek olarak sürekli kullanırlar. Gökalp, gayrimüslimlerin milliyetçilikleri İmparatorluğumuzu parçaladı; mademki İslamî gerilimler de bizi bir arada tutmaya yetmiyor, öyleyse Müslüman unsurlar da kendi milliyetlerine sarılarak, ondan alacağı dinamizm ve güçle sömürgecilere karşı mücadele etmelidir; İslam birliği bu başarılardan sonra kurulabilir. Şeyh Cemalettin Afganî’nin bütün İslam aydınlarına telkin etmeye çalıştığı yol da budur.</span></p>

    <p class="Temel-Paragraf"><span class="metin_normal _idGenCharOverride-1">İşte Turancılık fikri, bütün Türk topluluklarının birleştirilmesi ülküsüdür; yani milliyetçiliğin birleştirici işlevinin yarattığı bir ülkü. Büyük çoğunluğu Rus sömürgeciliğinin doğrudan eli altında olan geniş Türk topraklarında da bu ülkü, özellikle aydınlar arasında yayılmaktadır. İsmail Gaspıralı’nın on dokuzuncu yüzyılın sonlarına doğru başlattığı “Dilde, fikirde ve işte birlik” hareketinin Rusya Türkleri arasında açtığı iz, şimdi Turan heyecanlarıyla genişlemektedir.</span></p>

    <p class="Temel-Paragraf"><span class="metin_normal _idGenCharOverride-1">Türk Ocağı marşında şöyle seslenilmektedir:</span></p>

    <p class="temel_indentmetin_ilk"><span class="metin_indentmetin_n _idGenCharOverride-1">Türk’üz, ederiz daim iftihar,</span></p>

    <p class="temel_indentmetin"><span class="metin_indentmetin_n _idGenCharOverride-1">Hilkatla başlar tarihimiz var.</span></p>

    <p class="temel_indentmetin"><span class="metin_indentmetin_n _idGenCharOverride-1">Kalplerde Türklük aşk ile çarpar,</span></p>

    <p class="temel_indentmetin"><span class="metin_indentmetin_n _idGenCharOverride-1">Yok bize başka yâr...</span></p>

    <p class="temel_indentmetin"><span class="metin_indentmetin_n _idGenCharOverride-1">Önde bayrak, elde süngü, kalpte Tanrı, biz</span></p>

    <p class="temel_indentmetin_sb"><span class="metin_indentmetin_n _idGenCharOverride-1">Dünyaya hâkim olmak isteriz...</span></p>

    <p class="Temel-Paragraf"><span class="metin_normal _idGenCharOverride-1">Osmanlı ülkesinde, ordunun büyük ağırlığını taşıyacak ve nice şehitlerle onurlanacak olan genç yedek subayların marşı şöyle diyordu:</span></p>

    <p class="temel_indentmetin_ilk"><span class="metin_indentmetin_n _idGenCharOverride-1">İhtiyat zabitleri! Yol göründü kalkın,</span></p>

    <p class="temel_indentmetin"><span class="metin_indentmetin_n _idGenCharOverride-1">Gidiyoruz, işte Turan bizi bekliyor...</span></p>

    <p class="temel_indentmetin"><span class="metin_indentmetin_n _idGenCharOverride-1">Bir taraftan Kahire, bir taraftan Batum, Kars,</span></p>

    <p class="temel_indentmetin"><span class="metin_indentmetin_n _idGenCharOverride-1">Bir taraftan Hint, Afgan,</span></p>

    <p class="temel_indentmetin"><span class="metin_indentmetin_n _idGenCharOverride-1">Bir taraftan Farsistan</span></p>

    <p class="temel_indentmetin"><span class="metin_indentmetin_n _idGenCharOverride-1">Bizi bekliyor</span></p>

    <p class="temel_indentmetin"><span class="metin_indentmetin_n _idGenCharOverride-1">Şanlı günlerdeyiz....</span></p>

    <p class="temel_indentmetin"><span class="metin_indentmetin_n _idGenCharOverride-1">Dağ, dere, tepe demeyin, aşın</span></p>

    <p class="temel_indentmetin"><span class="metin_indentmetin_n _idGenCharOverride-1">Durmayın,</span></p>

    <p class="temel_indentmetin_sb"><span class="metin_indentmetin_n _idGenCharOverride-1">Meydan bizi bekliyor...</span></p>

    <p class="Temel-Paragraf"><span class="metin_normal _idGenCharOverride-1">Dikkat edilmelidir ki, Turan’a yol göründü ama, Kahire, Hint, Afgan ve Farsistan yani bütün İslam dünyası bu heyecanların ve büyük ufkun içindedir.</span></p>

    <p class="Temel-Paragraf"><span class="metin_normal _idGenCharOverride-1">Türkçü ve Turancı akım, İmparatorluğumuzun en düşkün ve maneviyatının en çökmüş zamanlarında, halkımızın çektiği uzun ve derin acıların, ezilmişlikten kurtulma güdüsünün, aşağılanmaları içine sindiremeyişinin üzerine, bir İlahi nefes gibi esmiştir. Ve genç kuşakları diriltmiştir. Unutmayalım ki, bütün büyük aksiyonların temelinde, dünya gerçekleri değil, büyük inançlar vardır. Katı gerçeklerin ölüme mahkûm ettiği nice toplumlar, bir iman hamlesi ile tarihin yönünü değiştirmişlerdir. Türk milletinin yaşadığı ve Avrupalı devletlerin tahmin edemediği mucize de budur.</span></p>

    <p class="Temel-Paragraf"><span class="metin_normal _idGenCharOverride-1">Ancak şunu unutmayalım ki, diğerleri gibi İttihat Terakki hükûmetleri de Ziya Gökalp’in Parti içindeki bütün ağırlığına rağmen, savaşın sonuna kadar Osmanlıcı ve İslamcı siyaset ve tutumlarını asla değiştirmemişlerdir. Gökalp’in bu yolda telkinleri olduğuna dair de hiçbir iddia yoktur. Özellikle savaşın sonlarına doğru, bazı Türk olmayan Müslüman çevrelerin, İttihatçıları, diğer Müslüman unsurları Türkleştirmekle suçlamaları, gittikçe yayılan milliyetçiliklerin bir tezahürü olarak görülmelidir.</span><span class="metin_dipnot _idGenCharOverride-6"><a class="_idFootnoteLink" href="#footnote-238-23" id="footnote-238-23-backlink">23</a></span></p>

    <p class="temel_tp_son"><span class="metin_normal _idGenCharOverride-1">Bu tablo içinde Enver Paşa, esas itibariyle keskin bir Osmanlıcı ve İslamcıdır; Osmanlı hanedan ve hilafetine de, tartışmasız, son derece bağlıdır. Nutuklarında ve yazılarında bu tavır ve bağlılığını gölgeleyebilecek en ufak bir ima bile yoktur. Peki, Enver Paşa Türkçülüğe karşı mıydı? Hayır; açıkça olmasa da, Türk Ocaklarına ve mensuplarına yardım etmiştir ve Türkçülüğü İslamcılık içinde, onun bir unsuru olarak düşünmüştür. Enver Paşa’nın, Ziya Gökalp’in iyi bir dinleyici ve fikrî takipçisi olduğunu, Ali Fuat Türkgeldi’nin anlattığı küçük bir olaydan da anlıyoruz. Sultan Reşat Han’ın rahatsızlığı sebebiyle Bakanlar Saray’da toplanmışlardır.</span> <span class="metin_normal_i _idGenCharOverride-1">“Bu esnada Şeyhülislam Hayri Efendi ile Enver Paşa arasında hafif bir tartışma geçti. Enver Paşa, Meşihat (Şeyhülislamlık) makamının yargı işleriyle uğraşmayarak, çalışmalarını İslamiyeti yüceltecek hususlara yoğunlaştırmasının daha faydalı olacağını söylemesi ile Hayri Efendi’nin canı sıkıldı. Adı geçen, ‘Bu fikir hep Türkçülerin uydurmalarıdır.’ diyerek Enver Paşa’ya tepki ile karşılık vermişti.”</span> <span class="metin_indentmetin_n _idGenCharOverride-8">(Ali Fuat Türkgeldi,</span> <span class="metin_indentmetin_i _idGenCharOverride-8">Görüp İşittiklerim,</span> <span class="metin_indentmetin_n _idGenCharOverride-8">Ankara 1951, s. 118, 119)</span> <span class="metin_normal _idGenCharOverride-1">Bu düşüncenin Türkçülere ait olduğu ve Ziya Gökalp tarafından ortaya atılarak savunulduğu doğruydu. Ancak bu düşüncelerinin yaygın olduğu söylenemez. Bu bakımdan, hikâye, Paşa’nın, Gökalp’in fikrî ürün ve teklifleriyle ne ölçüde yakından ilgili olduğunu göstermesi açısından dikkatimizi çekmektedir. Ama, Osmanlı Savaş Bakanı ve Orduların Başkomutan Vekili olarak tutumu açıktı, kişiliği açıktı; İttihatçıların ve Hükûmetlerin tutumlarına da uygundu.</span><span class="metin_dipnot _idGenCharOverride-6"><a class="_idFootnoteLink" href="#footnote-238-24" id="footnote-238-24-backlink">24</a></span></p>

    <div class="_idFootnotes">
      <div class="_idFootnote" id="footnote-238-23">
        <p class="temel_dipnot_p"><a class="_idFootnoteAnchor" href="#footnote-238-23-backlink">23</a> <span class="metin_normal_d _idGenCharOverride-1">Burada, Türk olmayan Müslüman unsurlar içinde milliyetçilik akımlarının başlamasında, Osmanlının artık kendileri için koruyucu olamayacağı endişelerinin önemli bir yer tuttuğunu bilmeliyiz. Esasen gerek Arnavut gerekse Araplarda milliyetçilik akımları, bu unsurların Hıristiyan kesimlerinde başlamıştır. Zaman Osmanlının çöküşüne doğru gittikçe, bu halklarda da milliyetçilik akımları yaygınlaşmaya başlamıştır. Arnavutlar, Balkan Savaşı’nın sonuna doğru yani Devletin çöktü-çökeceği bir zamanda bağımsızlık ilan etmişlerdir. Bugün, ayrıca biliyoruz ki, 1. Dünya Savaşı’nda yaygın bir Arap isyanı yoktur; bu unsur savaşın sonuna kadar bizimle birlikte şu veya bu ölçüde dövüşmüştür. Var olan, Şerif Hüseyin’in kişisel hırsıyla ve İngiliz parasıyla isyanı ve kabilesini arkasında sürükleyerek bizi vurmasıdır. İlgi çekici ve ölçü veren bir hadise olarak şunu da söyleyelim ki, Şerif Hüseyin’in oğlu Faysal Bey (daha sonra</span> <span class="metin_normal_d _idGenCharOverride-1">Irak kralı) Osmanlı devlet adamlarına başvurarak, kendisinin Türk’e isyan edemeyeceğini, babasının ise bu yola girmekte olduğunu, ona bir miktar para ve özerklik vererek bu gidişatının engellenmesini istemiştir. Ancak, savaş içinde Faysal Bey’in bu önerisinin nasıl karşılandığını bilmesek de, gerçekleştirilemediğini biliyoruz. Faysal, daha sonra Millî Mücadele esnasında Mustafa Kemal Paşa’ya başvurarak, bir federasyon oluşturup, birlikte mücadele etmeyi teklif etmiştir. Mustafa Kemal Paşa, bunun zamanının olmadığını, herkesin kendi mücadelesini başarıya ulaştırdıktan sonra federasyonun düşünülebileceği cevabını vermiştir. Enver Paşa da İslam İhtilal Cemiyetleri Birliğini kurarken, esas itibariyle her İslam milletinin kendi gücü ile kendi bağımsızlığını kazanması gerektiğini öngörmüştür.</span></p>
      </div>

      <div class="_idFootnote" id="footnote-238-24">
        <p class="temel_dipnot_p"><a class="_idFootnoteAnchor" href="#footnote-238-24-backlink">24</a> <span class="metin_normal_d _idGenCharOverride-1">Halil Menteş hatıralarında, Şer’iye mahkemelerinin Fetva makamından ayrılması fikrinin kendisine ait olduğunu, bu tedbiri, ilerideki ıslahat hareketlerine temel olması ve yabancı devletler indinde itibar kazanılması için düşündüğünü ve Parti’deki büyük toplantıda bunu arkadaşlarına kabul ettirdiğini yazar. Menteş’in yazdığına göre, Gökalp de bu fikrin savunulması ve propagandasını üstlenmiştir. (Halil Menteş,</span> <span class="metin_normal_di _idGenCharOverride-1">a.g.e.</span><span class="metin_normal_d _idGenCharOverride-1">, s. 181)</span></p>
      </div>
    </div>
  </div>
</body>
</html>
