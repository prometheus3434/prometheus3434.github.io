<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>nevzat-kosoglu-sehit-enver-pasa-16</title>
  <link href="../Styles/idGeneratedStyles.css" rel="stylesheet" type="text/css" />
</head>

<body id="nevzat-kosoglu-sehit-enver-pasa" xml:lang="tr-TR">
  <div class="_idGenObjectStyleOverride-1">
    <p class="baslik_Bolum_no" id="_idParaDest-8"><span class="baslik_Bolum_no_i _idGenCharOverride-7">Dalgalar Çekiliyor...</span></p>

    <p class="Temel-Paragraf_g"><span class="_idGenDropcap-2">T</span><span class="metin_normal _idGenCharOverride-1">EMİZ ahlakı ve üstün yetenekleri ile Söğüt’te patlayıp üç kıtayı saran Türk enerjisi sönmeye, Viyana, Afrika ve Kafkas öteleri ile Yemen sahillerini döven dev dalgaları çekilmeye başlamıştır. Devlet-i Aliyye yapısındaki özgün kurumlaşmalar, onu tarihin tanıdığı en yüce noktalara taşımış; ancak, bir zamandan beri kendini artık yenileyemez olmuştur. Buna duraklama diyoruz. Dünya değişmekte, insanlar ve toplumlar değişmekte, ama Osmanlı kurumları bu değişmelere göre kendilerine yeniden çekidüzen verememektedir. Bu kurumlar onun hayat karşısındaki bütün sorunlarını çözmüş, en iyi, en güzel ve en doğru olduğu inancını yerleştirmiştir. Toplum bu imanla büyüyüp cihan devleti olmuştur ama, bu inanç aynı zamanda kendi içine kapanmasının da en önemli sebeplerinden olmuştur.</span></p>

    <p class="Temel-Paragraf"><span class="metin_normal _idGenCharOverride-1">Kültürün kurumlaşmasından sonraki yenilenmelerinde çok daha büyük bir enerji gerekir. Çünkü, hazır bir ruhî ve toplumsal zemin üzerinde değil, birkaç yüz yıllık gelenekleşmiş yapılar bozularak kurulacak zemin üzerinde yenilenme gerçekleştirilecektir. Halbuki Osmanlı kültürü, aynı zamanda, genel anlamda inanç zayıflamasına dayanan bir kültürel soğuma yaşamaktadır; yani kültürün yapabilme gücü azalmaktadır. Bir çok şeyi bilmekte, ama yapamamaktadır. Toplumun gerilimi düşmekte, yaratıcı gücü azalmaktadır. Cevdet Paşa’nın yükselişin temeli saydığı Türk’ün temiz ahlakı da, üstün yetenekleri de körelmeye başlamıştır. Osmanlı, görme, yorumlama ve yaratma gücünü kaybetmektedir.</span></p>

    <p class="Temel-Paragraf"><span class="metin_normal _idGenCharOverride-1">O güne değin hiçbir zaman tek bir devletle savaşmamış, hiçbir devleti muhatap kılıp onunla anlaşma yapmamış, hep tek taraflı amannameler vermiş olan Osmanlı Devleti, on sekizinci yüzyıla girildiğinde artık diğer büyük Avrupa devletlerinden biri gibidir; onu yenmek çok zordur; ama, imkânsız değildir. Her şeyden önce, Osmanlının da yenilebileceği Avrupalılarca anlaşılmıştır. Bu da kaderin bir cilvesidir ki, Osmanlının yenilmeye başladığı, soğuma sürecine girdiği bu dönem, Rusya’nın yükselme dönemidir. Avrupa da yenileşme ve yükselme süreçleri içindedir.</span></p>

    <p class="Temel-Paragraf"><span class="metin_normal _idGenCharOverride-1">Osmanlı, yenilginin doğal bir tepkisi olarak önce askerini yeniden düzenleme gayretlerine girdi. Akıncı Ocağı çökmüştü. On yedinci yüzyıl boyunca bu ocaktan doğan boşluğu Kırım ordusu doldurdu. Toprak düzenine bağlı olarak kurulan Tımarlı Sipahi düzeni de tamamen bozulmuştu. Kâtip Çelebi ve Koçi Bey gibi büyük Osmanlı aydınları kanun-ı kadîm’e dönüp bu ocağı yeniden diriltmeyi öğütledilerse de, başarılamadı. Onlar, bu ocakları kuran ve yükselten ilke ve ülkülere sadık kalınmasını istiyorlardı. Bu ilke ve ülkülere aykırılıklar bu ocağı bozmuştu; şimdi düzeltmek için, bu bozulmaları ortadan kaldırmak ve kurucu ilkelere sadık kalınarak yeniden düzenlemek gerektiğini ileri sürüyorlardı. Kültürüne olan inancını kaybetmemiş olan bir aydının ilk önereceği çözüm de budur. Ancak, kanun-ı kadîme aykırı davranışları görüp ayıklamak, bunlara sebep olan şartları değerlendirmek ve yeni şartlar karşısında aynı ilkelere bağlı yeni kurumlaşmalar sağlamak, kuruluştakinden daha büyük bir yaratıcı güç istiyordu. Osmanlı ise yaratıcılığını kaybediyordu.</span></p>

    <p class="Temel-Paragraf"><span class="metin_normal _idGenCharOverride-1">Osmanlı ilk ve en yakın hedef olarak merkez ordusunu yeniden düzenlemeyi seçti. Bu ordu ki, Yeniçeri Ocağı’ndan yetişme idi ve yabancı tarihçinin</span> <span class="metin_normal_i _idGenCharOverride-1">“cehennemî fikir”</span> <span class="metin_normal _idGenCharOverride-1">dediği muhteşem bir Osmanlı kurumu idi. Yapılan yenileşme hamleleri sonuç vermedi ve bir gün, bu anlı şanlı Ocak, top gülleleri altında, kendi halkıyla boğuşarak, kendini yok etti. Yıl 1826 idi.</span></p>

    <p class="temel_yildiz"><span class="metin_yildiz _idGenCharOverride-1">* * *</span></p>

    <p class="Temel-Paragraf"><span class="metin_normal _idGenCharOverride-1">Sultan II. Mahmut Han eğitime yönelir. İstanbul için ilk öğretimi zorunlu kılar, “Mekteb-i Maarif-i Adlî” okulları açar. Tıbbiye ve Harbiye okulları açılır. Tıbhane ve Cerrahhane okullarının açılışında Sultan Mahmut da bulunur:</span></p>

    <p class="temel_indentmetin_tek"><span class="metin_minion _idGenCharOverride-9">“Gerek asâkir-i şâhâne ve gerek memâlik-i mahrûsemiz içün hâzik tabipler yetiştirüp, hidemât-ı lâzimede istihdâm ve diğer taraftan dahi fenn-i tıbbı kâmilen lisanımıza alup, kütüb-i lazimesini Türkçe tedvine say’ u ikdam etmeliyiz...”</span></p>

    <p class="Temel-Paragraf"><span class="metin_normal _idGenCharOverride-1">Sultan Mahmut’un fermanıyla, askerî terimlerin Türkçeleştirilmesi tamamen, tıp terimleri kısmen başarılır.</span></p>

    <p class="Temel-Paragraf"><span class="metin_normal _idGenCharOverride-1">1826’dan sonra, Osmanlı sanki de ordusuzdur. 1829’da Mora elden çıkmış, kendisine haraç veren bir Yunan Prensliğini Osmanlı kabul etmiştir. Ertesi yıl Fransızlar Cezayir’e saldırmışlardır. Garp Ocakları denilen Cezayir, Tunus ve Trablus, Dayı denilen askerî reisler tarafından yönetilirdi. Fransa,</span> <span class="metin_normal _idGenCharOverride-1">Cezayir’e olan borçlarını ödememiş ve sonunda orayı işgal ederek meseleyi çözümlemiştir. Osmanlı bir şey yapamamıştır. İleride İtalyanlar da benzeri bir hevesle Trablus’a saldıracak ve karşılarında Enver Bey başta olmak üzere genç Osmanlı subaylarının teşkilatlandırdığı büyük bir direniş gücü bulacaktır. Yine 1830 yılında, 1826 Rus savaşının sonuçlarından biri olarak Sırbistan’ın özerkliği kabul edilmiştir.</span></p>

    <p class="Temel-Paragraf"><span class="metin_normal _idGenCharOverride-1">Yunan prensliğinin kurulmasından sonra Osmanlı mülkündeki Rum reaya, bütünüyle oraya yönelmeye başlamıştır. 1832 yılında Yunan isyanlarında çok payı olan Sisam Adasına özerklik verilir.</span></p>

    <p class="Temel-Paragraf"><span class="metin_normal _idGenCharOverride-1">Bu gaileler içinde Mısır valisi Mehmet Ali Paşa isyan etmiş ve oğlu İbrahim Paşa, Osmanlı ordusunu Konya önlerinde yenerek ilerlemeye başlamıştır. M.</span> <span class="metin_normal _idGenCharOverride-1">Ali Paşa’ya Suriye ve Adana vilayetleri de verilerek geri çekilmesi sağlanır. Ancak, 1838’de M. Ali Paşa Ordusu yeniden yürür ve Nizip’te Osmanlı ordusunu dağıtır.</span></p>

    <p class="temel_tp_sb"><span class="metin_normal _idGenCharOverride-1">1839’da Sultan Mahmut’un ölümü ile, yerine oğlu Abdülmecit geçer. Bu yıl, Hain Ahmet Paşa, elde mevcut Osmanlı donanmasını Mısır’a götürerek M. Ali Paşa’ya teslim eder. Bu sırada Tanzimat Fermanı ilan edilir.</span></p>

    <p class="temel_tp_son"><span class="metin_normal _idGenCharOverride-1">Yukarıdaki kısa dokunuşlardan sonra, hem Tanzimat Fermanının hangi şartlar altında imzalandığı, hem de o dönem ve daha sonrakilerin ruh halleri daha kolay anlaşılabilecektir. Tanzimat dönemi, Reşit, Âli ve Fuat Paşalar gibi yetişmiş insanların yönetiminde idareyi merkezileştirme ve bir çok alanda yeniden kurma gayretleriyle geçmiştir. Bu alanda ciddi mesafeler de alınmıştır. Ancak, bu zayıf zamanlarında, varlığını devam ettirebilmek için sürekli Avrupalı devletlere muhtaç halde olması ve o devletlerin de, her türlü nezaketi bir yana bırakarak bu güçsüzlüğü sömürmeleri, yeni yetişen nesillerin çok ağırına gitmiştir. Tanzimat Fermanı’nın yabancı elçiliklerin zoru altında yayımlandığı bilinmektedir. 1856 Islahat Fermanı’nın ise, yabancı elçilerin de katıldığı bir komisyon tarafından hazırlandığı yine bilinmektedir. Ayrıca, Cevdet Paşa’nın yazdığına ve zamanın Şeyhülislamının söylediğine göre, düşman gemileri Boğaz’da ve topları saraya çevrili iken 1856 Fermanı ilan edilmişti. Bu fermanın, siyasi hukuk alanında Müslim-Gayrimüslim ayırımını ortadan kaldırarak, eşit vatandaşlar kavramını getirmesi ile Müslüman halk sadece “Gâvura gâvur denilmeyecek” diye alay etmedi; hiçbir zaman affetmedi de. Yeni Osmanlıların Tanzimatçılara olan husûmetlerinin önemli bir sebebi de budur. Yeni Osmanlıların etkisinde ve Namık Kemal’in şiirleriyle beslenerek yetişen İttihat Terakkici yeni nesil, Osmanlının düştüğü bu zayıflığı Devlet-i Aliyye’ye yediremeyecek ve onu anlamak yerine, Tanzimatçılara ve yönetimlere fatura etmek yolunu seçeceklerdir.</span></p>
  </div>
</body>
</html>
