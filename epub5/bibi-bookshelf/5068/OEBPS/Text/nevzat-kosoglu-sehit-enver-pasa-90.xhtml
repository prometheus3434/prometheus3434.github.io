<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>nevzat-kosoglu-sehit-enver-pasa-90</title>
  <link href="../Styles/idGeneratedStyles.css" rel="stylesheet" type="text/css" />
</head>

<body id="nevzat-kosoglu-sehit-enver-pasa" xml:lang="tr-TR">
  <div class="_idGenObjectStyleOverride-1">
    <p class="baslik_Bolum_no" id="_idParaDest-78"><span class="baslik_Bolum_no_i _idGenCharOverride-7">Yirminci Yüzyıl Başlarında<br />
    İhtilaller ve Gelişmeler</span></p>

    <p class="Temel-Paragraf_g"><span class="_idGenDropcap-2">S</span><span class="metin_normal _idGenCharOverride-1">ULTAN II. Abdülhamit Han döneminde Türkistan Türkleriyle, esasen var olan doğal ilişkiler geliştirilmeye çalışılmış, ancak bunlar Osmanlılığın tanınması ve Hilafet otoritesinin yaygınlaştırılması dışında siyasi etkileşim ve yardımlaşma düzeyine çıkartılamamıştır. Bunun için ne Osmanlının, ne de Türkistan’ın durumu müsait değildi. Özellikle Hac için Türkistanlıların İstanbul’a uğrama geleneği bu ilişkilerin ağırlığını oluşturuyor ve bu insanlara her türlü destek de veriliyordu.</span> <span class="metin_indentmetin_n _idGenCharOverride-8">(Dr. Ali Merthan Dündar,</span> <span class="metin_indentmetin_i _idGenCharOverride-8">Panislamizm’den Büyük Asyacılığa</span><span class="metin_indentmetin_n _idGenCharOverride-8">, İstanbul-2006, s. 64-69)</span> <span class="metin_normal _idGenCharOverride-1">Türkistan hanlıklarından gelen yardım talepleri ise, sembolik sayılabilecek düzeylerde karşılanabiliyordu.</span></p>

    <p class="Temel-Paragraf"><span class="metin_normal _idGenCharOverride-1">“</span><span class="metin_normal_i _idGenCharOverride-1">Türkçülükle İslamcılığın iç içe geçerek, İmparatorluk sınırları dışına taştığı dönem ise, İttihat ve Terakki’nin ülkeyi doğrudan yönettiği 1913-1918 yılları arasındaki zaman dilimidir.</span><span class="metin_normal _idGenCharOverride-1">”</span> <span class="metin_indentmetin_n _idGenCharOverride-8">(Dr. Dündar,</span> <span class="metin_indentmetin_i _idGenCharOverride-8">a.g.e</span><span class="metin_indentmetin_n _idGenCharOverride-8">., s. 84)</span> <span class="metin_normal _idGenCharOverride-1">Bu dönem Rusya’nın ihtilaller geçirdiği zamanlara denk gelse de, ne yazık ki, İmparatorluğun da çöküş dönemidir. Heyecan verici kahramanlıklar yaşanacak, ama hedeflere ulaşılamayacaktır.</span></p>

    <p class="Temel-Paragraf"><span class="metin_normal _idGenCharOverride-1">1904 Japon savaşından ağır bir yenilgi ile çıkan Rus Çarlığı, esasen birikmiş olan gerilimleri de yumuşatmak üzere meşrutî bir yönetime geçme zorunluğunu duyar. Bu, Çar egemenliği altındaki halkların da, en azından düşünce ve söz hürriyetleri açısından nisbî bir serbestliğe kavuşması demektir.</span></p>

    <p class="Temel-Paragraf"><span class="metin_normal _idGenCharOverride-1">Rusya Müslümanları arasında özerklik fikri ilk defa bu dönemde dile getirilir ve yayılmaya başlar. Bu fikri ilk dillendiren Osmanlı Türklerinin de yakından tanıyacakları Abdürreşid İbrahim’dir. Diğer adıyla Reşid Kadı, “Çolpan Yıldızı” adıyla ilk siyasi bildiriyi yayımlamış, Müslümanların sorunlarını dile getirmiş ve özerklik istemiştir:</span> <span class="metin_normal_i _idGenCharOverride-1">“Milyonlarca Müslüman İlminski adlı bir kâfir tarafından tayin edilen müftünün elindedir. Bizler Rusça harfler kullanmaya zorlanmaktayız. Savaş cephesinde iken ise, Müslüman kardeşlerimize karşı savaşmak zorunda bırakılmaktayız. (Tatarlar) Yönetim Urallara ve Türkistan’a Rus göçmenlerini yerleştirerek Müslümanların o bölgelerde azınlıkta kalmalarına çalışmaktadır.”</span></p>

    <p class="Temel-Paragraf"><span class="metin_normal _idGenCharOverride-1">Abdürreşid İbrahim Türkistan ve</span> <span class="metin_normal _idGenCharOverride-1">İdil-Ural çevresinin özerkliği için Müslümanları birliğe çağırır. Bu dönemde gizli bir takım cemiyetler kurulur, gazete ve dergiler çıkartılır. Osmanlı tesirleri, Rus okullarının tesirleri ve Kadimci tesirler arasında aydınlar bölünürler. 1905 devriminin getirdiği rahatlama içinde başta Abdürreşid İbrahim, Alim Maksut, Ali Merdan Topçubaşı, Ahmet Ağaoğlu, Hüseyinzade Ali ve Gaspıralı İsmail olmak üzere 15 Ağustos 1905 tarihinde “Rusya Müslümanlarının Birinci Kurultayı” toplanır.</span></p>

    <p class="Temel-Paragraf"><span class="metin_normal _idGenCharOverride-1">Böylece, 1905 İhtilal ortamında Rusya Müslümanları ilk kez bir İslam Kongresi toplamayı başarırlar. Bu kongre, Müslümanların Ruslarla eşit haklara sahip olabilmeleri için Rusya Müslümanlarını birliğe çağırır. Müslüman İttifakı Cemiyeti tüzüğü hazırlanır.13-23 Ocak 1906 Mekerce Fuarı’ndaki ikinci kurultayda bu tüzük, bir program olarak kabul edilir. Teşkilatlanmak üzere, Rusya on altı bölgeye ayrılır. Ardından 16-21 Ağustos 1906 arasında Üçüncü Kurultay toplanır. Kurultay’da Müslümanların eğitim, sosyal, dinî ve siyasi sorunlarıyla ilgili görüşmeler yapılır ve kararlar verilir. Türkçe basın bütün bu çalışmaları duyurur. Kurultay, Rusya Müslümanlarının birliği ve haklarının alınabilmesi için 72 maddelik bir program kabul eder.</span> <span class="metin_normal _idGenCharOverride-1">Abdürreşid İbrahim başkanlığında daimî bir komite seçilir. Ancak, Rus hükûmeti bütün talepleri geri çevirir ve komiteyi dağıtır. Abdürreşid İbrahim ve Yusuf Akçora gibi öncüler Osmanlı topraklarına geçerler. Türk dünyasının çeşitli yörelerinde her biri kendi başına da olsa Hürriyet, Himmet, Musavat, Kazak Anayasal Demokrat Partisi, Genç Tatarlar gibi siyasi parti ve dernekler kurulur.</span></p>

    <p class="Temel-Paragraf"><span class="metin_normal _idGenCharOverride-1">Meşrutiyetin ilan edildiği Rusya’da yapılan seçimlerde Rus Dumasına yirmi beş Türk seçilir. Ancak, ne içerde ne dışarıda ortak bir eylem çizgisi kuramazlar. Türk okumuşları arasında Ceditçiler-Kadimciler çekişmeleri giderek artarken sosyalist temayüller de gelişmeye başlar. Çeşitli yörelerde çıkartılan gazete ve dergilerin sayıları gittikçe artar. Bu yayınlarda ve ceditçi eğitim kurumlarında millîci-Türkçü temayüller gün geçtikçe belirginleşmeye başlar.</span></p>

    <p class="Temel-Paragraf"><span class="metin_normal _idGenCharOverride-1">Birinci Duma Haziran 1907’ye kadar sürer. Çar’ın dağıttığı Duma’nın yerine yeni seçimler yapılır. Türkler II. Duma’ya da otuz yedi kişi sokarlar. Bu meclisi de dağıtan Çar, III. Duma’ya giriş şartlarını Müslümanlar için zorlaştırır. Türkler ancak on temsilci gönderebilirler. IV. Duma’da ise Türklerin sayısı altıya düşer. Duma üyesi Türkler iki önemli kongre toplarlar. Rusya Müslümanlarının Dördüncü Kurultayı 12-29 Haziran 1914 arasında toplanır. Rus hükûmeti Türklerin düşünce ve temayüllerini birinci elden öğrenebilmek için toplantıya izin verir, fakat basına kapalı tutar. O sıralarda yayımlanan</span> <span class="metin_normal_i _idGenCharOverride-1">Tercüman</span> <span class="metin_normal _idGenCharOverride-1">ve Kazan’daki</span> <span class="metin_normal_i _idGenCharOverride-1">Kuyaş</span> <span class="metin_normal _idGenCharOverride-1">gibi Türkçe gazeteler Üçüncü Kurultay’ın ittifakının resmî bir parti olarak tescilini isterler.</span> <span class="metin_normal_i _idGenCharOverride-1">“Bütün Türk kavimlerinin umumî bir edebî dilde, ortak bayram, âdetler ve İslam dini içinde birleşmeleri gerektiğini”</span> <span class="metin_normal _idGenCharOverride-1">yazarlar.</span></p>

    <p class="Temel-Paragraf"><span class="metin_normal _idGenCharOverride-1">Kurultay’a Kafkaslar, İdil-Ural ve Türkistan’dan kırk temsilci katılırlar. Kurultayı Hasan Atamuhammed bir konuşmayla açar. İdarî, ruhanî-eğitim ve vakıflar olmak üzere üç komisyon kurulur. Sadri Maksudi, Musa Carullah Bigi ve Dağıstanlı Dr. Muhammed Duglat konuşmacı olarak seçilirler. Ancak Rus hükûmetinin baskıları altında siyasi konuları görüşemezler. Sadece Bozkır Eyaleti Kazaklarının Duma’ya temsilci göndermeleri istenir.</span></p>

    <p class="Temel-Paragraf"><span class="metin_normal _idGenCharOverride-1">Çarlık Hükûmeti, Osmanlı’da 1908 Meşrutiyetinin ilanından sonra İttihat Terakki’nin Türkçü-Turancı söylemleriyle ilgilenmiş, onları hem İstanbul’da izletmiş, hem de Türkistan’daki yankılarını tespit etmeye çalışmıştır.</span> <span class="metin_normal _idGenCharOverride-1">Buhara’dan gelen bir rapora göre, buradaki Terakkiperver Cemiyeti 1910 yılının Nisan ayında kurulmuştur.</span> <span class="metin_normal_i _idGenCharOverride-1">“Cemiyet tüzüğünü ele geçirdik ve anlaşıldığına göre, Cemiyet faaliyetlerini Buhara ile sınırlı tutmamış, bütün Türkistan’a şamil ve gaye kılmıştır.”</span> <span class="metin_normal _idGenCharOverride-1">İstanbul’dan gönderilen raporlarda ise, Genç Türklerin asıl amaçlarının Türkistan–Buhara Müslümanlarını aydınlatmak olduğu söylenmektedir.</span> <span class="metin_indentmetin_n _idGenCharOverride-8">(Bakiyev,</span> <span class="metin_indentmetin_i _idGenCharOverride-8">a.g.e</span><span class="metin_indentmetin_n _idGenCharOverride-8">., s.3)</span></p>

    <p class="Temel-Paragraf"><span class="metin_normal _idGenCharOverride-1">Rapora göre, Türkistan’a yönelik bu çalışmalar, Millî Eğitim Bakanlığı bünyesinde kurulmuş olan Buhara Maarif Cemiyeti vasıtasıyla yürütülmekte ve burayı Dr. Nazım yönetmektedir. Buhara ve Kâşgar’la temas kurulmuş ve buralardan getirtilen yüz civarında öğrenci Harp Okulu ve diğer okullara yerleştirilmiştir.</span> <span class="metin_indentmetin_n _idGenCharOverride-8">(Bakiyev,</span> <span class="metin_indentmetin_i _idGenCharOverride-8">a.g.e.</span><span class="metin_indentmetin_n _idGenCharOverride-8">, s. 2)</span> <span class="metin_normal _idGenCharOverride-1">İttihat Terakki, Müslümanların yaşadığı bütün ülkelerde dağıtılmak üzere broşürler göndermekte ve Türkiye’ye destek istemektedir.</span> <span class="metin_normal_i _idGenCharOverride-1">“Mesela bu yolla, Hicaz demiryolunun inşası için, şimdiye kadar 150-200 milyon Frank para topladılar.”</span> <span class="metin_normal _idGenCharOverride-1">Rapor, Türk Donanma Cemiyeti için, bütün dünya Müslümanları nezdinde yapılan çalışmalardan bahsetmekte ve</span> <span class="metin_normal_i _idGenCharOverride-1">“İstanbul’a doğru yola çıkan Kırım’ın zengin Müslümanları, Türk donanmasının yenilenmesi için büyük yardımda bulunmuşlardır.”</span> <span class="metin_normal _idGenCharOverride-1">demektedir. Salih Efendi’nin, İslam propagandası yapmak üzere</span> <span class="metin_normal _idGenCharOverride-1">Buhara’ya gönderildiğini bildiren rapor,</span> <span class="metin_normal_i _idGenCharOverride-1">“Genç Türkler İslam ideolojisini ciddi şekilde yaymaya çalışmaktadır.”</span> <span class="metin_normal _idGenCharOverride-1">dedikten sonra, bu yönde yayın yapan dergi ve gazeteler hakkında geniş bilgiler vermektedir.</span></p>

    <p class="Temel-Paragraf"><span class="metin_normal _idGenCharOverride-1">Rusya, Türkistan’ı, Türkistan Genel Valiliği ve Bozkır Genel Valiliği olmak üzere iki birim halinde yönetmektedir. Buhara Emîrliği ise Rusya’ya bağlı olarak varlığını devam ettirmektedir. Birinci Dünya Savaşı’na girerken Rus hükûmeti, Türk topluluklarıyla yaptığı anlaşmalar gereği Müslümanları askere çağırmamıştır. Ancak Kafkaslar ve Bozkırdan toplanan bir miktar paralı süvari Alman cephesine sürülmüştür. Askere alınmamak karşılığı, Türkistan halkı üzerine tam bir soygun uygulaması yapılır; genel valisinden en küçük memuruna kadar, halkın elinde bulduklarını zorla alırlar. Halbuki Çar idaresi lütuf olsun diye değil, Türklerin silah kullanmaması ve savaş sanatını öğrenmemesi için onları askere almamaktadır. 1822 yılında Kazakların askere alınmaları kabul edilmiş, ancak Kinesarı isyanının başlamasıyla, yeniden eski duruma dönülmüştü.</span> <span class="metin_indentmetin_n _idGenCharOverride-8">(A. Zeki Velidi Togan,</span> <span class="metin_indentmetin_i _idGenCharOverride-8">Bugünkü Türkili Türkistan ve Yakın Tarihi</span><span class="metin_indentmetin_n _idGenCharOverride-8">, İstanbul 1981, s.336</span><span class="metin_normal _idGenCharOverride-1">) Bu tecrübeyi bilen Kazak aydınlarından bir kesimi, Kazakların askere giderek savaşmasını ve modern silahları kullanmasını öğrenmelerini istemektedir.</span></p>

    <p class="Temel-Paragraf"><span class="metin_normal _idGenCharOverride-1">Savaşta uğranılan ağır kayıplar ve yenilgiler içinde Rus Çarı, Türkistan valiliklerine talimat vererek bölgeden beş yüz bin asker toplanılmasını ister. Çar’ın bu isteği 1916 Türkistan ayaklanmalarının vesilesi olur. O vakte kadar asker toplanmamışsa da savaş için özel ve ağır vergiler alınmıştır. Rusya dışına çıkmak zorunda kalan Türkistanlı aydınlar da, savaş boyunca çeşitli siyasi kanalları harekete geçirmeye çalışarak Türkistan topluluklarının bağımsızlıkları için uğraşmaktadır.</span></p>

    <p class="Temel-Paragraf"><span class="metin_normal _idGenCharOverride-1">1916 Mayıs’ında, Mahmud Hoca Behbudî’nin Semerkant’taki evinde toplanan Münevver Kari, Pehlivan Niyaz,</span> <span class="metin_normal _idGenCharOverride-1">Osman Hoca, Kaari Kâmil ve Abidcan Mahmut gibi aydınlar, Türkistan’da seferberlik ilan edildiği takdirde ayaklanma düzenlemek üzere anlaşırlar.</span></p>

    <p class="Temel-Paragraf"><span class="metin_normal _idGenCharOverride-1">25 Haziran 1916’da Çar’ın Müslüman Türk toplulukları için bir seferberlik fermanı yayımlanır. Buna göre, askere çağrılanlar savaşmak için değil, siper kazmak ve cephe gerisi fabrikalarda çalıştırılmak üzere işçi olarak alınacaklardır. Bütün Türkistan’da ayaklanmalar başlar.</span></p>

    <p class="Temel-Paragraf"><span class="metin_normal _idGenCharOverride-1">Hive Hanlığı topraklarında esasen istismar ve haksızlıklardan bunalan halk kalkışmaya hazırdır. 1915 yılında Türkmenlerin başına geçen Cüneyt Han ayaklanır. Haziran ayında Hive üzerine yürür. Ertesi sene çarpışmalar devam eder; ancak üstün Rus güçleri karşısında tutunamaz ve bir çoğu İran’a çekilirler.</span></p>

    <p class="Temel-Paragraf"><span class="metin_normal _idGenCharOverride-1">Türkistan Genel Valiliğinde Çar’ın fermanının okunmasıyla ilk isyan Semerkant’ta çıkar. Protesto için yürüyenlere ateş açılması ve iki kişinin ölmesi ile ayaklanma yayılır. Özbeklerin,</span> <span class="metin_normal_i _idGenCharOverride-1">“Çocuklarımızı vereceğimize ölürüz.”</span> <span class="metin_normal _idGenCharOverride-1">yahut</span> <span class="metin_normal_i _idGenCharOverride-1">“Çar ve Ruslar defolsun! Müslümanlara hürriyet istiyoruz! Biz İslam devleti kuracağız.”</span> <span class="metin_normal _idGenCharOverride-1">gibi sloganlarıyla hareketler yayılır.</span> <span class="metin_normal _idGenCharOverride-1">Cizak’ta Abdurrahman Bey ve Zamin kasabasında Kasım Hoca öncülüğünde çatışmalar büyür. Andican, Fergana, Taşkent, Namangan’da zorlu çarpışmalar olur. Ancak ayaklananlar halktır ve Rus birlikleri</span> <span class="metin_normal_i _idGenCharOverride-1">“yerli kıyafetle görülen herkesi öldürmektedir.”</span> <span class="metin_normal _idGenCharOverride-1">Ayaklanmalar bastırıldıktan sonra, üç yüzün üstünde Özbek idam edilir ve bir çoğu sürgüne gönderilir.</span></p>

    <p class="Temel-Paragraf"><span class="metin_normal _idGenCharOverride-1">Bu dönemde en büyük hareket Kırgız bölgesinde olur. Yedi Su ayaklanması olarak anılan mücadelelere, o sırada bölgede bulunan bazı Osmanlı subayları da (Hacı Sami ve arkadaşları) karışır. Yedi Su Kırgızları, Kanat Bey’in yönetiminde, Kara Köl’deki boylar da Şabdan Batır’ı Han ilan ederler. Şabdan Batır’ın oğulları Muhiddin ve Hüsameddin’in önderliğinde çarpışmalar sürer. Ruslara epeyce kayıp verdirmekle birlikte kendileri de ağır kayıplar verirler. Sonunda Rus katliamından kurtulmak için yüz elli binden fazla Kırgız ve</span> <span class="metin_normal _idGenCharOverride-1">Kazak Doğu Türkistan’a geçmek zorunda kalırlar.</span></p>

    <p class="Temel-Paragraf"><span class="metin_normal _idGenCharOverride-1">Türkmenistan yöresinde, asker yahut işçi olarak Çar’a katılmak istemeyen boylar İran ve Afganistan’a göç etmeye başlar: Bunun üzerine Ruslarla çatışmalar başlar. Hareket yaygınlaşırsa da, Rus kuvvetleri sonunda hâkim olurlar.</span></p>

    <p class="Temel-Paragraf"><span class="metin_normal _idGenCharOverride-1">Bozkır genel valiliğinde yaşayan Kazaklar da esasen sürekli Rus göçmenlerinin yerleştirilmesinden rahatsızdırlar ve bu ferman vesilesiyle çeşitli yerlerde protesto hareketlerine girerler. Hareketler giderek çarpışmalara dönüşür. Akmolla, Semey ve özellikle Turgay ve Çatkal Dağları çevresinde çatışmalar uzun süre devam eder.</span> <span class="metin_normal _idGenCharOverride-1">Ruslar ancak 1917 yılı sonlarına doğru hâkim olurlar.</span></p>

    <p class="Temel-Paragraf"><span class="metin_normal _idGenCharOverride-1">Türkistan Genel Valisi Kropatkin yönetimindeki Rus ordusu büyük zulümler yapar. Bu zulümler Çarlık Duma’sına aksettirilir ve daha sonra başbakan olacak olan Kerensky başkanlığında bir araştırma heyeti bölgeye gönderilir. Heyet içinde Türkistanlı milletvekili Mustafa Çokay da vardır. Fergana, Sirderya ve Semerkant çevresi gezilir; yerle bir edilmiş kasabalar, köyler ve yanmış insan cesetleriyle dolu evler görülür. Cizzak’taki manzarayı gören Kerensky, fenalık geçirir ve Mustafa Çokay’a dönerek,</span> <span class="metin_normal_i _idGenCharOverride-1">“Ah, ne rezalet; artık yeter, tahammül edemiyorum. Buradan geri dönelim.”</span> <span class="metin_normal _idGenCharOverride-1">diyerek incelemeye devam etmemiştir.</span> <span class="metin_indentmetin_n _idGenCharOverride-8">(Tekin Erer,</span> <span class="metin_indentmetin_i _idGenCharOverride-8">Enver Paşanın Türkistan Kurtuluş Mücadelesi</span><span class="metin_indentmetin_n _idGenCharOverride-8">, İstanbul 1971, s.54)</span></p>

    <p class="Temel-Paragraf"><span class="metin_normal _idGenCharOverride-1">Bu ayaklanmalardan sonuç itibariyle Türkler çok zarar gördüler; ancak Rus Çarı da istediği ölçüde işçi toplayamadı ve Müslüman topluluklardaki farklılık şuuru biraz daha gelişmiş oldu.</span></p>

    <p class="temel_yildiz"><span class="metin_yildiz _idGenCharOverride-1">* * *</span></p>

    <p class="Temel-Paragraf"><span class="metin_normal _idGenCharOverride-1">1917 Şubat ihtilalinin başlaması ve Çarlığın devrilmesi Türk dünyasını sevindirirse de, böyle bir duruma hazırlıklı değillerdir. Umduklarını bulamazlar; ama, ihtilal havası içinde millî ve siyasi taleplerini daha rahat açıklama imkânına kavuşurlar. Orta Asya Türklerinin bu dönemdeki muhtariyet ve istiklal arayışlarında da birlik ve ortak hareket iradesi yoktur. İktisadî ve askerî bakımdan fevkalade zayıf olan Türk unsurlar, müşterek bir imanın yarattığı gizilgüçten mahrumdur. Pantürkizm sayılı aydınların heyecan kaynağıdır. Türk aydınları koruyucu dindarlar, milliyetçi liberaller ve millîci olmakla birlikte sosyalistlerle işbirliğine girenler olmak üzere üç gruba ayrılmışlardır.</span> <span class="metin_normal _idGenCharOverride-1">Ruslar ise, Kızıl Ordu yahut Beyaz Ordu, Türk unsurların muhtariyet yahut bağımsızlık taleplerine karşı aynı acımasızlıkla saldırmaktadırlar. Ruslar, Çarlığın yıkıldığı en sıkışık zamanlarında bile Türklere hiçbir zaman ciddi bir yakınlık göstermezler, parti kavgalarında bile onları yanlarında görmek istemezler. Biraz da bu yüzden Bolşevikler Türk aydınlarının bir kesimini kolayca aldatabilmişlerdir. Bu grup içinde komünizme samimiyetle inanan yahut Bolşevik harekete Türk halklarının kurtuluşu için bir ümit olarak sarılanlar vardır. İhtilalin lideri Lenin’in</span> <span class="metin_normal_i _idGenCharOverride-1">“Doğunun Müslümanları, kendi yönetiminizi kendiniz kurunuz.”</span> <span class="metin_normal _idGenCharOverride-1">yönündeki beyannamesi de bu insanlara sıcak gelmiştir.</span></p>

    <p class="Temel-Paragraf"><span class="metin_normal _idGenCharOverride-1">Liberal Müslümanların yakınlık duyduğu Kadet Partisi de, Boğazlar ve Türkiye konusunda Rus emperyalist istekleri açıklanınca, Sadri Maksudi, ünlü konuşmasını yapar ve Türklerin parti ile ilgileri kopar.</span></p>

    <p class="temel_indentmetin_tek"><span class="metin_minion _idGenCharOverride-9">“İstanbul ve Boğazlar hakkında biz Müslümanlar, sizi şimdi Podişçev’in sözlerinden sonra heyecana getiren hislere katılmıyoruz. Türkiye’yi bitirmeye, tarumar etmeye biz asla razı değiliz. Türkiye’nin varlık ve bekasına aykırı bir siyasete, bizim dinî ve ırkî duygularımız karşıdır... Biz Müslümanlar Türkiye’nin başkentinin gitmesinin, Boğazların Türkiye’nin elinden çıkmasının barış şartları arasına girmesine kesinlikle razı değiliz; biz bunu protesto ediyoruz...”</span> <span class="metin_indentmetin_n _idGenCharOverride-1">(Prof. Dr. Nadir Devlet,</span> <span class="metin_indentmetin_i _idGenCharOverride-1">1917 Ekim İhtilali ve Türk Tatar Millet Meclisi,</span> <span class="metin_indentmetin_n _idGenCharOverride-1">İstanbul 1998, s. 79)</span></p>

    <p class="Temel-Paragraf"><span class="metin_normal _idGenCharOverride-1">Unutulmasın ki Rus Dumasında bu nutuk söylenirken Türkiye, Rusya ile savaş halindedir.</span></p>

    <p class="Temel-Paragraf"><span class="metin_normal _idGenCharOverride-1">Rus Dumasındaki Türk temsilciler, Selim Gerey, Necip Kurbanali, İsmail Liman, Ahmet Salih, Mustafa Çokay, Zeki Velidi ve Ali Han Bökeyhan’dan kurulu Rusya Müslümanlarının Geçici Merkezi’ni oluştururlar. Merkez bütün Rusya Müslümanlarının kurultayını toplamaya karar verir.</span></p>

    <p class="Temel-Paragraf"><span class="metin_normal _idGenCharOverride-1">Bu dönem, Rusya Türklerinin yeni bir kongreler dönemidir. 7 Nisan 1917’de</span> <span class="metin_normal _idGenCharOverride-1">Kırım Türkleri Akmescit’te bir kurultay toplayarak millî muhtariyet ilanını kabul eder. Numan Çelebi Cihan Kırım müftülüğüne seçilir. İdil-Ural bölgesinde de Millî Şuralar kurulur. Ancak, aydınlar arasında Lenin’in ilkelerine ve vaatlarına inanmış olanlar da vardır. Türkistan’da 1917 Martında, Ceditçi aydınlar Münevver Kari başkanlığında Şûrâ-yı İslam’ı kurarlar. Kadimciler de Molla Şip Ali Lapin’in öncülüğünde başka bir grup kurar. Bu iki grubun ortak gayreti ile Taşkent’te 1917 Mart’ında bir Müslüman Kurultayı toplanır; Türkistan’ın kendi kendisini yönetmesi hususu tartışılır. Ülkenin geleceği konusunda sadece Rusların söz sahibi olmaması gerektiği konusunda anlaşsalar da, belli bir görüşte birleşemezler. Türkistan’ın sorunları ile uğraşmak üzere Mustafa Çokay başkanlığında Türkistan Müslüman Merkez Şurası kurulur. Millî Merkez olarak anılan bu şura Fergana’da, Semerkant’ta,</span> <span class="metin_normal _idGenCharOverride-1">Hazar ötesi bölgelerde, Sirderya ve Yedisu çevresinde mahalli teşkilatlar kurar.</span></p>

    <p class="Temel-Paragraf"><span class="metin_normal _idGenCharOverride-1">Orenburg’ta, Ali Han Bökeyhan başkanlığında Birinci Kazak Kongresi toplanır. Alaş Orda Partisinin teşkilatları kurulur ve Kazaklar için toprağa dayalı muhtariyet istenir.</span></p>

    <p class="Temel-Paragraf"><span class="metin_normal _idGenCharOverride-1">Azerbaycan’da l917’de Bakü’de toplanan Kafkasya Müslümanları Kongresinde, Mehmet Emin Resulzade’nin milliyetçi Musavat Partisi ile</span> <span class="metin_normal _idGenCharOverride-1">Nasip Yusufbeyli’nin Türk Adem-i Merkeziyet Partisi ve Neriman Nerimanov’un, daha sonra Bolşeviklere katılan Himmet Partisinin fikirleri çekişir. Sonuçta Kongre, Rusya’da mahalli federasyonlar esasına dayalı bir cumhuriyet kurulması kararına varır.</span></p>

    <p class="Temel-Paragraf"><span class="metin_normal _idGenCharOverride-1">Rusya Müslümanları Geçici Merkezi’nin düzenlediği ve sekiz yüz delegenin katıldığı İslam Kurultayı 1-11 Mayıs 1917’de, Geçici Merkez Başkanı Kafkasyalı Ahmet Salih başkanlığında Moskova’da toplanır. Bu kongrede Rusya’nın gelecekte alacağı devlet şekli, İslam-Türk kavimlerinin durumu, birlik ve bağımsızlıkları tartışılır. Bu tartışmalarda çok değişik fikirler ileri sürülür. Ahmet Salih Rusya’da adem-i merkeziyete dayalı bir parlamenter rejim kurulmasını, Müslümanların millî-medenî özerkliğe sahip olmasını önerir. M. Emin Resulzade toprağa dayalı gerçek bir federasyon kurulmasını ister.</span> <span class="metin_normal_i _idGenCharOverride-1">“Biz Türk-Tatar evladı ve o milletin balalarıyız. Biz Türk oğlu Türküz, bununla iftihar ederiz. Rusya’daki otuz milyon Müslümanın 29 Milyonu Türk’tür. Biz millî-mahalli muhtariyet esasına göre, Azerbaycan, Dağıstan, Türkistan vb. gibi ayrı mahalli hususiyetlere malik olan Türk kavimleri için muhtariyet istiyoruz.”</span> <span class="metin_normal _idGenCharOverride-1">diye konuşur. Zeki Velidi millî muhtariyetlerin kültür farklılıklarını dikkate alan özellikleri üzerinde durur. Rusya’daki Türkler ilk defa, ortak meselelerini birlikte konuşmuş olurlar. Resulzade’nin federal devlet teklifi kabul edilir. Müslüman milletlerin menfaatlerini gerçekleştirmek için en uygun rejim, millî birlik ve toprak özerkliğine dayalı halk cumhuriyetidir. Ayrıca, bütün Rusya Müslümanlarının dinî işlerini yürütmek üzere bir merkezî teşkilat kurulmalıdır. Kongre, İlkokullarda mahalli dillerin, ortaokullarda ortak Türkçe’nin okutulmasını kararlaştırmıştır. Kabul edilen 24 maddelik karar metninin 3. maddesi şöyledir: “</span><span class="metin_normal_i _idGenCharOverride-1">İlkokullarda eğitim dili olarak her kabilenin kendi ana dili kullanılır. Ortaokullarda umumî Türk dilinin kullanılması mecburidir. Yüksekokullarda da eğitim dili Türk-Tatar kabileleri için ortak olan Türk dilidir.”</span> <span class="metin_indentmetin_n _idGenCharOverride-8">(Devlet,</span> <span class="metin_indentmetin_i _idGenCharOverride-8">a.g.e</span><span class="metin_indentmetin_n _idGenCharOverride-8">., s.95)</span></p>

    <p class="Temel-Paragraf"><span class="metin_normal _idGenCharOverride-1">Bu Kurultay’da Ayaz İshaki’nin yaptığı konuşma Türkistan’ın durumunu açıklayıcı niteliktedir: Türk milleti ayrı kapalı bölgelerde ve farklı kültür düzeylerinde yaşadığından</span> <span class="metin_normal_i _idGenCharOverride-1">“siyasî teşkilatı olmadığından, çeşitli yolların hiç birinde millî fenerlerin bulunmamasından, milleti aydınlığa çıkarmak hayli zordur... İstiklalimizi kaybettiğimizden beri mirzalarımız, beylerimiz, ağalarımız, aksakallarımız Ruslara hizmet etmekten ileri gidememişlerdir... Hatta bugün de aydınlarımız Türk-Tatarların ayrı bir medeniyete sahip olduklarına inanmamaktadırlar... Bize Rus partilerinden fayda yoktur... Tarihî vazifemiz siyasi bir kuvvet haline dönüşmektir. İçimizdeki bütün zümreler, kabileler, gruplar kendi ufak menfaatlerinden, maddî kazançlarından vazgeçerek yeni binanın temeli atılıncaya, güçlü bir siyasi birlik kuruluncaya kadar birleşmek zorundadırlar.”</span> <span class="metin_indentmetin_n _idGenCharOverride-8">(Devlet,</span> <span class="metin_indentmetin_i _idGenCharOverride-8">a.g.e</span><span class="metin_indentmetin_n _idGenCharOverride-8">., s.103)</span></p>

    <p class="Temel-Paragraf"><span class="metin_normal _idGenCharOverride-1">İkinci Kongrenin Kazan’da, üçüncüsünün Taşkent’te ve dördüncüsünün Bakü’de toplanmasına karar verilir. Ahmet Salih başkanlığında daimî çalışacak bir Millî Merkezî Şûrâ oluşturulur. Otuz delegeden oluşan Millî Şûrâ’ya Türkistan, Buhara ve Hive’dan yedi, Kafkaslar’dan beş, Kırım’dan iki, Kazakistan’dan beş, Litvanya Tatarlarından bir ve İç Rusya Sibirya Müslümanlarından on kişi katılırlar.</span></p>

    <p class="Temel-Paragraf"><span class="metin_normal _idGenCharOverride-1">3 Eylül 1917’de Kazan’da toplanan ikinci kongreye, şartların uygun olmaması sebebiyle istenen her yandan delege gelemez. Kongre, İç Rusya ve Sibirya Türklerinin kültür muhtariyetini ilan ederek Ufa’da bir Millî Meclis seçer.</span></p>

    <p class="temel_tp_son"><span class="metin_normal _idGenCharOverride-1">Moskova’da toplanmış olan</span> <span class="metin_normal _idGenCharOverride-1">Birinci İslam Kongresi’nin seçtiği Millî Merkezî Şûrâ, Sadri Maksudi, Ayaz İshaki ve Şah İslam’dan oluşan bir heyeti Moskova’ya, zamanın hükûmeti ile görüşmeler yapmak üzere gönderir. Ancak heyet, Kerensky başkanlığındaki ihtilal hükûmetinin İslam-Türk topluluklarına ne ülke, ne de kültürel muhtariyet vermek niyetinde olmadığını görür.</span> <span class="metin_normal_i _idGenCharOverride-1">“Sevinç kısa sürdü, hayal kırıklığı ise büyük oldu.”</span> <span class="metin_normal _idGenCharOverride-1">Türk kavimlerinin milliyetçi aydınları ihtilal olsa da, Çarlık devrilmiş bulunsa da, Rusların bırakıcı olmadıklarını bir kere daha anlarlar.</span></p>
  </div>
</body>
</html>
