<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>nevzat-kosoglu-sehit-enver-pasa-18</title>
  <link href="../Styles/idGeneratedStyles.css" rel="stylesheet" type="text/css" />
</head>

<body id="nevzat-kosoglu-sehit-enver-pasa" xml:lang="tr-TR">
  <div class="_idGenObjectStyleOverride-1">
    <p class="baslik_Bolum_no" id="_idParaDest-10"><span class="baslik_Bolum_no_i _idGenCharOverride-7">Bir Neslin Hayalleri</span></p>

    <p class="Temel-Paragraf_g"><span class="_idGenDropcap-2">B</span><span class="metin_normal _idGenCharOverride-1">U yıpratıcı mücadeleler içinde Enver’in yıldızı parlamaya başlar; hızla yükselir. 30 Ağustos 1906’da Binbaşılığa terfi eden Enver Bey yirmi beş yaşındadır. 1907 yılında, maaşına zam yapılarak, yine Rum, Bulgar ve Sırp çetelerinden oluşan çetecilere karşı eşkıya takibi ile görevlendirilir. Enver Bey bir yandan çetelerle vuruşurken bir yandan da İmparatorluğun kurtuluşu için düşünmektedir:</span></p>

    <p class="temel_indentmetin_tek"><span class="metin_minion _idGenCharOverride-9">“Bütün bu mücadeleler kendini bilenleri düşündürüyordu. Her gün imha edilen çetelerin yerine yenisi ortaya çıkıyordu. Hükûmet bunların önlenmesine karşı, tesir edebilecek gücü gösteremiyordu. Avrupa hükûmetlerinin güvenini kaybetmiş olması, artık Osmanlı hükûmetinin Rumeli kısmının elden çıkacağı hissini vermeye başlamıştı. Arnavut vatandaşlarımız bunu anlayıp kendi başlarının çaresine bakmağa savaştılar. Onlar da memleketlerini istila edecek Yunanîlik fikrine karşı silahlanmışlardı. Bu karma karışık hal içinde herkeste, öyle her gün ölmekten veya aşağılanma içinde yaşamaktansa, İstanbul idaresini düzeltmeye savaşmak, böylece ya vatanı büsbütün kurtarmaya veyahut bu uğurda şanlı bir şekilde ölmeye savaşmak heyecanı uyanmıştı. Fakat henüz bunu kuvveden fiile çıkarmak için bir teşebbüs yoktu.”</span> <span class="metin_indentmetin_n _idGenCharOverride-1">(Cengiz, a.g.e., s.57)</span></p>

    <p class="Temel-Paragraf"><span class="metin_normal _idGenCharOverride-1">Görülüyor ki genç Enver de kolay yolu seçmiş, zamanın diğer çoğunluk aydınları gibi çözümü hükûmetin değiştirilmesinde aramıştır. Avrupa hükûmetlerinin güveninin kazanılmasını bir teminat gibi düşünmektedir. Bugün bize pek safça görünen bu bakış tarzı o günün aydınlarının çoğunda egemendir. Halbuki aynı Enver hatıratının başka yerlerinde Avrupalı devletlerin önerdiği ıslahatların memleketi parçalamaktan başka bir şeye yaramadığını da yazmaktadır. Öyle görünüyor ki, gerçeği yakinen anlayabilmeleri için devlet sorumluluğunu yüklenmeleri gerekecektir.</span></p>

    <p class="Temel-Paragraf"><span class="metin_normal _idGenCharOverride-1">Tanzimat ve ardından Islahat Fermanlarıyla, Müslüman teba ile aynı siyasi haklara kavuşan gayrimüslimler, millîciliğin getirdiği heyecanlar içinde ileri adımlarını atmaya devam etmektedirler. Rusya ve Avrupalı devletlerin parmağı sürekli Balkanlardadır. Şark Meselesi olarak nitelenen sorunlar, artık Osmanlı İmparatorluğunun paylaşılması olarak algılanmaktadır. Rum, Bulgar, Hırvat ve Sırp gibi Balkanlı gayrimüslimlerin Devlet-i Aliyye’den koparak bağımsızlaşması için, Avrupalı devletler ve Rusya tarafından açık destek verilmektedir. Doğuda Ermeni meselesi olarak gündeme gelen olaylar da, aynı desteklerle aynı hedefe yönelmiştir. Bütün bu gelişmeler, ıslahat adı altında adım adım ilerledikten sonra, sonunda isyanlara dönüşmüştür. Balkanların her yanında</span> <span class="metin_normal _idGenCharOverride-1">Rum, Bulgar, Sırp ve Makedon çetelerle kanlı boğuşmalar olmakta ve Osmanlı Türk halkı erimektedir.</span></p>

    <p class="Temel-Paragraf"><span class="metin_normal _idGenCharOverride-1">Sultan II. Abdülhamit Han, Devleti ayakta tutabilmek için elinden geleni yapmaktadır. Ancak, onun açtığı okullarda yetişen genç subaylar hiç de onun gibi düşünmemektedirler. Bu nesil, Namık Kemal ve benzeri Yeni Osmanlıların heyecan çizgisinde, Meşrutiyet idaresinin kurulmasını istemekte ve bunu, aynı zamanda Balkanlardaki ayaklanmalara bir çözüm gibi düşünmektedirler. Tanzimatla birlikte başlayan ve Devlet-i Âl-i Osman’ı eşit vatandaşlar statüsüne dayalı yeni bir konsept üzerine yapılandırmayı hedefleyen Osmanlıcılığa, Türklerden başka inanan ve sarılan olmamıştı. Belki biraz da çaresizliğin verdiği bir psikoloji ile ve Avrupa’dan gelen yoğun telkinler altında bu genç insanlar, müslim-gayrimüslim ayırımı yapmayan bir kardeşlik havası içinde Meşrutiyet’i kurup, bu insanları da yönetime ortak etmekle kurtuluşa ulaşabileceklerini düşünüyorlardı. Bugün, yani tarihî gelişmeleri bilen insanlar için, çok safça görünen bu bağlanışı, Osmanlı toplumunun o güne kadar tanımadığı şiddetli bir propaganda ortamında anlamak mümkündür. Esasen toplum yorgundur, toplumun aydınları çözüm üretememektedir ve bu yüzden, gerçekçi olmasa da kolay çözümler kendisine cazip görünmektedir. Cevdet Paşa, bütün bu gelişmeler içinde, devletin esasının yara aldığını, kuruluş ilkesinin çiğnendiğini görmüş ve söylemişti; ama, bugün bile yeterince anlayanları olmayan bu idrakin bu gençlere egemen olmasını beklemek mümkün değildi.</span></p>

    <p class="Temel-Paragraf"><span class="metin_normal _idGenCharOverride-1">Gayrimüslim unsurlar, esasen millîcilik akımlarıyla ayaklanmış, millî kültürlerine dönüş hareketlerine çoktan başlamışlardı. Onlar, İbni Haldun’un</span> <span class="metin_normal_i _idGenCharOverride-1">“Asabiyetin nihai hedefi devlet olmaktır.”</span> <span class="metin_normal _idGenCharOverride-1">ilkesine uygun olarak hedeflerinin şuurunda ve adım adım ilerliyorlardı. Meşrutiyetin ilanı da bu adımlardan büyükçe biri olacaktı. Balkanlardaki gayrimüslim unsurlar, silaha sarılıp çeteler kurarak eşkiyalığa ve Müslümanlara zulmetmeye başladıkları zaman, bunu hem bir millî kurtuluş hareketi, hem de Meşrutiyeti ilan etmesi için Sultan Hamit’i zorlama hareketi olarak gösteriyorlardı. Avrupalı ülkeler de Meşrutiyet’in ilan edilmesini istiyorlardı. Çünkü, eşit statü kazanılmasıyla çok önemli bir adım atılmıştı; şimdi, gayrimüslimlerin Osmanlı Meclisine girerek, hakimiyete ortak olmaları, millî iradeye yansımaları ikinci büyük adım olacaktı ve Şark Meselesi’nde, yani İmparatorluğun parçalanmasında kullanılabilecekti. Nitekim öyle oldu ve kullandılar da.</span></p>

    <p class="Temel-Paragraf"><span class="metin_normal _idGenCharOverride-1">“Üç Vilayet” (Vilayât-ı Selase) olarak anılan ve nüfusunun yarısından çoğu Müslüman olan Selanik, Kosova ve Manastır vilayetlerinde, ikinci büyük nüfus olan Bulgarlar “Makedonya Makedonyalılarındır.” sloganı ile 1902’de ayaklanırlar. Daha önce 1877 Rus harbi sonrasında Ayastefenos Anlaşması ile Makedonya Bulgarlara bırakılmışken, daha sonraki Berlin Anlaşmasında geri alınmıştır. Ama, asıl büyük ayaklanma, yıllarca süren silahlanma ve teşkilatlanmadan sonra 1903 Ağustos’unda başlar. Çok kanlı hareket eden ve on beş-yirmi bin çetecinin katıldığı söylenen ihtilali, Osmanlı ordusu ancak üç ay içinde bastırabilir. Ama, onların asıl maksadı Avrupa ve Rus müdahalesini sağlamaktır.</span></p>

    <p class="Temel-Paragraf"><span class="metin_normal _idGenCharOverride-1">21 Temmuz 1905’te Cuma selamlığında Sultan Hamit’e bomba atılır; sonuç alamazlar. Yabancı devletlerin müdahaleleri gün geçtikçe artmaktadır. 1906 yılında, Makedonya’daki malî ıslahat bahane edilerek Midilli ve Limni gümrük ve posta-telgraf binaları yabancılarca işgal edilmişti.</span></p>

    <p class="Temel-Paragraf"><span class="metin_normal _idGenCharOverride-1">Balkanlarda Osmanlı subayları, bu gayrimüslim çetelere karşı, yıpratıcı mücadelelerinde kahramanca çarpışıyorlardı. Özellikle 1903 ayaklanmasından sonra Osmanlı subayları da daha şuurlanmışlardı; çetelere karşı, sadece bir görev gereği değil, hırsla dövüşüyorlardı. İşte binbaşı Enver onların arasındaydı. Besmelesiz adım atmayan bu genç subay,</span> <span class="metin_normal_i _idGenCharOverride-1">“Ya Rabbi! Bana, vatanıma, milletime ve dinime iyi hizmetler etmeyi nasip eyle.”</span> <span class="metin_normal _idGenCharOverride-1">diye sürekli dua ediyor; korku tanımıyordu. Ve yıldızı parlıyordu. Şevket Süreyya Bey diyor ki:</span></p>

    <p class="temel_indentmetin_tek"><span class="metin_minion _idGenCharOverride-9">“İşte bu Enver Bey’dir ki, on sene sonra, ordudaki kumanda kadrosunu tamamıyla tasfiye edecektir. Balkan Harbi’nde hemen hemen kurşun atmadan dağılan bir ordudan, sadece bir buçuk yıl sonra, kumanda işlerinde dünyanın belki de en disiplinli ordusunu kuracaktır.”</span> <span class="metin_indentmetin_n _idGenCharOverride-1">(Ş. Süreyya Aydemir,</span> <span class="metin_indentmetin_i _idGenCharOverride-1">Makedonya’dan Ortaasya’ya Enver Paşa</span><span class="metin_indentmetin_n _idGenCharOverride-1">, İstanbul 1970, c.I, s.483)</span></p>

    <p class="Temel-Paragraf"><span class="metin_normal _idGenCharOverride-1">Makedonya’da dövüşen subaylar, aynı zamanda Meşrutiyet için Sultan Hamit’e karşı teşkilatlanıyorlardı. Onları asıl çıldırtan şey çeteciler değil, yabancı devletlerin müdahaleleri karşısında Osmanlı hükûmetinin çaresizliği idi. Şöyle bir olay yaşanır: Manastır’daki Rus konsolosu sokaklarda dolaşır ve rastladığı Osmanlı askerlerine hakaret eder, hatta kamçısı ile vururmuş. Bir gün yine aynı terbiyesizliği yapıp, karakol nöbetçisi Halim’e vurunca, asker tüfeğini doğrultur ve konsolosu caddeye serer. Dünya ayağa kalkar ve onurunu koruyan Osmanlı askeri Halim, Divan-ı Harp kararıyla idam edilir. Genç subaylar bu tür aşağılanmaları onurlarına yediremiyorlardı; çetecilerle her türlü şart içinde çarpışıp ölüyorlardı ama, bunu kaldıramıyorlardı. Enver Bey de bütün diğer genç Osmanlı subayları gibi,</span> <span class="metin_normal_i _idGenCharOverride-1">“Ne zaman bizde mantıklı bir idare kurulacak; ne zaman kendini böyle hakaretlerden temizleyebilecek ve koruyabilecek bir devlet olacağız!”</span> <span class="metin_normal _idGenCharOverride-1">diye öfkeyle düşünüyordu. Enver Bey’in komuta ettiği batarya, Rus konsolosunun ölümü dolayısıyla beş el saygı atışı yapmak zorunda kalmıştı ve Enver Paşa Osmanlının çaresizlik içindeki bu zulmünü ölünceye kadar unutmayacaktı. Çok sonraki notlarında, Avrupa’nın müştereken Osmanlılar üzerindeki çemberini daralta daralta Türkleri ezmekte devam ettiğini, Rus hükûmetinin bu askeri astırmakla</span> <span class="metin_normal_i _idGenCharOverride-1">“Osmanlıların izzet-i nefsini daha da alçaltarak onları esiri olmağa alıştıracağını zannediyordu.”</span> <span class="metin_indentmetin_n _idGenCharOverride-8">(Masayuki Yamauchı,</span> <span class="metin_indentmetin_i _idGenCharOverride-8">Hoşnut Olmamış Adam- Enver Paşa</span><span class="metin_indentmetin_n _idGenCharOverride-8">, İstanbul 1995, s. 288)</span> <span class="metin_normal _idGenCharOverride-1">diye yazacaktır.</span></p>

    <p class="temel_tp_son"><span class="metin_normal _idGenCharOverride-1">Ne yazık ki, bu genç subaylar, devletin zaafını, başta padişah Abdülhamit Han olmak üzere Saray çevresindeki kişilere bağlıyor ve bu çerçevede yapılacak değişikliklerle kurtulabileceklerini sanıyorlardı...</span></p>
  </div>
</body>
</html>
