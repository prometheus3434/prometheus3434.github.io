<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>nevzat-kosoglu-sehit-enver-pasa-89</title>
  <link href="../Styles/idGeneratedStyles.css" rel="stylesheet" type="text/css" />
</head>

<body id="nevzat-kosoglu-sehit-enver-pasa" xml:lang="tr-TR">
  <div class="_idGenObjectStyleOverride-1">
    <p class="baslik_Bolum_no" id="_idParaDest-77"><span class="baslik_Bolum_no_i _idGenCharOverride-7">Ceditçiler ve Kadimciler</span></p>

    <p class="Temel-Paragraf_g"><span class="_idGenDropcap-2">B</span><span class="metin_normal _idGenCharOverride-1">ÜTÜN Türkistan dünyasının, on altıncı yüzyıl yahut Timur rönesansından bu yana, sürekli bir gerileme, toplumsal gerilimin düşmesi ve kültürel katılaşma yaşadığına işaret edilmişti. Diğer hayat alanlarında olduğu gibi dinî iman da aslında zayıflamış olduğu halde, dinî hayat görünüşte gittikçe sertleşmiş, geleneklerle bütünleşmiş ve donmuş hayat kalıpları halinde toplumu ezmeye başlamıştır. Bu katılaşma içinde yaratıcılığını kaybetmiş olan geleneksel kültür, sorunları çözememekte, değişen hayat şartlarını değerlendirememekte, yorumlayamamaktadır. Bunu yapabilmek için dinî, siyasi, toplumsal hayatın her alanında, geleneksel anlayış, çözüm ve yapılardan kurtulunarak, millî ve dinî mukaddeslere dayalı yeniden bir bakış, kavrayış ve yorumlara kavuşulması gerekir.</span></p>

    <p class="Temel-Paragraf"><span class="metin_normal _idGenCharOverride-1">On dokuzuncu yüzyılda, Türk dünyasının hemen her yanında bu ihtiyaç duyulmuş ve önce dinde tecdit (yenilenme) yönelişleri başlamıştır.</span> <span class="metin_normal _idGenCharOverride-1">Şerafeddin Mercanî ve Cemaleddin Afganî bu düşünce hamlesinin öncülerindendir. Yapılmak istenen şey, aslında çok sade ve açıktı: Dini, geleneksel olanlardan temizleyerek ve asıllardan hareketle yeniden anlamak, kavramak, yorumlamak. On altıncı yüzyılın başlarında İbni Haldun, geleneğin din kılığında kendisini toplumlara egemen kılacağını söylemişti; ama, bu gerçek unutulmamış idiyse de, gereği yapılamamıştı.</span></p>

    <p class="Temel-Paragraf"><span class="metin_normal _idGenCharOverride-1">Nihayet, batı medeniyeti ile, şu veya bu şekilde karşılaşmış olan Türk aydınları, böyle bir düşünce hamlesine girmişlerdi. Ancak bu hamle, kendisini gerçekleştirecek olan, yani kültür dünyasını yeniden kuracak olan toplumsal gerilimden yoksundu; sadece düşünsel bir yenilenmenin mücadelesi yapılıyor, bunu gerçekleştirecek olan toplumsal gerilimi yaratacak iman yenilenmesi, geleneksel ifadeyle tecdid-i iman boşlukta kalıyordu. Türk dünyasının bir kesimi bu gerilimi ancak milliyetçilik akımlarında bulmuş, ama, gereği gibi kullanamamıştır.</span></p>

    <p class="Temel-Paragraf"><span class="metin_normal _idGenCharOverride-1">Ondokuzuncu yüzyılda Türkistan çevresinde başlayan bu zihniyet değişimi hareketi, olağanüstü bir isabetle, işe okullardan başlamıştır. Çünkü, okullarda başarıyla gelişmesi halinde, hem zihniyet değişimi, hem de kültürel hamleyi gerçekleştirecek toplumsal gerilim kazandırılmış olacaktı. Fakat, böyle bir başarı çok uzun, zahmetli ama uygun ortamları gerektirir. Türk dünyası böyle bir ortama sahip değildi. Daha ilerki sayfalarda da göreceğiz ki, ferdî kahramanlıklar, faziletler sık sık en üst mertebelerinde ortaya çıksa da, toplum olarak hayatiyet kaybolmuştur ve hayatın her alanındaki cehalet ürkütücü boyutlardadır. Dini temsil eden mollalar ve onların etkisindeki sıradan halkın, Müslümanlığın iman ve davranış biçimleri hakkındaki bilgi ve tutumları inanılacak gibi değildir. Bu cehaletin oluşturduğu sınırları, Enver Paşa’nın bildiğimiz sihirli kişiliği ve ihlâsı da kırıp geçemezdi.</span></p>

    <p class="Temel-Paragraf"><span class="metin_normal _idGenCharOverride-1">Ceditçilik hamlesi, geleneksel yapıları bozarken, derin parçalanmalara, toplumsal yarılmalara yol açtı. Bu bölünmede Ceditçilerin entelektüel bilgi düzeyinde kalan tebliğ üsluplarının da etkili olduğu düşünülebilir. Öyle ki, Enver Paşa Türkistan’a gidip birlik olun dediği zaman, bir kesim ona düşman kesildi ve bizim kavgamız Ruslarla değil Ceditçilerledir, diyenler oldu. Halbuki, Türkistan’da Millî Mücadeleler yeni bir safhaya giriyor ve onlardan, esasen zayıf olan güçlerini birleştirmelerini istiyordu.</span></p>

    <p class="Temel-Paragraf"><span class="metin_normal _idGenCharOverride-1">Başarılamadı; ama, inananlar meşalelerini yaktılar.</span></p>

    <p class="temel_yildiz"><span class="metin_yildiz _idGenCharOverride-1">* * *</span></p>

    <p class="Temel-Paragraf"><span class="metin_normal _idGenCharOverride-1">Ceditçilik esas itibariyle, yeni ve kolay yöntemlerle eğitim anlayışına dayanan bir uyanış hareketidir. Kültürel yaratıcılığını kaybettiğini söylediğimiz Türkistan çevresinde eğitim çalışmaları da aynı şekilde, belirli bir biçim ve içerikte donmuş gibidir. Medrese ve camilerde yapılan eğitimde, çocuklara sadece okuma yazma ve ilmihal bilgileri öğretiliyor; bu da çok uzun bir süre içinde başarılabiliyordu. Usul-i cedit okullarının kurucularından olan Kırımlı İsmail Gaspıralı Bey’in geliştirdiği yeni yöntemle, okuyup yazma çok süratle öğretildiği gibi, ilköğretimin içeriği de zenginleştiriliyordu.</span></p>

    <p class="Temel-Paragraf"><span class="metin_normal _idGenCharOverride-1">Ceditçiler aynı zamanda millîcilik duyarlıkları olan ve bunu geliştirmeyi amaçlayan aydınlardı. 1910 yılında Ufa’dan gönderilen bir Rus istihbarat raporunda şöyle denilmektedir:</span></p>

    <p class="Temel-Paragraf"><span class="metin_normal_i _idGenCharOverride-1">“Usul-i Cedit buraya Türkistan yoluyla geldi. Ne var ki, bu yeni okullarda, Türkçe dersleriyle birlikte, Türkçülük ideolojisi de verildi. Bir müddet sonra öğrenciler, Türkiye’deki çocuklar gibi giyinmeye, Türkçe şarkılar ve marşlar söylemeye başladılar. Söylenen şarkılar ve marşlarda bağımsızlık temaları ön planda yer almaktadır. ... Eğer Usul-i Cedit mekteplerinde Türkçülük gayesine yönelik eğitim yapılmayıp, sadece okuma yazma eğitimi yapılırsa, herhangi bir sakınca olmayabilirdi. Fakat, çocuklara Türkçülüğe yönelik eğitim verildiğinden şüphesiz gelecek için bu tehlikelidir.”</span> <span class="metin_indentmetin_n _idGenCharOverride-8">(Nabican Bakiyev,</span> <span class="metin_indentmetin_i _idGenCharOverride-8">Enver Paşa’nın Vasiyeti</span><span class="metin_indentmetin_n _idGenCharOverride-8">, İstanbul 2006, s.10. Bu kitapta, Enver Paşa’nın Türkistan’daki mücadelesi, 1990 yılından sonra açılan Sovyet arşivlerindeki gizli belgelere dayanılarak, anlatılmaktadır. Bizim yapacağımız alıntılar, bu çalışmada, arşivi ve belge numarası verilmiş olan metinlerden olacaktır.)</span></p>

    <p class="Temel-Paragraf"><span class="metin_normal _idGenCharOverride-1">Bir anlamda, Türkistan’ın katılaşıp kaldığı geleneksel kültür kalıplarını kırarak yeni açılımlar sağlamak istiyor ve bunu Rusya’daki gelişmeler ve Avrupa kültürü etkisinde yapmaya çalışıyorlardı. Ve, doğal olarak eski usulleri savunan kadimcilerle çatışıyorlardı. Öyle ki, Ceditçilik bir yanda gelişmeci ve millî bir uyanışın kaynağı olurken, bir yandan da yeni bir bölünmenin gerekçesi olarak algılanıyordu. Özellikle dinde yenilenme fikirleri sert tepkilerle karşılanıyordu. Ceditçiler koruyucu kesimleri Kadimciler, kara güruhlar olarak isimlendirip, tutuculuk, taassup, dar görüşlülük ve dünyadan habersizlikle suçlarken, onlar da Ceditçileri din reformcuları, dini bozmaya çalışan misyoner ruhlu kimseler olarak itham ediyorlardı. 1905’ten sonra bu tartışmalar sertleşerek yayılacak ve artacaktır. Ve bu bölünme siyasi tavır ve taleplerde de temel bölünme çizgisini oluşturacaktır. Ceditçiler millîci, bağımsızlıktan yana ve bunun için Marksist gruplarla daha rahat işbirliğine girerken, Kadimciler Emîrci ve Marksistlerle uzlaşmaz, Basmacı tutuma girmişlerdir.</span></p>

    <p class="Temel-Paragraf"><span class="metin_normal _idGenCharOverride-1">Türkistan’da din ve gelenekler artık ayrılmaz bir üslupta kaynaştığı ve hayatı o şekliyle biçimlendirmeye çalıştığı için, ceditçilik öncelikle dinî anlayışın yenilenmesi şeklinde ortaya çıkıyordu.</span> <span class="metin_normal _idGenCharOverride-1">İdil-Ural çevresinde ilk ceditçilerden olan Şihabeddin Mercanî (1818-1889), M. Necip Tunteri, Alimcan Barudî ve daha sonraları Musa Carullah Bigi (1879-1949), hem Ahmet Cevdet Paşa, Ahmet Midhat Efendi ve Şemseddin Sami gibi Osmanlı kaynaklarından hem de</span> <span class="metin_normal _idGenCharOverride-1">A. İbrahim Kursavî ve Ahmetcan Emirhan gibi Kazanlı din bilginlerinden besleniyorlardı. Zamanın ünlü din bilginleri olan bu zâtlar, geleneklerden sıyrılarak, İslamiyeti yeni bir algılama biçimiyle, tekrar özgün haliyle egemen kılmak istiyorlardı. Savundukları tecdidin esası, asıla dönüşü sağlayacak bir yenilenme idi ve kaynakların değil, algılama biçiminin yenilenmesini istiyordu. Kazan’da İbrahim Half (1778-1929) ve Kazaklardan ünlü Çokan Velihan Cengizoğlu tarih alanındaki çalışmalarıyla bu uyanışı, millî kimlik şuuru açısından besliyordu.</span></p>

    <p class="Temel-Paragraf"><span class="metin_normal _idGenCharOverride-1">Millî dil konusundaki çalışmalar hızla artmaya başlamıştı ve yeni bir edebiyat doğuyordu. Kazan’da Kayyum Nasırî (1824-1902) millî kültürlerin uyanış ve yenilenmesinde öncülerdendi. Azerbaycan’da Abbas Kuli Ağa Bakihanlı (1794-1848),</span> <span class="metin_normal _idGenCharOverride-1">Mirza Fethali Ahundzade (1812-1878), Hacı Seyit Azim Şirvani (1835-188) ve Hasan Melikzâde Zerdabi (1837-1907) kültürel uyanışın öncüleriydi. Zerdabi Azerbaycan’da ilk Türkçe gazete olan</span> <span class="metin_normal_i _idGenCharOverride-1">Ekinci’</span><span class="metin_normal _idGenCharOverride-1">yi yayımlamıştı. Daha sonra</span> <span class="metin_normal_i _idGenCharOverride-1">Füyuzat</span> <span class="metin_normal _idGenCharOverride-1">ve</span> <span class="metin_normal_i _idGenCharOverride-1">Molla Nasreddin</span> <span class="metin_normal _idGenCharOverride-1">dergileri çevresinde yeni edebiyat ve uyanış hareketi kendini gösterecekti.</span></p>

    <p class="Temel-Paragraf"><span class="metin_normal _idGenCharOverride-1">Kırım’da İsmail Bey Gaspıralı’nın (1851-1914) çıkarmaya başladığı</span> <span class="metin_normal_i _idGenCharOverride-1">Tercüman</span> <span class="metin_normal _idGenCharOverride-1">(10 Nisan 1883) gazetesi bütün Türk dünyasında “Dilde, fikirde, işde birlik” ilkesini bayraklaştırmıştı. Bu gazete Kâşgar’dan İstanbul’a kadar Türk dünyasının her yanında inanılmayacak kadar hızla yayılıyor ve okunuyordu. Daha önce</span> <span class="metin_normal_i _idGenCharOverride-1">Ekinci</span> <span class="metin_normal _idGenCharOverride-1">gazetesinde ileri sürülen Türk dünyasında Türkçe birliği fikri bu gazetenin temel hedeflerindendi.</span></p>

    <p class="Temel-Paragraf"><span class="metin_normal _idGenCharOverride-1">Kazak bölgesinde İbrahim Altınsarı (1841-1899) ve Abay Kunanbayoğlu (1844-1904) dile dayalı millî uyanışı temsil ediyorlardı.</span></p>

    <p class="Temel-Paragraf"><span class="metin_normal _idGenCharOverride-1">Buhara’da, Emîr’e ceditçiliğin gereği ve faydaları anlatılamaz. Ama Gaspıralı’nın gazetesi ve okulları büyük yankılar yapar. Büyük şair Abay’ın yurt ve millet sevgisi aşılayan, hizmet aşkı vermeye ve halkı birlik olmaya dönük çağrıları cevapsız kalmaz. Alihan Bökeyhan,</span> <span class="metin_normal _idGenCharOverride-1">Ahmet Baytursun, Mir Yakup Dulat, Mağcan Cumabayoğlu gibi daha bir çok yazarlar onu izlerler.</span></p>

    <p class="Temel-Paragraf"><span class="metin_normal _idGenCharOverride-1">Taşkent çevresinde, Rus işgalinin hemen ardından Ceditçilik hareketleri başlar. Şeyh Ahmet Makdum öncülerdendir. Gaspıralı’nın gazetesi düzenli olarak okunmaktadır. Hareketin bayraktarı olarak tanınan Şehit Müftü Mahmud Hoca Behbudî (1875-1919) –ki kadimciler tarafından şehit edilmiştir- çevresinde Kadı Haydar Bek, Hokandbay, müfti Sadreddin Han gibi aydınlar vardır. Münevver Kari, Sadreddin Aynî ve</span> <span class="metin_normal _idGenCharOverride-1">Avaz gibi büyük edipler bu çevrede toplanırlar.</span></p>

    <p class="Temel-Paragraf"><span class="metin_normal _idGenCharOverride-1">İlki 1870’de Özbekçe olmak üzere, Tatarca, Kazakça ve Azeri ağzıyla bir çok gazete ve dergiler yayımlanmaya başlar. Ancak ceditçiliğin asıl iddiası eğitim alanındadır. Bütün Türk dünyasının temel meselesinin eğitimsizlik olduğunu gören Ceditçiler, yeni okullar açarak bu boşluğu doldurmaya çalışırlar. Usul-i Cedit okulları olarak bilinen bu eğitim kurumları bütün Türkistan’da şaşırtıcı bir hızla yayılır.</span></p>

    <p class="Temel-Paragraf"><span class="metin_normal _idGenCharOverride-1">Bu okulların ilk kurucusu olan İsmail Gaspıralı’ya göre, usul-i cedidin ana unsurları şunlardır: a. Okuma yazmayı, kolaydan zora doğru, sese dayalı yeni bir yöntemle ve hızla öğretmek. b. Medreselerde yer verilmeyen sınav sistemini kurmak. c. Öğretim yılını sınırlayıp, ikiye bölmek. ç. Ders programlarında din bilgileri yanında tarih ve fen bilgileri de vermek. d. Öğrencilere kendi ana dillerini öğreterek, okuma ve yazmaya Türkçe ile başlamalarını sağlamak. e. Ders kitaplarını ayrıca hazırlamak. f. Eğitim süresini sınıflara bölmek. g. Okulların fizikî yapılarını iyileştirmek. h. Derslerde uzmanlaşmaya yönelmek.</span></p>

    <p class="Temel-Paragraf"><span class="metin_normal _idGenCharOverride-1">Bu okullarda ilmihaller de mahallî şive ile öğretiliyordu. Ayrıca kız çocukları için de kız mektepleri açılarak okutulmaları sağlanıyordu.</span></p>

    <p class="Temel-Paragraf"><span class="metin_normal _idGenCharOverride-1">Ceditçilik aynı zamanda Türkistanlıların millî uyanışı anlamına geliyordu. Sadreddin Aynî şöyle yazar:</span></p>

    <p class="temel_indentmetin_ilk"><span class="metin_indentmetin_n _idGenCharOverride-1">Mektepsizlik bizni kıldı yap yalangaç</span></p>

    <p class="temel_indentmetin"><span class="metin_indentmetin_n _idGenCharOverride-1">Mektepsizlik bizni etti talan taraç</span></p>

    <p class="temel_indentmetin"><span class="metin_indentmetin_n _idGenCharOverride-1">Mektepsizlik Turan Elin öldürdü aç</span></p>

    <p class="temel_indentmetin"><span class="metin_indentmetin_n _idGenCharOverride-1">Közünü aç, bu horluktan mektebe kaç.</span></p>

    <p class="temel_indentmetin_ilk"><span class="metin_indentmetin_n _idGenCharOverride-1">Bilim kaçtı Elimizden beş yüz yıldır</span></p>

    <p class="temel_indentmetin"><span class="metin_indentmetin_n _idGenCharOverride-1">Unutmağıl Uluğ Bek’ler bizim Eldir</span></p>

    <p class="temel_indentmetin"><span class="metin_indentmetin_n _idGenCharOverride-1">Turan Eli, Özbek tili biznin tildir</span></p>

    <p class="temel_indentmetin_sb"><span class="metin_indentmetin_n _idGenCharOverride-1">Turan oğlu bolganınnı çalış, bildir.</span></p>

    <p class="Temel-Paragraf"><span class="metin_normal _idGenCharOverride-1">1904’te Rusya’nın egemen olduğu Türk topraklarında beş bin usul-i cedit okulu açılmıştır. Rusya bunları tehlikeli görerek bir kısmını kapatmaya çalışıyor ama tamamen ortadan kaldıramıyordu. Taşkent’te ilk kez 1901 yılında açılan usul-i cedit okullarının sayısı 1915 yılında yüzü geçmişti. Buhara’da 1908’de Mirza Abdülvahit Bey’in ilk yeni usul okulu açılır. Ahmet Can Mahdum,</span> <span class="metin_normal _idGenCharOverride-1">Osman Hoca, Sadreddin Aynî ve bir kaç arkadaşı birleşerek aynı yıl, “Çocukların Eğitimi” adıyla gizli bir cemiyet kurarlar. Halkı aydınlatmak ve bir ülkü vermek üzere kurulan cemiyet, Türkistan’ın çeşitli yörelerinden İstanbul’a öğrenciler gönderir; gizli okullar açarlar. Teşkilatın İstanbul’da bir şubesi kurulur. Yine Muhsin Beycan, Abdurrauf Fıtrat, Ahmet Can Mahdum ve arkadaşları “Turan Neşr-i Maarif Cemiyeti”ni kurarlar. 1912’de</span> <span class="metin_normal_i _idGenCharOverride-1">Turan</span> <span class="metin_normal _idGenCharOverride-1">ve</span> <span class="metin_normal_i _idGenCharOverride-1">Buhara-yı Şerif</span> <span class="metin_normal _idGenCharOverride-1">adıyla gazeteler çıkmaya başlar.</span></p>

    <p class="Temel-Paragraf"><span class="metin_normal _idGenCharOverride-1">Ruslar, Buhara Emîrine baskı yaparak okulların ve gazetelerin kapatılmasına çalışırlar. Türkistan genel valisi Moskova’ya gönderdiği raporunda şöyle diyordu:</span> <span class="metin_normal_i _idGenCharOverride-1">“Bu okullar devam ettiği takdirde, netice Pan-İslamizm olmakla kalmayacak, Pan-Türkizm ve hatta Pan-Asyatizm olacaktır.”</span> <span class="metin_normal _idGenCharOverride-1">Ama, inanmış mahalli zenginlerin de desteklediği okulları bütünüyle kapatmak mümkün olamıyordu. Ceditçi uyanış hareketi yavaş yavaş eski medreselere de yayılmaya ve buralarda da millî benliğin duyulup kazanılmasına doğru hareketler görülmeye başlar.</span></p>

    <p class="Temel-Paragraf"><span class="metin_normal _idGenCharOverride-1">1905 Rus Devrimi Ceditçiliğin yayılmasını hızlandırır. Türkistan’lı aydınların Osmanlı ilgileri artar.</span> <span class="metin_normal _idGenCharOverride-1">Trablusgarp Savaşı’nın yankıları Türkistan’da büyük heyecan yaratır ve destanlaşarak yayılır. Balkan Savaşı ise bir Slavcılık hareketi olarak algılanır ve Türkçülük duyarlıklarını artırır.</span> <span class="metin_normal_i _idGenCharOverride-1">“Rus üniversitelerinden okuyan ve Türk soyundan olan gençler, Panislavist Rus gençlerinin faaliyetini karşılamaya çalışıyorlar. Kendi aralarında bir teşkilat vücuda getirmiş olan bu gençler, derhal üniversitelerdeki diğer gayri Rus milletler gençliği ve inkılabçı ruhlu gençlik teşekkülleriyle temasa geçerek hazırlıklarını genişletiyorlar. Aynı gençler kurulu, Rusya Balkanlıları korumak için Türkiye’ye karşı savaşa girdiği takdirde tatbik edilmek üzere bir program da hazırlıyorlar.”</span> <span class="metin_indentmetin_n _idGenCharOverride-8">(</span><span class="metin_indentmetin_i _idGenCharOverride-8">Y.T. Türkistan’da Türkçülük ve Halkçılık</span><span class="metin_indentmetin_n _idGenCharOverride-8">, İstanbul 1954, s. 62)</span> <span class="metin_normal _idGenCharOverride-1">Bu komiteler genişleyerek, Hilal-i Ahmer yoluyla ve sair şekillerde Osmanlıya yardım kampanyaları düzenlemişlerdir.</span><span class="metin_dipnot _idGenCharOverride-6"><a class="_idFootnoteLink" href="#footnote-238-53" id="footnote-238-53-backlink">53</a></span></p>

    <p class="Temel-Paragraf"><span class="metin_normal _idGenCharOverride-1">Ceditçilik hareketi daha başlangıcından itibaren Osmanlı aydınları ile özellikle kültürel açıdan yakın ilişki içinde idi. Hareketin öncülerinden Abdürreşid İbrahim (Kadı Reşit) daha sonra, Teşkilat-ı Mahsusa’nın bir elemanı olarak Türkistan’a ve Japonya’ya gidecek ve hizmetlerini sürdürecektir. İsmail Gaspıralı ve özellikle Kafkaslı Müslüman aydınlar, İstanbul’a gidip gelmek de dahil bu ilişkiyi en yakın şekilde sürdürenlerdir. Türkistan’da, Osmanlı’daki Genç Türklere bakarak, Genç (Yaş) Buharalılar ve Yaş Hiveliler grupları kurulmuş, Hanlara karşı mücadeleye girişmişlerdir.</span></p>

    <p class="Temel-Paragraf"><span class="metin_normal _idGenCharOverride-1">İttihat Terakki’nin lideri Talat Paşa, 1914 yılında Ahmet Kemal İlkul’u, okul açmak ve eğitim çalışmalarında bulunmak üzere Doğu Türkistan’a gönderir. Ardından Enver Paşa’nın teklifi ile Hacı Selim Sami Kuşçubaşı, Hüseyin Emrullah (Barkan),</span> <span class="metin_normal _idGenCharOverride-1">Adil Hikmet Bey, Silistreli Tatar Hüseyin Bey ve Bursalı İbrahim Haklıer Bey Hindistan üzerinden Türkistan’a gönderilirler. Bu insanlar bütün tehlikeleri göğüsleyerek, okul açmaktan Kırgız Yedi Su bölgesindeki ayaklanmada çarpışmalara katılmaya kadar, her yolu deneyerek Türklük şuurunu uyandırmaya çalışırlar.</span></p>

    <p class="Temel-Paragraf"><span class="metin_normal _idGenCharOverride-1">1917 Bolşevik İhtilali, İttihat ve Terakkicilerin Türkistan’da teşkilatlanmak ve oraların bağımsızlığı için mücadele etmek fikrini alevlendirir. İttihat</span> <span class="metin_normal _idGenCharOverride-1">Terakki’nin Kafkas Şubesi kurdurularak Hasan Ruşeni Bey Bakü’ye, Efendizâde Mehmet Emin Bey Türkistan’a gönderilir. Esasen oralara gelebilmiş olan Osmanlı subayları 1917 öncesinden, İttihat ve Terakkiperver Cemiyetini kurmuşlardır. Osman Bey reis, Haydar Efendi ise rehber olarak seçilmişlerdir. 1918’de Azerbaycan ve Anadolu’ya yardım istemek üzere gidecek olan heyet bu cemiyetten olacak ve Mehmet Emin Bey’in aracılığıyla yola çıkacaklardır. Söz konusu heyetin yardım istekleri karşısında</span> <span class="metin_normal _idGenCharOverride-1">İstanbul’la görüşen Hasan Ruşeni Bey, Bakü’de bulunan eski Bayburt kaymakamı Yusuf Ziya Bey ile yirmi Osmanlı subayını bu heyetle Türkistan’a gönderir. Yusuf Ziya Bey idarî, subaylar da askerî teşkilatlanmayı yapacak ve bir Harp Okulu açmaya çalışacaklardır.</span></p>

    <p class="Temel-Paragraf"><span class="metin_normal _idGenCharOverride-1">Yusuf Ziya Bey’in Türkistan’a gelmesinden sonra cemiyetin adı İttihat ve</span> <span class="metin_normal _idGenCharOverride-1">Terakki olarak değişecek ve İstanbul’a bağlanacaktır. Türk ordusunun Bakü’ye girmesi, heyecanları ve ümitleri iyice artırır. 30 Ekim 1918 Mondros Mütarekesi ise, heyecanların kırılma noktası olur. Türkistan’daki cemiyet, Millî İttihat adını alarak çalışmalarını sürdürür.</span></p>

    <p class="temel_tp_son"><span class="metin_normal _idGenCharOverride-1">Birinci Dünya Savaşında esir düşüp, Sibirya’ya gönderilen ve hayatta kalmayı başarabilen Osmanlı subaylarının bir kısmı, savaşın sona ermesiyle Türkistan’a geçer ve buralardaki okullarda öğretmenlik yaparak, öğrencilerle, Turan Gücü Tüdesi, Demir Tüde,</span> <span class="metin_normal _idGenCharOverride-1">Terakki Tüdesi, Türk Gücü Tüdesi gibi bir çeşit izci birlikleri kurarak onları eğitmeye ve yönlendirmeye çalışırlar.</span></p>

    <div class="_idFootnotes">
      <div class="_idFootnote" id="footnote-238-53">
        <p class="temel_dipnot_p"><a class="_idFootnoteAnchor" href="#footnote-238-53-backlink">53</a> <span class="metin_normal_d _idGenCharOverride-1">O günkü Türkistan halkının havasını yansıtması açısından aşağıda nakledilen olay ilgi çekicidir: “Türkistanın Akmesçit kazası ahalisinden olan ihtiyar bir Kazak-Kırgız, küçük bir heybenin iki gözüne doldurmuş olduğu altınları Petesburg’a getiriyor ve doğruca, orada tahsilde bulunan hemşehrisi Mustafa Çokay’ın evine gidiyor. Kendisini Sefir Paşanın (Osmanlı büyük elçisi) yanına götürmesini istiyor. M. Çokay ihtiyar hemşerisini heybesiyle birlikte sefarethaneye götürüyor ve sefir paşaya takdim ediyor. İhtiyar, Sefir Paşadan, Türkistan Türk kardeşlerinin sevgi ve sempatisinin küçük bir ifadesi olarak getirdiği yardımı gerekli yere ulaştırmasını rica ediyor. Paşa, gözleri yaşararak her ikisini de kucaklayıp öpüyor ve aynı derecede sıcak sevgi ve sempati ile, gerekli yere ulaştıracağını söylüyor.” Y.T., a.g.e., s. 62)</span></p>
      </div>
    </div>
  </div>
</body>
</html>
