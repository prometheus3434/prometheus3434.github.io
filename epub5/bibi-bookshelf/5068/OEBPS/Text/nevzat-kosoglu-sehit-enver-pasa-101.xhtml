<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>nevzat-kosoglu-sehit-enver-pasa-101</title>
  <link href="../Styles/idGeneratedStyles.css" rel="stylesheet" type="text/css" />
</head>

<body id="nevzat-kosoglu-sehit-enver-pasa" xml:lang="tr-TR">
  <div class="_idGenObjectStyleOverride-1">
    <p class="baslik_Bolum_no" id="_idParaDest-88"><span class="baslik_Bolum_no_i _idGenCharOverride-7">“Dua Et Naciyem, Dua Et!”</span></p>

    <p class="Temel-Paragraf"><span class="metin_normal _idGenCharOverride-1">Komünist Partisi Merkez Komitesi “İngiliz ajanı ve doğu halklarının düşmanı” olarak ilan ettiği Enver Paşa’ya karşı, bölgeye takviye askerî birlikler göndermiştir. Ayrıca, Akçurin gibi yerli Bolşevikler aracılığıyla geniş bir propaganda başlatır. Bolşevik İhtilal Komitesinden Lev Troçki ise, silahlı kızıl kuvvetlere şu talimatı vermiştir:</span> <span class="metin_normal_i _idGenCharOverride-1">“Mücahitlerin her bir hücumuna misliyle cevap verilsin. Ele geçen Basmacılar ve taraftarları acımasızca cezalandırılsın. Bundan böyle, Kızılordu komutanlarının Basmacılarla görüşmelere girişmesi kesinlikle yasaklanmıştır.”</span> <span class="metin_indentmetin_n _idGenCharOverride-8">(Bakiyev,</span> <span class="metin_indentmetin_i _idGenCharOverride-8">a.g.e</span><span class="metin_indentmetin_n _idGenCharOverride-8">., s.191)</span></p>

    <p class="Temel-Paragraf"><span class="metin_normal _idGenCharOverride-1">Mayıs ayı boyunca Baysun’daki çatışmalar devam eder; genellikle karşılıklı baskınlar halindedir. Kerki’ye bir hayli geç ulaşabilmiş olan Ali Rıza Bey’den, Mayıs ayının sonlarına doğru şu mektup gelir:</span></p>

    <p class="temel_indentmetin_ilk_p"><span class="metin_minion _idGenCharOverride-9">“Paşa Hazretlerine,</span></p>

    <p class="temel_indentmetin"><span class="metin_minion _idGenCharOverride-9">“Emirleri üzerine Kâbil’den ayrılıp Eski Kerki cephesine geldim. Kulmuhammed Bey’le buluştuk. Burada cephe temerküz etmiş, Türkmen mücahitleri düşmana göz açtırmıyorlar. O kadar cesur insanlar ki, ölümü hiçe sayıyorlar. Esasen halk tamamen disipline uyuyor; aldırış etmedikleri için yaralanan çok. Bu durum, mücahitlerin hıncını artırıyor. Ben buraya gelince mücahitleri mangalara ayırdım. Siperlere manga manga gönderiyoruz. Bir sahra hastanesi yaptık. Benim Meryem Hanım da yaralılara bakıyor, pansuman yapıyor, düzenli ilaçlar dağıtıyor. Beraber getirmem çok isabetli oldu.</span></p>

    <p class="temel_indentmetin_sb"><span class="metin_minion _idGenCharOverride-9">“Kulmuhammed Bey, Molla Halmurad ve Molla Hüseyin gibi yiğitler mülkî işleriyle meşgul. İaşe durumları da mükemmeldir; mevcudumuz gün geçtikçe artıyor. Silah ve cephanemiz de yeterli durumdadır. Başka emirlerinizi bekler, tüm mücahit arkadaşlara saygılarımızı arz ve takdim ederiz, efendim. Ramazan 1922</span></p>

    <p class="temel_imza"><span class="metin_minion _idGenCharOverride-5">Türkistan İhtilal Orduları Batı Cephesi Komutanı</span></p>

    <p class="temel_imza"><span class="metin_minion _idGenCharOverride-5">Miralay Ali Rıza”</span></p>

    <p class="temel_indentmetin_sb"><span class="metin_indentmetin_n _idGenCharOverride-1">(Bademci,</span> <span class="metin_indentmetin_i _idGenCharOverride-1">a.g.e</span><span class="metin_indentmetin_n _idGenCharOverride-1">., c.2, s.183)</span></p>

    <p class="Temel-Paragraf"><span class="metin_normal _idGenCharOverride-1">29 Mayıs 1922. Ramazan Bayramıdır. Paşa, güzel bir günde, çimenler üzerinde bayram namazını kılmış, askerlerin bayramlarını tebrik edip, ufak tefek hediyeler dağıtmaktadır. Ardından, Baysun kuşatmasındaki birlikleri, Faruk Bey cephesinden başlayarak ziyaret etmekte ve bayramlarını kutlamaktadır. Takviye gelen Rus birlikleri Baysun çevresinde görülmeye başlamıştır. Çeşitli yörelerden, bu birliklerin hareketlerine dair haberler gelir.</span></p>

    <p class="Temel-Paragraf"><span class="metin_normal _idGenCharOverride-1">Yeni güçlerle takviye edilen kızılordu birlikleri, Türkistan’da, kendi başlarına savaşan Korbaşı güçlerini bir bir saf dışı etmeye başlar. Enver Paşa’nın Sovyetlerde kalan arkadaşları da sınır dışı edilirler.</span> <span class="metin_normal_i _idGenCharOverride-1">“Ali Bey’in hareketine karşılık olarak Sovyet de bütünümüzü sınır dışına çıkardı.”</span> <span class="metin_normal _idGenCharOverride-1">Semerkand’ın kahraman Korbaşısı Açil Bey çarpışmalarda şehit olur. Gelen haberler Baysun kuşatmasını da tehlikeye sokmaktadır. Enver Paşa kuvvetlerde, savunmaya dönük yeni düzenlemeler yapar. Nafi Bey, cephane imalathanesini Hisar’a taşır.</span></p>

    <p class="Temel-Paragraf"><span class="metin_normal _idGenCharOverride-1">Baysun üzerinde baskılar artmaktadır. Ele geçirilen Rus esirlerinden, Rus birliklerinin hareketleri hakkında bilgiler alınır. Haziran sonuna doğru Baysun üzerine büyük bir saldırı düzenleneceği öğrenilir. Enver Paşa Danyal Bey’e haber göndererek, yirmişer kişilik mangalar kurup, yaklaşmakta olan Rus birliklerine baskınlar yapması talimatı verir. Ayrıca, elde ettiği bilgileri çeşitli yerlerdeki Korbaşılara bildirir.</span></p>

    <p class="Temel-Paragraf"><span class="metin_normal _idGenCharOverride-1">24 Haziran 1922. Baysun’da şiddetli çarpışmalar olmaktadır; bir kısım Rus askerleri bulundukları yerleri terkederek Kağan yönüne çekilirler. Ama, diğerleri direnirler ve Baysun yine alınamaz. Ele geçirilen bir hayli savaş ganimeti Kâfirun’daki karargâha göderilir.</span></p>

    <p class="Temel-Paragraf"><span class="metin_normal _idGenCharOverride-1">25 Haziran 1922. Baysun cephesinden Faruk Bey’in raporu şöyledir:</span></p>

    <p class="temel_indentmetin_ilk_p"><span class="metin_minion _idGenCharOverride-9">“Paşa Hazretlerine,</span></p>

    <p class="temel_indentmetin_sb"><span class="metin_minion _idGenCharOverride-9">“Guzar yönünden Çal Garnizonuna yeni iki alay Bolşevik kuvveti gelmiştir Bugün öğleden sonra bir tabur kadar Bolşevik askeri siperlerimize saldırdı. Şiddetli çarpışma akşama kadar devam etti. Ortalık kararınca, Abdülcebbar’ın askerleriyle düşmanın sol cenahına baskın yaptık. Düşman böyle bir baskını tasavvur etmediğinden şaşkınlığa uğradı ve geri çekilmek zorunda kaldılar. Bu sırada Abdurrahman Bey’in kuvvetleri de sağ cenahına saldırdı. Daha fazla paniğe uğrayan düşman üç ölü bırakarak Çal’a yaklaştığında, bir tabur kadar</span> <span class="metin_minion _idGenCharOverride-9">Bolşevik kuvveti imdadına yetişti. Tekrar bize saldırıya geçtiler. Siperlerimize çarparak mevzi aldılar. Çatışma devam etmektedir. Behramkul Bek’in verdiği rapora göre düşman, Çal’ın güney sırtlarına yayılmak istidadındadır. Bunu iki kere denemişlerdir. Belki bu gece bunu bir kere daha deneyeceklerdir. Şayet düşman kuvvetleri Çal’ın güney tarafını tutarsa, Kâfirun’un tehlikeye düşmesi muhtemeldir. Durumun gelişmesini ikinci raporumda açıklığa kavuştururum. Keyfiyet beray-ı malumat arzolunur efendim. 29 Şevval 1922”</span> <span class="metin_indentmetin_n _idGenCharOverride-1">(Bademci,</span> <span class="metin_indentmetin_i _idGenCharOverride-1">a.g.e</span><span class="metin_indentmetin_n _idGenCharOverride-1">., c.2, s.193-4)</span></p>

    <p class="Temel-Paragraf"><span class="metin_normal _idGenCharOverride-1">Paşa, Efzaleddin ve Faruk Bey cephesine giderek 25-26 gecesi yapılan taarruzu kendisi yönetir. Ertesi gün öğleye kadar devam eden çarpışmalarda, Paşa namazını siperlerde kılar. Yine sonuç alınamaz. Gelen takviye Rus birlikleri çevredeki geçitleri tutmaya başlar. Enver Paşa, cephe komutanlarına yazdığı emirde, geri çekilme halinde, toplanma noktası olarak Yürçi’yi gösterir.</span> <span class="metin_indentmetin_n _idGenCharOverride-8">(Bademci,</span> <span class="metin_indentmetin_i _idGenCharOverride-8">a.g.e.</span><span class="metin_indentmetin_n _idGenCharOverride-8">, c.2, s.195)</span></p>

    <p class="Temel-Paragraf"><span class="metin_normal _idGenCharOverride-1">Molla Abdülkahhar ve Danyal Bey’in kuvvetleri Buhara ve Karşi’den çekilirler.</span></p>

    <p class="Temel-Paragraf"><span class="metin_normal _idGenCharOverride-1">26-27 Haziran gecesi yine Paşa’nın yönettiği ve bir er gibi çarpıştığı saldırı sabaha kadar sürer. Rus kuvvetleri iç kaleye hapsedilir ve teslim olmaları çağrısı yapılır. Sabah vakti, Baysun üzerine sevkedilen Rus kuvvetlerinin geldiği bildirilir. Yeni gelen kuvvetler kenti işgale başlamıştır. Mücahitler çekilmeye başlar; Sarıasya suyu üzerinde süren üç günlük çarpışmalar sonunda mücahitler çekilmek zorunda kalmışlardır. Paşa, çete savaşlarına geçilmesi emrini verir.</span></p>

    <p class="Temel-Paragraf"><span class="metin_normal _idGenCharOverride-1">Muhtemelen bu savaşlardan sonra Paşa, Afgan Hanı’na yazdığı,</span> <span class="metin_normal_i _idGenCharOverride-1">“Şevketmeab Gazi Kardeşim Efendim”</span> <span class="metin_normal _idGenCharOverride-1">hitabıyla başlayan mektupta Afgan gönüllülerinin ve komutanları Efzaleddin Han ile Dilaver Han’ın kahramanlıklarını anlatır.</span> <span class="metin_normal_i _idGenCharOverride-1">“Yani cümlesi iltifat-ı şahanelerine bütün anlamıyla layıktır.”</span> <span class="metin_normal _idGenCharOverride-1">Mektup şöyle devam eder:</span> <span class="metin_normal_i _idGenCharOverride-1">“Buranın iç durumu mükemmeldir. İbrahim’den başka hepsi emirlerime uyarlar. Hisar vilayetinden başka vilayetlere atadığım beyler her hususta yardıma başladılar. İbrahim de, son defa yaklaşmış olan nadanlığı bir türlü bırakmak istemeyerek hilelere başvurmaktadır. Zât-ı şahanelerine de pek bağlı olan Fazluddin Mahdum’un askerleri arasına nifak soktuktan sonra, İbrahim kendisi hapsedileceğinden korkarak kaçmıştı. Fazluddin askeri toplamak üzere tekrar memleketine giderken, onun önüne çıkıp üşüşmüşler ve sonra</span> <span class="metin_normal_i _idGenCharOverride-1">İbrahim kendisini tutturarak hapsettirmiştir.”</span> <span class="metin_indentmetin_n _idGenCharOverride-8">(Yamauchi,</span> <span class="metin_indentmetin_i _idGenCharOverride-8">a.g.e</span><span class="metin_indentmetin_n _idGenCharOverride-8">., s.280)</span></p>

    <p class="Temel-Paragraf"><span class="metin_normal _idGenCharOverride-1">Enver Paşa yeni bir karargâh için çevreyi dolaşmaya çıkar. Bu sırada Rus topçu ateşi başlar. Paşa aldırmaz; dürbünüyle çevreyi incelemeye devam eder. Topçu ateşi şiddetlenir. Düşmanın, atların çıkardığı tozdan hedef belirlediği anlaşılır ve bir süre atlardan inilerek dere yatağında dinlenirler. Ateş kesilir.</span></p>

    <p class="Temel-Paragraf"><span class="metin_normal _idGenCharOverride-1">Cebbar ve Allahkulu beyler, Şehrisebz tarafındaki Ruslarla savaşmak üzere o cepheye uğurlanırlar. 28 Haziran 1922’de ileri karakol komutanlarından gelen habere göre, Ruslar büyük bir kuvvetle Kâfirnihan’ı sarmaktadır. Paşa, karargâhı terk etmeye karar verir. Silahbaşı yapan asker toplanır. Atlılar süratle Paşa’nın gösterdiği yöne ilerlerken, Rus kuvvetlerinin de tepeleri işgal etmekte olduğu görülür.</span></p>

    <p class="Temel-Paragraf"><span class="metin_normal _idGenCharOverride-1">Rus kuvvetleri Kâfirun’a inmeye çalışırken, Enver Paşa ve Danyal Bey iki taraftan Rus kuvvetlerinin önünü keserek çarpışmaya başlarlar. İki saat süren çarpışmalarda alınan esirlerden öğrenildiğine göre Baysun’da yedi bin Rus askeri vardır. Öğle namazının ardından Rus kuvvetleri saldırıya geçer; Kâfirnihan’a on beş kilometre uzaklıktaki Karlık sırtlarında tutuşurlar. İkindiye doğru Efzaleddin Han da gelir. Vuruşarak çekilir; Sarıasya,</span> <span class="metin_normal _idGenCharOverride-1">Dihnev ve Gingüzar üzerinden Yürçi’nin güney doğu sırtlarına ulaşır, Babadağı’na dayalı Üçbulak kasabasında geçici karargâh kurarlar.</span></p>

    <p class="Temel-Paragraf"><span class="metin_normal _idGenCharOverride-1">Bir hafta boyunca süren çarpışmalarda, bütün ısrarlara rağmen Paşa savaş alanını terk etmemiş, yandaki köye gitmemiştir. Sarıkamış’ta yaptığı gibi orada da dövüşen askerlerle birlikte açıkta geceler.</span> <span class="metin_normal_i _idGenCharOverride-1">“Atlarının yularları ellerinde yatan mücahitler arasında Paşa da, bir taşı kendine yastık yaparak yatıyordu...”</span></p>

    <p class="Temel-Paragraf"><span class="metin_normal _idGenCharOverride-1">Miralay Faruk Bey’den gelen haberde, Pulhakiyan sırtlarında olduğunu bildirmekte ve Rus kuvvetlerinin hareketleri hakkında bilgi vermektedir. Kendisine, çarpışarak ve yollara barikatlar kurarak Dihnev’e doğru çekilmesi emredilir. Böylece Türkistan askerlerinin düzenli çekilmesi sağlanır.</span></p>

    <p class="Temel-Paragraf"><span class="metin_normal _idGenCharOverride-1">Bolşevikler girdikleri yerlerde katliam yaparlar. Bu durum Paşa’yı çok etkiler. Karargâhının yakınındaki</span> <span class="metin_normal _idGenCharOverride-1">Tekerbulak köyündeki katliamı görünce,</span> <span class="metin_normal_i _idGenCharOverride-1">“Bir millet ancak bu kadar alçak, bir rejim ancak bu kadar kâfir ve şerefsiz olabilir.”</span> <span class="metin_normal _idGenCharOverride-1">demekten kendini alamaz.</span> <span class="metin_indentmetin_n _idGenCharOverride-8">(Bademci,</span> <span class="metin_indentmetin_i _idGenCharOverride-8">a.g.e</span><span class="metin_indentmetin_n _idGenCharOverride-8">., c.2, s.210)</span></p>

    <p class="Temel-Paragraf"><span class="metin_normal _idGenCharOverride-1">Miralay Faruk Bey de Yürçi önlerine gelir. 3 Temmuz 1922’de, Bolşeviklerin saldırısı ile Yürçi’de çarpışmalar başlar. Faruk Bey’in raporuna göre,</span> <span class="metin_normal_i _idGenCharOverride-1">“Kâh çekilerek, kâh sokularak tacizata devam etmekteyiz.”</span> <span class="metin_indentmetin_n _idGenCharOverride-8">(Bademci,</span> <span class="metin_indentmetin_i _idGenCharOverride-8">a.g.e</span><span class="metin_indentmetin_n _idGenCharOverride-8">., c.2, s. 212-3)</span></p>

    <p class="Temel-Paragraf"><span class="metin_normal _idGenCharOverride-1">4 Temmuz 1922. Ruslar, Danyal Bey kuvvetlerine yüklenerek Yürçi-Gingizar arasını işgal eder, Surhab Suyunu geçerler. Bolşevik kuvvetleri, bir topçu taburu ile dört süvari tugayı civarındadır. Akşam üzeri saldırılar şiddetlenir; Enver Paşa, Faruk Bey’in yanına gider. Diğer cephe komutanlarına da vuruşarak çekilme emri gönderir.</span></p>

    <p class="Temel-Paragraf"><span class="metin_normal _idGenCharOverride-1">Paşa, 2 Temmuz tarihli notlarında, Çilligöl ve Korgantepe’nin Ruslar tarafından alındığını ve geri çekildiklerini yazar. Korgantepe valisi</span> <span class="metin_normal _idGenCharOverride-1">Abdurrahman Bek’ten bir mektup gelmiştir:</span></p>

    <p class="temel_indentmetin_ilk_p"><span class="metin_minion _idGenCharOverride-9">“Enver Paşamıza,</span></p>

    <p class="temel_indentmetin_sb"><span class="metin_minion _idGenCharOverride-9">“Köp köp dua-yı selam. Çilligölü Ruslar aldı. Türkmenlerin mıltıklı (tüfekli) yiğitleri silahlarını alıp Korgantepe’ye geldiler. Men de olarbilen Aladağ’a çıkıp, sizin ol yana gelmenizi gözleyicek. Siz ol yanda köp kalman; neme dersen, Ruslar Feyzabad köprüsünü tutarsa, bul yana etmene yol bulamazsınız. Ondan yalı bul yana gelin. Selamünaleyküm.</span></p>

    <p class="temel_imza"><span class="metin_minion _idGenCharOverride-5">“Korgantepe Valisi Abdurrahman”</span></p>

    <p class="temel_indentmetin_sb"><span class="metin_indentmetin_n _idGenCharOverride-1">(Bademci, a.g.e., c.2, s. 216-7)</span></p>

    <p class="Temel-Paragraf"><span class="metin_normal _idGenCharOverride-1">Enver Paşa Sultankışlağı’nda yazdıklarında,</span> <span class="metin_normal_i _idGenCharOverride-1">“Gerisin geriye, Düşenbe’ye gidiyorum. Zerger’den beri her gün çarpışma oluyor. Geri çekiliyoruz.”</span> <span class="metin_normal _idGenCharOverride-1">der.</span> <span class="metin_indentmetin_n _idGenCharOverride-8">(Aydemir,</span> <span class="metin_indentmetin_i _idGenCharOverride-8">a.g.e</span><span class="metin_indentmetin_n _idGenCharOverride-8">., s.670)</span></p>

    <p class="temel_indentmetin_ilk_p"><span class="metin_minion _idGenCharOverride-9">“6 Temmuz,</span></p>

    <p class="temel_indentmetin_sb"><span class="metin_minion _idGenCharOverride-9">“Düşenbe’den yazmıştım. Ruslar Çilligöl ve Korgantepe’yi işgal etmişler. Otuz atlı ve iki yüz doksan piyade ile ben dağlarda kayalar arasında yatıyorum. Nehirler üzerinde ancak otuz kilometre ötede köprü var. Bana iki sandık içinde Afganistan’dan para vesaire getiren iki Afganlı, Rusların eline düşmüşler. Bilmem bu yardımlar için Ruslar Afganistan’a savaş açarlar mı? Ruslar Karadağ’a da varmışlar. Düşenbe’den hareketten altı gün sonra, artık toprak haline gelmiş olan Düşenbe’ye tekrar geldim.”</span></p>

    <p class="Temel-Paragraf"><span class="metin_normal _idGenCharOverride-1">Ruslar Afganistan’a savaş açmaz, ama Paşa’ya gönderdikleri iki yüz kişilik kuvveti geri çekmesi için baskı yaparlar.</span></p>

    <p class="Temel-Paragraf"><span class="metin_normal _idGenCharOverride-1">Çarpışa çarpışa Karadağ,</span> <span class="metin_normal _idGenCharOverride-1">Hisar yolundan 10 Temmuz 1922’de Düşenbe’ye gelirler. Paşa hükûmet konağına yerleşir. Kardeşi Nuri Paşa ise, o gün tarihli mektubunda, yanına gelmeye hazır olduğunu bildirir ve gelmesini istediğin başka kimseler var mı, diye sorar. Bu mektup, Enver Paşa’nın T.T.K arşivindeki dosyasında mevcut olduğuna göre, eline geçmiştir; ama ne zaman; şehadetine yakın günlerde olduğunu söylesek de, bu tarihi bilemiyoruz. Nuri Paşa’nın hasta olduğunu ve ailesini İstanbul’a bıraktıktan sonra sanatoryumda tedavisine devam edeceğini Kâmil’in mektuplarından biliyoruz. Nuri Paşa şöyle yazar:</span></p>

    <p class="temel_indentmetin_ilk_p"><span class="metin_minion _idGenCharOverride-9">“Sevgili Ağabeyciğim,</span></p>

    <p class="temel_indentmetin"><span class="metin_minion _idGenCharOverride-9">“...Şimdi yanınıza gelmeye hazırım. Azerbaycan ve Dağıstanlılar benden yardım bekliyorlarsa da, oralarda ancak, Anadolu’nun yahut Avrupa’nın yardımı ile bir iş yapmak mümkün olduğu için, şimdilik fiilî bir teşebbüste bulunmayı lüzumsuz görüyorum. Başladığınız işi başarmanız halinde, Kafkasya’nın da kurtulacağı tabiîdir. Bu durumda, önce yanınıza gelerek, ortak gayeyi gerçekleştirmek için çalışmayı daha uygun buluyorum. Amcam da buraya geldi (Halil Paşa olsa gerek). Kendisiyle birlikte geleceğim tabiîdir. Kâmil’e mektupta istediğiniz her şey hazırlandı; bu postayla gönderiliyor. Ben de, özellikle Zeplin işini ehemmiyetle takip ediyorum. İmkân dahilinde cebhanesiyle birlikte 5.000 silah, elli kadar subay, büyücek bir tamirhane, hatta bir iki de uçak bir defada taşınabilecektir. Bunun için her şeyden önce para gerekir. Siz, otuz ila elli bin altın gönderebilecek misiniz? Zeplin ve sairenin ne kadara mal olabileceğini tahmin edemiyorum. Araştırmamın sonucunu bu postaya yetiştiremezsem, gelecek postayla gönderirim. Alman hükûmeti İtilaf devletleri tarafından sıkı denetim altında olduğundan, bu gibi şeyler ancak fazla para harcamakla temin olunabilecektir.</span></p>

    <p class="temel_indentmetin_sb"><span class="metin_minion _idGenCharOverride-9">“Almanların ekserisi Sovyet Rusya ile dost yaşamak taraftarı olduklarından hareketinizin aleyhindedirler. Hofmann’lar da bunlar meyanındadır. Zeplin meselesini güveninizi kazanmış zâtlar vasıtasıyla çözmeye çalışıyorum. Parayı bulduğunuz takdirde, ben de bu vasıta ile geleceğim. Ben Berlin’de pek serbest dolaşamıyorum. Ermeniler takip ediyor. Biz de birbirimizden geri durmuyoruz. Sizin cevabınızla birlikte, parayı ve ihtiyaç listesini dört gözle bekliyorum.”</span> <span class="metin_indentmetin_n _idGenCharOverride-1">(Yamauchi,</span> <span class="metin_indentmetin_i _idGenCharOverride-1">a.g.e.,</span> <span class="metin_indentmetin_n _idGenCharOverride-1">s.277-8)</span></p>

    <p class="temel_tp_sb"><span class="metin_normal _idGenCharOverride-1">Bu zeplin projesini, Enver Paşa, daha önceki mektuplarından birinde yazmış, konuyu incelemesini istemişti; muhtemelen, gelen bu mektuba cevap verememiştir.</span></p>

    <p class="Temel-Paragraf"><span class="metin_normal _idGenCharOverride-1">Düşenbe’ye geldiği gece, komutanlarıyla uzun bir sohbete dalar. Afgan Hanının gönderdiği mektuptan söz ederler, Emanullah Han, âdeta yalvarmaktadır:</span></p>

    <p class="temel_indentmetin_ilk_p"><span class="metin_minion _idGenCharOverride-9">“Kardaşım Enver Paşa’nın Yüksek Huzuruna,</span></p>

    <p class="temel_indentmetin_sb"><span class="metin_minion _idGenCharOverride-9">“Uzun bir yıl boyunca düşmana karşı gösterdiğiniz feragat ve şecaati, az bir kuvvetin çok büyük bir düşman kuvvetine meydan okuması, sizin hareketinizden önce görülmediği gibi, bundan sonra da asırlarca görülmeyecektir. Şimdi değil, geçen zamanlardaki hareketiniz, İslam diyarlarının övünç kaynağıdır. Bundan sonra da kahramanlıklarınızın övülmesini, İslam milletlerinin dilinde zikr edilmesi için yaşamanızı istiyoruz. Sizi tekrar Afganistan’a davet ediyorum. Afgan Devletinin kapısı ve Afgan milletinin kucağı daima sizin için açıktır. Düşmanlar hudut yollarını kapamadan önce geçebilmek için hareketinizi süratlendirmenizi istirham ederim. Teşrifinize Efzaleddin rehberlik edecektir. 10 Zilkade 1922 (5 Temmuz)”</span> <span class="metin_indentmetin_n _idGenCharOverride-1">(Bademci,</span> <span class="metin_indentmetin_i _idGenCharOverride-1">a.g.e.,</span> <span class="metin_indentmetin_n _idGenCharOverride-1">c.2, s. 217-8)</span></p>

    <p class="Temel-Paragraf"><span class="metin_normal _idGenCharOverride-1">Enver Paşa,</span><span class="metin_normal_i _idGenCharOverride-1">“Bu dava benim kanımın üzerinde yeşerecektir.”</span> <span class="metin_normal _idGenCharOverride-1">diyerek konuyu kapatır. Efdaleddin Bey’e teşekkür ederek,</span> <span class="metin_normal_i _idGenCharOverride-1">“Sizin buradaki vazifeniz bitmiştir; memleketinize dönünüz.”</span> <span class="metin_normal _idGenCharOverride-1">der ve Afgan Hanına da bir cevabî mektup yazar:</span> <span class="metin_normal_i _idGenCharOverride-1">“Benim Afganistan’a sığınmama imkân yoktur. Başlamış olduğum hareketi ve bana inanmış olan bu milleti yüzüstü bırakmak hata olur; bunu tasvip etmiyorum... Nazik davetinize özür dilerim. Burada kalacağım.”</span> <span class="metin_indentmetin_n _idGenCharOverride-8">(Bademci,</span> <span class="metin_indentmetin_i _idGenCharOverride-8">a.g.e.</span><span class="metin_indentmetin_n _idGenCharOverride-8">, c.2, s.219)</span></p>

    <p class="Temel-Paragraf"><span class="metin_normal _idGenCharOverride-1">Görülüyor ki, Enver Paşa Trablusgarp’taki Enver Bey’dir; aynı sorumluluk duygusuyla, başladığı işe hayatını koymaktadır.</span></p>

    <p class="Temel-Paragraf"><span class="metin_normal _idGenCharOverride-1">Karısına yazdığı mektupta ise şöyle der:</span> <span class="metin_normal_i _idGenCharOverride-1">“Dua et Naciyem, dua et!”</span></p>

    <p class="temel_yildiz"><span class="metin_yildiz _idGenCharOverride-1">* * *</span></p>

    <p class="Temel-Paragraf"><span class="metin_normal _idGenCharOverride-1">Düşenbe’de Paşa’yı derinden yaralayan; ama, sadece acı acı gülümsediği bir olay yaşanır. Birbirine düşman çetelerle bir bağımsızlık savaşının verilemeyeceği bir kere daha anlaşılmış olur. Lakay İbrahim, pusu kurarak askerlerinin bir kısmını şehit edip, bir kısmının silahlarını aldığı Fuzayl Bey’i yanında getirip</span> <span class="metin_normal_i _idGenCharOverride-1">“Afganistan’a kaçarken yakaladım, size teslim ediyorum.”</span> <span class="metin_normal _idGenCharOverride-1">diyerek güya Paşa’ya teslim eder.</span> <span class="metin_indentmetin_n _idGenCharOverride-8">(Bademci,</span> <span class="metin_indentmetin_i _idGenCharOverride-8">a.g.e</span><span class="metin_indentmetin_n _idGenCharOverride-8">., c.2, s.218)</span> <span class="metin_normal _idGenCharOverride-1">Enver Paşa, çevirdiğin bütün melanetleri biliyorum, kabilinden müstehzi gülümser; başka bir şey söylemez. Şehrisebz tarafında ise, Emîr taraftarlarından Evliyakul Toksaba, Cebbar Bey’in askerleriyle vuruşmuş ve gidip Ruslara teslim olmuştur. Bütün bunlardan sonra Cebbar Bey’in üvey kardeşi tarafından öldürüldüğünü duyunca, Paşa’nın üzüntüsü katlanır...</span></p>

    <p class="Temel-Paragraf"><span class="metin_normal _idGenCharOverride-1">İbrahim Bey ise, yıllar sonra Sovyet hapishanesinde verdiği ifadede olayı şöyle anlatacaktır:</span> <span class="metin_normal_i _idGenCharOverride-1">“Fuzayl’ın kuvvetlerinin halkı yağmaladığı haberiyle, kendilerini Fuzayl’dan korumam için bana geldiler. Adamlarım Fuzayl’ı yakalayıp getirdiler. Fuzayl yanımda kırk gün esir olarak kaldı. Halk Fuzayl’ı öldürmemi istiyordu; fakat ben onu affedip, Enver Paşa’nın yanına gönderdim.”</span> <span class="metin_indentmetin_n _idGenCharOverride-8">(Bakiyev,</span> <span class="metin_indentmetin_i _idGenCharOverride-8">a.g.e</span><span class="metin_indentmetin_n _idGenCharOverride-8">., s.215)</span></p>

    <p class="Temel-Paragraf"><span class="metin_normal _idGenCharOverride-1">Türkistan kurtuluş mücadelesinin acı tatlı bir çok olayına sahne olan Düşenbe’de uzun süre kalması mümkün değildir. Rus birliklerinin Amuderya sahilinden köylere sarkmakta olduğu haberleri gelmektedir. Paşa, sabahleyin bizzat yaptığı keşifte, Bolşevik kuvvetlerinin yaklaşmakta olduklarını görür. Komutanları toplantıya çağırır; İşan Sultan ve Fuzayl Mahdum ile de danışır ve çekilmeye, kenti terk etmeye karar verir; Belcivan’a gidilecektir. Çoluk çocuk ağlayarak Paşa’ya yalvarırlar:</span> <span class="metin_normal_i _idGenCharOverride-1">“Bizi Ruslara bırakma...”</span> <span class="metin_normal _idGenCharOverride-1">Paşa derin üzüntüler içindedir; teskin etmeye çalışır,</span> <span class="metin_normal_i _idGenCharOverride-1">“Merak etmeyin, bu güzel topraklarda sadece Türkler yaşayacak</span><span class="metin_normal _idGenCharOverride-1">.” der ve ne olursa olsun Düşenbe’yi terketmemelerini ister:</span> <span class="metin_normal_i _idGenCharOverride-1">“Bu topraklar Türk topraklarıdır. Burasını geçici olarak terketsek de, biz veya bizden sonrakiler elbette bir gün geleceklerdir. Vatan toprağı terkedilmez; orada doğulur, yaşanır ve ölünür. Düşmanın zaten arzusu, sizlerin bu mübarek toprakları terketmesi değil midir? Bana kalırsa, ne bahasına olursa olsun bu yerleri terketmeyin.”</span></p>

    <p class="Temel-Paragraf"><span class="metin_normal _idGenCharOverride-1">Enver Paşa hükûmet konağının balkonundan bu konuşmayı yaparken, konağın bayrak direğinde Türk bayrağı dalgalanmaktadır. Hacı Sami diyor ki,</span> <span class="metin_normal_i _idGenCharOverride-1">“Paşa bu bayrağı yanından hiç ayırmazdı. Birkaç defa, ben şehit olursam, bu bayrağa sararak gömünüz, demişti.”</span> <span class="metin_indentmetin_n _idGenCharOverride-8">(C. Kutay,</span> <span class="metin_indentmetin_i _idGenCharOverride-8">Tarih Sohbetleri,</span> <span class="metin_indentmetin_n _idGenCharOverride-8">c. 6, Eylül 1967, s. 40)</span></p>

    <p class="Temel-Paragraf"><span class="metin_normal _idGenCharOverride-1">Miralay Nafi Bey’in çarpışarak Yenipazar’a çekildiği haberi gelir. Feyzabad’a gelmesi ve köprüyü havaya uçurması bildirilir.</span></p>

    <p class="Temel-Paragraf"><span class="metin_normal _idGenCharOverride-1">Çarpışarak geri çekilmeye başlarlar. Bir gece boş bir köye gelirler. Halk, Ruslar geliyor korkusuyla dağlara çekilmiştir. Askerler kayısı toplayıp getirirler. Paşa kayısıları askere pay eder; o akşamı öyle geçirirler. Paşa hiçbir zaman ümidini yitirmez; onu gören askerler de öyle...</span></p>

    <p class="Temel-Paragraf"><span class="metin_normal _idGenCharOverride-1">Bu sıralarda, Paşa’yı çok sevdiğini ve emrinde çalışmak üzere Erivan’dan geldiğini söyleyen biri yakalanır. Miralay Nafi Bey sorgular. Paşa’yı öldürmek üzere Rus istihbaratından, Ermeni kökenli Ağabekof tarafından tutulmuş bir Ermeni olduğu anlaşılır.</span><span class="metin_dipnot _idGenCharOverride-6"><a class="_idFootnoteLink" href="#footnote-238-79" id="footnote-238-79-backlink">79</a></span> <span class="metin_normal _idGenCharOverride-1">Enver Paşa</span> <span class="metin_normal _idGenCharOverride-1">Düşenbe’den ayrılırken, Faruk, Danyal ve Behram Beyler Bolşevik kuvvetlerine karşı kenti savunurlar. Gece yarısına kadar süren çatışmalar sonunda, millî kuvvetler şehri terkederler.</span></p>

    <p class="temel_indentmetin_ilk"><span class="metin_minion _idGenCharOverride-9">13 Temmuz Senktepe:</span></p>

    <p class="temel_indentmetin_sb"><span class="metin_minion _idGenCharOverride-9">“Buralarda su acı ve tuzlu. Orta Asya çöllerinden bir parça. Ahali dağlara kaçmış. Afgan askerinin hali değişti.”</span></p>

    <p class="temel_indentmetin_ilk"><span class="metin_minion _idGenCharOverride-9">14 Temmuz, Gâvur Kışlağı:</span></p>

    <p class="temel_indentmetin"><span class="metin_minion _idGenCharOverride-9">“Gelir gelmez, evin önüne postu sererek uykuya vardım. Buraların beylerinden İbrahim Devletmend, Molla Kemal İnaklar ve Abdurrahman kâğıt yazıp, Afgan ve Buhara Emîrlerinden yardım istediler. Tabiî, yardım edemeyeceklerini biliyorlar. Fakat, hiç olmazsa bizim İngilizlerle müzakereye girmemize izin vermelerini rica ettim. Bilmem izin verirler mi?</span></p>

    <p class="temel_indentmetin_sb"><span class="metin_minion _idGenCharOverride-9">“Bu sefer de Afgan ordusu seraskerinden bir kâğıt geldi. Afgan askerini geri istiyorlar. Afgan siyaseti de değişti.”</span></p>

    <p class="Temel-Paragraf"><span class="metin_normal _idGenCharOverride-1">16 Temmuz’da Feyzabad’a gelinir. Burada İşan Sultan, Paşa’dan izin alarak, askerleriyle memleketi olan Darvaz’a gitmek üzere ayrılır. Paşa geçtiği yerlerde halkla ilgilenir; onların sorunlarını dinler ve onlara umut vermeye çalışır. Yolda, atının yarasını sarmak için, köylüden izin almadan bir parça keçe alan bir askere Paşa’nın ilk defa bağırdığı işitilir.</span></p>

    <p class="Temel-Paragraf"><span class="metin_normal _idGenCharOverride-1">Feyzabad’da bir gece geçiren Paşa, ertesi sabah Aksu’ya geçer. Danyal Bey’in kuvvetleri Gevrekli, Miralay Faruk Bey’in kuvvetleri Perkendçi ve Behram ile Osman Çavuş’un kuvvetleri Vurzap köyüne dağıtılır. Askerin noksanları tamamlanır.</span></p>

    <p class="Temel-Paragraf"><span class="metin_normal _idGenCharOverride-1">Gevrekli’nin Poşiyan köyü yakınlarında Ruslarla savaşa girilir. Üç gün süren çatışmalarda iki taraftan da ağır kayıplar verilir. Murat Çavuş ve altı Korbaşı şehit düşerler. Yaralıları Hanâbad’a gönderirler. Ruslar ilerledikçe, zulümden korkan çevre halkı</span> <span class="metin_normal _idGenCharOverride-1">Afganistan’a doğru göçe başlar.</span></p>

    <p class="Temel-Paragraf"><span class="metin_normal _idGenCharOverride-1">Devletmend Bey’den gelen rapordan, Kenkürt savaşından sonra Rusların Belcivan üzerine yürüdükleri anlaşılır. Paşa hemen o tarafa yönelir. Karargâhını Satılmış köyünde kurar. Karargâhtan top sesleri duyulmaktadır ama, Paşa’nın topu yoktur.</span></p>

    <p class="temel_indentmetin_ilk"><span class="metin_minion _idGenCharOverride-9">21 Temmuz, Satılmış Kışlağı:</span></p>

    <p class="temel_indentmetin_sb"><span class="metin_minion _idGenCharOverride-9">“Afganistan’dan şimdilik ümit kalmadı. Afgan Emîri de Afganistan’ın Buhara, Türkistan işlerine karışmamasına ikna edilmiş. Oradan, ...Han, buradaki sağlık malzemeleri, fişek doldurma makinelerinin ve sairenin alıp götürülmesini yazmış. Hatta oradan gönderilen paranın da nerede olduğunu öğrenip, onun da geri istenmesi bildirilmiş.”</span> <span class="metin_indentmetin_n _idGenCharOverride-1">(Aydemir,</span> <span class="metin_indentmetin_i _idGenCharOverride-1">a.g.e.</span><span class="metin_indentmetin_n _idGenCharOverride-1">, s.671)</span> <span class="metin_minion _idGenCharOverride-9">Bu ikna oluştaki Rus baskısı ve korkusunun boyutları anlaşılabilmektedir. Enver Paşa, şimdi gerçekten bir avuç mücahitle başbaşadır.</span></p>

    <p class="Temel-Paragraf"><span class="metin_normal _idGenCharOverride-1">21 Temmuz ve sonrasındaki günlerde yine çevre köylerdeki birlikleri teftiş eder; talimatlar verir. 23 Temmuz’da Fuzayl Bey’den erzak ve mühimmat desteği gelir; bir de haber: Ruslar Belcivan’a yirmi dört süvari, iki topçu taburu getirmişler; gerisi de yoldaymış.</span> <span class="metin_indentmetin_n _idGenCharOverride-8">(Bademci,</span> <span class="metin_indentmetin_i _idGenCharOverride-8">a.g.e</span><span class="metin_indentmetin_n _idGenCharOverride-8">., c.2, s.227)</span></p>

    <p class="temel_indentmetin_ilk"><span class="metin_minion _idGenCharOverride-9">24 Temmuz,</span></p>

    <p class="temel_indentmetin_sb"><span class="metin_minion _idGenCharOverride-9">“Ruslar Kâfirnihan Suyunu geçtiler. Düşenbe Rusların eline geçti.”</span></p>

    <p class="Temel-Paragraf"><span class="metin_normal _idGenCharOverride-1">Fergana mücahitlerinden gelen haberde, Bolşeviklerin mezalimleri ve mücahitlerin Altay Dağlarına çekildikleri bildirilmektedir.</span></p>

    <p class="Temel-Paragraf"><span class="metin_normal _idGenCharOverride-1">Enver Paşa 25 Temmuz’da Satılmış Kışlağında son mektubunu yazar. Pamir eteklerinde Belcivan sahrasındadır.</span></p>

    <p class="temel_indentmetin_ilk"><span class="metin_minion _idGenCharOverride-9">“Pek sıkıntılı bir hava. Tuhaf bir sis. Güneş görünmüyor. Düşmanda hareket yok. Henüz sabah. Hastalarımı geri gönderdim. Afgan Emîrine, askerlerinin ve yardımlarının çekilmesinin iyi olmadığını ve Bolşeviklere güvenilemeyeceğini bildirdim. Hiç olmazsa sağlık ve diğer malzemelerin geri verilmesini istedim. Bakalım sonu ne olacak? Afganistan şimdi, Hacı Sami ve diğer arkadaşların da bu tarafa geçmelerine izin vermiyor. Bu izni de rica ettim.</span></p>

    <p class="temel_indentmetin"><span class="metin_minion _idGenCharOverride-9">“İşte efendiciğim, şu son satırlarımı yazarak mektubumu kapıyorum. İçine, buranın her gün sana yolladığım yabani çiçeklerinden başka, kaç gecedir altında yattığım karaağaçtan kopardığım ufak bir dalı da gönderiyorum. ... Seni Hüda’nın birliğine yavrularımla beraber emanet ederim; ruhum, efendiciğim...</span></p>

    <p class="temel_indentmetin_sb"><span class="metin_minion _idGenCharOverride-9">“Karaağaca çakımla ismini yazdım.”</span> <span class="metin_indentmetin_n _idGenCharOverride-1">(Ş. Süreyya,</span> <span class="metin_indentmetin_i _idGenCharOverride-1">a.g.e</span><span class="metin_indentmetin_n _idGenCharOverride-1">., c.III, s.674-5)</span></p>

    <p class="Temel-Paragraf"><span class="metin_normal _idGenCharOverride-1">Enver Paşa, Afganistan’a geçmeyi hiç düşünmemiştir; üzerine salınan yüz bin kişiyi aşkın Kızılordu birliklerine karşı silahsız ve askersiz bir zaferi de düşlememiştir; ama, bu yola çıkarken verdiği bir karar vardır ki, o hedefe doğru yürümekte tereddüdü yoktur. Yolunu, Doğu Buhara’nın sarp Pamir Dağlarına çevirir; Temmuz ayının sonlarına doğru karargâhını Abıdere yahut Âbıderya köyünün şirin bağlarına taşır. Günlerce süren yolculuk ve savaşlardan sonra biraz dinlenilecektir. Danyal Bey’in 1. Alayı Dere-i Payan’a, Miralay Faruk Bey’in 2. Alayı Hendekuş köyüne ve Mirza Salih komutasındaki 3. Alay Çildere siperlerine yerleştirilir. Danyal Bey, Nafi Bey ve diğerleri merkezde kalırlar.</span> <span class="metin_indentmetin_n _idGenCharOverride-8">(Bademci,</span> <span class="metin_indentmetin_i _idGenCharOverride-8">a.g.e</span><span class="metin_indentmetin_n _idGenCharOverride-8">., c.2, s.225)</span></p>

    <p class="Temel-Paragraf"><span class="metin_normal _idGenCharOverride-1">Belcivan ve Paşa’nın karargâh kurduğu Âbıderya köyü, doğal açıdan Doğu Buhara’nın en güzel yerlerindendir. Üç tarafı Karadağ, Aladağ ve Karatekin dağlarıyla çevrili ve vadiler üzüm bağlarıyla doludur. İki tarafından da dere ile çevrili olan bölge, gerilla savaşı için de uygun bir yerdir.</span></p>

    <p class="Temel-Paragraf"><span class="metin_normal _idGenCharOverride-1">Enver Paşa çevre köylerdeki birlikleri ziyaret eder. Belcivan Kalesinde Devletmend Bey’in misafiri olur. Devletmend Bey son derece bağlı olduğu Paşa’ya Rusların Âbıderya’yı basacaklarını, karargâhını daha güvenli bir yer olan Destâbâd’a nakletmesini önerir. Paşa gülümseyerek,</span> <span class="metin_normal_i _idGenCharOverride-1">“Ne olacaksa bir an evvel olsun.”</span> <span class="metin_normal _idGenCharOverride-1">der. Devletmend Bey’in ısrarları karşısında, Kurban Bayramından sonra karargâhı taşımaya söz verir.</span></p>

    <p class="Temel-Paragraf"><span class="metin_normal _idGenCharOverride-1">25 Temmuz günü, Fuzayl Mahdum, Belcivan’a kuvvetli bir Rus saldırısının olacağını söyleyerek, kışı geçirmek üzere maiyetiyle birlikte Karatekin’e gelmesini ister. Aynı gün İşan Sultan, 400 miskal altın, 10 çuval kuru dut ve 100 kilo da dut helvası göndermiştir; Paşa, bayramda askerlere dağıtsın diye. Dere-i Bâlâ Leşkerbaşısı Teber Bek de, yine bayramda askerlere dağıtılmak üzere, on yedi parça altın, dokuz adet Buhara kumaşından kemha çapan, iki at ve Paşa’ya da, kendi ustalarının yapmış olduğu ‘Mahyer’ tabancayı armağan göndermiştir.</span></p>

    <p class="temel_tp_son"><span class="metin_normal _idGenCharOverride-1">O gece Osman Efendi’den haber gelir ki, Havalin şosesinde Rus askerleri hareket halindedir, bir süre de çatışma olmuştur.</span></p>

    <div class="_idFootnotes">
      <div class="_idFootnote" id="footnote-238-79">
        <p class="temel_dipnot_p"><a class="_idFootnoteAnchor" href="#footnote-238-79-backlink">79</a> <span class="metin_normal_d _idGenCharOverride-1">Ağabekof o zamanki Rus istihbarat örgütü tarafından Paşa’nın yerini tespit etmek için görevlendirilmiş Ermeni kökenli biridir. Köylerde çerçicilik yapanlar vasıtasiyle aldığı bilgileri Bolşeviklere ulaştırmaktadır. Yayımlanan hatıralarının muhtemelen pek çoğu uydurmadır. Enver Paşa’nın, bir gözeden eğilip su içerken Ağabekof tarafından hançerlenerek şehit edildiğini ileri sürenler de vardır.</span></p>
      </div>
    </div>
  </div>
</body>
</html>
