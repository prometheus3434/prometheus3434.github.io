<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>nevzat-kosoglu-sehit-enver-pasa-102</title>
  <link href="../Styles/idGeneratedStyles.css" rel="stylesheet" type="text/css" />
</head>

<body id="nevzat-kosoglu-sehit-enver-pasa" xml:lang="tr-TR">
  <div class="_idGenObjectStyleOverride-1">
    <p class="baslik_Bolum_no" id="_idParaDest-89"><span class="baslik_Bolum_no_i _idGenCharOverride-7">“El İyd-i Ekber eyledi, biz matem eyledik...”</span></p>

    <p class="Temel-Paragraf_g"><span class="_idGenDropcap-2">2</span><span class="metin_normal _idGenCharOverride-1">6 TEMMUZ 1922. Paşa cepheleri denetlemeye çıkar.</span> <span class="metin_normal _idGenCharOverride-1">Avşar, Cindere köylerini gezer, askerlerle ilgilenir, iltifatlar eder. Dönüşte Hendekent köyünde Mirza Salih Toksabay’a konuk olur; hediyeleşirler; Toksabay’a bir brovning tabanca, askerlerine dağıtılmak üzere de elli altın ve ayrıca Korbaşılara rütbeler verilir.</span></p>

    <p class="Temel-Paragraf"><span class="metin_normal _idGenCharOverride-1">Paşa ertesi gün yine erkenden siperleri dolaşır; Osman Efendi’yle sohbet eder. O gün, Rusların saldırısı ile Pençtut önünde çarpışmalar olur. Paşa bölgeye giderek siperleri gezer. Mirza Salih Bek’in takviyesi için Cüneyt ve Sahipnazar Beylere mektuplar yazar.</span></p>

    <p class="Temel-Paragraf"><span class="metin_normal _idGenCharOverride-1">28 Temmuz günü küçük bir tacik birliği gelir; Sengizor’a yerleştirilir. Bu sırada Togaysarı’dan mektup gelir; Rusların Gölab’daki Poşiyan köyünü işgal ve halka zulmettiklerini bildirerek yardım istemektedir. Aklı başına gelmiş gibidir. Kendisine, mektup yazılarak Belcivan’a gelmesi söylenir.</span></p>

    <p class="Temel-Paragraf"><span class="metin_normal _idGenCharOverride-1">Belcivan Korbaşısı</span> <span class="metin_normal _idGenCharOverride-1">Devletmend Bey Paşa’yı ziyarete gelerek, askerlerin bayram izni istediklerini; ama Rusların hareketsizliğine inanılmaması gerektiğini, özellikle bayramın ilk günü müteyakkız olmak gerektiğini söyler. Paşa, cepheyi boş bırakmamak üzere, ikinci gün askerlere izin verilmesini söyler.</span></p>

    <p class="Temel-Paragraf"><span class="metin_normal _idGenCharOverride-1">30 Temmuz’da, Çerkez Hüseyin ve Murat Togay’ın bulundukları Havalin cephesi takviye edilir; İş Murat, Osman Çavuş, Behram ve Börütaş o tarafa gönderilir.</span> <span class="metin_indentmetin_n _idGenCharOverride-8">(Bademci,</span> <span class="metin_indentmetin_i _idGenCharOverride-8">a.g.e</span><span class="metin_indentmetin_n _idGenCharOverride-8">., c.2, s.231)</span> <span class="metin_normal _idGenCharOverride-1">Komutanlarla yapılan görüşmeler sonucu, şu tertibat alınır:</span> <span class="metin_normal_i _idGenCharOverride-1">“Belcivan yönünden gelecek saldırıyı Devletmend’in bin kişilik silahlı kuvveti ile bir tabur Baysun askeri karşılayacaktır. Gölab istikametini dört yüz silahlı kuvveti ile Teber Bey, yüz yetmiş dokuz silahlı kuvveti ile Togay Murat ve bir bölük Ferganalı ile Hüseyin Çavuş, bir mitralyöz bölüğü ile İşmurat Çavuş, eğer katılabilirlerse dört yüz kadar silahlı kuvveti ile Paşa Hoca ve Aşur Bey savunacaklardır. Danyal ve Faruk Beylerin alayları ile</span> <span class="metin_normal_i _idGenCharOverride-1">Behram ve Börütaş’ın taburları ve Türkmen bölüğü yedekte kalacaklardır. Tertibat leşkerbeşılarına bildirilir.”</span> <span class="metin_indentmetin_n _idGenCharOverride-8">(Bademci,</span> <span class="metin_indentmetin_i _idGenCharOverride-8">a.g.e.,</span> <span class="metin_indentmetin_n _idGenCharOverride-8">c.2, s. 232)</span> <span class="metin_normal _idGenCharOverride-1">Akşam üzeri Ruslar Osman Çavuş’un siperlerine yüklenirler; ama, ilerleyemezler.</span></p>

    <p class="Temel-Paragraf"><span class="metin_normal _idGenCharOverride-1">Gölap Leşkerbaşısı Paşa Hoca ve Aşur Bey’le temas sağlanır; talimat iletilir ve Havalin’e destek sağlamaları istenir. Bu kuvvetler Hanabâd’a çekilmişlerdir.</span></p>

    <p class="Temel-Paragraf"><span class="metin_normal _idGenCharOverride-1">31 Temmuz 1922. Öğleye doğru Belcivan cephesinde yeniden vuruşmalar başlar. Büyük kayıplarına rağmen, Ruslar asker yığmaya devam ederler. Enver Paşa akşama kadar, askerin içinde ve çarpışmaktadır.</span></p>

    <p class="Temel-Paragraf"><span class="metin_normal _idGenCharOverride-1">1 Ağustos 1922. Çarpışmalar devam etmektedir.</span> <span class="metin_normal _idGenCharOverride-1">Devletmend Bey Enver Paşa’yı, bayramı birlikte yapmak üzere köyüne davet eder. Paşa, pek sevdiği ve güvendiği bu komutanını kırmaz.</span></p>

    <p class="Temel-Paragraf"><span class="metin_normal _idGenCharOverride-1">Paşa ve arkadaşlarının o yılki Kurban Bayramını yanlışlıkla bir gün önce kıldığı, Şevket Süreyya ve diğer kaynaklarda tekrarlanmaktadır. Paşa’nın sekreteri Mirza Pirnefes’in notlarına dayanan Ali Bademci, olaya başka bir açıklama ve açıklık getirmektedir: Rusların, Bayramın birinci günü ve muhtemelen Bayram namazında bir baskın yapabilecekleri düşünülmektedir. Devletmend Bey, daha önce de bu yolda bir uyarıda bulunmuştur. Bunu düşünen Paşa, komutanlar ve din adamlarına, Bayram namazının bir gün önceye alınmasının caiz olup olmayacağını sorar. Halk üzerinde etkili bir din adamı olan Düşenbe müftüsü Lakay Molla Egemberdi, cihat eden Müslümanların seferî sayıldığını, oruçlarını kaza ve namazlarını kısaltabileceklerini, bu cihetten, vacip olan</span> <span class="metin_normal_i _idGenCharOverride-1">“Kurban ve Ramazan bayramlarının namazlarının da, askeri, düşman saldırısından korumak maksadıyla Bayramın arefesinde yahut ikinci, günlerinde dahi eda edilmesinde şer’an bir sakınca olmadığı”</span> <span class="metin_normal _idGenCharOverride-1">yolunda fetva verir. Böylece Hicrî 1340 yılının Zilhicce ayının 10’una denk gelen Kurban Bayramının, namazının Zilhicce’nin 9’unda kılınmasına karar verilir.</span> <span class="metin_indentmetin_n _idGenCharOverride-8">(Bademci,</span> <span class="metin_indentmetin_i _idGenCharOverride-8">a.g.e</span><span class="metin_indentmetin_n _idGenCharOverride-8">., c.2, s.233-4)</span></p>

    <p class="Temel-Paragraf"><span class="metin_normal _idGenCharOverride-1">2 Ağustos 1922. Çevredeki siperlerde yer yer çatışmalar olmaktadır. Paşa, silah seslerinin geldiği siperlere koşar. Sipere girerken, Karakul derisinden yapılmış kalpağını bir kurşun sıyırır. Paşa gayet rahat, kalpağı eline alıp evirir, çevirir ve</span> <span class="metin_normal_i _idGenCharOverride-1">“Ucuz kurtardık.”</span> <span class="metin_normal _idGenCharOverride-1">der. Siperleri gezmeye devam eder. Karargâhta Devletmend Bey onu beklemektedir. Bir süre sohbetten sonra, Bayram namazı için, Deştâbad köyüne doğru yola çıkarlar.</span></p>

    <p class="temel_tp_sb"><span class="metin_normal _idGenCharOverride-1">3 Ağustos, sabah erkenden Paşa’nın Âbıderya’daki otuz süvarilik maiyeti de gelir. Miralay Nafi Bey komutasındaki kırk Türkmen atlısı Âbıderya’da kalır.</span></p>

    <p class="Temel-Paragraf"><span class="metin_normal _idGenCharOverride-1">O gün çocuklarından bir mektup almış olan Paşa neşelidir. Belki de kardeşi Kâmil’in, Paşa’nın çocuklarını anlatan mektubu o gün eline geçmiştir:</span></p>

    <p class="temel_indentmetin_ilk"><span class="metin_minion _idGenCharOverride-9">“Mahpeyker koca kız oldu. Herkes güzelliğine, zekâsına hayran oluyor. Her gün düzenli birer saat ders alıyor. Size mektup yazdı. Mürebbiyesi masallar okuyor, o da dinliyor ve anlıyor. İcabında da gayet temiz Almancasıyla anlatıyor.</span></p>

    <p class="temel_indentmetin"><span class="metin_minion _idGenCharOverride-9">“Türkân bir melektir. Sakin, halim, kimseyi incitmek istemez; gezdiğini, yürüdüğünü kimseler hissetmez. Çehrece ablasından daha güzel oldu. En çok sevdiği şey, küçük kardeşiyle oynamaktır. O da ablasını pek sever. Beraberce saatlerce oynaşırlar. Üç gün sonra Türkân’ın doğum günüdür; üç yaşını tamamlıyor.</span></p>

    <p class="temel_indentmetin_sb"><span class="metin_minion _idGenCharOverride-9">“Küçük Ali Beyimize gelince, her şeyden önce sizden güzel bir isim bekliyor. Bu kadar güzel, bu kadar sevimli, şirin bir çocuk sanırım dünyada bir daha bulunmaz. Önden mini mini ikinci dişi çıkı; ısırmadığı, koparmadığı şey bırakmıyor....”</span> <span class="metin_indentmetin_n _idGenCharOverride-1">(A. İnan,</span> <span class="metin_indentmetin_i _idGenCharOverride-1">a.g.e.</span><span class="metin_indentmetin_n _idGenCharOverride-1">, s.59)</span></p>

    <p class="Temel-Paragraf"><span class="metin_normal _idGenCharOverride-1">Enver Paşa çocuğuna ‘güzel bir isim’ koyamamış, “Ali”, Paşanın takma adı olan bu göbek adıyla büyümüştür.</span></p>

    <p class="Temel-Paragraf"><span class="metin_normal _idGenCharOverride-1">Çevre köylerden gelen büyük bir kalabalık köyü doldurmuştur.</span> <span class="metin_normal _idGenCharOverride-1">Devletmend Bey, Paşa’ya hediye olarak altın ve gümüş işlemeli bir çapan, altın işlemeli bir çalam (yelek) sunar. Paşa bunları giyerek bayram namazına durur. Beş bin kişilik büyük bir cemaatle, namazı Devletmend Bey’in imamı Molla Abdüssamed kıldırır.</span></p>

    <p class="Temel-Paragraf"><span class="metin_normal _idGenCharOverride-1">Halk Enver Paşa’yı görmek ve ondan herhangi bir hatıra alabilmek ümidiyle kaynamaktadır. Paşa, ulu ağaçların gölgesinde tebrikleri kabul eder. Ardından sofralar kurulur, yemekler yenilir, kımızlar içilir; neşeli bir gün geçirilir. Tebrikler akşam karanlığına kadar sürer.</span></p>

    <p class="Temel-Paragraf"><span class="metin_normal _idGenCharOverride-1">Akşam uzun ve tatlı bir sohbetten sonra, Paşa biraz hüzünlü,</span> <span class="metin_normal_i _idGenCharOverride-1">“Size verecek bir bayram hediyesi bulamadım. Arkadaşlığımızı belirten birkaç satır yazı yazarsanız, mühürlerim. Günün birinde size beni hatırlatacak olan bu yazıların Millî Mücadele arkadaşlığımızın da birer hatırası olacağını düşündüm.”</span> <span class="metin_normal _idGenCharOverride-1">der. Yazıları Ömer Efendi yazmış, Paşa da altlarını resmî mührü ve ta Harp Okulunda kazıtmış olduğu özel mührü ile mühürlemiştir.</span></p>

    <p class="Temel-Paragraf"><span class="metin_normal _idGenCharOverride-1">O akşam herkes Paşa’da bir tuhaf hal sezmişler ama açıklayamamışlar. Kimi Bayram günleri yaşanan vatan hasretine, kimi son günlerin beklenmedik olaylarına yormuşlar. Paşa o gece, uzun zamanlar uyumamış; sabaha yakın ışıklarının söndüğünü görmüşler.</span></p>

    <p class="Temel-Paragraf"><span class="metin_normal _idGenCharOverride-1">O gün, 4 Ağustos 1922 Cuma sabahı karargâh sessizlik içindedir. Âdeti üzre sabah vakti, belki de hiç uyumadan kalkıp namazını kılan Paşa, askerlerinin genişçe bir alanda toplanmalarını emreder. Bayramlarını kutlayacak ve harçlık dağıtacaktır. İsmail Hakkı Bey’in anlattığına göre, o gece, bütün varlığı bir bavulun içinde olan Paşa, Afganistan’dan gelen altın ve gümüş paraları da bu bavulda bulundurmaktadır ve bunları çıkartarak ikişer ikişer, kâğıtlara sarmaya başlar; askere dağıtacaktır. Bu paraları daha emin bir yerde tutsak, diyen Hakkı Bey’e gülümseyerek,</span> <span class="metin_normal_i _idGenCharOverride-1">“Bizim için bir mermi değeri bile yok.”</span> <span class="metin_normal _idGenCharOverride-1">der.</span></p>

    <p class="Temel-Paragraf"><span class="metin_normal _idGenCharOverride-1">Askerler toplanmaya devam ederken, ileri karakoldan tek bir silah sesi duyulur: bu, baskın var demektir.</span></p>

    <p class="Temel-Paragraf"><span class="metin_normal _idGenCharOverride-1">Paşa bazı emirler verdikten sonra atını sesin geldiği yana mahmuzlar. Bu tür baskınlar günlük işlerden olduğu için fazla önem verilmez. Fakat, işin rengi değişmekte; Rusların sayısı artmakta ve ateş yoğunlaşmaktadır. Paşa bütün komutanların çatışmaya katılmalarını emreder. Faruk, Danyal, Börütaş birliklerinin başına geçerler.</span></p>

    <p class="Temel-Paragraf"><span class="metin_normal _idGenCharOverride-1">Ruslar iyi bir plan yapmışlardır: Bayram namazı kılınırken cemaatı kuşatıp, Enver Paşa’yı esir alacaklardır. Ancak, Paşa ve arkadaşları, fetva ile bayram namazını bir gün önce kılmışlardır.</span></p>

    <p class="Temel-Paragraf"><span class="metin_normal _idGenCharOverride-1">Ruslar</span> <span class="metin_normal _idGenCharOverride-1">Çegen tepeden, iki makineli tüfekle vadiyi çapraz ateşe almışlardır. Paşa, yanında Türkiye’den Yüzbaşı Çerkez Hüseyin Nafiz, Kazak Eş Murad, Kazan’dan Kerim Bey, Afganlı Sayis ve Müslümankul’un askerleri olduğu halde ateşin üzerine yürür. Rus mevzilerine yaklaşınca kılıcını çekip,</span> <span class="metin_normal_i _idGenCharOverride-1">“Basın, basın!”</span> <span class="metin_normal _idGenCharOverride-1">diye haykırarak mevzilere girer. Tepede mevzilenmiş Rus birlikleri, kırk atlının bu çılgın gelişi karşısında önce şaşırırlar. Birkaç Rus, Paşa’nın kılıç darbeleriyle ölür. Öndeki mitralyöz teslim alınarak susturulur. Mevzilerdeki askerler tüfeklerini baş aşağı yaparak, topçular ellerini kaldırarak teslim olmuşlardır. Tam bu sırada, öbür taraftaki mitralyöze doğru atını süren Enver Paşa kalbinden yediği bir kurşunla düşer. Sonradan, vücudunda yedi kurşun sayarlar. Atı Derviş de yanına yıkılmıştır. Arkasındaki yiğitler de teker teker düşerler.</span></p>

    <p class="Temel-Paragraf"><span class="metin_normal _idGenCharOverride-1">Rusların ikinci koluyla savaşan Devletmend Bey aklını kaybeder gibi olur:</span> <span class="metin_normal_i _idGenCharOverride-1">“Enver Paşa mı? Enver Paşa artık yok mu? Haydi intikam, intikam!..”</span> <span class="metin_normal _idGenCharOverride-1">diye kılıcını çekerek atılır. Birkaç dakika sonra o da Paşa’nın yanına düşer. Makineli tüfeklere karşı kılıçların savaşı durulmaya başlar.</span> <span class="metin_normal _idGenCharOverride-1">Hendekuş’ta bulunan Miralay Faruk, Âbıderya-yı Payan’da olan Danyal, Miralay Nafi Bey ve İspirli Osman Çavuş, cephelerini bırakarak karargâha dönerler. Çeşitli cephelerde başlayan çarpışmalar, Paşa’nın şehadet haberi mücahitler tarafından duyuluncaya kadar devam eder; haberin duyulmasıyla, savaş uranlarının yerini, ağıtlar ve yürekten feryatlar alır. Ancak, Danyal Bey ve Faruk Bey, kuvvetleri hemen toplayarak Rusları kuşatırlar; alevlenen çılgın vuruşmada, Çegen’e kadar ilerleyen Rus birlikleri imha edilir.</span></p>

    <p class="Temel-Paragraf"><span class="metin_normal _idGenCharOverride-1">Ruslar Paşa’nın öldüğünü sonradan anlarlar. Paşa’nın yanındakilerden Muhiddin ve Mirza Pirnefes Türkmen’in anlattığına göre, Paşa olduğunu da tam kestiremezler. Yerli Tacikler onun elbiselerini çıkartmış, sarıklarıyla kefen yaparak naşını sarmışlar. Zeki Velidi, Rusların eline geçen elbise ve bazı yazıların bu Tacik köylülerden alınmış olabileceğini yazar. Aksi halde, Enver Paşa olduğunu bilselerdi, kuşkusuz Korbaşlarına yaptıkları gibi, onun da başını keserlerdi, der.</span></p>

    <p class="Temel-Paragraf"><span class="metin_normal _idGenCharOverride-1">Türk karargâhında ise derin bir keder vardır ve Paşa’nın naaşının Ruslarca götürüldüğü zannı acılarını ağırlaştırmaktadır.</span></p>

    <p class="temel_tp_sb"><span class="metin_normal _idGenCharOverride-1">Baysun’un anlattığına göre, ertesi sabah yaşlı bir köylü Paşa’nın naaşını</span> <span class="metin_normal _idGenCharOverride-1">Dere-i Payan’da gördüğünü haber verir. Bu haber müjde gibi olur. Paşa’yı tanımayan Ruslar Paşa’nın elbiselerini, çizmelerini soyarak götürmüşlerdir.</span></p>

    <p class="Temel-Paragraf"><span class="metin_normal _idGenCharOverride-1">Mirza Pirnefes’in bu konuda anlattıkları gerçeğe daha uygun gibidir:</span></p>

    <p class="temel_indentmetin_ilk"><span class="metin_minion _idGenCharOverride-9">“Enver Paşa ve Devletmend Bey’in cesetlerinin Ruslar tarafından kaçırıldığı zannedildiği halde, Faruk Bey mücahitlerden doğrusunu öğrendi. Danyal, Faruk, Osman Efendi, Mirza Pirnefes, Destankulu perişan halde kendilerini Çegen köyüne attılar. Ve gece saat 23.00 raddelerinde cesetleri aramaya çıktılar, ki, Paşa ve Devletmend daha olduğu yerde duruyorlardı. Faruk Bey cesedi görür görmez bayıldı. Bu yüzden naaşların başında bir iki saat kaybedildi ve Devletmend Bey’le Enver Paşa Çegen köyüne, diğer şehitlerse, Âbıderya-yı Payan’a nakledildiler.”</span> <span class="metin_indentmetin_n _idGenCharOverride-1">(Bademci,</span> <span class="metin_indentmetin_i _idGenCharOverride-1">a.g.e</span><span class="metin_indentmetin_n _idGenCharOverride-1">., c.2, s.241-2)</span></p>

    <p class="temel_yildiz"><span class="metin_yildiz _idGenCharOverride-1">* * *</span></p>

    <p class="Temel-Paragraf"><span class="metin_normal _idGenCharOverride-1">Abdullah Baysun diyor ki:</span> <span class="metin_normal_i _idGenCharOverride-1">“Ümit güneşimiz sönmüş, karanlıklar içinde kalmıştık. Yer gök ağlıyor... Kaybolan sade bir insan değil, milyonlarca Türk’ün ümidi, istiklali, zaferi, tarihi idi... Onu gözyaşlarıyla yıkadık; üzerine bayrak örterek, çevresine nöbetçiler diktik.”</span> <span class="metin_normal _idGenCharOverride-1">Devletmend Bey’in tabutu da yanındadır.</span> <span class="metin_indentmetin_n _idGenCharOverride-8">(Baysun,</span> <span class="metin_indentmetin_i _idGenCharOverride-8">a.g.e</span><span class="metin_indentmetin_n _idGenCharOverride-8">., s.111)</span></p>

    <p class="Temel-Paragraf"><span class="metin_normal _idGenCharOverride-1">Mücahitlerden Mustafa Şahkulu</span><span class="metin_dipnot _idGenCharOverride-6"><a class="_idFootnoteLink" href="#footnote-238-80" id="footnote-238-80-backlink">80</a></span> <span class="metin_normal _idGenCharOverride-1">şöyle anlatır:</span> <span class="metin_normal_i _idGenCharOverride-1">“Kurban Bayramının ikinci günü idi, 5 Ağustos 1922 Cumartesi günü... Paşa’nın şehadetine inanmayanlar geliyorlar, naaşın üstüne örttüğümüz ve onun hayatında bir an yanından ayırmadığı Türk bayrağını kaldırıyorlar, müsterih ve mütebessim ebedî uykusuna dalmış bu aziz ölünün elini, ayağını öpüyorlar, ‘Muy mübarek, muy mübarek!’ feryatlarıyla afakı inletiyorlardı. Bir çok ihtiyarlar yalvararak Paşa’nın sakalından bir kıl istiyorlar; onu en değerli çevrelerine sararak kalplerinin üstüne koyuyorlardı. Hülasa bir kıyamet koptu ki, tasviri mümkün değildir.</span></p>

    <p class="temel_tp_sb"><span class="metin_normal_i _idGenCharOverride-1">“Asgari otuz bin kişi toplanmıştı;</span> <span class="metin_normal_i _idGenCharOverride-1">Belcivan boşalmış gibiydi, herkes Çeğen’e gelmişti. Ahali ağlıyor, hafızların tekbir sesleri, yüksek sesle Kur’an-ı Kerim tilaveti, halkın feryatlarına karışıyordu. Ben bu kadar ölü gördüm; hiç birisi Enver Paşa’nın ebedî uykusu gibi müsterih ve huzurlu değildi. Sanırdınız ki, neredeyse gözlerini açacak ve size gülümseyecek...”</span> <span class="metin_indentmetin_n _idGenCharOverride-8">(Z.V. Togan,</span> <span class="metin_indentmetin_i _idGenCharOverride-8">Türkili Türkistan Tarihi,</span> <span class="metin_indentmetin_n _idGenCharOverride-8">s.453; C. Kutay,</span> <span class="metin_indentmetin_i _idGenCharOverride-8">a.g.e.</span><span class="metin_indentmetin_n _idGenCharOverride-8">, c.6, s.58)</span></p>

    <p class="Temel-Paragraf"><span class="metin_normal _idGenCharOverride-1">O gün Belcivan’ın Âbıderya, Çeğen köyüne, öğlene doğru otuz bin civarında insan toplanmıştır. Aziz şehitler bir pınarın başındaki ulu ceviz ağacının altındadır. Binlercesi, “O’nun nurlu yüzünü son kere olsun görebileyim” diye didişiyorlardı. Miralay Faruk Bey, bayılanlar arasındaydı ve şüphesiz, kısa bir süre sonra aynı mertebeyi kazanıp Paşa’sının yanına yatacağını bilmiyordu.</span></p>

    <p class="Temel-Paragraf"><span class="metin_normal _idGenCharOverride-1">Muhteşem bir namazdan sonra, o ceviz ağacının altına defnedilirler.</span></p>

    <p class="Temel-Paragraf"><span class="metin_normal _idGenCharOverride-1">Türkistan-Anadolu Köprüsü kurulmuştur.</span></p>

    <p class="temel_yildiz"><span class="metin_yildiz _idGenCharOverride-1">* * *</span></p>

    <p class="Temel-Paragraf"><span class="metin_normal _idGenCharOverride-1">Şöyle bir ölüm tutanağı düzenlenir:</span></p>

    <p class="temel_indentmetin_tek"><span class="metin_minion _idGenCharOverride-9">“Şehid-i Muhterem Enver Paşa Hazretleri, pek mukaddes ve âlî bir maksat peşinde, Buhara-yı Şerîfin Belh-i Cevan vilayetinin Çegan nam mahallinde, miladî 4 Ağustos 1922 ve kamerî 11 Zilhicce 1340 senelerinin Kurban Bayramının ikinci Cuma günü, gündüz öğle vaktine karib bir zamanda hun-i pâkini mahall-i mezkür toprakları üstüne akıta akıta kahramanâne ve merdane bir surette rütbe-i şehadete nail olmuştur.</span></p>

    <p class="temel_imza"><span class="metin_minion _idGenCharOverride-5">(Mühür ve imza)</span></p>

    <p class="temel_imza"><span class="metin_minion _idGenCharOverride-5">Turan İhtilal Ordusu</span></p>

    <p class="temel_imza"><span class="metin_minion _idGenCharOverride-5">Türkistan Cephesi Komutanı ve</span></p>

    <p class="temel_imza"><span class="metin_minion _idGenCharOverride-5">Emir-i Leşker-i İslam-ı Buhara</span></p>

    <p class="temel_imza"><span class="metin_minion _idGenCharOverride-5">Enver Paşa’nın Naibi Miralay</span></p>

    <p class="temel_imza"><span class="metin_minion _idGenCharOverride-5">Ali Rıza”</span><span class="metin_dipnot _idGenCharOverride-6"><a class="_idFootnoteLink" href="#footnote-238-81" id="footnote-238-81-backlink">81</a></span></p>

    <p class="temel_tp_ilk"><span class="metin_normal _idGenCharOverride-1">11. 10. 1922 tarihli Pravda gazetesi, “Enver Paşa’nın cesedi, vücudunda beş kurşun yarası, Türk sitili başlığı ve çizmeleriyle bulundu” diye yazar</span> <span class="metin_indentmetin_n _idGenCharOverride-8">(Joseph Costagne,</span> <span class="metin_indentmetin_i _idGenCharOverride-8">Türkistan Milli Kurtuluş Hareketi,</span> <span class="metin_indentmetin_n _idGenCharOverride-8">İstanbul-1980, s.150)</span></p>

    <p class="Temel-Paragraf"><span class="metin_normal _idGenCharOverride-1">Paşa’nın elbiseleri, dürbünü, botları, kılıcı, yanından ayırmadığı, Naciye Sultan’ın, kolundaki bazubent içinde olduğunu söylediği Kur’an-ı Kerim’i Moskova Askerî müzesindedir.</span></p>

    <p class="Temel-Paragraf"><span class="metin_normal _idGenCharOverride-1">Enver Paşa’nın Sultan isimli atı miralay Ali Rıza Bey’e verilir. Tabancası</span> <span class="metin_normal _idGenCharOverride-1">Afganistan Savaş Bakanı Nadir Han’a gönderilir. Bartınlı Muhiddin, Halil ve Mirza Muhiddin Beyler, çamaşırlarından bir parça ile İstanbul’a gönderilirler.</span></p>

    <p class="Temel-Paragraf"><span class="metin_normal _idGenCharOverride-1">Rusların ele geçirdikleri, Enver Paşa’nın çizmeleri, elbisesi, kılıcı, dürbünü ve Kur’an’ı Moskova’da askerî müzede sergilenmektedir.</span> <span class="metin_indentmetin_n _idGenCharOverride-8">(Aydemir,</span> <span class="metin_indentmetin_i _idGenCharOverride-8">a.g.e</span><span class="metin_indentmetin_n _idGenCharOverride-8">., c.3, s.688)</span></p>

    <p class="temel_yildiz"><span class="metin_yildiz _idGenCharOverride-1">* * *</span></p>

    <p class="Temel-Paragraf"><span class="metin_normal _idGenCharOverride-1">Eşi Naciye Sultan, Enver Paşa’nın kendisine yazdığı son mektubundan söz eder; ilgi çekicidir. Bu mektubun 4 Ağustos 1922 tarihinde eline geçtiğini ve okuduğunu söyler ki, Paşa’nın şehadet günüdür.</span> <span class="metin_normal_i _idGenCharOverride-1">“Bu mektupta İsviçre’ye geçmek istediğini yazıyordu. Fakat bu projesini yerine getirebilmek için, kendisinin ölmüş olduğuna herkesi inandırması gerektiğini söylüyordu. Hatta benim bile, ölüm haberini aldığım takdirde buna inanmış görünmemi tembih ediyordu.”</span> <span class="metin_indentmetin_n _idGenCharOverride-8">(Naciye Sultan</span> <span class="metin_indentmetin_i _idGenCharOverride-8">a.g.e,</span> <span class="metin_indentmetin_n _idGenCharOverride-8">s.65)</span> <span class="metin_normal _idGenCharOverride-1">Enver Paşa’nın gerçekten böyle bir şey yapacağını yani İsviçre’ye geçeceğini düşünmek mümkün değildir; nitekim eşinin yorumu da, ölüm haberi karşısında kendisini oyalamak için yazdığı yolundadır. Kendisine Enver Paşa’nın ölüm haberi gelince, son mektupta yazdıklarını hatırlayan eşi, inanmış görünür; ama ölümüne inanmaz. Eşi şöyle devam eder:</span></p>

    <p class="temel_indentmetin_tek"><span class="metin_minion _idGenCharOverride-9">“Her şeyden önce memleketini, ondan sonra da beni seven ve düşünen kocam, ölümünden sonra bile beni aylarca oyalayıp, üzmemenin yolunu bulmuştu. Gerek mektubun elime varışı, gerekse ölüm olayının aynı tarihte olması garip bir tesadüf eseriydi. Kocamın hakikaten ölmüş olduğunu üç ay sonra öğrendim ve ancak o zaman bu kara habere inandım.”</span> <span class="metin_indentmetin_n _idGenCharOverride-1">(Naciye Sultan,</span> <span class="metin_indentmetin_i _idGenCharOverride-1">a.g.e</span><span class="metin_indentmetin_n _idGenCharOverride-1">, s.67)</span></p>

    <p class="temel_tp_sb"><span class="metin_normal _idGenCharOverride-1">Nabican Bakiyev, Paşa’nın, Tacikistan SSR Komünist Partisi arşivinde bulunan bir de vasiyetnamesinden söz eder.</span> <span class="metin_indentmetin_n _idGenCharOverride-8">(</span><span class="metin_indentmetin_n _idGenCharOverride-8">Bakiyev,</span> <span class="metin_indentmetin_i _idGenCharOverride-8">a.g.e</span><span class="metin_indentmetin_n _idGenCharOverride-8">., s.251-2)</span> <span class="metin_normal _idGenCharOverride-1">Bu metnin ve sözü edilecek olan giriş yazısının Paşa’nın el yazısı olup olmadığını bilemiyoruz. Bakiyev vasiyetnamenin giriş yazısının da Paşa tarafından yazıldığını ileri sürmektedir. Giriş kısmı şöyledir:</span></p>

    <p class="temel_indentmetin_tek"><span class="metin_minion _idGenCharOverride-9">“Türkistan ve Kafkasya’daki kardeşlerimizi, kâfirlerden ve zalim Bolşeviklerden kurtarmak için ve bu kutsal topraklarda İslamın gücünü hâkim kılmak için, Enver Paşa bu topraklara geldi ve bu uğurda kâfir kurşunlarıyla helak oldu. Enver Paşa vasiyet eder ki...”</span></p>

    <p class="otuken_resim"><span class="metin_minion _idGenCharOverride-5"><img alt="" class="_idGenPageitem-38" src="../Images/cizmeler.jpg" /></span></p>

    <p class="otuken_resim_aciklama_sb"><span class="metin_resim_n _idGenCharOverride-3">Enver Paşa’nın çizmeleri ve Ona Ait olduğu belirtilen fesi</span> <span class="metin_resim_i _idGenCharOverride-3">(Kâmil Veli’den)</span></p>

    <p class="Temel-Paragraf"><span class="metin_normal _idGenCharOverride-1">Yazar diyor ki,</span> <span class="metin_normal_i _idGenCharOverride-1">“Evet, bir insanın kendi ölüm ilanı niteliğini taşıyan ibareleri Enver Paşa bizzat kendisi yazmış dünyadaki nadir fanilerden biri olmuştur.”</span></p>

    <p class="Temel-Paragraf"><span class="metin_normal_i _idGenCharOverride-1">“Her can ölümü muhakkak tadacaktır.”</span> <span class="metin_normal _idGenCharOverride-1">âyetinin hatırlatıldığı vasiyetnamede, istiklal için mücadele edilmesi, aşağılanmalara boyun eğilmemesi istenmektedir.</span><span class="metin_dipnot _idGenCharOverride-6"><a class="_idFootnoteLink" href="#footnote-238-82" id="footnote-238-82-backlink">82</a></span></p>

    <p class="Temel-Paragraf"><span class="metin_normal _idGenCharOverride-1">O günlerde yayımlanan Afgan gazetesi</span> <span class="metin_normal_i _idGenCharOverride-1">İttihad-ı İslam</span><span class="metin_normal _idGenCharOverride-1">, Enver Paşa’nın,</span> <span class="metin_normal_i _idGenCharOverride-1">“3 Ağustos 1922 arife günü, subay ve erlerine, şehit olacağına dair bir rüya gördüğünü söylemişti.”</span> <span class="metin_normal _idGenCharOverride-1">diye yazar. Türkistan halkı uzun süre O’nun şehadetine inanmaz; türlü söylentiler çıkartılarak yaşadığı ileri sürülür. Türkistan</span> <span class="metin_normal_i _idGenCharOverride-1">Pravda</span> <span class="metin_normal _idGenCharOverride-1">gazetesi O’nun 15 Ağustos’ta Doğu Buhara’da öldüğünü yazar. Ama Türkistan halkı bu haberin asılsız olduğunu ileri sürerek kabullenmez. İngiliz istihbaratının Eylül ayı sonlarına doğru sağladığı bilgi, Enver Paşa’nın ölmediği yolundaydı. Baysun’dan gelen iki Türk subayı, Enver Paşa’nın, Tirmiz yakınlarındaki bir çarpışmada hafif yaralandığını, ama daha sonra büsbütün iyileştiğini iddia ediyordu. Emir Şekip Aslan diyor ki,</span> <span class="metin_normal_i _idGenCharOverride-1">“Enver Paşa’nın şehadet haberi bütün dünyaya yayıldı. Doğu milletleri Enver’e çok bağlı ve onun hayatında çok haris olduklarından, şehadet haberlerine bu milletler bir türlü inanmak istemiyorlardı. Bu felaket haberini yalanlamaya meyyal idiler. Bahusus bu kabilden bir telgraf Kafkaslardan gelmişti. Buna göre Enver Paşa’nın şehadet haberi bir Rus uydurmasından ibaret idi.”</span> <span class="metin_normal _idGenCharOverride-1">Doğu milletlerinin gazetelerinde de, O’nun sağ olduğuna dair haberler eksik olmaz.</span> <span class="metin_indentmetin_n _idGenCharOverride-8">(Cihangir,</span> <span class="metin_indentmetin_i _idGenCharOverride-8">a.g.e.</span><span class="metin_indentmetin_n _idGenCharOverride-8">, s.96-7)</span></p>

    <p class="Temel-Paragraf"><span class="metin_normal _idGenCharOverride-1">Eski Buhara Savunma Bakanı Abdülhamit Beyin, Paşa’nın şehadetiyle ilgili verdiği bilgilere rağmen,</span> <span class="metin_normal_i _idGenCharOverride-1">“Daha önce Meşhed’den gelen haberlerde, Enver Paşa’nın hâlâ sağ olduğu ve Türkistan Cumhuriyetinin Cumhurbaşkanlığına getirildiği iddia ediliyor”</span><span class="metin_normal _idGenCharOverride-1">du.</span> <span class="metin_indentmetin_n _idGenCharOverride-8">(Dr. Salahi R. Sonyel,</span> <span class="metin_indentmetin_i _idGenCharOverride-8">a.g.e,</span> <span class="metin_indentmetin_n _idGenCharOverride-8">S.54, c. 211, s.1201-1202)</span></p>

    <p class="Temel-Paragraf"><span class="metin_normal _idGenCharOverride-1">Fransız haber alma teşkilatını raporlarına göre</span> <span class="metin_normal_i _idGenCharOverride-1">“Onun mezarı, âsi (mücahit) Müslümanların ziyaret yeri olup, Kızılordu ile savaşacak bir birlik herşeyden önce onun mezarını ziyaret ederek, onun huzurunda İslamcılığı korumak için savaşacaklarına söz verirler.”</span> <span class="metin_indentmetin_n _idGenCharOverride-8">(Yamauchi,</span> <span class="metin_indentmetin_i _idGenCharOverride-8">a.g.e</span><span class="metin_indentmetin_n _idGenCharOverride-8">., s.76)</span></p>

    <p class="Temel-Paragraf"><span class="metin_normal _idGenCharOverride-1">Enver Paşa’nın ölümünden sonra Türkistan’da, onun Türkistan Müslümanlarını ayaklandırmak için Buhara’da gizlendiği inancı yayılır. Türkiye’de de, resmî bilgilere rağmen, O’nun öldüğüne değil, gizlendiğine inananlar vardır. Türkistanlı şairlerin şiirleriyle besledikleri bu inanç, özellikle Arap ülkelerinde O’nu tanıyanlar arasında yaygındır. Zeki Velidi Bey,</span> <span class="metin_normal_i _idGenCharOverride-1">“O günlerde hiç kimse Enver Paşa’nın öldüğüne inanmak istemiyordu.”</span> <span class="metin_normal _idGenCharOverride-1">diye yazar.</span> <span class="metin_normal_i _idGenCharOverride-1">“Yalnız, kendi Cemiyet adamlarımız tarafından yazılan resmî haberden sonra, kanaat hasıl olup, her tarafta mersiyeler yazılmaya başlandı.”</span> <span class="metin_indentmetin_n _idGenCharOverride-8">(Z.V. Togan,</span> <span class="metin_indentmetin_i _idGenCharOverride-8">Türkili Türkistan Tarihi,</span> <span class="metin_indentmetin_n _idGenCharOverride-8">s.453)</span></p>

    <p class="Temel-Paragraf"><span class="metin_normal _idGenCharOverride-1">Afganistan Hükûmeti, 2 Ekim 1922’de, Paşa’nın ölümü için bir günlük yas ilan eder ve yapılan törene Afgan Kralı</span> <span class="metin_normal _idGenCharOverride-1">Emanullah Han da katılır.</span></p>

    <p class="temel_yildiz"><span class="metin_yildiz _idGenCharOverride-1">* * *</span></p>

    <p class="Temel-Paragraf"><span class="metin_normal _idGenCharOverride-1">Cemal Kutay diyor ki,</span> <span class="metin_normal_i _idGenCharOverride-1">“Enver Paşa’nın bir macera peşinde koştuğunu söyleyenler, tarihi tahrif etmektedirler ve utanmalıdırlar. Enver Paşa hiç şüphesiz son devir Türklüğünün idealist, kahraman askerlerinden birisidir. İstemiş olsaydı ve eğer hayatına zerrece değer vermiş olsaydı, Afgan Hanının ısrarlı davetlerini kabul eder, Afganistan’a geçerdi. Burada kendisini sadece izzet ve ikram bekliyordu. Hayır... Enver Paşa Türkistan topraklarında şehit olarak yaratacağı destan ile, Moskofların bütün baskılarına ve mezarının taşsız olmasına rağmen, anneler Türk çocuklarının kulaklarına onun destanını fısıldayacaklar, kızılların zulüm ve tedhişine rağmen, hürriyet ateşini o aziz şehidin hatırasıyla ayakta ve şuurlu tutacaklardı.”</span> <span class="metin_indentmetin_n _idGenCharOverride-8">(Kutay,</span> <span class="metin_indentmetin_i _idGenCharOverride-8">a.g.e.,</span> <span class="metin_indentmetin_n _idGenCharOverride-8">c.6, s.43)</span></p>

    <p class="temel_tp_sb"><span class="metin_normal _idGenCharOverride-1">Buhara uleması, Şehit Enver Paşa için</span> <span class="metin_normal_i _idGenCharOverride-1">“Buhara’daki evliyanın en büyüğü Enver Padişahımız.”</span> <span class="metin_normal _idGenCharOverride-1">diye fetva verir. Çeğen’deki mezarı halkın ziyaretleriyle bir kutsiyet kazanır. Türkistanlılar toprağından avuç avuç alarak, yüzlerine gözlerine sürerler. Tabutu parçalanarak kıymıkları, uğur olsun, mutluluk getirsin diye halka dağıtılır. Buharalı genç,</span> <span class="metin_normal_i _idGenCharOverride-1">“Enver, bizim için ölmüş bir kahramandır. Onun tabutunun kıymıkları mukaddes bir armağan olarak her Buharalının sandığında saklıdır.”</span> <span class="metin_normal _idGenCharOverride-1">der. O, Doğu Türkistan dahil büyük Türkistan’ın her yanında aysıt (aziz) olarak yaşamaktadır. Birden çok yerde makamı vardır. Enver Paşa’nın sakalından alındığına inanılan kıllar, “Mübarek kıl” diye kâğıtlara sarılarak ceplerde taşınır; onu öpüp ağlarlar. Hasta olanların medet umduğu Çeğen’deki bu mezarın gönüllü türbedarları vardır ve her yıl çevresinde kurbanlar kesilir.</span></p>

    <p class="Temel-Paragraf"><span class="metin_normal _idGenCharOverride-1">O yıllardaki Hindistan Hilafet Komitesi üyesi ise şunları söyler:</span></p>

    <p class="temel_indentmetin_tek"><span class="metin_minion _idGenCharOverride-9">“Enver Paşa muvaffak olsaydı iş başka olurdu. Fakat onun Türkistan davasına bizzat iştirak edip orada şehit olması bu davaya bir kudsiyet vererek Hindistan Müslümanlarına tesir eden bir hadise oldu.”</span></p>

    <p class="Temel-Paragraf"><span class="metin_normal _idGenCharOverride-1">Kuzey Kaskasya eski savunma bakanı</span> <span class="metin_normal _idGenCharOverride-1">Ali Kantemir ise şöyle der:</span></p>

    <p class="temel_indentmetin_tek"><span class="metin_minion _idGenCharOverride-9">“Türkiye’de Enver Paşa için ne düşünürlerse düşünsünler, o her Türkistanlı tarafından hürmetle yad edilecektir.”</span> <span class="metin_indentmetin_n _idGenCharOverride-1">(Hayit,</span> <span class="metin_indentmetin_i _idGenCharOverride-1">a.g.e</span><span class="metin_indentmetin_n _idGenCharOverride-1">., s.298)</span></p>

    <p class="Temel-Paragraf"><span class="metin_normal _idGenCharOverride-1">Özbek yazar Nabican Bakiyev şunları yazar:</span></p>

    <p class="temel_indentmetin_tek"><span class="metin_minion _idGenCharOverride-9">“Türk âleminin, Enver Paşa olmasaydı, mutlaka bir başka Enver Paşa çıkarması şarttı. Şükürler olsun ki, Cenab-ı Allah bize Enver Paşa’yı armağan etmiş, Türkistan’a göndermişti... Rus işgaline karşı, kimsenin o güne kadar yapamadığını gerçekleştirmiş, dağdaki basit çobanından beyine kadar halkı tek cephede birleştirerek bunu başarmıştı. Bundan daha da önemlisi, yanında Türkiye’den gelme pek çok Osmanlı subayıyla, olağanüstü fedakârlıklar içinde, Türk âleminin tek kardeş, tek cephe olabileceğini, kendi hayatlarını şehit vererek ispat etmişlerdi.”</span> <span class="metin_indentmetin_n _idGenCharOverride-1">(Bakiyev,</span> <span class="metin_indentmetin_i _idGenCharOverride-1">a.g.e</span><span class="metin_indentmetin_n _idGenCharOverride-1">., s.254)</span></p>

    <p class="Temel-Paragraf"><span class="metin_normal _idGenCharOverride-1">Onu en iyi tanıyan ve ülküsüne sadık kalan Lübnanlı Arap aydınlarından Emir Şekip Aslan, Enver Paşa’nın kişiliği hakkında şunları söyler:</span></p>

    <p class="temel_indentmetin_ilk"><span class="metin_minion _idGenCharOverride-9">“Zamanımızın Müslümanları arasında Onun himmet ve maksadının baş döndürücü yüceliklerine, azim ve iradesinin hedef tuttuğu uzaklıklara, ateş gibi parlak ve yakıcı hamiyetinin yüksek düzeyine kolay kolay yaklaşacak hiçbir kimse yoktur. Onu tanıyanların hepsi, Onun şahsında bir taraftan, hiçbir kimseye baş eğmeyen bir şecaat ve kahramanlığın, diğer yandan ise utangaçlık, incelik, merhamet ve alçak gönüllülük gibi faziletlerin sonuna kadar tamamı tamamına bir arada toplanmış bulunmasına şaşarlardı. İnsanlık, Enver Paşa’nın şahsiyetinde, bir güvercinin sakin ve sevimli haliyle, hırçın bir arslanda görülen heybetten doğmuş bir örnek veriyordu. İdaresine karşı nefretinden dolayı en katı düşmanlarından olan bir adamın dahi, Enver Paşa’yı tanıdığında, kendisini sevmediği için içinde suçluluk hissetmediği pek azdır. Çok kere bize açıkça söylenmiştir ki, bir takım kimseler Enver Paşa’yla görüşmeden önce ona karşı kalplerinde kin ve düşmanlık ateşi alev saçarken onunla görüşüp tanıştıktan sonra, kalplerindeki bu kin ateşi yerine güven ve samimiyet peydah oluvermiştir.</span></p>

    <p class="temel_indentmetin"><span class="metin_minion _idGenCharOverride-9">“Enver Paşa, iş yapmayı söz söylemeye tercih eder, sevinmekten ve övünmekten hoşlanmazdı. ... Onun rütbesi ve makamı yükseldikçe, alçak gönüllülüğü artıyordu. ... Kendisi son derece şecaat sahibi, dini bütün, eli ve beli tertemiz, hür seciyeli bir zât idi.”</span> <span class="metin_indentmetin_n _idGenCharOverride-1">(Cihangir,</span> <span class="metin_indentmetin_i _idGenCharOverride-1">a.g.e</span><span class="metin_indentmetin_n _idGenCharOverride-1">., s.100, 101, 105)</span></p>

    <p class="temel_yildiz"><span class="metin_yildiz _idGenCharOverride-1">* * *</span></p>

    <p class="Temel-Paragraf"><span class="metin_normal _idGenCharOverride-1">Şehit Enver Paşa kitabını, yine büyük bir Türkistan mücahidi olan bilgin tarihçi A. Zeki Velidi Togan’ın değerlendirmesiyle bitirebiliriz.</span></p>

    <p class="temel_indentmetin_ilk"><span class="metin_minion _idGenCharOverride-9">“Enver Paşa’nın Türkiye’deki hayatının henüz tarafsız olarak yazılmadığını, Şerif ve Saffet Örfî Beylerin, Paşa aleyhindeki kitaplarını okuduğumuz halde, diyebiliriz ki, Enver Paşa son Türk tarihinin şüphesiz en büyük şahsiyetlerinden biridir. Bu zât Türk ve Dünya siyasi hayatındaki konumunu şüphesiz ki tesadüfen yahut birisinin korumasında elde etmedi. Bence, 1914-1916 yıllarında Çanakkale’yi mucizevi bir başarıyla savunan Türklerin başında bulunan kimseler, elbette son Türk tarihinin en önemli şahsiyetleridir. Çünkü Türkler burada gösterdikleri emsalsiz fedakârlık ve şehametle, Dünya Savaşına başka bir yön verdiler ve onu, sonuç itibariyle hiç kimseye kazandırmayıp, Rusya’da ihtilal çıkmasına ve o yoldan Türkiye, İran ve</span> <span class="metin_minion _idGenCharOverride-9">Afganistan için yeni kurtuluş yolları açılmasına sebep oldular. Türklerin bu rolü, Onaltıncı yüz yıldan beri görülmeyen bir aktivite işareti idi ki, bundan sonra da dünya tarihinin inkılap noktalarında bulunacakları, bununla ispat edilmiştir. Aynı zamanda 1916 yılında Türkistan’daki ayaklanmalar da, Rusya’nın ensesinde bir yumruk olmakla, Çanakkale savunmasının hedefine hizmet eden, fakat tarihî önemi bugüne kadar iyi belirlenemeyen olaylardan biridir.</span></p>

    <p class="temel_indentmetin_sb"><span class="metin_minion _idGenCharOverride-9">“Enver Paşa şecaati, temizliği, yüksek himmeti, sabır ve metaneti ile Türkistanlıları hayrette bıraktı. Enver Paşa ve yanındaki Türk subayları, bilhassa Faruk Bey, Türkistanlıların nazarında Türk şecaatinin, Türk ülkücülüğünün somut sembolü olup kalmışlardır. Enver Paşa’nın Türkistan’daki harekâtı esnasında yanında bulunanlardan çoğunun hatıraları elimdedir. Hepsi de bu zâtın, şüphesiz temiz ve ekseriya hesap ve muhakeme çerçevesine sığmayan bir idealist olduğunu söylemektedir.”</span></p>

    <p class="Temel-Paragraf"><span class="metin_normal _idGenCharOverride-1">Zeki Velidi Bey, Rusların Paşa’yı, hayalî bir İslam devleti kurmak peşinde bir maceracı olarak göstermeye çalıştıklarını, Suriye’de gazetelerin, Enver Paşa’nın Akdeniz ile Çin arasında bir Turan devleti kurmak üzere İslamiyeti istismar ettiğini yazdıklarını, bir kesim Avrupalı yazarın O’nun şehadetini İslamcılığın iflası olarak gördüğünü, söyler. Türkiye’de nasıl gösterilmek istendiğini de okuyucu hatırlayabilir.</span></p>

    <p class="Temel-Paragraf"><span class="metin_normal _idGenCharOverride-1">Türkistan’daki mücadeleyi şöyle değerlendirir:</span> <span class="metin_normal_i _idGenCharOverride-1">“Yalnız Rusya değil,</span> <span class="metin_normal_i _idGenCharOverride-1">İngiltere tarafından da cidden kontrol edilmekte olan, hiçbir yerden silah ve cephane getiremeyen Enver Paşa, halk kitlesi tarafından bundan fazla bir yardım göremezdi.”</span> <span class="metin_normal _idGenCharOverride-1">Afganistan’dan gelen iki yüz elli tüfek, Türkistan’da yüz bin diye yankılanmış ve halk silah almak için korbaşılara koşmuştur.</span> <span class="metin_normal_i _idGenCharOverride-1">“Silahsız ve cephanesiz olduğu halde Enver Paşa, Yedisu ve Akmola vilayetlerinin ücra köşelerindeki Kırgız-Kazakların gönlünde bile bir ateş yakabilmiştir.”</span></p>

    <p class="Temel-Paragraf"><span class="metin_normal _idGenCharOverride-1">Enver Paşa ile olan görüşmelerinde, kendisine “Hazır değiliz” dediği zaman, Paşa’nın “</span><span class="metin_normal_i _idGenCharOverride-1">Daha uzun zaman hazır olacak da değilsiniz”</span> <span class="metin_normal _idGenCharOverride-1">dediğini ve bunda da haklı çıktığını söyleyen Zeki Velidi Hoca şöyle devam eder:</span></p>

    <p class="temel_indentmetin_tek"><span class="metin_minion _idGenCharOverride-9">“Enver Paşa Türkistan olaylarına katılmamış olsaydı, yıllardan beri devam eden Türkistan ayaklanması, yavaş yavaş prozaique bir şekilde yatışacakmış. Enver Paşa bu harekete yeni bir anlam kazandırdı ve olaylar gösterdi ki, eğer Buhara Emîri ve köhneperestler engel olmasa, Enver Paşa Düşenbe’deki kuvvetlerle bile, bir darbede Semerkand’a gelebilecekmiş; bunu, Enver Paşa’ya karşı iş gören Rus kuvvetlerinin önemli komutanları bile söylemiştir.</span><span class="metin_dipnot _idGenCharOverride-11"><a class="_idFootnoteLink" href="#footnote-238-83" id="footnote-238-83-backlink">83</a></span> <span class="metin_minion _idGenCharOverride-9">Enver Paşa elbette en büyük idealist idi. Buhara’dayken, bütün zorlukları anladığı halde, hiç görmediği, hatta hiçbir kitaptan bile öğrenmediği bir ülke ve çevrede, milyonda bir ölçülü bir haritayı ele alarak ata binip, Buhara’dan Pamir’e koşması, başka biçimde açıklanamaz... Enver Paşa elbette Türklerin Deli Dumrul’larından biridir. Türkistan’a geldikleri zaman bunu idare eden ruh ve ülkü, Türkiye’de bilhassa Balkan Savaşından sonra yaşatılan ‘Türkçülük’ ruhu idi. Doğrudan doğruya bir siyasi Panislamizm ve Pantürkizm hayalleri değildi.”</span></p>

    <p class="Temel-Paragraf"><span class="metin_normal _idGenCharOverride-1">Enver Paşa’nın istediği her an, yanındakilerle birlikte Afganistan’a geçebileceğini, burada kendisini izzet ve hürmetin beklediğini, hatta Efzaleddin Han’ın, Afgan askerleriyle geri dönerken, kendisini zorla götürmek istediğini, Paşa’nın şiddetle reddettiğini söyleyerek, şöyle bitirir:</span></p>

    <p class="temel_indentmetin_ilk"><span class="metin_minion _idGenCharOverride-9">“O, mutlaka Türkistan toprağında ölmek kararını vermişti. Enver Paşa Türkistan toprağında ölmekle, bu ülkede ve Türk tarihindeki en büyük görevini yapmıştır. ...Mustafa Kemal Paşa yaşayarak, Cemal ve Enver Paşalar şehit olarak, Ön ve</span> <span class="metin_minion _idGenCharOverride-9">Orta Asya İslam ve Türklerinin tarihinde, on altıncı yüz yıldan itibaren başlayan ikinci devrenin (gerileme dönemi) artık kapandığını ve üçüncü devrin, istiklal ve aktivite devrinin başlamış olduğunu gösterdiler.”</span> <span class="metin_indentmetin_n _idGenCharOverride-1">(Togan,</span> <span class="metin_indentmetin_i _idGenCharOverride-1">Türkili Türkistan Tarihi,</span> <span class="metin_indentmetin_n _idGenCharOverride-1">s. 457-460)</span></p>

    <p class="temel_yildiz"><span class="metin_yildiz _idGenCharOverride-1">* * *</span></p>

    <p class="Temel-Paragraf"><span class="metin_normal _idGenCharOverride-1">Enver Paşa için bir çok ağıtlar yazılır. Biri de, Buhara Cumhurbaşkanı Osman Hoca’nındır:</span></p>

    <p class="temel_indentmetin_ilk"><span class="metin_indentmetin_n _idGenCharOverride-1">Türk balası Oruslardan köb sıkıldı</span></p>

    <p class="temel_indentmetin"><span class="metin_indentmetin_n _idGenCharOverride-1">Er kırıldı, kız ezildi, yurt yıkıldı</span></p>

    <p class="temel_indentmetin"><span class="metin_indentmetin_n _idGenCharOverride-1">Hamiyetlik Enver Paşa onu surab</span></p>

    <p class="temel_indentmetin_sb"><span class="metin_indentmetin_n _idGenCharOverride-1">Kelib azad etmek için şehid boldu....</span></p>

    <p class="temel_indentmetin"><span class="metin_indentmetin_n _idGenCharOverride-1">İntikam......al intikam....</span></p>

    <p class="temel_indentmetin"><span class="metin_indentmetin_n _idGenCharOverride-1">....................................................</span></p>

    <p class="temel_indentmetin_sb"><span class="metin_indentmetin_n _idGenCharOverride-1">.....................................................</span></p>

    <p class="Temel-Paragraf"><span class="metin_normal _idGenCharOverride-1">Ünlü Özbek şairi Çolpan’ın ağıtı, Talat ve Cemal Paşaların şehadetlerini de anar:</span><span class="metin_dipnot _idGenCharOverride-6"><a class="_idFootnoteLink" href="#footnote-238-84" id="footnote-238-84-backlink">84</a></span></p>

    <p class="temel_indentmetin"><span class="metin_indentmetin_n _idGenCharOverride-1">Feryadım dünyanın barlığın boğsun, Feryadım dünyanın tümünü boğsun</span></p>

    <p class="temel_indentmetin"><span class="metin_indentmetin_n _idGenCharOverride-1">Ümitnin en songnı iplerin üzsün Ümidin en son ipini koparsın,</span></p>

    <p class="temel_indentmetin_ilk"><span class="metin_indentmetin_n _idGenCharOverride-1">Gazaptan titreğen yaş bir yiğitnin Ki gazaptan titreyen genç bir yiğidin</span></p>

    <p class="temel_indentmetin"><span class="metin_indentmetin_n _idGenCharOverride-1">Taşdin sinesige oklar ornaşmış. Taştan sinesine oklar saplanmış.</span></p>

    <p class="temel_indentmetin_ilk"><span class="metin_indentmetin_n _idGenCharOverride-1">Tağlarda erk üçün yürügen kiyiknin Dağlarda özgürlük için gezen geyiğin</span></p>

    <p class="temel_indentmetin"><span class="metin_indentmetin_n _idGenCharOverride-1">Kara gözlerige matemler girmiş. Kara gözlerini matem bürümüş</span></p>

    <p class="temel_indentmetin_ilk"><span class="metin_indentmetin_n _idGenCharOverride-1">Deryalar, tolgınlar titretken bir er Deryalar, tolgunlar titreten bir er</span></p>

    <p class="temel_indentmetin"><span class="metin_indentmetin_n _idGenCharOverride-1">Darbalar kahridin yıkılmış galmış. Darbeler altında yıkılmış kalmış.</span></p>

    <p class="temel_indentmetin_ilk"><span class="metin_indentmetin_n _idGenCharOverride-1">Gurtuluş yulduzu yoklugga kirmiş Kurtuluş yıldızı yokluğa gitmiş</span></p>

    <p class="temel_indentmetin"><span class="metin_indentmetin_n _idGenCharOverride-1">Senin son canını yavların almış. Senin son nefesini düşmanlar çalmış.</span></p>

    <p class="temel_indentmetin_ilk"><span class="metin_indentmetin_n _idGenCharOverride-1">Mermere boyları, Edirne yolu, Marmara boyları, Edirne yolu,</span></p>

    <p class="temel_indentmetin"><span class="metin_indentmetin_n _idGenCharOverride-1">Çatalca kenliği, Boğaz tarlığı Çatalca genliği, Boğaz darlığı</span></p>

    <p class="temel_indentmetin_ilk"><span class="metin_indentmetin_n _idGenCharOverride-1">Karpat belendliği, Trablus çölü Karpat dorukları, Trablus çölü</span></p>

    <p class="temel_indentmetin"><span class="metin_indentmetin_n _idGenCharOverride-1">Güzel Selaniknin şirin bağları Güzel Selaniğin şirin bağları</span></p>

    <p class="temel_indentmetin_ilk"><span class="metin_indentmetin_n _idGenCharOverride-1">Şehitler yüzige tamguçi nurlar Şehitler yüzünde yansıyan nurlar</span></p>

    <p class="temel_indentmetin"><span class="metin_indentmetin_n _idGenCharOverride-1">Kanlar yığlattı bizi bu haber Bu haber bizlere kanlar ağlattı...</span></p>

    <p class="temel_indentmetin_ilk"><span class="metin_indentmetin_n _idGenCharOverride-1">Berlin küçeleri yigitnin birin Berlin caddelerinde kan dalgaları</span></p>

    <p class="temel_indentmetin"><span class="metin_indentmetin_n _idGenCharOverride-1">Toptuluk gulbeler goynıga aldı. Yiğitlerden birini koynuna aldı</span></p>

    <p class="temel_indentmetin_ilk"><span class="metin_indentmetin_n _idGenCharOverride-1">Tiflis havaları bir necat erin Tiflis havaları bir kurtuluş erini</span></p>

    <p class="temel_indentmetin"><span class="metin_indentmetin_n _idGenCharOverride-1">Gara ganga boyap yerlerge saldı. Boyayıp kara kana, yerlere serdi.</span></p>

    <p class="temel_indentmetin"><span class="metin_indentmetin_n _idGenCharOverride-1">Tarihnin rengini köp ganlar bilen Tarihinin rengini çok kanlar ile</span></p>

    <p class="temel_indentmetin"><span class="metin_indentmetin_n _idGenCharOverride-1">Garaytgan, toldırgan birak Belcuvan Boyayıp, doldurmuş olan Belcivan</span></p>

    <p class="temel_indentmetin_ilk"><span class="metin_indentmetin_n _idGenCharOverride-1">En songı ümidni ganga boyagan En son ümidini kana boyadı.</span></p>

    <p class="temel_indentmetin"><span class="metin_indentmetin_n _idGenCharOverride-1">Ah! Gandag uğırsız zamanlar kelgen Ah! Nasıl da uğursuz zamanlar geldi...</span></p>

    <p class="temel_indentmetin_ilk"><span class="metin_indentmetin_n _idGenCharOverride-1">Feryadım dünyanı boğup öldürsün Feryadım dünyayı boğup öldürsün</span></p>

    <p class="temel_indentmetin_sb"><span class="metin_indentmetin_n _idGenCharOverride-1">Gapgara bahtımga şeytanlar külsün Kapkara bahtıma şeytanlar gülsün...</span></p>

    <p class="Temel-Paragraf"><span class="metin_normal _idGenCharOverride-1">Enver Paşa’nın askerlerinden olup “Mim u Nun” imzasıyla yazan şair de şöyle demektedir:</span></p>

    <p class="temel_indentmetin_ilk"><span class="metin_indentmetin_n _idGenCharOverride-1">Ketdi dünyadan u kün ul ğazı Anvar, kaydadur?</span></p>

    <p class="temel_indentmetin"><span class="metin_indentmetin_n _idGenCharOverride-1">Yığlamay naylay, biradar, sahibkıran halin körüb?</span></p>

    <p class="temel_indentmetin"><span class="metin_indentmetin_n _idGenCharOverride-1">Köz yümüb-açkunça kaldım bu falakning dastida,</span></p>

    <p class="temel_indentmetin"><span class="metin_indentmetin_n _idGenCharOverride-1">Ul mubarak gismi kaldı Balcuvanıda sölüb.</span></p>

    <p class="temel_indentmetin"><span class="metin_indentmetin_n _idGenCharOverride-1">...............................................</span></p>

    <p class="temel_indentmetin"><span class="metin_indentmetin_n _idGenCharOverride-1">...............................................</span></p>

    <p class="temel_indentmetin"><span class="metin_indentmetin_n _idGenCharOverride-1">‘‘Mim-u nün’’, sen yığlağıl har bir zaman faryad etub,</span></p>

    <p class="temel_indentmetin"><span class="metin_indentmetin_n _idGenCharOverride-1">Şayad Allah mağfirat kılğay gunahıng, rahm etub.</span></p>

    <p class="temel_indentmetin"><span class="metin_indentmetin_n _idGenCharOverride-1">Gitti dünyadan o gün ol gazi Enver nerdedir?</span></p>

    <p class="temel_indentmetin"><span class="metin_indentmetin_n _idGenCharOverride-1">Ağlıyorum arkadaş sahipkıranın halin görüp</span></p>

    <p class="temel_indentmetin"><span class="metin_indentmetin_n _idGenCharOverride-1">Zalim felek aniden bu felaketi yağdırdı</span></p>

    <p class="temel_indentmetin"><span class="metin_indentmetin_n _idGenCharOverride-1">O mübarek cismi Belcivan’da soldu, kaldı.</span></p>

    <p class="temel_indentmetin"><span class="metin_indentmetin_n _idGenCharOverride-1">..............................................</span></p>

    <p class="temel_indentmetin"><span class="metin_indentmetin_n _idGenCharOverride-1">...............................................</span></p>

    <p class="temel_indentmetin_sb"><span class="metin_indentmetin_n _idGenCharOverride-1">Mim ü Nun sen her zaman feryad ile ağla</span></p>

    <p class="temel_indentmetin_son"><span class="metin_indentmetin_n _idGenCharOverride-1">Belki Allah acıyıp günahlarını bağışlar.</span><span class="metin_dipnot _idGenCharOverride-11"><a class="_idFootnoteLink" href="#footnote-238-85" id="footnote-238-85-backlink">85</a></span></p>

    <div class="_idFootnotes">
      <div class="_idFootnote" id="footnote-238-80">
        <p class="temel_dipnot_p"><a class="_idFootnoteAnchor" href="#footnote-238-80-backlink">80</a> <span class="metin_normal_d _idGenCharOverride-1">Mustafa Şahkulu, Kırımlı olup Moskova’da eğitim görmüş, Başkurt Hükûmetinde Yüksek İktisat Şubesinde çalışmış, daha sonda Buhara’ya geçip Genç Buharalılar Hükûmetinde görev almıştır. Enver Paşa’nın gelişi ile ona katılmış ve şehadetinden sonra da Hacı Sami’nin yanında mücadeleyi sürdürmüştür. Hatıraları Zeki Velidi Bey’in özel kütüphanesindedir.</span></p>
      </div>

      <div class="_idFootnote" id="footnote-238-81">
        <p class="temel_dipnot_p"><a class="_idFootnoteAnchor" href="#footnote-238-81-backlink">81</a> <span class="metin_normal_d _idGenCharOverride-1">Ali Bademci, bu ölüm tutanağının sonradan ve muhtemelen Bartınlı Muhiddin Bey’le birlikte düzenlenmiş olabileceğini söyler. Protokolde 11 Zilhicce 1340 tarihi, 4 Ağustos 1922 olarak gösterilmektedir ki, bu yanlıştır; 10 Zilhicce olması gerekir. Ayrıca 4 Ağustos, bayramın ikinci değil, birinci günüdür. (A. Bademci,</span> <span class="metin_normal_di _idGenCharOverride-1">a.g.e.</span><span class="metin_normal_d _idGenCharOverride-1">, c.2, s.244)</span></p>

        <p class="temel_dipnot_p"><span class="metin_normal_d _idGenCharOverride-1">Ali Bademci’nin bu tespitlerini destekleyen bir noktaya daha işaret edelim: “</span><span class="metin_normal_di _idGenCharOverride-1">El iyd-i ekber eyledi, biz matem eyledik</span><span class="metin_normal_d _idGenCharOverride-1">” sözü o günlerde söylenmiştir ve Paşa’nın iyd-i ekberde yani 4 Ağustos, Cuma ve bayramın birinci gününde şehadetini gösterir. Eğer bayramın birinci günü aynı zamanda Cuma’ya tesadüf ederse, buna “Büyük Bayram” yahut “İyd-i ekber” denilir. Zeki Velidi Bey de şehadeti bayramın birinci, Cuma günü olarak gösterir. (Z. Velidi Togan,</span> <span class="metin_normal_di _idGenCharOverride-1">Türkili Türkistan Tarihi</span><span class="metin_normal_d _idGenCharOverride-1">, s.452.) Baysun ise, bayramın birinci günü olarak 4 Ağustos 1922’yi Perşembe olarak gösterir ve Paşa’nın şehadetinin 5 Ağustos Cuma günü olduğunu yazar; yani bayramın ikinci günü. (Baysun,</span> <span class="metin_normal_di _idGenCharOverride-1">a.g.e.</span><span class="metin_normal_d _idGenCharOverride-1">, s.108, 109) Bayram namazının bir gün önceye alınması, bu karışıklığı açıklamaktadır. Paşanın askerlerinden olup, onun hakkında bir mersiye yazan şair de, Cumartesi günü naaşının bulunduğunu söylemekle, şehadetin Cuma günü olduğunu belirtmiş olur.</span></p>

        <p class="temel_dipnot_p"><span class="metin_normal_di _idGenCharOverride-1">Roz-ı şanba, saat onda bir habar keldi, biling,</span></p>

        <p class="temel_dipnot_p"><span class="metin_normal_di _idGenCharOverride-1">Deydilar, keltirdilar cism-i mubarakni bulub.</span></p>
      </div>

      <div class="_idFootnote" id="footnote-238-82">
        <p class="temel_dipnot_p"><a class="_idFootnoteAnchor" href="#footnote-238-82-backlink">82</a> <span class="metin_normal_d _idGenCharOverride-1">Paşa’nın sözü edilen vasiyetnamesinin aslına ulaşabilmek için Nabican Bakiyev ile irtibat kurduk ve bir resmini yahut fokokopisini istedik. Ancak, yazar, arşivdeki belgenin, vasiyetnamenin Rusça tercümesi olduğunu, aslının muhtamelen Moskova’ya götürüldüğünü bildirdi.</span></p>
      </div>

      <div class="_idFootnote" id="footnote-238-83">
        <p class="temel_dipnot_p"><a class="_idFootnoteAnchor" href="#footnote-238-83-backlink">83</a> <span class="metin_normal_d _idGenCharOverride-1">Okuyucu burada, Sarıkamış Harekâtını da, bizimkilerin ancak Rus komutanların eserleri yayımlandıktan sonra doğru olarak değerlendirebildiklerini, Paşa’nın emirlerine uygun hareket edilseydi, Sarıkamış’ın felaket değil zafer olacağını, Rus komutanları okuduktan sonra anladıklarını hatırlamalıdır. Burada Hoca, bir ilim adamı ve Türksever niteliğiyle, vaktiyle Paşa’ya yaptığı telkinler hilafına gerçeği dürüstçe yorumlayabilmektedir.</span></p>
      </div>

      <div class="_idFootnote" id="footnote-238-84">
        <p class="temel_dipnot_p"><a class="_idFootnoteAnchor" href="#footnote-238-84-backlink">84</a> <span class="metin_normal_d _idGenCharOverride-1">Şiir Z.Velidi Togan’ın Türkili Türkistan Tarihi, s. 454’ten alınmış, Anadolu Türkçesine aktarması yer yer değiştirilmiştir.</span></p>
      </div>

      <div class="_idFootnote" id="footnote-238-85">
        <p class="temel_dipnot_p"><a class="_idFootnoteAnchor" href="#footnote-238-85-backlink">85</a> <span class="metin_normal_d _idGenCharOverride-1">Askerlerinden biri Özbekçe mersiye yazmıştır. “Mim-u Nun” takma adını kullanan o kişi Enver Paşa askerlerinden birisi olduğu şiirden anlaşılmaktadır. T. Kahhar bu mersiyenin “Yaş Türkistan” dergisinde (Paris, 1930, sayı 3-4, s. 41-42) “edebî değerine bakmadan, Enver Paşa ölümüne ithafen yazıldığı için baıldı” diye vurgulandığını bildirmekte.</span></p>
      </div>
    </div>
  </div>
</body>
</html>
