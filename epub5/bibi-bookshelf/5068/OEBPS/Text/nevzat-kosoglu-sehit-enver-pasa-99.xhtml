<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>nevzat-kosoglu-sehit-enver-pasa-99</title>
  <link href="../Styles/idGeneratedStyles.css" rel="stylesheet" type="text/css" />
</head>

<body id="nevzat-kosoglu-sehit-enver-pasa" xml:lang="tr-TR">
  <div class="_idGenObjectStyleOverride-1">
    <p class="baslik_Bolum_no" id="_idParaDest-86"><span class="baslik_Bolum_no_i _idGenCharOverride-7">Lakay İbrahim’in Topraklarında</span></p>

    <p class="Temel-Paragraf"><span class="metin_normal _idGenCharOverride-1">Lakay İbrahim, Zeki Velidi Togan’ın eski Eftalitlerin kalıntılarından bir Türk boyu olduğunu söylediği Lakayların, Esan Hoca kolunun Aksarı aşiretine mensuptur. Lakaylar, dört ana kabileden, otuz üç kol, yetmiş aşiret ve kırk cemaat olarak genişleyen kalabalık bir boydur. Bölgenin en verimli yerlerinde otururlar ve geçimleri de diğer kabilelere nazaran iyidir. Genellikle dünyaya kapalı, kendi din adamlarının telkinleri altında, cahil topluluklardır. İbrahim Bey 1859’da doğmuş, Lakay bölgesinde Hisar beyi, daha sonra Karakul beyi olmuştur. Zeki Velidi Bey, başında bulunduğu Millî Merkez’le Korbaşılar arasında ilişkiler kurmak üzere temas ettiği İbrahim Bey ve Togaysarı hakkında “cahil ve vahşi ve mutaassıp adamlar” tabirini kullanır.</span> <span class="metin_indentmetin_n _idGenCharOverride-8">(Z. Velidi Togan,</span> <span class="metin_indentmetin_i _idGenCharOverride-8">Türkili Türkistan Tarihi,</span> <span class="metin_indentmetin_n _idGenCharOverride-8">s. 427)</span></p>

    <p class="Temel-Paragraf"><span class="metin_normal _idGenCharOverride-1">Buhara Emîri tarafından mirivan beyi, topçubaşı ve sonunda ordu komutanı yapılan Lakay İbrahim Bey, Emîr Âlim Han’ın Afganistan’a geçmesinden sonra onun adına mücadeleyi, Enver Paşa’nın şehadetinden sonra da sürdürmüş ve 1931 yılı ortalarında komünistlere teslim olmuş, korbaşılarıyla birlikte idam edilmiştir. Ruslar, İbrahim Bey’in mensup olduğu Aksarı aşiretini bütünüyle yok etmişlerdir.</span></p>

    <p class="Temel-Paragraf"><span class="metin_normal _idGenCharOverride-1">Her şeye rağmen, Enver Paşa’ya karşı takındığı tutumu anlamak ve hoşgörmek mümkün olmayan bu cahil fakat gerilimi yüksek vatanperverin, sonunda Ruslara teslim oluşunu anlamak için, Kızılordunun Merkez Arşivinde bulunan, aşağıdaki belgeyi okumak gerekir. Belge Kızılordu birliklerine tamimdir:</span></p>

    <p class="temel_indentmetin_tek"><span class="metin_minion _idGenCharOverride-9">“Eğer Lakaylar silahlarını teslim etmeyip, hububat maddelerinden alınan vergiyi zamanında ödemez, Sovyet egemenliğini tanımayı reddederlerse, köylerde derhal genel arama yapılsın. Arama sırasında, tek bir silah bulunsa bile, o köy olduğu gibi yok edilsin. Aramalar, her beş günde bir, planlı olarak uygulansın. Köylerde gıda ürünleri ve tahıl bulunduğu takdirde el konsun; eğer buna imkân olmazsa, bunlar oldukları yerde imha edilsin. Lakay Korbaşılarını teslim olmaya mecbur etmek için, Aksakallar rehin olarak alınsın. Eğer buna rağmen, Korbaşılar teslim olmazlarsa, tutuklanan Aksakal iki gün içinde kurşuna dizilsin.”</span> <span class="metin_indentmetin_n _idGenCharOverride-1">(Bakiyev,</span> <span class="metin_indentmetin_i _idGenCharOverride-1">a.g.e.</span><span class="metin_indentmetin_n _idGenCharOverride-1">, s.191)</span></p>

    <p class="Temel-Paragraf"><span class="metin_normal _idGenCharOverride-1">Lakay İbrahim Bey, dünyadan kopuk, kendi başına kavgasını sürdüren, bu şartlar içinde teslim olmuş, ancak Aşiretini olsun kurtaramamıştır. Tacikistan Komünist Partisi Arşivindeki bir belgeye göre, Millî Mücadelenin ilk dört yılında, Lakay Boyundan 12.000 insan katledilmiştir. 1920’lerde 30.000 olan Lakay nüfusu 1924’te 13.285’e düşmüştür.</span> <span class="metin_indentmetin_n _idGenCharOverride-8">(</span><span class="metin_indentmetin_n _idGenCharOverride-8">Bakiyev, a.g.e., s. 192)</span></p>

    <p class="temel_yildiz"><span class="metin_yildiz _idGenCharOverride-1">* * *</span></p>

    <p class="otuken_resim"><span class="metin_yildiz _idGenCharOverride-1"><img alt="" class="_idGenPageitem-35" src="../Images/lakay%20ibrahim.jpg" /></span></p>

    <p class="otuken_resim_aciklama"><span class="metin_resim_n _idGenCharOverride-3">Lakay İbrahim Bey</span></p>

    <p class="otuken_resim_aciklama_sb"><span class="metin_resim_i _idGenCharOverride-3">(1931’de teslim oldu, 1937’de idam edildi)</span></p>

    <p class="Temel-Paragraf"><span class="metin_normal _idGenCharOverride-1">Paşa, beraberindeki yüz elli kişilik bir birlikle İbrahim Beyin karargâhının bulunduğu Karamendi’ye doğru hareket eder. Geçtiği köylerde halkın büyük sevgi gösterileriyle karşılanır.</span></p>

    <p class="temel_indentmetin_tek"><span class="metin_minion _idGenCharOverride-9">“27 Kasım 1921, Aral Kışlağı: Türkmen, Kırgız, Kabadiyan, Lakay büyükleri geldiler. Korgantepe’yi terkettik.”</span></p>

    <p class="Temel-Paragraf"><span class="metin_normal _idGenCharOverride-1">Aralköy, Lakayların Batratlı oymağının ve biraz da Kongratların oturduğu bir yerdir. Reisleri Ali Merdan Toksabay, İbrahim’e itaat etse de, onu sevmeyen aydın biridir. Öncü giden Destankul ve Seyyit Aksakal, bu zatla temas ederek Paşa’yı karşılamışlardı. Ali Merdan Bey de, İbrahim’e gitmemesi için Paşa’yı uyarır; ama, Paşa kararını vermiştir.</span> <span class="metin_indentmetin_n _idGenCharOverride-8">(Bademci,</span> <span class="metin_indentmetin_i _idGenCharOverride-8">a.g.e.,</span> <span class="metin_indentmetin_n _idGenCharOverride-8">c.2, s.67)</span></p>

    <p class="Temel-Paragraf"><span class="metin_normal _idGenCharOverride-1">Karamendi’ye beş kilometre kala,</span> <span class="metin_normal _idGenCharOverride-1">İbrahim Bey’in yardımcısı Kaim Toksabay başkanlığında ileri gelenlerden bir heyet Paşa’yı karşılar. 28 Kasım 1921 günü Karamendi’ye gelinir, Enver Paşa bir eve konuk edilir; diğerleri de kalmak üzere evlere dağıtılırlar.</span> <span class="metin_indentmetin_n _idGenCharOverride-8">(Togan,</span> <span class="metin_indentmetin_i _idGenCharOverride-8">Türkili Türkistan Tarihi</span><span class="metin_indentmetin_n _idGenCharOverride-8">, s. 438)</span></p>

    <p class="Temel-Paragraf"><span class="metin_normal _idGenCharOverride-1">Lakay İbrahim’in adamları Osman Hoca’ya güvenmediklerini, Rusların çok hilekâr olduğunu, kendilerini tuzağa düşürmek için her yolu denediklerini, Ruslar tarafından içlerine gönderilen adamlardan çok çektiklerini uygun üsluplarla anlatır ve sonunda açıkça ifade ederler:</span> <span class="metin_normal_i _idGenCharOverride-1">“Belki siz Enver Paşa değilsiniz; Enver Paşa’nın bir benzeri (taklidi) olabilirsiniz!...”</span> <span class="metin_normal _idGenCharOverride-1">Bir kere şüphe edildikten sonra, büyük şöhretini çoktan duydukları bu insanın Enver Paşa olduğunu ispatlamak kolay değildi. Sütten ağzı yananların yoğurdu üfleyerek yemelerine benzeyen bu tavır, Paşa’nın etrafındakileri öfkelendirirse de, Paşa sakin ve mütevekkil, dinlemekle yetinir. Yaver, yaşadıkları bunca olaydan sonra mücahitlere hak vermemek de kolay değil, diyor. Lakay İbrahim henüz gelmemiştir.</span></p>

    <p class="Temel-Paragraf"><span class="metin_normal _idGenCharOverride-1">O gün Lakay İbrahim’den bir mektup gelir; şöyle demektedir:</span></p>

    <p class="temel_indentmetin_tek"><span class="metin_minion _idGenCharOverride-9">“Enver Paşa iseniz de, değilseniz de, Göktaş’a gelip benimle görüşebilmeniz için, önce silahlarınızı benim mutemedim (yasavulum) Abdi Samed’e teslim etmelisiniz.”</span> <span class="metin_indentmetin_n _idGenCharOverride-1">(Bademci,</span> <span class="metin_indentmetin_i _idGenCharOverride-1">a.g.e</span> <span class="metin_indentmetin_n _idGenCharOverride-1">, c.2, s. 69)</span></p>

    <p class="Temel-Paragraf"><span class="metin_normal _idGenCharOverride-1">O gece yenilir, içilir ama, Osmanlı subaylarının yüreğine bir kurt düşmüştür. Enver Paşa, atıldığı bu yolda, muhtemelen ilk büyük darbesini o gece yer:</span></p>

    <p class="temel_indentmetin_tek"><span class="metin_minion _idGenCharOverride-9">“Gece birkaç atlı geldi. Bunlar Lakaylardandı. Silah ve cephanelerimizi teslim etmemizi istediler. Bunları teslim edersek, bize inanacaklarını söylediler. Birliği topladım. Onların önünde maksadımızı anlattım. Benim de eşim, yuvam, yavrularım olduğunu, onları bırakarak buraya geldiğimi, bu davaya kendimi verdiğimi anlatırken, kendimi tutamadım, ağladım...”</span></p>

    <p class="Temel-Paragraf"><span class="metin_normal _idGenCharOverride-1">Lakay atlıları o gece çekip giderler. Ancak, sıkıntılı bir geceden sonraki sabah işler iyice karışır; askerlerin tüfekleri çalınmıştır... Kaim Toksabay’a çıkarlar,</span> <span class="metin_normal_i _idGenCharOverride-1">“Endişe etmeyin</span> <span class="metin_normal_i _idGenCharOverride-1">İbrahim Bey gelsin her şey düzelir.”</span> <span class="metin_normal _idGenCharOverride-1">der. Belli ki silahlar gece gizlice toplatılmıştır</span><span class="metin_dipnot _idGenCharOverride-6"><a class="_idFootnoteLink" href="#footnote-238-69" id="footnote-238-69-backlink">69</a></span><span class="metin_normal _idGenCharOverride-1">... Ertesi gün durum iyice nazikleşir; bir vadi içinde olan Karamendi’nin, çukurda kalan kışlak tarafı mücahitler tarafından sarılmıştır. Paşa yine sakin ve güven vericidir. Askerler de onun halini görerek biraz rahatlarlar.</span></p>

    <p class="temel_indentmetin_ilk_p"><span class="metin_minion _idGenCharOverride-9">“30 Kasım 1921, Göktaş.</span></p>

    <p class="temel_indentmetin"><span class="metin_minion _idGenCharOverride-9">“Lakay İbrahim Bey’in adamları bizi karşıladılar. Göktaş geçidinin ağzında, bir dere yatağında bir Tacik köyü, Taşlık. Oradan da hareketle Karamendi köyüne vardık. Burada Belcivanlı Toksabay bizi karşıladı. Gece</span> <span class="metin_minion _idGenCharOverride-9">Lakay İbrahim Bey’e, buraya vardığımıza dair kâğıt yazdık.</span></p>

    <p class="temel_indentmetin_sb"><span class="metin_minion _idGenCharOverride-9">“Dokuzda geldi. Biz de atlanıp çıktık. Oldukça tuhaf bir adam. Önünde birkaç atlı tüfekli, sonra İbrahim Bey, siyah çuhadan pantolon ve setre giymişti. Omuzunda iki sıra fişeklik. Bir Kazak beygirinde. Otuz beşlik bir adam. Kuzu derisinden kalpak. İbrahim Bey’in önünde bir zurnacı; durmadan çalıyor. Sonra da, sopalı, kılıçlı Lakaylar, iki bin kadar var. Ancak yüz elli kadarı silahlı, ötekiler sopalı. İbrahim Bey yaklaşınca atından indi. Ben de indim. Kucaklaştık; oturduk, konuştuk...”</span></p>

    <p class="Temel-Paragraf"><span class="metin_normal _idGenCharOverride-1">Selim Sami hatıralarında İbrahim Lakay’ın, kesinlikle güven vermeyen bir yüzle geldiğini söyler:</span></p>

    <p class="temel_indentmetin_tek"><span class="metin_minion _idGenCharOverride-9">“Paşa’ya hudutsuz hürmetim olmasaydı, bu melunun hesabını o anda görecektim. Nitekim, Paşa’nın şehadetinden sonra onun cezasını verdim ve bir fino köpeği gibi kullandım</span><span class="metin_dipnot _idGenCharOverride-11"><a class="_idFootnoteLink" href="#footnote-238-70" id="footnote-238-70-backlink">70</a></span><span class="metin_minion _idGenCharOverride-9">. Fakat, Paşa’nın arzusu dışında bir iş yapabilmeme imkân yoktu. Onun altın gibi temiz kalbi de, bir vatansızın hıyaneti bahsinde fikir sahibi değildi.”</span><span class="metin_indentmetin_n _idGenCharOverride-1">(Nakleden, C. Kutay,</span> <span class="metin_indentmetin_i _idGenCharOverride-1">a.g.e</span><span class="metin_indentmetin_n _idGenCharOverride-1">., c.4, s.233)</span></p>

    <p class="Temel-Paragraf"><span class="metin_normal _idGenCharOverride-1">İbrahim Bey bu sohbetten sonra,</span> <span class="metin_normal_i _idGenCharOverride-1">“Bundan sonra burada kalacaksınız; kendinizi bizim misafirimiz sayınız.”</span> <span class="metin_normal _idGenCharOverride-1">diyerek, maiyetiyle toplantıya girer. Selim Sami diyor ki,</span> <span class="metin_normal_i _idGenCharOverride-1">“İlk anda ne kadar habis ruhlu olduğunu anladığım bu melunun, başımıza çok iş getireceğini tahmin</span> <span class="metin_normal_i _idGenCharOverride-1">etmiştim. Lakay İbrahim Türkistan’da geçen dokuz senelik hayatım içinde tanıdığım en kalleş, en kötü ruhlu, vatan muhabbeti asla olmayan, soyguncu ve cahil bir adamdı. Fakat, Paşa’nın tek gayesi emri altında ve cidden mükemmel muharip olan otuz bin yiğidi davamız safına katmaktı. Paşa, bu gayenin meşruiyetine ve asaletine o kadar iman etmişti ki, damarlarında Türk kanı olan kim olursa olsun, mücadeleye şevkle gireceğine kani idi. Yeter ki ona maksat iyice anlatılabilsin. Enver Paşa, şehit oluncaya kadar bu fikrini, Lakay İbrahim’in acı misaline rağmen korudu.”</span> <span class="metin_indentmetin_n _idGenCharOverride-8">(C. Kutay,</span> <span class="metin_indentmetin_i _idGenCharOverride-8">a.g.e</span><span class="metin_indentmetin_n _idGenCharOverride-8">., c.4, s.234)</span></p>

    <p class="Temel-Paragraf"><span class="metin_normal _idGenCharOverride-1">Enver Paşa, Zeki Velidi Bey’in Millî Merkez adına</span> <span class="metin_normal _idGenCharOverride-1">İbrahim Bey ve Lakaylarıyla uzun süre uğraştığını, ama ortak harekete ikna edemediğini de biliyordu.</span> <span class="metin_normal_i _idGenCharOverride-1">“Hülasa bizim arkadaşlarımızın sekiz on aylık çalışmaları sonucunda, Doğu Buhara’daki eski beyleri ve onların etkisinde bulunan Lakay, Marka, Dürmen aşiretlerini hiçbir şekilde Buhara Emîrine sadakat ve Ceditlere karşı düşmanlık fikrinden vazgeçirmek, Cemiyet ve Millî Teşkilat etkisi altına almak mümkün olmadığı ve olamayacağı artık tahakkuk etmiş bulunuyordu.”</span> <span class="metin_indentmetin_n _idGenCharOverride-8">(Togan,</span> <span class="metin_indentmetin_i _idGenCharOverride-8">Türkili Türkistan Tarihi</span><span class="metin_indentmetin_n _idGenCharOverride-8">, s.428)</span></p>

    <p class="Temel-Paragraf"><span class="metin_normal _idGenCharOverride-1">Nabican Bakiyev ise, İbrahim Bey’in dünyasının pek dar olduğunu, İslam’ı kendi kabilesinin hocalarından nasıl öğretmişlerse öyle bellediğini, cehaletinin yoğun olduğunu, dünyadaki gelişmeleri değerlendirebilecek durumda olmadığını, ancak vatan sevgisinin hayatıyla eşdeğerde olduğunu söyler. Enver Paşa’ya da, kendi durumunun sarsılacağı endişesiyle uzak durmuş, ama mücadelesini sonuna kadar sürdürmüştür. Eski Emîr’in taraftarlarından İbrahim Bey’e Paşa aleyhinde mektuplar geldiği gibi, O’nun çok değerli bir insan ve asker olduğunu, O’ndan bir çok şeyler öğrenebileceğini öğütleyen mektuplar da vardır.</span> <span class="metin_indentmetin_n _idGenCharOverride-8">(Bakiyev,</span> <span class="metin_indentmetin_i _idGenCharOverride-8">a.g.e.</span><span class="metin_indentmetin_n _idGenCharOverride-8">, s.122-126)</span></p>

    <p class="Temel-Paragraf"><span class="metin_normal _idGenCharOverride-1">Lakay reislerinin toplantısının iki saate yakın sürmesi Paşa ve çevresindekileri rahatsız eder. Sonunda, Tacik reislerinden Yar Muhammet gelerek, toplantıda varılan kararı açıklar:</span></p>

    <p class="temel_indentmetin_tek"><span class="metin_minion _idGenCharOverride-9">“Padişaha karşı olan Enver’in benzeri (sahtesi) ile Buhara cedit askerlerine, mücahitler inanmadıklarından geleneğimize göre cedit –yani Buhara Cumhuriyeti– askerlerinin silahları, yedi gün sonra gönlümüz dolunca –yani güven gelince- iade edilmek üzere toplanacaktır. Ceditçiler daha önce Ruslarla çalıştıkları sırada mücahitlerin burunlarını, kulaklarını kesmişler, acımasızca öldürmüşlerdir. Silahların alınması da, herhangi birinin meydana getirebileceği bu tür bir fenalığı önlemek içindir.”</span> <span class="metin_indentmetin_n _idGenCharOverride-1">(Dr. Y. Gedikli,</span> <span class="metin_indentmetin_i _idGenCharOverride-1">a.g.e</span><span class="metin_indentmetin_n _idGenCharOverride-1">, s. 118)</span></p>

    <p class="Temel-Paragraf"><span class="metin_normal _idGenCharOverride-1">Enver Paşa da şöyle yazar:</span></p>

    <p class="temel_indentmetin_tek"><span class="metin_minion _idGenCharOverride-9">“Gece yarısı Mehmet Bey geldi; halka emniyet gelmek üzere, silah ve cephanelerin teslimini istediklerini bildirdi. Ekmeğe yemin ederek bu işi, sırf mücahitlere güven vermek için yaptıklarını bildirdi.</span> <span class="metin_minion _idGenCharOverride-9">İbrahim Bey uyuz olduğundan, yerinde rahat oturamıyordu.”</span></p>

    <p class="Temel-Paragraf"><span class="metin_normal _idGenCharOverride-1">Abdullah Recep Baysun’un nakli şöyledir:</span></p>

    <p class="temel_indentmetin_ilk"><span class="metin_minion _idGenCharOverride-9">“Biraz sonra Molla Ziyaeddin Mahdum, Alimcan Toksaba, Molla Egemberdi, Yar Muhammed, yani molla ve bey, uşaklar Paşa’nın yanına girerler. İbrahim Lakay’ın emri ile yanlarındaki askerlerin bütün silahlarını, güya muvakkaten almaya geldiklerini söylerler. Enver Paşa sorar:</span></p>

    <p class="temel_indentmetin"><span class="metin_minion _idGenCharOverride-9">- Silahlarımızı niçin istiyorsunuz?</span></p>

    <p class="temel_indentmetin_sb"><span class="metin_minion _idGenCharOverride-9">- Siz bizi Buhara Hükûmeti ile barıştırmak istiyorsunuz. O halde aramızda niçin silahlı bulunacaksınız? Bize güvenmiyor musunuz? Bize karşı tam bir güven beslediğinizi anlamak için, silahlarınızı teslim etmenizi istiyoruz...”</span> <span class="metin_indentmetin_n _idGenCharOverride-1">(Baysun,</span> <span class="metin_indentmetin_i _idGenCharOverride-1">a.g.e</span><span class="metin_indentmetin_n _idGenCharOverride-1">., s. 60)</span></p>

    <p class="Temel-Paragraf"><span class="metin_normal _idGenCharOverride-1">Herkes şaşkın ve öfkeli, Paşa ise yine sakindir; yanıldıklarını, bu yanılgının pahalıya mal olacağını, geçecek her günün mücadele açısından ziyan olacağını anlatmaya çalışır. Ama Lakaylar inatçıdır ve Enver Paşa’nın o olduğuna inanmamakta yahut inanmak istememektedirler.</span></p>

    <p class="Temel-Paragraf"><span class="metin_normal _idGenCharOverride-1">Enver Paşa düşünür; başka çare kalmamıştır.</span> <span class="metin_normal_i _idGenCharOverride-1">“Tekliflerini reddedersem, arada güvensizlik doğup, belki de çatışmaya mecbur kalacağımızı ve bu durumda bunlarla birlikte çalışmanın mümkün olmayacağını ve bütün Türkistan ihtilalinin tehlikeye gireceğini, daha başta, başarısızlık olacağını düşünerek, arkadaşların da rızasını alıp, kabul ettim. En çok beş gün sonra silahların geri verileceğini söyleyerek, gene yemin ettiler. Ama, askerimin ağlayarak silahlarını getirip teslim etmeleri, beni de ağlattı....”</span></p>

    <p class="Temel-Paragraf"><span class="metin_normal _idGenCharOverride-1">1 Aralık 1921 günü askerler silahlarını teslim ederler. Sadece Paşa ve Hacı Sami’nin silahlarına dokunmazlar. Yaver,</span> <span class="metin_normal_i _idGenCharOverride-1">“Tuz, ekmek üstüne, Kur’an’a yemin edenler de dönüyordu.”</span> <span class="metin_normal _idGenCharOverride-1">diye yazar.</span></p>

    <p class="Temel-Paragraf"><span class="metin_normal _idGenCharOverride-1">1931 yılına kadar mücadelesini sürdürüp, sonunda Bolşeviklere teslim olan ve idam edilen İbrahim Bey, 28 Haziran 1931 tarihinde GPU (Rus gizli servisi) hapishanesinde verdiği ifadede, Enver Paşa ile karşılaşmasını şöyle anlatır:</span></p>

    <p class="temel_indentmetin_ilk"><span class="metin_minion _idGenCharOverride-9">“Güz faslıydı, Enver Paşa, yanında doksan kişilik maiyetiyle Hisar’ın Karamendi köyünde yanıma geldiler. Sohbet esnasında ‘Türk milletindenim’ dedi. O, Ruslarla Bolşeviklere karşı bana yardım edeceğini söyledi. Yanında altı da Türk subayı vardı. Bu subaylardan şimdi ikisinin adını hatırlayabiliyorum: Birinin adı Hacı Sami, diğeri Hasan Efendi idi. Enver Paşa adını ben daha önce, hacca gidip gelenlerden duymuştum. Büyük bir asker ve Türk Padişahının damadı olduğunu söylemişlerdi. Fakat, ben onun gerçek Enver Paşa olup olmadığından şüphelendim. Bunun için, kendisinin ve askerlerinin silahlarına elkoydurdum. Daha sonra, onun gerçekten Enver Paşa olduğunu anladığımda, onun Ruslara ve Bolşeviklere karşı mücadele yolunda İslam Orduları Başkomutanı sıfatını kabul ettim. Fakat, şimdilik benim misafirim olacaksınız deyip, arkadaşlarıyla birlikte Göktaş’a gönderdim.”</span> <span class="metin_indentmetin_n _idGenCharOverride-1">(Bakıyev,</span> <span class="metin_indentmetin_i _idGenCharOverride-1">a.g.e.</span><span class="metin_indentmetin_n _idGenCharOverride-1">, s.120)</span></p>

    <p class="temel_yildiz"><span class="metin_yildiz _idGenCharOverride-1">* * *</span></p>

    <p class="Temel-Paragraf"><span class="metin_normal _idGenCharOverride-1">İbrahim Lakay’la birlikte, Düşenbe önlerinde Taş Kışlağa doğru hareket ederler:</span> <span class="metin_normal_i _idGenCharOverride-1">“Sonra, oradan ayrıldık. İbrahim Bey zurnalar çaldırarak hareket ettik. Biz önde gidiyorduk. Silahsız bölük de arkadan geliyordu. Böylece ve bir esir gibi muamele görerek hareket ettirildik. Akşama doğru Düşenbe önlerindeki Taş Kışlağa vardık. Bir odaya yerleştik. Arkadaşlar ve erler pek sönük bir haldeydiler... Hülasa burada adeta bir esir gibiyim...”</span></p>

    <p class="Temel-Paragraf"><span class="metin_normal _idGenCharOverride-1">Aslında Lakay ileri gelenleri kesin bir kanaate varamamışlardır; hem şüphe ediyor, hem de aksini düşünüyorlardı. Bu ikircikli durum davranışlarından da anlaşılıyordu.</span></p>

    <p class="Temel-Paragraf"><span class="metin_normal _idGenCharOverride-1">Ertesi gün</span> <span class="metin_normal _idGenCharOverride-1">Göktaş’a girerken davul zurna ile karşılanırlar. Enver Paşa’nın günlük notlarını izleyelim:</span></p>

    <p class="temel_indentmetin_ilk_p"><span class="metin_minion _idGenCharOverride-9">“1 Aralık 1921.</span></p>

    <p class="temel_indentmetin"><span class="metin_minion _idGenCharOverride-9">“Göktaş’ta, sabah namazından sonra senin ve yavrularımın fotoğraflarınızı yakarak ağladım. Bura halkı çok mutaassıp. Aleyhimde boyuna propagandalar yapılıyor. Taassuba dokunan her şeyi ortadan kaldırmak için, yanımda bulunan eserleri de yaktım. Sizin resimleriniz de böylece yandı...</span></p>

    <p class="temel_indentmetin"><span class="metin_minion _idGenCharOverride-9">“Maiyetimdekileri de dağıtacaklarını söylediler. Bana da, asıl işin şu olduğunu söylüyorlar: Ben yalnız Ruslarla değil, asıl Ceditlerle savaşmak zorundaymışım. Ben de Ruslarla ve onlarla beraber olanlara karşı mücadele taraftarı olduğumu ve kutsal şeriat üzere hareket edeceğimi söyledim. Gittiler. Gene alelusûl iaşe karışıklığı. Gece Mehmet Mirahur, bir küfe üzümle, iki ekmek getirebildi. Ne yapalım; dayanmak gerek. Fakat, en çok ciğerime işleyen acı, resimlerin yanmasıdır. Sabah, efradı alıp götürdüler. Gene, silahların üç güne kadar geri verileceğini söylediler. Hepsi masal... Sonunda beni de, Beyin evinin yanında bir toprak dama yerleştirdiler. Maiyetimdekilere karşı şahane bir esaret!...</span></p>

    <p class="temel_indentmetin_sb"><span class="metin_minion _idGenCharOverride-9">“Doğrusu, eğer imanlı biri olmasam, işin sonundan ürküp, pişman olurdum. İnşallah iyi olur...”</span></p>

    <p class="Temel-Paragraf"><span class="metin_normal _idGenCharOverride-1">Askerleri, misafir edilmek üzere civar köylere dağıtılır.</span></p>

    <p class="temel_indentmetin_tek"><span class="metin_minion _idGenCharOverride-9">“Enver Paşa’nın Buhara’dan çıkarken bıraktığı sakal da epeyce büyümüş, beyazı az bir siyah daire sevimli çehresini halelendirmişti.”</span></p>

    <p class="temel_indentmetin_sb"><span class="metin_normal _idGenCharOverride-10">Paşa, Bir Karluk aksakalı vasıtasıyla dış irtibatlarını kurmaya çalışır.</span></p>

    <p class="Temel-Paragraf"><span class="metin_normal _idGenCharOverride-1">Durumu haber alan Buhara Cumhurbaşkanı Osman Hoca, Harbiye Müsteşarı</span> <span class="metin_normal _idGenCharOverride-1">Ali Rıza Bey’i Lakay İbrahim’e göndererek, ne yapmak istiyorsun diye paylamak ister. İbrahim Bey Kur’an’a el basarak, Rusları memleketten atmaktan gayrı bir gayesi olmadığını, Enver Paşa’nın Göktaş’ta kalmasında bir sakınca görmediğini söyler. Enver Paşa ile de uzunca konuşan Ali Rıza Bey Düşenbe’ye döner. İbrahim Bey, bir yandan da Ali Rıza Bey ve arkadaşlarının bir baskınla Paşa’yı kaçırmalarından endişelidir.</span></p>

    <p class="Temel-Paragraf"><span class="metin_normal _idGenCharOverride-1">Bir emriyle üç milyon insanı seferberlikte toplayan, Osmanlı Ordularının Başkomutanı, Halife-i ruy-i zemîn’in damadı Enver Paşa, kurtarmaya geldiği Türkistan’da, kurtaracaklarının elinde esirdir ve bir gün önce bir dilim ekmek ve bir parça üzümle kifaf-ı nefs ettiğini yazmaktadır. Yaver,</span> <span class="metin_normal_i _idGenCharOverride-1">“Bu manzara cidden feci ve ibret verici idi.”</span> <span class="metin_normal _idGenCharOverride-1">diyor. Buna rağmen yıkılmamış, ümidini kaybetmemiştir; mümin bir insan olmasaydım pişman olurdum diyor...</span></p>

    <p class="Temel-Paragraf"><span class="metin_normal _idGenCharOverride-1">Yatarken belki de Sarıkamış’ta karların üstünde kıvrılıp yattığı zamanları düşünmüştür... Yanına bir kişiyi vermişlerdir. Paşa müezzinlik eder ve beş vakti birlikte kılarlar. Paşa’ya en çok dokunanı, adamın çirkin sesi ve doğru dürüst okuyamamasıdır.</span> <span class="metin_normal_i _idGenCharOverride-1">“Dünyada bundan daha çirkin sesli bir insan olamaz.”</span> <span class="metin_normal _idGenCharOverride-1">diyor.</span></p>

    <p class="Temel-Paragraf"><span class="metin_normal _idGenCharOverride-1">Gelip giden beyler, ağalar sürekli yalan söyleyip oyalamaktadırlar. Paşa, defterine şunları yazacaktır:</span> <span class="metin_normal_i _idGenCharOverride-1">“Burada Bingazi’deki samimiyet dahi yok.”</span></p>

    <p class="temel_indentmetin_ilk_p"><span class="metin_minion _idGenCharOverride-9">“3 Aralık. Göktaş.</span></p>

    <p class="temel_indentmetin_sb"><span class="metin_minion _idGenCharOverride-9">“Tuhsa Bey geldi. Bütün mülkdarları (toprak sahibi beyler) toplayarak halka, benim kendilerine Büyük olmamı teklif ettiğini, yarın ikişer seçilmiş vekil gelerek, bana aht ve biat edeceklerini söyledi. Kur’an-ı Kerim’e el basacaklarmış. Sonra silah teslimi meselesini hoş görmeyen Devletmend Bey ve Molla Allahverdi geldiler. Ağladılar. Ekmek getirdiler...</span></p>

    <p class="temel_indentmetin_ilk"><span class="metin_minion _idGenCharOverride-9">“4 Aralık. Göktaş.</span></p>

    <p class="temel_indentmetin_sb"><span class="metin_minion _idGenCharOverride-9">“Mülkdarların hepsi gelmedi. On sekiz mülkdarın onu, Abdülkasım Tuhsa Beye vekâlet vermişler.</span></p>

    <p class="temel_indentmetin_ilk"><span class="metin_minion _idGenCharOverride-9">“5 Aralık.</span></p>

    <p class="temel_indentmetin_sb"><span class="metin_minion _idGenCharOverride-9">“Ancak üç kişi toplandık. Gene yeminler, Şeriat üzere hareket edeceğimize gene söz verdik. Bizim imam, o gayet çirkin sesiyle akşam ezanını okuyor.</span></p>

    <p class="temel_indentmetin_ilk"><span class="metin_minion _idGenCharOverride-9">“8 Aralık</span></p>

    <p class="temel_indentmetin_sb"><span class="metin_minion _idGenCharOverride-9">“Her şey karmakarışık. Burada Bingazi’deki samimiyet de yok...”</span></p>

    <p class="Temel-Paragraf"><span class="metin_normal _idGenCharOverride-1">Doğu</span> <span class="metin_normal _idGenCharOverride-1">Buhara beyleri,</span> <span class="metin_normal_i _idGenCharOverride-1">“Hakanlar hakanı hazret-i gazi padişahımız”</span> <span class="metin_normal _idGenCharOverride-1">diye mektuplar yazarlar. Ama, görüntü hiç de öyle değildir. Hem Ceditçi düşmanlığı, hem Kızılların korkusu, hem de herkesin ayrı bir hesabı vardır. Enver Paşa’nın durumu her gün biraz daha kötüleşmektedir. Ama Lakay İbrahim ve diğerleri, sen bizim büyük padişahımızsın diye yeminler etmeye devam etmektedirler. Paşa şaşkındır,</span> <span class="metin_normal_i _idGenCharOverride-1">“Bunlar ne tuhaf insanlar”</span> <span class="metin_normal _idGenCharOverride-1">diye yazar. Şüphesiz sık sık, Trablusgarp’taki çöl insanlarının o temiz ve derinden bağlanışlarını düşünür...</span> <span class="metin_normal_i _idGenCharOverride-1">“Tuhsa Bey geldi; kendisini Taşkent’e hakim yapmamı istiyor; planları varmış! İbrahim Bey de, her geleni etrafına topluyor. Hepsi de ya silahlı, ya sopalı. Anlıyorum ki onun da planları var... Ah, ruhum! Bu koğuş gibi boş odada, köşede üstüme kürkümü çekerek büzülürken, seni düşünerek ağlamak tek tesellim. İnşallah Hak, bu cezaya yakında son verir...”</span></p>

    <p class="Temel-Paragraf"><span class="metin_normal _idGenCharOverride-1">Bir gün Enver Paşa’ya yeni bir teklifle gelirler:</span> <span class="metin_normal_i _idGenCharOverride-1">“Mademki sen Türksün ve komutansın ve mademki Düşenbe’deki hasımlarımızın (ceditçi cumhuriyetçilerin) komutanları da Türktürler, öyleyse bunlara emretmelisin. Onlar da Ruslarla savaşa başlayıp silahlarını almalı ve bu silahları bize vermelidirler.”</span> <span class="metin_indentmetin_n _idGenCharOverride-8">(Dr. Y. Gedikli,</span> <span class="metin_indentmetin_i _idGenCharOverride-8">a.g.e</span><span class="metin_indentmetin_n _idGenCharOverride-8">, s. 122)</span> <span class="metin_normal _idGenCharOverride-1">Paşa bu teklifi tereddütsüz kabul eder ve bir mektup yazar. Mektubu alan Karluk aksakalı yola düşer. Mektup Osman Hoca ve Ali Rıza Bey’e ulaşır.</span></p>

    <p class="Temel-Paragraf"><span class="metin_normal _idGenCharOverride-1">Osman Hoca, 9-10 Aralık 1921’de bir yemek verir ve Rus görevlileri de çağırır. Bu yemekte, Buhara’nın bağımsız olduğunu, Rus görevlilerin zulmettiklerini, burada kalmaya hakları olmadığını ve çekilip gitmeleri gerektiğini açıklıkla ifade eder. Ve Rus komutan ve konsolosla diğerlerine dönerek, şu andan itibaren esir olduklarını, silahlarını bırakırlarsa sağ salim Semerkand’a kadar götürüleceklerini bildirir. Rus birliklerinden Buhara’yı terk etmelerini ister.</span> <span class="metin_normal _idGenCharOverride-1">Halil Bey ve Dağıstanlı süvari alay komutanı Danyal Bey o gece Rus taburuna giderek orayı teslim alırlar. O gece Ruslardan yüz otuz tüfek, yüz kılıç, üç yüz bomba, doksan altı makineli tüfek ve yetmiş sandık cephane ele geçirilir.</span></p>

    <p class="temel_indentmetin_ilk_p"><span class="metin_minion _idGenCharOverride-9">“9 Aralık. Göktaş.</span></p>

    <p class="temel_indentmetin"><span class="metin_minion _idGenCharOverride-9">“Timurlenk zamanında ve Timur’un Anadolu’dan topladığı hayvanları sürmek için Ankara, Sivas taraflarından getirilmiş Türklerden (yani onların soyundan) iki kişi bugün geldiler. Bunların simaları, tıpkı bizim Türkler gibi; şive de öyle. Düşenbe civarında bin kadar varmışlar; Devhev çevresinde de üç bin kadar.</span></p>

    <p class="temel_indentmetin_sb"><span class="metin_minion _idGenCharOverride-9">“Bugün Düşenbe tarafından silah sesleri geldi. Ali Rıza Bey’le Sami benim oraya gelmem için haber gönderdiler. Ama, beyler izin vermediler. Kalben derin bir hüzün duydum. Anlıyorum ki, günler gittikçe bana elem verecek; beni ezecek. Yavaş yavaş her şeyi feda ederek, yalnız sizler için yaşamaya karar vereceğimi sanıyorum.” Birkaç gün sonraki notlarında da, “Böyle giderse, çekilip Afganistan’a gideceğim. Oradan da, büsbütün işten çekilip, senin yanına geleceğim. Ama, başaramadan gelince, sen beni nasıl kabul edeceksin? Fakat, başarmak istedim, Naciye!..” diye yazar.</span></p>

    <p class="Temel-Paragraf"><span class="metin_normal _idGenCharOverride-1">Görülüyor ki, Enver Paşa’nın o yıkılmaz kişiliği sarsıntı geçirmektedir...</span></p>

    <p class="temel_tp_son"><span class="metin_normal _idGenCharOverride-1">Yine Aralık ayı notlarında, eşine, ne yapıyorsunuz, sıkıntı çekiyor musunuz, diye yazar.</span> <span class="metin_normal_i _idGenCharOverride-1">“Biz artık bir takım değersiz, akılsız kimselerin, daha doğrusu Ruslara hizmet ettiklerine kani olduğum Mehmet Yar Bey’le, Molla Allahverdi gibilerin eğlencesi olduk...”</span></p>

    <div class="_idFootnotes">
      <div class="_idFootnote" id="footnote-238-69">
        <p class="temel_dipnot_p"><a class="_idFootnoteAnchor" href="#footnote-238-69-backlink">69</a> <span class="metin_normal_d _idGenCharOverride-1">A.</span> <span class="metin_normal_d _idGenCharOverride-1">Bademci, silahların Göktaş’a girilmeden alındığını yazar ve yukarıdaki mektubu verir. Enver Paşa’nın notlarına dayandığını belirten Şevket Süreyya’nın yazdıklarına göre, silahlar iki kere istenmiş ve görüşmeden sonraki gece alınmıştır.</span></p>
      </div>

      <div class="_idFootnote" id="footnote-238-70">
        <p class="temel_dipnot_p"><a class="_idFootnoteAnchor" href="#footnote-238-70-backlink">70</a> <span class="metin_normal_d _idGenCharOverride-1">Enver Paşa’nın şehadetinden sonra Başkomutanlığa geçen Selim Sami, İbrahim Bey’i itaate almış ve İbrahim Bey güzel hizmetler yapmıştır.</span></p>
      </div>
    </div>
  </div>
</body>
</html>
