<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>nevzat-kosoglu-sehit-enver-pasa-87</title>
  <link href="../Styles/idGeneratedStyles.css" rel="stylesheet" type="text/css" />
</head>

<body id="nevzat-kosoglu-sehit-enver-pasa" xml:lang="tr-TR">
  <div class="_idGenObjectStyleOverride-1">
    <p class="baslik_Bolum_no" id="_idParaDest-75"><span class="baslik_Bolum_no_i _idGenCharOverride-7">Hokand yahut</span> <span class="baslik_Bolum_no_i _idGenCharOverride-7">Fergana Hanlığı</span></p>

    <p class="Temel-Paragraf_g"><span class="_idGenDropcap-2">H</span><span class="metin_normal _idGenCharOverride-1">OKAND Hanlığı, Buhara ile sürekli kavga halindedir. On dokuzuncu yüzyıl başında tahta geçen Âlim Han, uzun çekişmelerden sonra Taşkent’i alır. Din adamlarının otoritesini kırmaya çalışır ve 1807’de Sirderya uçlarına yaptığı bir seferden dönerken bir derviş tarafından öldürülür. Oğlu Ömer medreselilere dayanır. Akmescit şehrini kurar; Aral Gölünün güney kesimlerine kadar yayılır. Azadî mahlasını kullanan bir şairdir. İç barışı sağlamış, sulama kanalları yaptırarak Fergana vadisinde geniş alanları tarıma açmıştır.</span></p>

    <p class="Temel-Paragraf"><span class="metin_normal _idGenCharOverride-1">1822’de oğlu Muhammet Ali, on dört yaşında yerine geçer. 1826 yılında Apak Hoca soyundan Cihangir Hoca’ya destek olunarak Kâşgar’da ayaklanma çıkartılır.</span> <span class="metin_normal _idGenCharOverride-1">Fergana ordusu Kâşgar’a girer; Cihangir Hoca han ilan edilir. 1827’de Çinliler Kâşgar’ı alırlar. Hokand ordusu 1830 yılında yeniden Kâşgar’ı alır; Yarkent ve Aksu’ya girer. 1831’de Çinlilerle anlaşma yapılır. Buna göre, Aksu, Üç Turfan, Kâşgar, Yenişehir, Yarkent ve Hotan şehirlerinin gümrük memurlarını Hokand Hanı atayacak ve vergilerini o alacak. Buna karşılık Hocalardan hiç kimse</span> <span class="metin_normal _idGenCharOverride-1">Kâşgar’a sokulmayacak.</span></p>

    <p class="Temel-Paragraf"><span class="metin_normal _idGenCharOverride-1">Bu dönemde Taşkent’te büyük imar hareketleri ve iktisadî canlanma yaşanır. 1835’te Taşkent beylerbeyilik haline getirilerek kuzey vilayetlerinin yönetimi buraya bağlanır. Fergana Hanlığı’nın toprakları Pamir’den İli ırmağına ve Altaylardan Sirderya’nın aşağı uçlarına kadar genişlemiştir. Ancak, M. Ali Han’ın pek zalim olduğu ve halkı incittiği söylenir. Bunun üzerine halk gizlice Buhara Emîri’ni çağırmıştır. Buhara Emîri 1842 yılında Hokand’ı işgal ederek M. Ali Han’ı idam ettirir ve buraya bir vali atayarak çekilir. Hokandlılar ise M.</span> <span class="metin_normal _idGenCharOverride-1">Ali Han’ın amcasının oğlu olan Şir Ali Bey’i Karasu’da han ilan ederler. Şir Ali Han ordu toplayıp Hokand’a girer. Buharalılar Taşkent’i alırlar. Mücadeleler pek kanlı bir şekilde 1865’e kadar sürer.</span></p>

    <p class="Temel-Paragraf"><span class="metin_normal _idGenCharOverride-1">Bu arada Kıpçaklar ayaklanarak yönetimi ele geçirirler. Özbekler ise Âlim Han’ın oğlu Murat Han’a ordu kurarak Hokand’a yürütürler. Murat Han Hokand’a girerek Şir Ali Han’ı idam eder. On gün sonra da Kıpçaklar Murat Han’ı idam ederler. Şir</span> <span class="metin_normal _idGenCharOverride-1">Ali Han’ın oğlu Hudayar, han ilan edilir. Kıpçak başbuğu Müslüman Kul da minbaşı yani vezir olur. Şehirli Özbeklerle göçebe Kıpçakların kavgası kesilmez. 1852’de minbaşı Müslüman Kul idam edilir. Hudayar Han üç kere tahttan indirilir ve Buhara Hanı’nın desteğinde üçüncü kez tahta çıkar.</span></p>

    <p class="Temel-Paragraf"><span class="metin_normal _idGenCharOverride-1">Bu arada Ruslar, Türkistan’ı kuşatan kalelerini tahkim etmekte ve hazırlıklar yapmaktadırlar. Aral Gölü’ne iki savaş gemisi indirmişlerdir. 1852’de Akmescit üzerine yaptıkları bir hareket püskürtülür. 1853’de yeniden gelir ve kuşatırlar. Şehri üç bin Kazak ve Özbek savunmaktadır. Üç hafta direnirler. Sonunda kaleleri yerle bir olmuş ve kendileri tamamen şehit olmuş olarak Akmescit düşer.</span></p>

    <p class="Temel-Paragraf"><span class="metin_normal _idGenCharOverride-1">Taşkent beylerbeği Mola Han Ruslara karşı bir cephe kurmak üzere Akmescit üzerine yürür ve kardeşi Hudayar Han’dan yardım ister. Hudayar gelen elçiyi öldürterek Taşkent üzerine yürür... Mola Bey</span> <span class="metin_normal _idGenCharOverride-1">Buhara’ya kaçar. 1857’de Kazaklar Evliya-Ata’da ayaklanınca, Mola Bey Buhara Hanı’nın desteği ile Kıpçaklara dayanarak hanlığı ele geçirir.</span></p>

    <p class="Temel-Paragraf"><span class="metin_normal _idGenCharOverride-1">Bu tarihlerden sonra Ruslarla Fergana askerleri arasında sürekli çatışmalar olur. 3 Ekim 1860’da Kanat Bey komutasındaki Fergana birlikleri Uzun Ağaç’ta, Rusların topçu ateşi karşısında yenilince, Ruslar Pişbek ve Tokmak kalelerini alırlar;</span> <span class="metin_normal _idGenCharOverride-1">Çu ırmağına dayanırlar. 1863’te ise Hudayar Han Buhara Hanı’nın desteğinde Hokand’a girer. Hokand sürekli iç kavga halindedir. Bir yandan da Rus saldırılarına hazırlanmak zorundadır; silah, araç ve gereci yoktur.</span></p>

    <p class="Temel-Paragraf"><span class="metin_normal _idGenCharOverride-1">Ruslar 1864’te Yasa şehrini kuşatırlar. Bir Hokand birliği yardım için yaklaşırken, şehrin belediye başkanı anahtarları Ruslara teslim eder. Evliya-Ata dört günlük bir çatışmadan sonra düşer. Ferganalı komutan Âlim Kul, Çimkent’i savunmak üzere hazırlıklar yapar. Çimkent kuşatılır. Yirmi günlük bir kuşatma sonunda</span> <span class="metin_normal _idGenCharOverride-1">Âlim Han bir çıkış yaparak Rus birliklerini geri püskürtür. Ancak, bu sırada Buhara birliklerinin Hokand üzerine yürüdüğü haberi duyulur. Âlim Kul, birliklerinin bir kısmını savaştan çekerek Hokand’a geçer. Ruslar durumdan yararlanır ve saldırırlar. Yirmi gün daha süren çarpışmalar sonunda Çimkent düşer. Ruslar vakit kaybetmeden Taşkent üzerine yürürler; şehre giremezler.</span></p>

    <p class="Temel-Paragraf"><span class="metin_normal _idGenCharOverride-1">1864’te Rus Çarı Avrupalı devletlere bir nota göndererek, “Asya milletleri açık ve etkili bir otoriteden başka hiçbir şeye saygı duymazlar.” demiş ve buraları işgal edeceğini bildirmiştir. Âlim Kul’un Çimkent ve Yasa üzerine saldırıları sonuç vermez.</span> <span class="metin_normal _idGenCharOverride-1">Ruslar yeniden Taşkent’e saldırırlar. Âlim Kul 5 Mayıs 1865’te Or Tepe savaşında şehit olur. Ruslar Taşkent’i kuşatarak sularını keserler. Taşkent’te oturan on beş yaşındaki Fergana Hanı Hokand’a geçer.</span></p>

    <p class="Temel-Paragraf"><span class="metin_normal _idGenCharOverride-1">Bu arada Taşkentli komutanlar arasında anlaşmazlık başgösterir. Müderris Ahrar Hoca ile Taşkent Beyi Hakim Hoca, kadın erkek bütün Taşkentlilerin silahlanarak savaşa katılmalarını isterler. Ancak bıçak ve sopalardan başka silah bulamazlar. Halk yine de toplanır ve şehri son nefeslerine kadar savunacaklarına yemin ederler. Ruslar dört gün topçu ateşiyle şehrin surlarını yıktıktan sonra içeri girerler. Taşkentliler yeminlerine sadık kalırlar. Sokak sokak kanlı boğuşmalar olur; çok şehit verilir. Şehir 18 Mayıs’ta düşer. Rus komutan kendisine yardımcı olan işbirlikçilere madalyalar takar.</span></p>

    <p class="Temel-Paragraf"><span class="metin_normal _idGenCharOverride-1">Taşkentliler, canını dişine takmış şehri savunurlarken,</span> <span class="metin_normal _idGenCharOverride-1">Buhara Hanı Hokand üzerine yürüyerek Or Tepe, Hocent ve Hokand’ı işgal eder; küçük Han’ı idam ettirip Hudayar’ı Han ilan eder. Ardından Ruslar kanlı çarpışmalar sonunda Hocent’e girerler. Hudayar Han Rus komutanını bu zaferi için kutlar. Çok geçmeden, 1866’da Rus kuvvetleri Buhara Hanı üzerine yürüyecek ve bu savaşta tarafsız kaldığı için Hudayar Han’a madalya vereceklerdir... İki yıl sonra da, 1868’de Ruslar bu sefer Hokand Hanlığına saldıracaklardır.</span></p>

    <p class="Temel-Paragraf"><span class="metin_normal _idGenCharOverride-1">Ir Car ve Yeni Kurgan’daki savaşları Hokandlılar kaybederler.</span> <span class="metin_normal _idGenCharOverride-1">Hudayar Han Ruslarla anlaşmaya varır. Bu anlaşma ile Fergana Hanlığı Rusya’nın himayesine girmiştir.</span></p>

    <p class="Temel-Paragraf"><span class="metin_normal _idGenCharOverride-1">Halk olup bitenlerden hoşnut değildir; 1873’ten itibaren Han aleyhinde ayaklanmalar başlar. Hudayar Han Ruslara sığınır. Fergana beyleri oğlu Naşireddin’i han yaparlar. Ruslar bahar gelince saldırmaya başlar. Hudayar’ı deviren komutanlardan Kıpçak Beyi Abdurrahman Astabacı Rus kuvvetlerini Mahmar Kalesinde karşılar; askeri silahsız ve eğitimsiz gönüllülerdir; cesaret yetmez, kaybederler. Ruslar Naşireddin Hanla anlaşma yaparak Hokand Hanlığının Narın ırmağının sağ yanındaki topraklarını işgal etmeye başlar. Naşireddin Han’dan umduğunu bulamayan halk yeniden ayaklanır.</span></p>

    <p class="Temel-Paragraf"><span class="metin_normal _idGenCharOverride-1">Halk Taşkent’in, Semerkant’ın Rus eline düştüğünü söyleyerek Han’dan cihat ilan etmesini ister; Han ise kendi derdine düşmüş olarak Ak Çar’ın eteğine yapışmıştır.</span> <span class="metin_normal_i _idGenCharOverride-1">“Bundan sonra biz bütün din adamları, âlimler, beyler ve teba, oy birliği ile şeriate aykırı bütün tedbirleri kaldırdık ve mutlak kudret sahibi Allah ve yüce Peygamber’in rızası için mukaddes savaşımız aşkına... kılıç kuşandık... Allah izin verirse, son erimize kadar kâfir Ruslarla savaşacağız; hakkın bâtıla galebe çalacağından hiç kimsenin şüphesi olmasın...”</span> <span class="metin_normal _idGenCharOverride-1">Han kaçar. Ayaklananlar 1875 yılında Polat Bey olarak anılan Molla İshak’ı han ilan ederler.</span></p>

    <p class="Temel-Paragraf"><span class="metin_normal _idGenCharOverride-1">Ruslar yeniden Hokand topraklarına saldırır ve uzun bir kuşatmadan sonra Andıcan’a girerler. Bu arada Naşireddin de Rus birlikleriyle birlikte Hokand’ı kuşatmıştır. Ruslar bir yandan da şehir içinde fitne yaymaktadır. Polat Bey direnir; ancak yenilir ve esir edilir.</span> <span class="metin_normal _idGenCharOverride-1">Ruslar Hokand’a hâkim olur ve burayı Fergana eyaleti adıyla Rusya’ya katarlar.</span></p>

    <p class="Temel-Paragraf"><span class="metin_normal _idGenCharOverride-1">Ruslar Fergana topraklarına Rus göçmenlerini yerleştirmeye başlar. Halk huzursuzdur ve durmadan ayaklanır. On dokuzuncu yüzyıl sonlarında Rus işgali gerçekleşmiş olmakla birlikte hiçbir zaman sorunsuz kalmamış, direnişlerin ardı hiç kesilmemiştir. Rusların, bütün şiddetlerine rağmen, Basmacı ayaklanmaların ardı hiç eksilmemiştir. En ünlüleri Fergana vadisinde gerçekleşenlerdir. 1878, 1882, 1892 ve 1893 yılları kanlı ayaklanmalarla geçer. 1878’de Andican’da Yetim Han, 1882’de Andican ve Mergilan’da Derviş Han, 1892-93’de</span> <span class="metin_normal _idGenCharOverride-1">Hokand çevresinde Şakir Han ayaklanmaları yaşanır. 1898’de Fergana’da Dükçi İşan olarak anılan Şeyh Muhammed Sabıroğlu ayaklanması olur. Kırgız ve Özbek halkın iyi organize edilememiş, öfkeli bir iman hareketi olarak başlayan isyan çok kanlı bastırılır. Şeyh Muhammed esir edilir ve türlü işkenceler uygulanır. Şeyh sonuna kadar sakin ve sade, inandıklarını söyleyerek can verir:</span> <span class="metin_normal_i _idGenCharOverride-1">“Biz duacı biçareyiz. Soy soya çeker. Herkesin kendi soyunu dost tutacağı tabiidir.”</span> <span class="metin_normal _idGenCharOverride-1">Şeyhin köyü Mintepe’yi buldozerlerle dümdüz eder, yerine “Rus Köyü” adıyla yeni bir köy kurarlar.</span></p>

    <p class="temel_tp_son"><span class="metin_normal _idGenCharOverride-1">Ne var ki, bu direnişler toparlanıp bir Merkezî Türkistan gücü haline hiçbir zaman gelemezler. Ancak Rus işgalinden sonra akılları başlarına gelen medrese ve tarikatlar direnişlerin de merkezi olurlar. Altı yüz civarında medrese vardır ve köy köy dolaşarak millî duyarlıkları harekete geçirmeye çalışırlar. Tekkeler ve özellikle Nakşibendî tarikatı ise millî birliği fiilen temin eden en güçlü merkezlerdir. Diğer bir direnç kaynağı halk şairleridir. Köy köy dolaşan bu insanlar saz ve sözleriyle millî şuuru uyandırmaya çalışırlar. Ancak bütün bu gayretler, ferdî ve mevziî kahramanlıklara yol açsa da, tam bir çözülme haline girmiş olan toplumda birlik ve sürekli bir direniş mayası tutturamamıştır. İşin içine bir de ceditçilik-kadimcilik ayırımı girmiştir.</span></p>
  </div>
</body>
</html>
