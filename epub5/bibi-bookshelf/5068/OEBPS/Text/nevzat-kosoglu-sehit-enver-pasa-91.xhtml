<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>nevzat-kosoglu-sehit-enver-pasa-91</title>
  <link href="../Styles/idGeneratedStyles.css" rel="stylesheet" type="text/css" />
</head>

<body id="nevzat-kosoglu-sehit-enver-pasa" xml:lang="tr-TR">
  <div class="_idGenObjectStyleOverride-1">
    <p class="baslik_Bolum_no" id="_idParaDest-79"><span class="baslik_Bolum_no_i _idGenCharOverride-7">Millî Hükûmetler</span></p>

    <p class="Temel-Paragraf_g"><span class="_idGenDropcap-2">B</span><span class="metin_normal _idGenCharOverride-1">İRİNCİ Dünya Savaşı Kafkas cephesinde, Ruslara esir düşen askerler yanında, Rusya topraklarına gurbete çıkmış olanlardan ve</span> <span class="metin_normal _idGenCharOverride-1">Rusya elinde bulunan Kars, Ardahan ve Artvin illerinden bir çok Türk, savaşla birlikte enterne edilerek esir kamplarına gönderilir. Bunlar genellikle yol inşaatında ve orman işlerinde çalıştırılırlar. Özellikle subay olanlar Sibirya’nın uzak bölgelerindeki kamplara gönderilir. Bu alanlara yakın yerlerdeki Türkler bu Türk esirlerine hem çeşitli şekillerde destek olur, hem de kaçmalarına yardım ederler.</span></p>

    <p class="Temel-Paragraf"><span class="metin_normal _idGenCharOverride-1">3 Mart 1918 Brest-Litovsk Anlaşması, esirlerin karşılıklı olarak serbest bırakılmasını öngörür. Ancak, Rusya’daki karışıklıklar ve yokluklar sebebiyle Türk esirlerinin vatana dönmeleri kolay olmaz. Osmanlı Hükûmeti, Hilal-i Ahmer (Kızılay) ve yerli Türklerin kurdukları hayır cemiyetleri vasıtasıyla bu insanların Türkiye’ye dönmelerine yardımcı olmaya çalışır. Ayrıca, İstanbul İttihat Terakki hükûmeti, esaretten gelecek bir kısım subayların Türkistan’a geçerek oraların bağımsızlık mücadelelerine katılmalarına sıcak bakmaktadır.</span></p>

    <p class="Temel-Paragraf"><span class="metin_normal _idGenCharOverride-1">Hive ve Buhara Cumhuriyetlerinin askerî teşkilatlanması genellikle bu subaylar tarafından gerçekleştirilmiştir. Bu yıllarda Buhara Savaş Bakanlığına getirilen Yüzbaşı Ali Rıza Bey, Sibirya kamplarından bine yakın Osmanlı subayını kurtarmış ve bunların bir kısmı Afganistan’a, Cemal Paşa’nın çalışmalarına katılmak üzere geçerken, bir kısmı Türkistan’da kalmış, bir kesimi de Türkiye’ye gönderilmişlerdir. Bu subayların önemli ve etkili bir çalışması da eğitim alanında olmuş, usul-i cedit okullarında öğretmenlik yapmışlardır. Bunlardan biri şöyle yazıyor:</span></p>

    <p class="temel_indentmetin_tek"><span class="metin_minion _idGenCharOverride-9">“Demek Anadolumuzdan binlerce kilometre uzaktaki bir Türk ülkesinde öğretmenlik yapmak alın yazımızda varmış. Zaten bizden önce buraya gelmiş Türk subayları da öğretmenlik yapmaktaydılar. Bu arkadaşlardan Haydar Şevki 1 numaralı Nümune Mektebi’nde çalışıyor ve Temir Tüde’yi yönetiyordu. (Tüde: gençlik, izci teşkilatı) Galip 6 numaralı Turan</span> <span class="metin_minion _idGenCharOverride-9">Mektebinde, Yüzbaşı Şükrü 2 numaralı Muhtariyet Mektebinde ve Turan Gücü Tüdesinin başında, Sait Ahrarî 12 numaralı Turan Mektebinde ve İzci Tüdesinin başında, İstanbul’da tahsil görerek dönmüş olan Abdurrahman Bey 10 numaralı İrfan Mektebinde ve Terakki Derneği Tüdesinin başında görev yapmaktaydı. Ben de 6 numaralı Turan Mektebine verildim. O okulun bünyesinde Türk Gücü Tüdesini kurarak eğitime başladım. Bu beşer sınıflı ilkokullarda Türkistanlı öğretmenlerle birlikte biz, Anadolu’dan gelmiş esir Türk subayları da ders veriyorduk...”</span> <span class="metin_indentmetin_n _idGenCharOverride-1">(Dr. Timur Kocaoğlu, “Türkistan’da Türk Subayları, 1914-1923”, Anlatan Raci Çakıröz,</span> <span class="metin_indentmetin_i _idGenCharOverride-1">Türk Dünyası Tarih Dergisi</span><span class="metin_indentmetin_n _idGenCharOverride-1">, Sayı:4, s. 42,43)</span></p>

    <p class="Temel-Paragraf"><span class="metin_normal _idGenCharOverride-1">Daha sonra Bolşevikler buraları ele geçirdiklerinde hepsini tutuklayacak ve Türkistan dışına çıkartacaktır.</span></p>

    <p class="temel_yildiz"><span class="metin_yildiz _idGenCharOverride-1">* * *</span></p>

    <p class="Temel-Paragraf"><span class="metin_normal _idGenCharOverride-1">1784’de Osmanlı Kırım’ı kaybettikten sonra, on dokuzuncu yüzyıl boyunca Kırım’da Türk katliamı ve sürgünleri hiç bitmemiştir. Halkın gücü yetenleri Osmanlı topraklarına geçmeyi kurtuluş olarak görmüştür. Geride kalanların çoğunun toprakları ellerinden alınmış ve kalabalık Rus göçmenler yerleştirilmiştir. Yüzyılın başlarında bir buçuk milyona yakın Kırımlı Sibirya’ya sürülmüştür. Kuzey bozkırdaki Türk nüfus gittikçe azalmıştır. Daha sonra, sürülenlerden sağ dönebilenler de, kendi toprakları üzerinde fiilî kölelik şeklindeki köylüler olarak yaşayamamışlardır. Osmanlı döneminden kalan 1558 cami, yirminci yüzyılın başlarında 700’e inmiştir. Bütün bu şartlar içinde Gaspıralı İsmail Bey “Dilde, fikirde, işte birlik” ışığını burada yakmıştır.</span></p>

    <p class="Temel-Paragraf"><span class="metin_normal _idGenCharOverride-1">1917 ihtilalinin ardından, Çarlık döneminin gizli Türk cemiyeti olan Vatan Derneği 17 Nisan 1917’de Kırım Müslümanları Birinci Kurultayı’nı toplar. Müfti Numan Çelebi Cihan başkanlığındaki komite, Rusya Müslümanları genel kurultayının kararları doğrultusunda çalışmalar yapar. 13 Kasım 1917’de on sekiz maddelik bir Anayasa kabul edilerek</span> <span class="metin_normal _idGenCharOverride-1">Kırım Millî Cumhuriyeti ilan edilir. Nisan 1919’da Bolşevikler Kırım’a egemen olurlarsa da Millî Kurultay çalışmalarını sürdürür. 24 Haziran 1919’da Beyaz Ruslar gelince bütün millî kuruluşları yasa dışı ilan ederler. Sonunda Bolşevikler yeniden egemen olur ve 18 Ekim 1921’de Muhtar Sovyet Cumhuriyetini ilan ederler.</span></p>

    <p class="temel_yildiz"><span class="metin_yildiz _idGenCharOverride-1">* * *</span></p>

    <p class="Temel-Paragraf"><span class="metin_normal _idGenCharOverride-1">1828’de, Şah Abbas Mirza ile Rus Çarı arasında imzalanan Türkmençay Anlaşması ile Aras nehri sınır olmak üzere Azerbaycan ikiye bölünmüş ve Rusya kuzeye egemen olmuştur. On dokuzuncu yüzyıl boyunca Azerbaycan’da canlı bir kültür hayatı vardır ve millîcilik akımında Azerbaycanlı aydınlar Rusya Müslümanlarına öncülük etmektedir.</span></p>

    <p class="Temel-Paragraf"><span class="metin_normal _idGenCharOverride-1">Rusya’daki ihtilalin ardından 28 Mayıs 1918’de Mehmet Emin Resulzade başkanlığında Azerbaycan Türk Cumhuriyeti ilan edilir. Merkezi Gence’dir. İstanbul hükûmeti yeni cumhuriyeti tanıyarak Nuri Paşa komutasındaki bir ordu ile desteklemeye karar verir. 19 Eylül’de Türk birlikleri Bakü’ye girerler. Ancak, müttefikimiz</span> <span class="metin_normal _idGenCharOverride-1">Almanya dahil bütün devletler karşımıza geçerler. Sonunda, Mondros silah bırakışmasının imzalanmasıyla Türk ordusu çekilmek zorunda kalır. 27 Nisan 1920’de Bolşevik orduları Azerbaycan’ı işgal ederek Sovyet Cumhuriyeti’ni kurarlar.</span></p>

    <p class="Temel-Paragraf"><span class="metin_normal _idGenCharOverride-1">Aynı dönemde Kafkasya’da da, Terek Kale’de toplanan Millî Kurultay, Kuzey Kafkasya Cumhuriyetini ilan eder. Mondros Mütarekesinin imzası ve Türk ordularının Kafkasya bölgesini boşaltması üzerine, bölge kendi başına kalır. On dokuzuncu yüzyıl boyunca Nakşî Şeyhi Mansur’un başlattığı ve Şeyh Şamil’in sürdürdüğü mücadelelere sahne olan Kafkasya’da bu sefer Dağıstan ordusu Beyaz ve Kızıl Ruslarla savaşmaya başlar. Komünistler, Beyazlara karşı önce millîcilerle işbirliği yaparlar ve kurulan cumhuriyeti tanırlar. Beyaz Rusların yenilmesinden sonra ise kendi işgallerini başlatarak, 1921 baharına kadar süren çarpışmalar sonunda Kuzey</span> <span class="metin_normal _idGenCharOverride-1">Kafkas Hükûmetini yıkarlar.</span></p>

    <p class="temel_yildiz"><span class="metin_yildiz _idGenCharOverride-1">* * *</span></p>

    <p class="Temel-Paragraf"><span class="metin_normal _idGenCharOverride-1">1917 Ekim Bolşevik ihtilali olunca, Taşkent’te de yönetimi Bolşevikler ele geçirir. Ulema Cemiyeti beş yüz on beş kişinin katıldığı bir kongre toplayarak, yönetimin Türklere devredilmesini ister; Sovyet Meclisi talebi reddeder. Millî Merkez Hokand’a taşınır.</span></p>

    <p class="Temel-Paragraf"><span class="metin_normal _idGenCharOverride-1">25 Kasım 1917’de İslam Şûrâsı ve Ulema Cemiyeti ortak bir kongre toplarlar. Han sarayında toplanan kurultaya iki yüz sekiz delege katılır. 27 Kasım 1917’de yayımlanan bildiri ile, Demokratik ve Federatif Rusya Cumhuriyeti çerçevesinde, “</span><span class="metin_normal _idGenCharOverride-1">Türkistan Mahalli Muhtar Cemiyeti” ilan edilir. Muhammed Tınışbay başkanlığında on kişilik bir hükûmet kurulur. Mustafa Çokay dışişleri bakanıdır. Kongrede, Kazak ordalarında kurulan Alaş-Orda hükûmeti ile birleşme konusu müzakere edilirse de başarılamaz. Moskova’dan Stalin, hiçbir şekilde bu muhtariyeti tanımadığını bildirir. Rusların Beyaz Ordu komutanı ise, ancak yönetimin Rus Kazaklarına devredilmesi halinde yardım edeceğini söyler.</span></p>

    <p class="Temel-Paragraf"><span class="metin_normal _idGenCharOverride-1">Hokand Hükûmeti 1918 yılında genel seçimler yapılacağını ilan ederek, yardım için Anadolu ve Azerbaycan’a heyetler gönderir. Bakü’ye giden heyet orada bulunan Osmanlı subaylarından bir grup ile dönerler.</span> <span class="metin_normal _idGenCharOverride-1">Anadolu’ya giden heyet Moskova üzerinden İstanbul’a geçer. Abid Can Mahmud ve Ubeydullah Hoca Moskova’da kalırlar. Mir Adil, Mir Ahmet Fergana’dan, Sadreddin Hacı Taşkent’ten, Hacı Merdan Kul ve Mahmut Hoca</span> <span class="metin_normal _idGenCharOverride-1">Behbudî Semerkant’tan, Seyit Nasır, Mir Celil Yesi’den kurulu heyet İstanbul’da Talat ve Enver Paşa ile, ayrıca İttihat Terakki Merkez Heyeti üyeleriyle görüşür, yardım isterler. Enver Paşa’yı ziyaret eder ve ona Türkistan hakkında sekiz sayfalık bir rapor verirler. Raporun istekler bölümü şu cümlelerle biter:</span></p>

    <p class="temel_indentmetin_tek"><span class="metin_minion _idGenCharOverride-9">“Şimdi bizim kalbimiz tamamiyle büyük Türkiye’ye iltihak ihtirası ile çarpıyor. Bütün Türklüğün birleşmesi ancak bizim ulvî maksatlarımıza uyan yoldur. Bütün arzumuz, emelimiz budur. Bu muallâ emel küçük, büyük bütün halkın ve sınıfların en kutsal gayesidir.”</span></p>

    <p class="Temel-Paragraf"><span class="metin_normal _idGenCharOverride-1">Nuri Paşa o sıralarda Azerbaycan’a girmiştir. Buhara Emîri</span> <span class="metin_normal _idGenCharOverride-1">Âlim Han ise düşman bellediği Ceditçilerle görüşmeye yanaşmamaktadır.</span></p>

    <p class="Temel-Paragraf"><span class="metin_normal _idGenCharOverride-1">17 Ocak 1918’de Tınışbay’ın istifası ile yerine Mustafa Çokay getirilir; Ubeydullah Hoca da yardımcısı olur. Taşkent’teki Bolşevikler bir iç ihtilalle Hokand’daki millî hükûmeti devirmeye çalışırlar. 7 Şubat 1918’de Rus birlikleri Hokand topraklarına girerler. Çarpışmalar başlar. 22 Şubat’ta Rus ve Ermenilerden oluşan Kızılordu birlikleri Hokand’a egemen olurlar. Hokand yakılır ve on binin üstünde Türk öldürülür. Devlet başkanı Mustafa Çokay, millî şuurdan başka ellerinde bir şey kalmadığını söyleyecek ve canını zor kurtararak Türkiye’ye kaçacaktır.</span></p>

    <p class="Temel-Paragraf"><span class="metin_normal _idGenCharOverride-1">Hokand’ın işgalinden sonra Türk aydınlarının bağımsızlık ülküleri gittikçe zayıflar ve komünist partiler içinde yer tutma temayülleri artar.</span></p>

    <p class="Temel-Paragraf"><span class="metin_normal _idGenCharOverride-1">Kazak aydınları ise, 1906 yılında Kazak Anayasal Demokratik Partisi’ni kurmuş ve millî şuuru uyandırmak için gayret içine girmişlerdi. 1917 Temmuz’unda partinin adı Alaş Orda olarak değiştirilir. 5 Nisan 1917’de toplanan Kazak Kongresi’nde başkan Bökeyhan iddialı ve ümitli konuşur:</span> <span class="metin_normal_i _idGenCharOverride-1">“Kurtuluş saati gelmiştir. Bizim siyasi hedefimiz millî kurtuluştur.”</span></p>

    <p class="Temel-Paragraf"><span class="metin_normal _idGenCharOverride-1">18-26 Aralık 1917’de toplanan 3. Kazak Kongresi, Demokratik Rusya Cumhuriyeti çerçevesinde, mahalli muhtariyetini ilan ederek, Bökeyhan başkanlığında Alaş-Orda hükûmetini kurar. Başkent Semey şehridir. Alaş Orda hükûmeti ile Hokand’daki Türkistan hükûmetinin birleşmesi için başlatılan teşebbüsler sonuç vermez; değişik gruplar ve farklı görüşler vardır. Merkezini Orenburg’a taşıyan Başkurdistan hükûmeti ile yakın ilişkiye girilir. Hızlı bir şekilde askerî birlikler kurulmaya çalışılır. Sibirya’da hâkim bulunan Beyaz ordu komutanı general Kolçak ile temas kurularak askerî yardım istenir; ancak, Kızıl veya Beyaz hiçbir Rus yardım niyetinde değildir ve hükûmetin dağıtılması için Başkurdistan ve Alaş Orda’ya baskıya başlar. Başkurdistan Hükûmeti adına Zeki Velidi ve Alaş Orda adına Ahmet Baydursunoğlu Moskova’ya giderek anlaşmak zorunda kalırlar.</span> <span class="metin_normal _idGenCharOverride-1">Lenin ve Stalin’in imzalarını taşıyan bu anlaşma, komünistler için hiçbir değer taşımayan bir zaman kazanma sözüdür ve sonucu değiştirmeyecektir. Daha sonra Zeki Velidi</span> <span class="metin_normal_i _idGenCharOverride-1">Hatıralar’</span><span class="metin_normal _idGenCharOverride-1">ında şöyle yazacaktır:</span></p>

    <p class="temel_indentmetin_tek"><span class="metin_minion _idGenCharOverride-9">“Lenin ve arkadaşlarının bizimle sulh mukavelesi yapmalarını muvakkat bir iş, bunların bizi görünürde arkadaş saymakla beraber, bir gün Özbeklerdeki imamlar, mollalar, Finlandiya’daki kapitalist burjuvalar gibi ortadan kaldırılacak bir unsur telakki ettiklerini, yani komünist partisini yerleştirip, sonunda idareyi onlara vermek kararında olduklarını daha o gün öğrenmiş olduk.”</span></p>

    <p class="Temel-Paragraf"><span class="metin_normal _idGenCharOverride-1">Zeki Velidi’nin o gün dediği, yapılan anlaşmadan iki gün sonrasıdır ve Lenin parti kongresinde verdiği nutukta, millîcilerle yapılan anlaşmaların geçici ve taktik icabı olduğunu açıkça söylemiştir.</span></p>

    <p class="Temel-Paragraf"><span class="metin_normal _idGenCharOverride-1">Her türlü askerî eğitim ve imkândan yoksun bulunan Alaş Orda hükûmetinin Kızılordu birlikleri karşısında tutunabilmesi beklenmez. 18 Mart 1919’da, Kızılordu birlikleri Alaş Orda hükûmetini dağıtır. Alaş Orda taraftarları bozkıra çekilerek, buradan halkı şuurlandırma yolunda çalışmalarını sürdürürler.</span></p>

    <p class="temel_yildiz"><span class="metin_yildiz _idGenCharOverride-1">* * *</span></p>

    <p class="Temel-Paragraf"><span class="metin_normal _idGenCharOverride-1">Ufa-Yayık bölgesinde yaşayan Başkurtlar, zaman zaman Kazak yahut Karakalpak hanlarına bağlılıklarını ilan ederek Ruslarla sürekli kavga halinde olmuşlardır. Zaman zaman Osmanlı’ya elçi göndererek yardım isterler. Rus Çarı, silahlarını kendileri yapan bu halka demirciliği yasaklar.</span></p>

    <p class="Temel-Paragraf"><span class="metin_normal _idGenCharOverride-1">Ekim devriminin hemen ardından toplanan</span> <span class="metin_normal _idGenCharOverride-1">Başkurt Merkez Şûrâsı 29 Kasım 1917’de Bikbayoğlu Yunus Bey başkanlığında Başkurdistan Millî Hükûmeti’ni ilan eder. İçişleri ve Harbiye Bakanı Ahmet Zeki Velidi’dir. Hemen askerî bir idare kurulmaya çalışılır. Ocak 1918’de Kızılordu birliklerinin saldırısı ile hükûmet yıkılır ve yöneticiler tutuklanır. Başkurt askerlerinin tutukevini basarak Zeki Velidi’yi kurtarmasından sonra, Başkurt Hükûmeti yeniden faaliyete geçer ve Rus birlikleri ile savaşa girişilir. Temmuz 1918’de Ruslar Ufa ve Orenburg’u terketmek zorunda kalırlar. Hükûmet merkezi yeniden Orenburg’a taşınır. Türkistan Millî Hükûmetinden Çolpan, Ubeydullah Hoca,</span> <span class="metin_normal _idGenCharOverride-1">Mir Muhsin gibi aydınlar gelerek çalışmalara fiilen katılırlar. Alaş Orda hükûmeti ile ortak bir askerî birlik kurulur; diğer Muhtar Türk Hükûmetleri ile yeni bir birlik kurmak üzere toplantılar yapılır.</span></p>

    <p class="Temel-Paragraf"><span class="metin_normal _idGenCharOverride-1">Zeki Velidi’nin Moskova ile yaptığı anlaşmaya dayalı olarak 1920 yılına kadar Başkurt Hükûmeti devam eder. Daha sonra, bütün diğer millî hükûmetlerin âkıbetine uğrar. Zeki Velidi son anlarda kendisini kurtararak Türkistan’a geçer.</span></p>

    <p class="Temel-Paragraf"><span class="metin_normal _idGenCharOverride-1">30 Kasım 1917’de Ufa’da toplanan Sibirya Müslümanları Kongresi de toprağa dayalı yahut kültürel muhtariyet konularını tartışır. Sonunda İdil-Ural Millî Muhtariyeti ilan edilir. 9 Şubat 1918’de toplanan Meclis Anayasayı kabul eder. Sadri Maksudi başkanlığındaki millî hükûmet, Bolşevikler hâkim oluncaya kadar çalışmalarını sürdürür. 12 Nisan 1918’de Bolşevikler millî hükûmeti dağıtarak mahalli sovyet cumhuriyetini kurarlar. Sadri Maksudi Türkiye’ye geçer.</span></p>

    <p class="temel_yildiz"><span class="metin_yildiz _idGenCharOverride-1">* * *</span></p>

    <p class="Temel-Paragraf"><span class="metin_normal _idGenCharOverride-1">Hive yahut</span> <span class="metin_normal _idGenCharOverride-1">Harzem Hanlığı Rusya’nın hâkimiyetinde olarak varlığını devam ettirmektedir. Rusya ise bir takım reformlar yoluyla Hive’yi topraklarına katmak üzere adım adım ilerlemektedir.</span></p>

    <p class="Temel-Paragraf"><span class="metin_normal _idGenCharOverride-1">Yüzyılın başlarında önce gizli olarak başlayan Genç Hiveliler hareketi canlanmaya başlar. Hive Hanları Muhammed Rahim ve İsfendiyar Han da genç ceditçilere açık ve yumuşak davranırlar. İsfendiyar Han 1917’de Ceditçilerin isteklerine uygun olarak bir parlamento kurmayı kabul eder. 26 Mayıs 1917’de Meclis açılır. Mat Murad başkanlığında bir Bakanlar Kurulu oluşturulur. Ancak, beyler arasındaki çekişmeler ve Genç Hivelilerin beylere karşı mücadeleleri devam eder.</span></p>

    <p class="Temel-Paragraf"><span class="metin_normal _idGenCharOverride-1">Sonunda</span> <span class="metin_normal _idGenCharOverride-1">Genç Hiveliler Bolşeviklerle işbirliğine girerler. İsfendiyar Han 1917 Haziranında on yedi Genç Hiveliyi hapsettirir. Genç Hiveliler parlamentodan atılır. Bu arada Dört Göl ve Hive çevresinde gençleri örgütlemekte olan Muhammed Kurban Serdar, İsfendiyar Han’ı öldürerek, Cüneyt Han namıyla 30 Eylül 1918’de ülkenin fiilî yönetimini eline alır. Sovyetlerle işbirliğine karşı olan Cüneyt Han, onların elindeki Türk şehirlerini savaşarak geri almaya çalışır. Çarpışmalar 1919 Nisanına kadar sürer. Sonunda bir anlaşma yapılır; Sovyet Hükûmeti Hive’nin bağımsızlığını tasdik eder. Bir yandan da mahalli bir</span> <span class="metin_normal _idGenCharOverride-1">Bolşevik ihtilali için çalışmalarını hızlandırır. Fakat, böyle bir ihtilali beklemeden 25 Aralık 1919’da Kızılordu birlikleri Hanlığın topraklarına girer. Hive 25 Ocak 1920’de düşer. 1 Şubat 1920’de Hive Hanı tahtından ayrılır ve Harzem Halk Cumhuriyeti ilan edilir. Genç Hivelilerden Pehlivan Hacı Niyaz Yusuf devlet başkanı olur. Baha Ahun Selimoğlu başbakanlığa getirilir. Sovyet Rus hükûmeti de Harzem Cumhuriyetinin bağımsızlığını kabul eder.</span></p>

    <p class="Temel-Paragraf"><span class="metin_normal _idGenCharOverride-1">Mart 1921’de yerel komünistler Sovyetlerle birlikte harekete geçerler. Pehlivan Niyaz ve hükûmet üyeleri tutuklanır. 1921 Mayısında toplanan bir kongre devlet başkanlığına Ata Mahdum’u getirir ve yeni bir hükûmet kurulur. Çok kısa bir süre sonra Kızılordu birlikleri yeniden Hive’ye girerler. Devlet başkanı ve hükûmet üyeleri tutuklanır.</span></p>

    <p class="Temel-Paragraf"><span class="metin_normal _idGenCharOverride-1">Bu arada Cüneyt Han, Kara Kum’a çekilerek mücadeleye devam eder. Direniş hareketi giderek güç kazanır. Cüneyt Han Hive’yi kuşatır ve Ocak 1924’te bir ayaklanma düzenlenir. Ancak gönderilen Sovyet kuvvetleri ayaklanmayı bastırırlar. Sovyet komünistlerinin talimat ve gözetiminde toplanan 5.</span> <span class="metin_normal _idGenCharOverride-1">Harzem Halk Kongresi Harzem Cumhuriyetinin lağvedilmesine karar verir. 29 Eylül 1924 tarihinde Rus birliklerinin kuşatması altındaki Harzem toprakları Özbek ve Türkmen Sosyalist Cumhuriyetleri arasında paylaştırılır.</span></p>

    <p class="temel_yildiz"><span class="metin_yildiz _idGenCharOverride-1">* * *</span></p>

    <p class="Temel-Paragraf"><span class="metin_normal _idGenCharOverride-1">Buhara Emîrliği ise, Rusya’ya bağlı, iç işlerinde bağımsız ve toprakları epeyce daralmış olarak varlığını sürdürmektedir. Burada, Jön Türkler’e benzeterek Genç Buharalılar adını alan ceditçi gruplar, reform isteklerinin kabulü için Emîr’e karşı mücadele etmektedirler. 1917 İhtilalinden sonra merkezi Kazan’da bulunan</span> <span class="metin_normal _idGenCharOverride-1">İlim Cemiyeti’nin İdil-Urallı başkanı Âlim Han, bir heyetle Buhara’ya gelerek Kadimcilerle Ceditçileri barıştırmaya çalışırsa da başaramaz. Millîci gençler Türkistan şehirlerine dağılarak çeşitli gazeteler çıkarırlar. Feyzullah Hoca Taşkent’te</span> <span class="metin_normal_i _idGenCharOverride-1">“Uçkun”</span><span class="metin_normal _idGenCharOverride-1">u, Mirza Abdülkadir</span> <span class="metin_normal_i _idGenCharOverride-1">“Kurtuluş”</span><span class="metin_normal _idGenCharOverride-1">u ve Abdurrauf Fıtrat, Semerkant’a</span> <span class="metin_normal_i _idGenCharOverride-1">“Hürriyet”</span><span class="metin_normal _idGenCharOverride-1">i yayımlar. Emîr’in gençlere karşı baskıları artar; Hoca Mahmud Behbudî dahil bir kısım ceditçiler suikastlerle yahut idam edilerek öldürülürler.</span></p>

    <p class="Temel-Paragraf"><span class="metin_normal _idGenCharOverride-1">Bu arada Ceditçiler de iki gruba ayrılırlar. Kazanlı Necip Hüseyin’in öncülüğünde olan “İştirakiyyun” taraftarları, Rusların güvenini kazanarak gençleri silahlandırmak istemektedir. Milliyetçi-inkılâpçı grubun önderi ise Feyzullah Hoca’dır.</span></p>

    <p class="Temel-Paragraf"><span class="metin_normal _idGenCharOverride-1">Hokand hükûmetine son veren Kızılordu birlikleri 15 Mart 1918’de Buhara’ya saldırır; ancak yenilerek geri çekilirler. Genç Buharalılar da bir ayaklanma düzenleyerek onlara yardımcı olmaya çalışırlarsa da başarılı olamazlar. Sovyet Hükûmeti 25 Mart 1918’de Buhara’nın bağımsızlığını tanır. Emîr</span> <span class="metin_normal _idGenCharOverride-1">Âlim Han bu durumda Ceditçilerden bir kısmını idam ettirir. Ancak, 28 Ağustos 1920’de Kızılordu birlikleri yeniden Buhara sınırını geçer. Genç Buharalılar da içeriden destek olurlar. 2 Eylül’de Buhara düşer ve Emîr Âlim Han Doğu Buhara’ya, oradan Afganistan’a geçer.</span></p>

    <p class="Temel-Paragraf"><span class="metin_normal _idGenCharOverride-1">6 Ekim 1920’de Ceditçi grupların birleşmesiyle Kağan’da kurultay toplanır ve Buhara Geçici Millî Hükûmeti ilan edilir. Mirza Rahim Han devlet başkanlığına, Feyzullah Hoca hükûmet başkanlığına getirilir. Bu hükûmette, İstanbul’da uzun süre kalmış ve Çar Hükûmetleri tarafından sürekli izlenmiş bir aydın olan Osman Hoca Maliye Bakanı, Abdülhamit Arif Savaş Bakanı, Kari Yoldaş Millî Eğitim Bakanı,</span> <span class="metin_normal _idGenCharOverride-1">Ata Hoca İçişleri Bakanı, Hasan Bey Sağlık Bakanı, Muhtarcan Bey Tarım Bakanı ve Mükemmeleddin Bey Adliye Bakanıdır.</span></p>

    <p class="Temel-Paragraf"><span class="metin_normal _idGenCharOverride-1">Genç Buharalıların hâkim olduğu bu cumhuriyet, bağımsızlığını korur ve bir Sovyet Cumhuriyeti haline gelmez. Hükûmet Doğu Buhara’ya da egemen olur. Doğu Buhara’ya gönderilen Ata Hoca, bu çevredeki Basmacı başbuğlardan Devletmend Bey’le Ruslara karşı mücadelede anlaşır. Abdülkayyum Bey, Aşur Bey de bu çevredeki Basmacı liderlerdendir.</span> <span class="metin_normal _idGenCharOverride-1">Darvaz’da İşan Sultan ve Karatekin’de Fuzayl Bey, Korgantepe’de Togaysarı, Karadağ’da Abdurrahman Bey Rusları Türkistan’dan çıkarmak için mücadeleyi sürdüren başbuğlardır.</span></p>

    <p class="Temel-Paragraf"><span class="metin_normal _idGenCharOverride-1">2 Eylül 1921’de Buhara’da toplanan ikinci Kurultay, Millî Hükûmeti, Buhara Halk Cumhuriyeti olarak ilan eder. Osman Hoca</span><span class="metin_dipnot _idGenCharOverride-6"><a class="_idFootnoteLink" href="#footnote-238-54" id="footnote-238-54-backlink">54</a></span> <span class="metin_normal _idGenCharOverride-1">Cumhurbaşkanlığına, Feyzullah Hoca</span><span class="metin_dipnot _idGenCharOverride-6"><a class="_idFootnoteLink" href="#footnote-238-55" id="footnote-238-55-backlink">55</a></span> <span class="metin_normal _idGenCharOverride-1">hükûmet başkanlığına getirilir. Bölgedeki Osmanlı subayları güvenlik ve askerlik işleriyle görevlendirilir. Bunlardan</span> <span class="metin_normal _idGenCharOverride-1">Ali Rıza Bey</span><span class="metin_dipnot _idGenCharOverride-6"><a class="_idFootnoteLink" href="#footnote-238-56" id="footnote-238-56-backlink">56</a></span> <span class="metin_normal _idGenCharOverride-1">Harbiye müsteşarlığına getirilir. Münevver Kari, Sadullah Hoca ve Ubeydullah Hoca gibi Ceditçilerin önde gelenleri Buhara’ya çağrılarak görevler verilir. Ünlü şair Fıtrat, eğitim işiyle doğrudan ilgilenir. Resmî dil Türkçe olarak ilan edilir. Avrupa ve Türkiye’ye eğitim için öğrenciler gönderilir.</span></p>

    <p class="Temel-Paragraf"><span class="metin_normal _idGenCharOverride-1">Bu arada Feyzullah Hoca ve Osman Hoca Moskova’da Lenin’le bizzat görüşüp mutabakata vardıktan sonra, Anadolu’daki Millî Mücadeleye yardım konusunu Buhara Parlamentosuna getirirler.</span> <span class="metin_normal_i _idGenCharOverride-1">“Buhara Parlamentosu, Türkiye’ye yüz milyon altın ruble yardıma, tek itiraz sesi yükselmeden, bir anda ve tam bir oy birliği ve tezahürat içinde alkışlarla karar vermişti.”</span> <span class="metin_normal _idGenCharOverride-1">Bu yardım yüz milyon altın ruble olacaktır ve Çarlık döneminden Buhara hazinesinde kalan paradan ödenecektir.</span><span class="metin_dipnot _idGenCharOverride-6"><a class="_idFootnoteLink" href="#footnote-238-57" id="footnote-238-57-backlink">57</a></span> <span class="metin_normal _idGenCharOverride-1">Ancak bu miktarı Moskova hiçbir zaman Türkiye’ye göndermedi</span> <span class="metin_indentmetin_n _idGenCharOverride-8">(Mehmet Saray,</span> <span class="metin_indentmetin_i _idGenCharOverride-8">Millî Mücadele Yıllarında Buhara Cumhuriyetinin Türkiye’ye Yardımı, Türkistanda Yenilik Hareketleri ve İhtilaller</span><span class="metin_indentmetin_n _idGenCharOverride-8">, Edit. Timur</span> <span class="metin_indentmetin_n _idGenCharOverride-8">Kocaoğlu, Haarlem 2001, içinde)</span></p>

    <p class="Temel-Paragraf"><span class="metin_normal _idGenCharOverride-1">Genç cumhuriyetin iki lideri olan Osman Hoca ve Feyzullah Hoca arasında da görüş ayrılığı giderek derinleşmektedir. Feyzullah Hoca ve taraftarları giderek Bolşeviklere yaklaşırken, Osman Hoca ve taraftarları millîci kalarak Bolşeviklerin gücünden yararlanmayı düşünmektedirler.</span></p>

    <p class="Temel-Paragraf"><span class="metin_normal _idGenCharOverride-1">Ruslar ise, Buhara’yı içeriden ele geçirme kararı vermişlerdir ve mümkün olduğu kadar çok bölgenin parçalanarak ayrı ayrı muhtariyet ilan etmesini istemektedir. Ruslar, bu kararla, bir yanda Buhara Cumhuriyeti ile ilişkilerini sürdürür, müzakereler yaparken bir yandan da saldırı hazırlıklarını geliştirirler. Sovyetler ancak 1924’te</span> <span class="metin_normal _idGenCharOverride-1">Buhara’ya hâkim olacak ve Buhara Sosyalist Cumhuriyeti ilan edildikten bir süre sonra da, cumhuriyet lağvedilerek Rusya’nın bir eyaleti haline getirilecektir.</span></p>

    <p class="Temel-Paragraf"><span class="metin_normal _idGenCharOverride-1">Afganistan’a geçmiş olan Emîr Âlim Han’ın yardım isteklerine İngiltere cevap vermez. Han, kendisine bağlı boy beyleriyle direniş hareketini devam ettirmeye çalışır. Muhammed Sait Bey, Abdullah Hafız Pervaneci ve Lakay İbrahim önde gelen komutanlarındandır.</span></p>

    <p class="temel_yildiz"><span class="metin_yildiz _idGenCharOverride-1">* * *</span></p>

    <p class="Temel-Paragraf"><span class="metin_normal _idGenCharOverride-1">Enver Paşa’nın bağımsızlığı için mücadeleye gittiği Türkistan’ı tanımadığı, Zeki Velidi Togan tarafından da, vurgulanarak ifade edilir. Bu, doğru olmakla birlikte, çok da abartılmamalıdır. Z. Velidi Bey, Paşa’nın, Korbaşılarla beraber olmak çabasının ne kadar doğru olduğunu ileride anlatırken, O’nun Türkistan’ı epeyce tanıdığını da ifade etmiş olacaktır. Çünkü, görüyoruz ki, Osmanlı Hükûmetlerinin Türkistan’la ilgisi pek de yeni değildir ve Enver Paşa yurt dışına çıktıktan sonra da bu bölgeler hakkında, belgeleri bize intikal eden veya etmeyen bir çok raporlar almıştır, kişisel görüşmeler yapmıştır. 1917 Rus İhtilali ile bu ilişkiler iyice artmış ve kişiler yahut heyetlerin geliş gidişleri çoğalmıştır. Bunlardan birini Şevket Süreyya Bey kaydeder:</span></p>

    <p class="Temel-Paragraf"><span class="metin_normal _idGenCharOverride-1">Azerbaycan’da ve</span> <span class="metin_normal _idGenCharOverride-1">Kuzey Kafkasya’da cumhuriyetler kurulmuş, bu gelişmelerin Türkistan’da büyük yankıları olmuştur. Bu sıralarda Türkistan’dan İstanbul’a bir heyet gelir ve Enver Paşa’yla görüşerek bir rapor sunarlar. Türkistan Merkezî İttihat ve Terakki Cemiyeti adına sunulan, Müfti Sadreddin, Hacı Şerif Hocaoğlu ve Celilof imzalarını taşıyan bu raporda şöyle denilmektedir:</span></p>

    <p class="temel_indentmetin_ilk"><span class="metin_minion _idGenCharOverride-9">“Biz Türkistan Türkleri, şimdi, öncekinden belki daha çok hırpalanıyoruz, eziliyoruz. Gerçi şimdiki şekle göre, bugün memleketimizin yönetiminde bir değişiklik oldu gibi görünür, ama, bu değişiklik, millî ve siyasi hukukumuzu tamamen kendi elimize teslim etmiş, bizleri de hâkim unsur ile eşit haklarda görmüş, eski ve koyu Hristiyanlık taassubundan sıyrılıp temizlenmiş, hür bir Rusya şeklinde ortaya çıkmıyor. Bilakis demokrasi ve halkların eşitliği bayrağının, sürükleyici korumasına sığınmış, cahil ve yağmacı bir yönetimin, biz şimdi her gün biraz daha keyif ve heveslerinin kurbanı bulunuyoruz.</span></p>

    <p class="temel_indentmetin_sb"><span class="metin_minion _idGenCharOverride-9">“Eski idarenin hiç olmazsa zalim ve fakat belli kanun ve kararları vardı. Biz de onlara uyarak varlığımızı korumaya çalışıyorduk. Fakat şimdi öyle mi? Aşağıda anlattıklarımız, bugün yapılan zulüm ve hakaretin derecelerini birazcık olsun yüksek nazarlarınızda tecelli ettirir. On milyon Türk ve Müslüman’ı toplayan memleketimizde Rus, Yahudi, Ermeni nüfusu ancak 300.000 olduğu halde, bugün Türkistan Cumhuriyeti adı ile başımıza konan hükûmetin on altı bakanlığından ancak dördü Türk ve Müslümana veriliyor. Otuz altı üyelik parlamentoda, o da ancak Rusların emellerine uyan on bir Türk üye var. Hükûmet ve yönetim işlerinde ise, bu derecede az, hatta hiçiz. Birkaç ay önce Hokand ve Buhara’da meydana gelen ve Türk evladının gaddarca mahvına sebebiyet veren kanlı faciaların, herhangi bir zamanda tekrarına engel olamayız...”</span></p>

    <p class="Temel-Paragraf"><span class="metin_normal _idGenCharOverride-1">Durumlarını uzunca anlatmaya çalıştıkları ve komünist yönetimden şikâyet ettikleri dilek yazısı şu paragrafla son bulur:</span></p>

    <p class="temel_indentmetin_tek"><span class="metin_minion _idGenCharOverride-9">“Şimdi bizim kalbimiz, tamamıyla büyük Türkiye’ye iltihak ihtirası ile çarpıyor. Bütün Türklüğün birleşmesi, ancak bizim ulvî maksadımıza uyan yoldur. Bugün arzumuz, emelimiz budur. Bu yüce emel, küçük, büyük bütün halkın ve sınıfların en kutsal gayesidir. Duygularımızın ve maksadımızın yücelik ve haklılığını, fedakâr ve genç Türkiye’nin, bugün iş başında bulunan milliyetçi, vatanperverleri hiç şüphesiz takdir ederler. Zira o vatanperverler, biz biliyoruz ki, bizlerde henüz doğmuş olan bu mukaddes emeli, o bütün Türklüğün millî birliğini, zaten çoktan hayatlarının gayesi saymışlardır...”</span> <span class="metin_indentmetin_n _idGenCharOverride-1">(Aydemir,</span> <span class="metin_indentmetin_i _idGenCharOverride-1">a.g.e</span><span class="metin_indentmetin_n _idGenCharOverride-1">., s. 455-6)</span></p>

    <p class="Temel-Paragraf"><span class="metin_normal _idGenCharOverride-1">Paşa’ya gelen raporlardan biri olan Kırımlı Hafız Bey’in</span><span class="metin_dipnot _idGenCharOverride-6"><a class="_idFootnoteLink" href="#footnote-238-58" id="footnote-238-58-backlink">58</a></span> <span class="metin_normal _idGenCharOverride-1">20 Şubat 1920 tarihli mektubunda, Azerbaycanlı Ali Merdan Topçubaşı ve Rusya Müslümanları Milletvekillerinden Sadri Maksudi ile görüştüğünü, kendisinin</span> <span class="metin_normal_i _idGenCharOverride-1">“Türkistan ve Buhara’da ancak silah ve paranın hakkı ile bir eser meydana getirilebileceğine, fikirden ziyade kuvvetle hareketin semereli olacağına inandığını”</span> <span class="metin_normal _idGenCharOverride-1">söyler.</span> <span class="metin_normal_i _idGenCharOverride-1">“Askerî teşkilatın kolaylıkla meydana gelebileceğinden ise, zerre kadar tereddüt göstermiyor. Herhalde, ilk dayanak noktasının Türkmenler olmasını, onlardan gerektiği gibi kuvvet çıkartılabileceğini o da kabul ediyor. ... Türkistan’da yararlanılabilecek bir İslam–Türk akımı doğmuştur.”</span> <span class="metin_indentmetin_n _idGenCharOverride-8">(Yamauchi,</span> <span class="metin_indentmetin_i _idGenCharOverride-8">a.g.e.</span><span class="metin_indentmetin_n _idGenCharOverride-8">, s.88-9)</span> <span class="metin_normal _idGenCharOverride-1">Raporda Türkistan gençliğinin İslamcılar, Türkçüler ve Rus taraftarları olarak bölündükleri anlatılmaktadır. Bunlar son derece gerçekçi tespitlerdir.</span></p>

    <p class="Temel-Paragraf"><span class="metin_normal _idGenCharOverride-1">Enver Paşa Moskova’da iken, Türkiyeli olduğu anlaşılan Batur Bey isimli bir subayı, Taşkent’ten çağırarak kendisinden Türkistan’ın durumu hakkında bilgi almıştır. Paşa Buhara’ya vardığında Batur Beyi yine yanına çağırmıştır. Batur Bey, Ermenilerin çalışmalarını Rusya içinde de sürdürdüklerini, Talat Paşa ve Bahattin Şakir’in şehit edilmelerini de hatırlatarak, buhran yatışıncaya kadar bir süre Afganistan’a geçmesinin yararlı olacağını söyler.</span> <span class="metin_indentmetin_n _idGenCharOverride-8">(Feridun Kandemir,</span> <span class="metin_indentmetin_i _idGenCharOverride-8">Enver Paşa’nın Son Günleri</span><span class="metin_indentmetin_n _idGenCharOverride-8">, İstanbul 1955, s. 17)</span></p>

    <p class="Temel-Paragraf"><span class="metin_normal _idGenCharOverride-1">10 Şubat 1921 tarihinde Bedri Bey tarafından gönderilen mektupta ise, özellikle Hindistan Hilafet hareketleri, Afganistan ve Buhara’nın siyasi durumları hakkında geniş ve aydınlatıcı bilgiler verilmektedir. Enver Paşa’nın daha sonra, Emîr Âlim Han’ın İngilizlere hizmet ettiği yolundaki konuşmalarında bu mektuptaki bilgi ve değerlendirmelerin izi görülür. Bedri Bey Emanullah Han’la görüşmelerini anlatır:</span></p>

    <p class="temel_indentmetin_tek"><span class="metin_minion _idGenCharOverride-9">“Kendileri zaten Türkçeye vakıf olmakla beraber bizi kabul ettikleri gün Türk kıyafetinde bulunuyorlardı. Yani, başlarına fes giydikleri halde bizi kabul etmişlerdi. ... Afgan Emîri Hazretleri, bugün önde gelenleri felakete düşen İslâm ve Doğu dünyası için bir kurtuluş ve saadet güneşi olarak kabul edilebilir. Yüksek tahsilli olmamakla birlikte, Kâbil Harp Okulunda okumuş ve oldukça bilgi edinmiştir. Zekâ ve dirayeti yüksek bir derecededir. Fakat, bütün bunların önünde gelen özelliği, Türklere ve şahs-ı âlilerine olan saygı ve olağanüstü sevgisidir. Ne zaman sizden söz etsek, kardeşim Enver Paşa diye hitap etmekten özel bir zevk alır. Yine, çalışma arkadaşlarınızı aynı saygıyla anar.”</span> <span class="metin_indentmetin_n _idGenCharOverride-1">(Yamauchi,</span> <span class="metin_indentmetin_i _idGenCharOverride-1">a.g.e.</span><span class="metin_indentmetin_n _idGenCharOverride-1">, s.144-5)</span></p>

    <p class="Temel-Paragraf"><span class="metin_normal _idGenCharOverride-1">5 Nisan 1921 tarihli Osman Avni Bey’in mektubu, Enver Paşa’nın Buhara ve çevresi hakkında bilgi istemesi üzerine gönderilen bir rapordur. Osman Avni Bey, Buhara’daki Osmanlı subaylarındandır. Cemal Paşa’nın emrinde on beş Osmanlı subayı Hive’ye hizmet etmek üzere giderlerken, Buhara’da Genç Buharalıların iktidarı ele alması üzerine, yine Paşa’nın emri ile dokuz subay Buhara’da kalırlar. Başbakan Feyzullah Hoca, görevlerinin orduyu kurup, yetiştirmek olduğunu söylemesine rağmen, Savaş Bakanı Rus taraftarı olduğu için buna izin vermez. Millî Eğitim Bakanlığı emrine verilirler ve okullar açarak öğretmen yetiştirmeye çalışırlar. Aralarından bir kaçı da, güvenlik güçlerini düzene sokup, milis teşkilatları kurarlar.</span></p>

    <p class="Temel-Paragraf"><span class="metin_normal _idGenCharOverride-1">Osman Avni Bey Buhara’nın askerî durumu, eğitimi, ordusu hakkında bilgiler verir.</span> <span class="metin_normal_i _idGenCharOverride-1">“Ordu denilen şey henüz Buhara’da yoktur. Şark pullakı denilen ve mevcutları bin kadar olan bir alay mevcut olup, bu alay da karışık milletlerdendir.”</span> <span class="metin_normal _idGenCharOverride-1">Buhara’daki Harbiye kursunun dili Rusçadır; kapatılmasına karar verilmiştir. Nüfus sayımı yapılamıyor. Osmanlı subaylarının baskısıyla Savaş Bakanı görevinden alınıyorsa da, adam Moskova’ya gidip, yeniden kendini tayin ettiriyor. İktisadî durumun sıfır olduğunu söyleyen Osman Avni Bey, olanı da Rusların götürdüğünü söylüyor ve açıklamalar yapıyor. Ekmek temini bile sorunlu; bu yüzden milisler bu işi denetimlerine almışlar.</span> <span class="metin_normal_i _idGenCharOverride-1">“Halkın Osmanlı Türklerine sevgi ve güvenleri vardır. Bunu Buhara Hükûmeti de takdir etmiştir. Yalnız, Türkleri Savaş Bakanlığında çalıştıracak cesaretleri yoktur.”</span> <span class="metin_normal _idGenCharOverride-1">Vatanperverlik duyguları gelişmemiş ve askerlikten hoşlanmıyorlar. Bunun için, on sekiz yaşın altındakileri beklemek gerek.</span> <span class="metin_indentmetin_n _idGenCharOverride-8">(Yamauchi,</span> <span class="metin_indentmetin_i _idGenCharOverride-8">a.g.e.</span><span class="metin_indentmetin_n _idGenCharOverride-8">, s. 176, 179)</span></p>

    <p class="Temel-Paragraf"><span class="metin_normal _idGenCharOverride-1">Yine Osman Avni Bey, 23 Mayıs 1921’de,</span> <span class="metin_normal_i _idGenCharOverride-1">“Muhterem ve Fedakâr-ı Millet Kumandan Hazretlerine Maruzatımdır”</span> <span class="metin_normal _idGenCharOverride-1">hitaplı mektubunda, Buhara ve Hükûmet hakkında, Rusya’nın Türkistan politikaları konusunda çok ciddi bilgiler verir. Askerî Islahat Komisyonunda</span> <span class="metin_normal_i _idGenCharOverride-1">“Türk teşkilatını başka bir isimle kabul ettirmek istedimse de başaramadık; Rus teşkilatı kabul edildi.”</span> <span class="metin_normal _idGenCharOverride-1">Buhara’daki önemli sayıda İranlı ve Yahudiler Bolşevikleri tutuyorlar. Millî Hükûmet baskı altındadır. Ruslar Türk olan herkesten şüphe ediyor.</span></p>

    <p class="temel_indentmetin_tek"><span class="metin_minion _idGenCharOverride-9">“İstiklal sözü sırf maddî ve görünüşte kalmıştır. Hükûmet bağımsız bir işe başlar başlamaz, işlerine gelmediğinde, Pan-İslamizm, Pan-Türkizm yaygaraları yükselir. Ve uygulayıcılar burjuvalıkla itham olunur. Tehdit edilir ve bir ihtilal karşısında bulundurulur. Bu ihtilal için her çareye tevessül edilmektedir. Hive’de yapılan plan burada da aynıyla sahneye konulmaktadır... Yetiştirilmekte olan milis güvenlik güçleri bir iç ihtilali bastırmaya yeterse de, Rusların Hive’de olduğu gibi el altından işe karışmaları halinde, milis kuvvetlerin yetmeyeceği ve zaten sınırlı olan ve halen Hükûmet başında bulunan birkaç münevver iş adamının da kaybedilmesiyle, Buhara istiklalinin de Hive gibi efsane olacağı açıktır.”</span></p>

    <p class="Temel-Paragraf"><span class="metin_normal _idGenCharOverride-1">Bunun için Buhara Millî Hükûmetinin dış desteğe ihtiyacı olduğunu, ilk hamlede Türkiye ve İran’ın burada elçilik açmaları gereğini yazar. Daha sonra göreceğiz ki, Türkiye, Buhara’ya bir elçi atayacak; ama, Ruslar Türk elçisini sınırdan içeri sokmayacaklardır.</span></p>

    <p class="Temel-Paragraf"><span class="metin_normal _idGenCharOverride-1">Bu ileri görüşlü Osmanlı subayının bütün değerlendirmeleri doğru çıkmıştır. İleriki yıllarda Sovyet idaresi, özellikle Stalin döneminde yüz binlerce Türk’ü, eski yandaşları başta olmak üzere, ‘burjuva’ diyerek öldürtmüştür. Osman Avni Bey, Emîr’in Afganistan’a kaçmasıyla Rus kuvvetlerinin artık Doğu Buhara’dan çekilmesi gerekirken -bu şartla bir ahitname yapılmıştır- çeşitli bahanelerle kuvvetlerini çekmeyip hatta takviye etmektedirler, demektedir.</span> <span class="metin_normal_i _idGenCharOverride-1">“Evvelce arzettiğim gibi, bu kuvvetler Doğu Buhara’yı tahrip ve servet ve zenginliklerini çekip götürüyorlar. Ve Buhara’nın iktisadî durumu günden güne yaralanıp, bugünkü iktisadî buhran doğuyor.”</span> <span class="metin_normal _idGenCharOverride-1">Osman Avni Bey, Hive, Fergana ve Taşkent çevresi hakkında da çok sağlıklı ve güncel bilgiler verdikten sonra, Buhara Hükûmetinin bu haliyle bile Rusların çok gözüne battığını,</span> <span class="metin_normal_i _idGenCharOverride-1">“Bu kabine arasına nifak sokmak ve düşürmek, onların birinci emelidir. Bunun için türlü türlü yollara başvuruluyor. Şimdilik başarılı olamıyorlarsa da, gelecek belirsizdir.”</span> <span class="metin_indentmetin_n _idGenCharOverride-8">(Yamauchi,</span> <span class="metin_indentmetin_i _idGenCharOverride-8">a.g.e</span><span class="metin_indentmetin_n _idGenCharOverride-8">., s.217-220 )</span></p>

    <p class="Temel-Paragraf"><span class="metin_normal _idGenCharOverride-1">Türk Tarih Kurumu Arşivinde Enver Paşa Dosyası içinde olan tarihsiz, uzun bir rapor, Türkistan halklarının, eğitim durumları, Türkçülük ve İslamcılık hassasiyetleri, ayrılıkları, bölünmeleri gibi toplumsal durumları hakkında geniş ve sağlıklı bilgiler içermektedir.</span> <span class="metin_indentmetin_n _idGenCharOverride-8">(Yamauchi,</span> <span class="metin_indentmetin_i _idGenCharOverride-8">a.g.e.</span><span class="metin_indentmetin_n _idGenCharOverride-8">, s.295-300, Japon yazar, muhtemelen Türkistan’daki Osmanlı subayları tarafından yazılmıştır demekte ve 1921 tarihini vermektedir. Mektubun içeriğinden,</span> <span class="metin_indentmetin_n _idGenCharOverride-8">Buhara Emîri Âlim Han’ın henüz tahtta olduğu dönemde yazıldığı belli olmaktadır.)</span> <span class="metin_normal _idGenCharOverride-1">İlk yapılacak işin, birliği sağlamak olduğunu belirten rapor,</span> <span class="metin_normal_i _idGenCharOverride-1">“Buhara’dan başlamak lazımdır.”</span> <span class="metin_normal _idGenCharOverride-1">demektedir. Buhara’da Meşrutiyetin ilanı üzerine Kadimcilerin baskısıyla, Emîr’in beyannameyi geri çektiğini ve bunun üzerine iki bin Ceditçinin ‘küfre’ saptıkları hakkında ulemanın fetva vererek ölümlerine yol açtığını söyleyen raporun yazarı,</span> <span class="metin_normal_i _idGenCharOverride-1">“Pek vahşiyane bir surette katl ve ifna ettirmişlerdir ki, bu durumun bir kısmına fakir şahit olmuştum.”</span> <span class="metin_normal _idGenCharOverride-1">demektedir.</span></p>

    <p class="Temel-Paragraf"><span class="metin_normal _idGenCharOverride-1">Raporda, üç beş bin askerleri varsa da, bunların eğitimsiz oldukları ve Timur zamanından kalma çakmaklı tüfekler kullandıkları yazılmaktadır. Buhara’da bir inkılâp yapılmasını, bunun sekiz on bin kişiyle yapılabileceğini, Rusların bu işe kesinlikle karıştırılmaması gerektiğini, bu kuvvetin Başkurtlardan Zeki Velidi Bey’den alınabileceğini söyleyen yazar, Emîr yerinde bırakılmalı, meşrutî bir idare kurulmalı ve ulemadan kimseye kötülük yapılmamalı, gerekiyorsa başka bir yere sürülmelidir, gibi son derece gerçekçi ve soğukkanlı önerilerde bulunmaktadır. Buhara’nın mevcut ve muhtemel askerî gücü ve silahları hakkında da bilgi verilmektedir. Tek tek şahıslar ve aileler hakkında da değerlendirmeler yapılan raporda,</span> <span class="metin_normal_i _idGenCharOverride-1">“Türkistan halkı bugün memleketlerini müstakilen idareden pek uzak bulunuyorlar.”</span> <span class="metin_normal _idGenCharOverride-1">denilmektedir. Altı vilayeti içeren</span> <span class="metin_normal_i _idGenCharOverride-1">“Türkistan’da yirmi bin Rus ve on beş bin kadar Ermeni vardır. Ermeniler ekseriyetle Kafkaslıdır. İdare bütünüyle Rusların elindedir. Lütuf kabilinden bazı memuriyetleri Müslümanlara vermektedirler. Türkistan Hükûmet-i Cumhuriyesini teşkil eden on altı bakanlıktan sadece dördünü Müslümanlar işgal ediyorlar.”</span> <span class="metin_normal _idGenCharOverride-1">Eğitim konusunda da rakamlara dayalı bilgiler veren yazar, öğretmen konusunda sıkıntı çekildiğini söylüyor ve</span> <span class="metin_normal_i _idGenCharOverride-1">“Ufak bir yardımla Türkistan’da beş on yıl içinde pek büyük simaların ortaya çıkacağı iman ve itikadındayım.”</span> <span class="metin_normal _idGenCharOverride-1">diyor.</span> <span class="metin_normal_i _idGenCharOverride-1">“Türkistan halkı pek yumuşak ve eli açık kimselerdir. ... yalnız güzel bir yönetime ihtiyaçları vardır.”</span> <span class="metin_normal _idGenCharOverride-1">Rapor, Taşkent, Semerkant, Fergana, Aşkabad ve Merv çevresindeki öğretmen, tüccar, ulemadan faydalanılabilecek ileri gelen kişiler hakkında bilgiler vermekte ve bu etkili kişiler aracılığıyla Türkistan’da her türlü teşkilatın kurulabileceği bildirilmektedir.</span></p>

    <p class="Temel-Paragraf"><span class="metin_normal _idGenCharOverride-1">O dönem Türkistan mücadelelerinin fiilen içinde ve Başkurt kesiminin başında bulunan Zeki Velidi Togan, Bakû’deki Şark Milletleri Kongresinden sonra, Rusya’daki tüm Türk topluluklarında bağımsızlıklarını kazanma fikrinin kuvvetlendiğini ve gizli-açık cemiyetler kurarak bu gaye için uğraştıklarını söyler. Daha ilk başlardan itibaren görülen odur ki, Türk toplulukları için temel mesele, birleşmek olmuştur ve de hep öyle kalmıştır. Ruslar, hâkimiyet dönemlerinde, özellikle ilk tesir çemberlerinde olan okumuşlar üzerinde yeterince etkili olmuş ve daha sonraki parçalama siyasetlerinde de fazla zorluk çekmemişlerdir.</span></p>

    <p class="Temel-Paragraf"><span class="metin_normal _idGenCharOverride-1">Daha önce temas edildiği gibi,</span> <span class="metin_normal _idGenCharOverride-1">Rusya Müslümanları bir çok kongreler toplamışlardır. Bu kongrelerde genellikle bağımsızlık fikri ortaktır, ama bunun şekli üzerinde birleşme olamamaktadır. Bu hususta bir çok program yahut bildiri düzenlenmiştir. Türkistan’daki genel temayülü de ifade etmesi açısından, kurulan en son cemiyetlerden biri olan “Orta Asya Müslüman Millî Avamî İhtilal Cemiyetlerinin İttifakı”nın Programını verelim. Bu kuruluş kısaca ‘Cemiyet’ olarak anılmış ve 1922 yılında adı Türkistan Millî Birliği olarak değiştirilmiştir.</span></p>

    <p class="Temel-Paragraf"><span class="metin_normal _idGenCharOverride-1">1922 yılı Eylül ayında Taşkent’teki Özbek ve Kazak kongresinde de görüşülüp kabul edilen programın yedi maddesi şöyledir:</span></p>

    <p class="temel_indentmetin_ilk"><span class="metin_minion _idGenCharOverride-9">“1. Cemiyetin gayesi Türkistan’ın bağımsız olması ve Türkistan’ın mukadderatını, Türkistanlıların kendi ellerine alması.</span></p>

    <p class="temel_indentmetin"><span class="metin_minion _idGenCharOverride-9">2. Bağımsız Türkistan’ın idare şekli demokratik cumhuriyettir.</span></p>

    <p class="temel_indentmetin"><span class="metin_minion _idGenCharOverride-9">3. İstiklal kazanmak ancak millî ordu kurmakla mümkündür; millî hükûmetler ancak millî orduya dayanabilir.</span></p>

    <p class="temel_indentmetin"><span class="metin_minion _idGenCharOverride-9">4. Türkistan’ın istiklali, iktisadî istiklal sayesinda mümkündür. Türkistan ekonomisinin genel hatlarını belirlemek, sanat ve ziraatın hangi kısımlarına daha ziyade önem vermek gerekeceğini tespit etmek, yapılacak demiryolları ile genel kanalların yönlerini belirlemek gibi meselelerin Türkistanlıların kendi ellerinde olması;</span></p>

    <p class="temel_indentmetin"><span class="metin_minion _idGenCharOverride-9">5. Çağdaş eğitim ile profesyonel eğitimin geliştirilmesi ve Avrupa medeniyeti ile, ayrıca Rus medeniyeti yolu ile değil, doğrudan doğruya tanışmaya çalışmak;</span></p>

    <p class="temel_indentmetin"><span class="metin_minion _idGenCharOverride-9">6. Milliyet meselesi ile memleketin doğal zenginliklerinden yararlanma meselelerinin nüfus sayısına uygunluk yöntemine göre halledilmesi;</span></p>

    <p class="temel_indentmetin_sb"><span class="metin_minion _idGenCharOverride-9">7. Din işlerinde tam hürriyet, devlet işleriyle din işlerinin karıştırılmaması.”</span> <span class="metin_indentmetin_n _idGenCharOverride-1">(A. Zeki Velidi Togan,</span> <span class="metin_indentmetin_i _idGenCharOverride-1">Bugünkü Türkili Türkistan ve Yakın Tarihi,</span> <span class="metin_indentmetin_n _idGenCharOverride-1">İstanbul 1981, s.408-9)</span></p>

    <p class="Temel-Paragraf"><span class="metin_normal _idGenCharOverride-1">Çok yüksek bir devlet ve istiklal düşüncesinin eseri olan ve Zeki Velidi Bey’in kaleminden çıktığı anlaşılan bu belge, Türkistan halkının genel düzeyinin çok üstünde incelik ve ileri görüşleri içerse de, o dönem okumuşlarının yönelişlerini ve Türkistan’ın sorunlarını belirtmesi açısından son derece önemli ve fikir vericidir.</span></p>

    <p class="temel_tp_son"><span class="metin_normal _idGenCharOverride-1">O dönem Türk Sosyalistlerinin programlarına da kısaca dokunursak, bağımsızlık fikrinin ne ölçüde köklü ve belirleyici olduğunu anlayabiliriz. Dokuz maddelik bu programda, iktisadî alanda yer ve suyun, yeraltı servetlerinin millîleştirilmesi,</span> <span class="metin_normal_i _idGenCharOverride-1">“Türkistan’ın sömürgecilerin elinden kurtularak kendi kendisini yönetmesi,”</span> <span class="metin_normal _idGenCharOverride-1">Hür Türkistan’da demokrat bir cumhuriyet kurulması, bütün bunların ancak millî ordu ile olacağı, din işlerinin devlet işlerinden ayrılması gereği,</span> <span class="metin_normal_i _idGenCharOverride-1">“Türkistan Sosyalistler tüdesi (partisi), ancak mazlum sınıflar gibi, mahkûm milletlerin hakları için de mücadele ilkesini kendisine prensip kabul eden bir enternasyonale girebilir.”</span> <span class="metin_indentmetin_n _idGenCharOverride-8">(Togan,</span> <span class="metin_indentmetin_i _idGenCharOverride-8">a.g.e.</span><span class="metin_indentmetin_n _idGenCharOverride-8">, s.410-11)</span></p>

    <div class="_idFootnotes">
      <div class="_idFootnote" id="footnote-238-54">
        <p class="temel_dipnot_p"><a class="_idFootnoteAnchor" href="#footnote-238-54-backlink">54</a> <span class="metin_normal_d _idGenCharOverride-1">Osman Hoca 1878’de Oş’ta doğmuştur. Hoca lakabı, aydın kişilere karşı bir saygı hitabıdır. O zamanlar bütün dünya Müslümanlarının adını duydukları Plevne kahramanı Gazi</span> <span class="metin_normal_d _idGenCharOverride-1">Osman Paşaya atfen adı konulmuştur. 1910 yılında İstanbul’a gelerek o zamanki Öğretmen Okulunda okumuştur. Dönüşünde Buhara’da Cedit Okulları açarak eğitim ve aydınlatma çalışmalarına girdi. İnandıklarını savunmakta çok ateşli ve cesur biri olarak ün aldı. Buhara Emiri’nin devrilmesinde etkili oldu, ilk hükûmette Maliye Bakanı oldu. 1923’te Afganistan üzerinden Türkiye’ye geldi. Yeni Türkistan dergisini çıkardı. Kocaoğlu soyadını aldı. İkinci Dünya Savaşı yıllarında Rusların baskısı ile Türkiye’den çıkartıldı. 1946 yılında Tekrar Türkiye’ye döndü ve 28 Temmuz 1968 yılında İstanbul’da vefat etti.</span></p>
      </div>

      <div class="_idFootnote" id="footnote-238-55">
        <p class="temel_dipnot_p"><a class="_idFootnoteAnchor" href="#footnote-238-55-backlink">55</a> <span class="metin_normal_d _idGenCharOverride-1">Osman Hocanın amcası olan Feyzullah Hoca Cedit mekteplerinde okumuştur. Ailesi zengindir. Ancak Feyzullah Hoca Marksist söylemlere kapılmıştır. Açıktan fazla bir şey yapamasa da Enver Paşa hareketine soğuktur. Sonunda Bolşeviklerle işbirliği yapacak, ancak 1938’de idam edilmekten kurtulamayacaktır.</span></p>
      </div>

      <div class="_idFootnote" id="footnote-238-56">
        <p class="temel_dipnot_p"><a class="_idFootnoteAnchor" href="#footnote-238-56-backlink">56</a> <span class="metin_normal_d _idGenCharOverride-1">Ali Rıza Bey, Birinci Dünya Savaşında Ruslara esir düşen Osmanlı subaylarındandır. Rus İhtilali sonrasında Türkistan’a geçerek, soydaşlarının mücadelelerine destek olmuştur. Emrindeki altı yüz kişilik kuvvetle, Düşenbe Rus kuvvetlerini teslim alır. Ünlü Tatar bilgini Ubeydullah Bibi’nin kızı Meryem Hanımla evlenir. Başarılı ve saygın bir kişiliği olan Miralay Ali Rıza Bey, Enver Paşa tarafından batıdaki Türkmen Cephesi komutanlığına getirilir. Paşanın şehadetinden sonra da bir süre bu görevine devam eder ve daha sonra eşi ve çocuklarıyla Türkiye’ye gelir.</span></p>
      </div>

      <div class="_idFootnote" id="footnote-238-57">
        <p class="temel_dipnot_p"><a class="_idFootnoteAnchor" href="#footnote-238-57-backlink">57</a> <span class="metin_normal_d _idGenCharOverride-1">1920 yılının Eylül ayında Buhara Emîri</span> <span class="metin_normal_d _idGenCharOverride-1">Âlim Han Afganistan’a geçer. Kızıllar Buhara’yı işgal ve Emîr’in Sitare-i Mahî Sarayını yağma ederler. Emîr yanında hiçbir şey götürmemiştir. Birkaç günden sonra Rus komutanlar yağma edilenleri geri toplamaya çalışırlar; bir kısım kıymetli silah ve mücevharatı toplayarak muhafaza edilmek üzere Moskova’ya gönderirler. Emîr’in beyanına göre hazinede “Otuz iki çuval padişah sikkesi, altın ziynetler, inci ve yakut gibi kıymetli mücevherlerin sayısını kendi de” bilmiyormuş. (Bakiyev, a.g.e., s.86) Türkiye’ye gönderilmek üzere Osman Hoca tarafından Rus hazinesine teslim edilen yüz milyon altın ruble, bu hazinedendir. Fakat, Lenin, bu paranın ancak on milyon rublesini Anadolu’ya gönderecektir... (Dr. Yusuf Gedikli, Yaver Muhiddin Beyin Hatıraları, s. 63, 64)</span></p>
      </div>

      <div class="_idFootnote" id="footnote-238-58">
        <p class="temel_dipnot_p"><a class="_idFootnoteAnchor" href="#footnote-238-58-backlink">58</a> <span class="metin_normal_d _idGenCharOverride-1">Kırımlı Hafız Bey müstearıyla yazan, Cafer Seydahmet Kırımer Beydir.</span></p>
      </div>
    </div>
  </div>
</body>
</html>
