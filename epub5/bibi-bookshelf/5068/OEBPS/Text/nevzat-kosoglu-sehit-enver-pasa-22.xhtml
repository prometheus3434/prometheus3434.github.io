<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>nevzat-kosoglu-sehit-enver-pasa-22</title>
  <link href="../Styles/idGeneratedStyles.css" rel="stylesheet" type="text/css" />
</head>

<body id="nevzat-kosoglu-sehit-enver-pasa" xml:lang="tr-TR">
  <div class="_idGenObjectStyleOverride-1">
    <p class="baslik_Bolum_no" id="_idParaDest-14"><span class="baslik_Bolum_no_i _idGenCharOverride-7">Enver Bey Dağa Çıkıyor</span></p>

    <p class="Temel-Paragraf_g"><span class="_idGenDropcap-2">E</span><span class="metin_normal _idGenCharOverride-1">NVER Bey Manastır’a geldiğinde Saray’ın istihbarat çalışmalarının sıkılaştığını ve artık kendisinden de şüphe edildiğini anlar. Genel müfettiş Hilmi Paşa, Nazım Bey’in eşi olan kızkardeşini Selanik’ten alarak İstanbul’a götürmesi için emir geldiğini ve bu sebeple kendisine izin verildiğini söyler. Enver Bey kuşkulanır. Bu arada topçu alayı müftüsü ile redif subaylarından Hacı Nazmi Beyin İstanbul’a sorguya alındıkları ve teşkilatı ihbar ettikleri şüphesi doğar. Müfettiş Paşa, Enver’e yol parasını verip, hemşiresini de alarak bir an önce İstanbul’a gitmesini söyler. Enver Bey Selanik’e gelir. Burada, Haziran’ın dokuzunda Kışla Meydanına bakan evlerinin üst katında Merkez-i Umumî toplanır; İstanbul’a gidip gitmemesi tartışılır. Sonunda, gitmemesi ve dağa çıkması kararı verilir.</span> <span class="metin_normal_i _idGenCharOverride-1">“Fakat gününü henüz tayin edememiştik.”</span></p>

    <p class="Temel-Paragraf"><span class="metin_normal _idGenCharOverride-1">Reval görüşmesinin yapıldığı gün, Enver Bey, askerî üniformasından soyunarak dağa çıkacak ve çevresinde toplayacağı Osmanlılarla, Sultan II. Abdülhamit Han’ı Meşrutiyet’i ilan etmesi için zorlayacaktır. Selanik’tedir; Fethi Bey,</span> <span class="metin_normal_i _idGenCharOverride-1">“Bu işte ilk adımı atmayı Allah sana nasip etti, demişti. Bu adımı attıran Allah’a tam tevekkül ile ben de ilerleyecektim.”</span></p>

    <p class="Temel-Paragraf"><span class="metin_normal _idGenCharOverride-1">Binbaşı Enver silahlı isyanını ilan eder.</span></p>

    <p class="temel_indentmetin_tek"><span class="metin_minion _idGenCharOverride-9">“Haziran’ın on iki ve on üçüncü Perşembe ve Cuma günleri arasındaki gecede artık Selanik’i, ailemi, maddî istikbalimi terk ederek, sadece halktan bir fert gibi, hükûmetin bütün kuvvetine karşı açıktan açığa, silahlı olarak isyanımı ilan ediyordum. Fakat evvel Allah’a ve Peygamber’e sonra da Cemiyetimizin teşkilatına, hükûmetin zulmünden bizar olan millete güvenim tam olduğundan, vatanın geleceğini gayet parlak görüyor, bunun için benim maddeten kararan istikbalimin zulmetine ehemmiyet vermiyordum.”</span></p>

    <p class="Temel-Paragraf"><span class="metin_normal _idGenCharOverride-1">Bindiği araba gecenin karanlığında Manastır’a doğru yola çıkar. Şöyle devam eder:</span></p>

    <p class="temel_indentmetin_tek"><span class="metin_minion _idGenCharOverride-9">“Vardar kapısından çıkarken nişanlarımı söktüm. Biraz üzgündüm. Bütün eski hayallerim, iyi, büyük bir asker olmaktı. Halbuki şu andan itibaren artık bir hiçtim. Kim bilir nerede ve hangi kurşunla vurularak, kim bilir nerelerde kalacak ve asi diye bir köşeye atılacaktım.”</span></p>

    <p class="Temel-Paragraf"><span class="metin_normal _idGenCharOverride-1">Yine de, birilerinin kendisini anlayıp arkasından bir fatiha okuyacağına ümidi vardır.</span></p>

    <p class="Temel-Paragraf"><span class="metin_normal _idGenCharOverride-1">Fethi Okyar diyor ki, Enver Beyin dağa çıkması ayrı bir özellik taşıyordu.</span> <span class="metin_normal_i _idGenCharOverride-1">“Böylelikle, orduların en hayati mihraklarında bulunan kurmayların hareketi başlıyordu.”</span> <span class="metin_indentmetin_n _idGenCharOverride-8">(Okyar,</span> <span class="metin_indentmetin_i _idGenCharOverride-8">a.g.e.</span><span class="metin_indentmetin_n _idGenCharOverride-8">, s.11)</span></p>

    <p class="Temel-Paragraf"><span class="metin_normal _idGenCharOverride-1">Yenice’ye gelir. Burada Karacaova’daki amcası kolağası Halil Bey’e haber göndererek kendisini almasını ister. Halil Bey ufak bir birlikle gelir.</span></p>

    <p class="temel_indentmetin_tek"><span class="metin_minion _idGenCharOverride-9">“On kişilik bir atlı birlikle yıldızlı bir gecede Yenice’yi terkettim... Bütün techizatım mükemmel idi. Bir vakit şiddetle takip ettiğim çete reislerine benzemiştim. Hükûmet nazarında artık onlarla birdim.”</span></p>

    <p class="temel_tp_sb"><span class="metin_normal _idGenCharOverride-1">Enver Beyin yazdığına göre, İstanbul’u Meşrutiyet ilanına zorlamak için en kestirme yolun, genel bir ayaklanma olduğunda kesin bir kanaati vardı ama, Merkez-i Umumî’nin bu konuda kesin bir karar ve planı yoktu.</span></p>

    <p class="Temel-Paragraf"><span class="metin_normal _idGenCharOverride-1">Karacaova’da Timur Beyin çiftliğine inerler. Yeniden elbise değiştirir.</span></p>

    <p class="temel_indentmetin_tek"><span class="metin_minion _idGenCharOverride-9">“Silahlarımı, elbiselerimi çıkardım. Beyaz potur, kırmızı kuşak ve mintan, fes rengi fermele –bir çeşit yelek– ile artık tamamiyle bir Kayalarlı Türk ağası olmuştum. İsmim de Ahmet dayı oldu.”</span> <span class="metin_indentmetin_n _idGenCharOverride-1">(Cengiz,</span> <span class="metin_indentmetin_i _idGenCharOverride-1">a.g.e.</span><span class="metin_indentmetin_n _idGenCharOverride-1">, s.98)</span></p>

    <p class="temel_tp_sb"><span class="metin_normal _idGenCharOverride-1">Buradayken, onun kadar korkusuz ve vuruşkan bir başka Osmanlı subayı Resneli Niyazi Bey’in de dağa çıktığı haberini alır. Niyazi Bey’in Manastır çevresinde gerekli etkiyi yapacağını düşünerek kendisi Tikveş tarafına yönelir. Uzun ve yorucu bir dağ yoluna girerler.</span> <span class="metin_normal_i _idGenCharOverride-1">“Artık Bulgar ihtilalinde fevkalade zayiata sebebiyet vermiş olan ve Bulgar çetelerinin güzergâhı olan kayalıkla ormanlara girmiştik. Mevcudumuz yirmi kişi idi.. Birliğimiz sessizce birer olarak dar yolda ilerliyordu.”</span> <span class="metin_normal _idGenCharOverride-1">Tikveş’e gelirler.</span></p>

    <p class="Temel-Paragraf"><span class="metin_normal _idGenCharOverride-1">Enver Bey kişisel istikbali açısından gemileri yakmış ve ileri atılmıştır; ancak, ailesi hakkındaki tereddütleri içini burkmaktadır. Tikveş’e gelen Kolağası Mustafa Kemal o gece orada kalır ve kendisine birkaç mektupla birlikte Selanik’teki Merkez-i Umumî tarafından Osmanlı Terakki ve İttihat Cemiyetinin Rumeli genel müfettişi atandığına dair bir belge verir. Mektupların birisi annesi Ayşe Hanım’dandır;</span> <span class="metin_normal_i _idGenCharOverride-1">“Enverim, başladığın işi bitirmeden dönersen sana sütümü helal etmem!...”</span> <span class="metin_normal _idGenCharOverride-1">demektedir. Kızkardeşi ve babasından gelen diğer mektuplar da onun hareketini tasvip etmektedir. Enver Bey iyice ferahlar, bütün yüklerinden kurtulmuştur;</span> <span class="metin_normal_i _idGenCharOverride-1">“Artık düşünecek başka bir şey kalmamıştı.”</span> <span class="metin_normal _idGenCharOverride-1">Tarihçi diyor ki, Enver Bey gibi bir insan, eğer bir de böyle bir mektup alırsa, artık onu dünyada yenecek herhangi bir kuvvet yoktur...</span></p>

    <p class="Temel-Paragraf"><span class="metin_normal _idGenCharOverride-1">Enver Bey daha o günlerde, 3. Ordu içinde adı geçen, kendisine güvenilen bir insan olarak anılmaya başlamıştır. Kendisi gibi dağa çıkan Resneli Niyazi Bey, ondan büyük güç aldıklarını söyler:</span></p>

    <p class="temel_indentmetin_tek"><span class="metin_minion _idGenCharOverride-9">“Bahusus Enver Bey gibi efkâr-ı cemiyetin en kuvvetli nâşiri sayılan ve harb ü darpta olağanüstü liyakati bilinen bir kurmay subayın, çeteciliğe girişinin şeref ve hizmeti yücelteceği düşüncesi hepimizi sevinç ve övünçle doldurdu... Üzüntü ve karamsar zamanlarımızda, bizi ateşli sözler, ciddi tavırlarıyla coşturup etkileyen bu az bulunur ve her anlamında mükemmel olan, Enver Bey idi.”</span> <span class="metin_indentmetin_n _idGenCharOverride-1">(</span><span class="metin_indentmetin_i _idGenCharOverride-1">Hatırât-ı Niyazi</span><span class="metin_indentmetin_n _idGenCharOverride-1">, s.115)</span></p>

    <p class="Temel-Paragraf"><span class="metin_normal _idGenCharOverride-1">Enver Bey bir ihtilal beyannamesi yayımlar:</span></p>

    <p class="temel_indentmetin_ilk_p"><span class="metin_minion _idGenCharOverride-9">“Muhterem vatandaşlarım!</span></p>

    <p class="temel_indentmetin"><span class="metin_minion _idGenCharOverride-9">Mebusan Meclisinin dağıtılmış kalması dolayısıyla, otuz seneden beri memlekette hüküm sürerek, bir çok namuslu vatan evladının mahvına ve bir çok aile yuvalarının sönmesine sebep olan istibdat idaresi, son zamanlarda gene şiddetini göstermeye başladı. Zaten keyfi bir idare neticesi, bir çok ihtilaller içinde kana boyanan vatan ve milletimizi büsbütün zayıflatarak yakında mahvedecek olan bu istibdada nihayet vermek lazımdır.</span></p>

    <p class="temel_indentmetin"><span class="metin_minion _idGenCharOverride-9">Ben, işte bu istibdada karşı milletimin haklarını muhafaza için her şeyimi feda ettim. İcab ederse bu uğurda hayatımı da esirgemeyeceğim.</span></p>

    <p class="temel_indentmetin"><span class="metin_minion _idGenCharOverride-9">Siz, ey vatanın namuslu ve fakat her şeyden habersiz olan evlatları! Sizin de benimle bu yolda yürümenizi veya bu işte tarafsız kalmanızı dilerim.</span></p>

    <p class="temel_indentmetin_sb"><span class="metin_minion _idGenCharOverride-9">Aleyhime hareket edecek olanların görecekleri zararların maddî ve manevi mesuliyeti kendilerine aittir! Yaşasın vatan, yaşasın millet!</span></p>

    <p class="temel_imza"><span class="metin_minion _idGenCharOverride-5">Osmanlı Terakki ve İttihat Cemiyeti’nin</span></p>

    <p class="temel_imza"><span class="metin_minion _idGenCharOverride-5">Rumeli Teşkilat-ı Dahiliye ve Kuvve-i İcraiye Müfettiş-i Umumîsi</span></p>

    <p class="temel_imza"><span class="metin_minion _idGenCharOverride-5">ve</span></p>

    <p class="temel_imza"><span class="metin_minion _idGenCharOverride-5">Osmanlı Erkân-ı Harbiye Binbaşısı Enver”</span></p>

    <p class="temel_tp_ilk"><span class="metin_normal _idGenCharOverride-1">Köylerde teşkilatlar kurmak üzere bir yönetmelik hazırlar. Timyanik köyünden başlamak üzere köylüleri teşkilata yemin töreni yaparak almaya başlar. Adem Ağa’nın evinde köy imamı ve Adem Ağa da yanında olduğu halde tören yapılır. Enver Bey burada bir avcı taburu kurmay binbaşısı üniforması içindedir, köylülere çektiği nutku ve sonrasını şöyle anlatır:</span></p>

    <p class="temel_indentmetin_ilk"><span class="metin_minion _idGenCharOverride-9">“Biliyorsunuz ki şimdiye kadar bir çok yerler elimizden gitti. Tuna vilayeti, Bosna ne oldu? Oradaki ahalinin canlarını kurtarmak için mallarını bırakarak kaçtıklarını bilirsiniz. Bunlar ne oldu? Geldiler, bu yerlere sığındılar. Fakat ekserisi aç ve çıplak. İşte, şimdi bizim de başımıza bu belalar gelecek gibi görünüyor. Hükûmetin yolsuzluğundan, görüyorsunuz ecnebi zabitler geldi. Yarın, öbür gün buralarını, biz işimizi göremiyoruz diye parçalamaya kalkışacaklar. O vakit biz ne olacağız?</span></p>

    <p class="temel_indentmetin"><span class="metin_minion _idGenCharOverride-9">Artık bizim için gidecek yer yok. Denize döküleceğiz yahut düşmanların ayakları altında çiğneneceğiz. Böyle zamanda karı gibi ölmektense işlerimizi düzeltmek için erkekçe şimdi ölmeyi göze almak yeğdir, değil mi? Eğer biz böyle çalışırsak, hem muvaffak ölürüz, hem de kalanlarımız rahat eder; evladımız bize rahmet okur.</span></p>

    <p class="temel_indentmetin"><span class="metin_minion _idGenCharOverride-9">Neyi düzelteceğiz bilir misiniz? İstanbul’daki idareyi. Pekala bilirsiniz ki, İstanbul’da bir çok memurlar, hiç iş görmedikleri halde binlerce liralar alıyorlar. Hafiyelere binlerce liralar boşuna veriliyor. Bu yüzden bir çok evler kapanıyor. Sizin yalın ayak, başı kabak çalışarak ektiğiniz ekinlerden alınan paralar hep böyle gidiyor. İstanbul’a gidenleriniz bilirler ki orada on yaşında çocuklara miralaylık veriliyor. Ne lazım, sizin Tikveşli Hoca yüz elli lira maaş alıyor; kardaşı okuma yazma bilmezken Meclis-i Maarif’te elli lira alıyor.</span></p>

    <p class="temel_indentmetin"><span class="metin_minion _idGenCharOverride-9">Halbuki bu paralar ne olacak? Hani yollarınız? Hani mektepleriniz? Askere gönderdiğiniz çocuklarınız, kardaşlarınız çırıl çıplak dağ başlarında koşuyor, ölüyor. İstanbu’dakiler ise zevk ü safalarında. Mahkemeye giderseniz müşkilinize bakan olmaz. Bakınız Bulgarlara, bu kadar ölüyorlar, yine çalışıyorlar. Hükûmette memurlar onların işlerini görüyor, fakat size bakan bile yok. O halde onlara bakarak biz de çalışalım. İstanbul’dan bu keyfi idareyi kaldıralım.</span></p>

    <p class="temel_indentmetin"><span class="metin_minion _idGenCharOverride-9">Padişah, Hazret-i Peygamberden akıllı değil ya! Öyle iken, Peygamberimiz Efendimiz müşavere etmeden bir şey yapmazdı. Hep sahabe-i güzîn ile konuşurdu. Biz bundan ayrıldık. Otuz sene evvel toplanan Meclis’i İstanbul’da dağıttılar. Biz işte, yine bu Millet Meclisinin toplanmasını isteyelim. Böylece, verdiğimiz paraların nerelere gittiğini soracak vekillerimiz olsun. Bunlara sorulmadan Padişah kendiliğinden öyle her istediğini yapmasın. Böyle olursa adalet olur. Adalet olan yerde de, din, vatan, millet selamet bulur. Bir de Hıristiyanlar toprak kardaşlarımızdır. Dinimizce onların hakkını gözetmek borcumuzdur. Bunu bilelim. Onlarla el birliğiyle çalışalım. Hepimiz selamet bulalım. Münafıkların sözlerine kapılmayalım. Anladınız mı?</span></p>

    <p class="temel_indentmetin"><span class="metin_minion _idGenCharOverride-9">Arkadaşlar !</span></p>

    <p class="temel_indentmetin"><span class="metin_minion _idGenCharOverride-9">İşte beni görüyorsunuz. Binbaşı idim. Anam, babam, kardaşlarım var. Hepsini bıraktım. Ben bu iş için çalışacağım. Siz de benimle beraber ölünceye kadar canınızla, malınızla çalışacağınıza söz veriyor musunuz?</span></p>

    <p class="temel_indentmetin"><span class="metin_minion _idGenCharOverride-9">Köylüler bir ağızdan:</span></p>

    <p class="temel_indentmetin"><span class="metin_minion _idGenCharOverride-9">- Veririz...</span></p>

    <p class="temel_indentmetin"><span class="metin_minion _idGenCharOverride-9">- Eğer içinizde sözünü tutmayan veyahut hainlik eden bulunursa, bu gördüğünüz bıçak ve rovelverle öldürülürseniz kanınızı helal eder misiniz?</span></p>

    <p class="temel_indentmetin"><span class="metin_minion _idGenCharOverride-9">- Ederiz.</span></p>

    <p class="temel_indentmetin"><span class="metin_minion _idGenCharOverride-9">- Yemin eder misiniz?</span></p>

    <p class="temel_indentmetin"><span class="metin_minion _idGenCharOverride-9">- Ederiz.</span></p>

    <p class="temel_indentmetin_sb"><span class="metin_minion _idGenCharOverride-9">Bunun üzerine köylüler sağ ellerini Kur’an-ı Azimü’ş-şan’a ve sol ellerini rovelver ve kasatura üzerine koyarak İsm-i Celal’i tekrar ederek geçiyorlardı.”</span></p>

    <p class="temel_tp_sb"><span class="metin_normal _idGenCharOverride-1">Yirmi yedi yaşındaki ihtilalci Osmanlı subayı Tikveş’te bu tahrik edici nutku çekerken yalnız değildir. Kolağası Niyazi Bey de Manastır dağlarında aynı sözleri tekrarlayarak teşkilatı genişletmektedir. Çevrelerindeki insanların sayısı gittikçe artmakta, çevre köylerin ileri gelenleri de teşkilata alınmaktadır. Bir yandan da İttihat ve Terakki Cemiyeti Dersaadet’e telgraflar çektirerek meşrutiyetin ilanını istemektedir. Bu sırada Selanik’teki bir gazetede, Binbaşı Enver Bey’in kayıp olduğu ve Genç Türkler tarafından öldürülmüş olabileceği yolunda bir haber çıkar. Enver Bey hemen Avrupa gazetelerine bir mektup göndererek, öldürülmediğini, Meşrutiyet’in ilanı için dağa çıktığını bildirir. Müfettiş paşaya da durumunu ve niyetini bildiren bir mektup gönderir.</span></p>

    <p class="Temel-Paragraf"><span class="metin_normal _idGenCharOverride-1">Selanik merkez komutanı Nazım Beyi vuran Mustafa Necip, Enver Beyin amcası</span> <span class="metin_normal _idGenCharOverride-1">Halil Bey ve Teğmen Melik Bey de kıtalarını terkederek dağa çıkar, Enver’in yanına gelirler. Enver Bey bir silahlı kuvvetler yönetmeliği hazırlar ve buna göre kuvvetler oluşturulmaya başlar. Şevket Süreyya’nın söylediğine göre, Enver Bey öncü subayları yanına almak, fakat askerleri karıştırmadan halk ayaklanması yapmak istemektedir. Kendisi de hatıralarında Selanik’teki Merkez-i Umumî’ye, Ağustos ortalarına kadar beklenebilirse, genel bir halk ihtilali yapmayı teklif etmiştir.</span> <span class="metin_normal_i _idGenCharOverride-1">“Tikveş kazasındaki yirmi beş bin İslam ahalinin kâmilen hazır olduğunu bildirmiştim.”</span> <span class="metin_normal _idGenCharOverride-1">demektedir. Geçen zaman içinde subaylarla da irtibatı olmakla beraber, esas itibariyle halkı cemiyet çevresinde örgütlemeye çalışır.</span></p>

    <p class="temel_tp_sb"><span class="metin_normal _idGenCharOverride-1">Saray bu ayaklanmaları önlemek üzere hazırladığı birlikleri gemilerle Makedonya’ya göndermeye karar verir ve Korgeneral Şemsi Paşa’yı Manastır’a gönderir. Birkaç gün içinde Sultan Hamit’in de pek güvendiği Şemsi Paşa’nın Manastır’da vurulduğu haberi gelir. Saray ile görüşmüş, çeteleri yok etmek üzere tam yetkiyle donanmış olarak postahanenin merdivenlerinden inip arabasına binen Paşa’yı, çevresindeki Arnavut muhafız kuvvetinin arasından geçerek yaklaşan genç Teğmen Atıf Bey, üç el ateş ederek vurmuştur. Meydan karışmış, silahlar patlamış, bir kızılca kıyamettir kopmuştur ama, genç teğmen gayet soğukkanlı bir şekilde aradan sıyrılmış ve yakalanamamıştır. Güpegündüz işlenen ve faili yakalanamayan bu cinayet her yanı sarsar.</span></p>

    <p class="otuken_resim"><span class="otuken_logo _idGenCharOverride-1"><img alt="" class="_idGenPageitem-3" src="../Images/s.53.jpg" /></span></p>

    <p class="otuken_resim_aciklama"><span class="metin_resim_n _idGenCharOverride-3">Yüzbaşı Enver Bey Manastır’da mahalli kıyafetle</span></p>

    <p class="temel_tp_ilk"><span class="metin_normal _idGenCharOverride-1">Resneli Niyazi de birlikleriyle Manastır’a inerek Ordu Müşiri Tatar Osman Paşa’nın evini sarar ve Paşa’yı dağa kaldırır. Manastır valisi</span> <span class="metin_normal _idGenCharOverride-1">Hıfzı Paşa’nın,</span> <span class="metin_normal_i _idGenCharOverride-1">“Manastır’da benden başka herkes İttihatçıdır...”</span> <span class="metin_normal _idGenCharOverride-1">dediği etrafta yayılır. Gözü epeyce korkmuş olan Hıfzı Paşa, Saray’a çektiği telgrafta,</span> <span class="metin_normal_i _idGenCharOverride-1">“Selanik ve Kosova vilayetlerinin de Manastır gibi olduğunu ve Anadolu’dan getirilecek askerlerin, hürriyetçilere karşı silah kullanmayacaklarının haber alındığını”</span> <span class="metin_normal _idGenCharOverride-1">bildirir.</span> <span class="metin_indentmetin_n _idGenCharOverride-8">(Aydemir,</span> <span class="metin_indentmetin_i _idGenCharOverride-8">a.g.e</span><span class="metin_indentmetin_n _idGenCharOverride-8">., 1.c., s.555)</span></p>

    <p class="Temel-Paragraf"><span class="metin_normal _idGenCharOverride-1">Bu arada Enver Beye Merkez-i Umumî’den kâğıt gelir:</span> <span class="metin_normal_i _idGenCharOverride-1">“Umumî talep vuku bulacak ve eğer Sultan razı olmazsa İstanbul üzerine yürünecekti. Tikveş’te bulunarak orada toplanan Mustafa Necip Efendi komutasındaki Birinci Millî Tabur ile Köprülü, İştib Millî Taburlarıyla bir alay teşkili ile harekete hazır bulunmaklığım yazılıyordu.”</span> <span class="metin_indentmetin_n _idGenCharOverride-8">(Cengiz,</span> <span class="metin_indentmetin_i _idGenCharOverride-8">a.g.e</span><span class="metin_indentmetin_n _idGenCharOverride-8">.,s.121)</span></p>

    <p class="Temel-Paragraf"><span class="metin_normal _idGenCharOverride-1">Enver Bey, 22 Temmuz 1908’de arkadaşlarıyla birlikte Köprülü’ye gider.</span> <span class="metin_normal _idGenCharOverride-1">Emin Ağa’nın evine iner. Asker-sivil şehrin ileri gelenleriyle görüşür. Cemiyetin Köprülü idare heyetine, ertesi gün Hükûmet konağından Meşrutiyeti ilan edeceğini bildirir ve hazırlık yapmalarını ister.</span></p>

    <p class="Temel-Paragraf"><span class="metin_normal _idGenCharOverride-1">Ertesi gün hükûmet konağının önünde toplanan halk, yaşasın millet, meşrutiyet, hürriyet diye bağırmaktadır. Bir hoca dua eder, bir Bulgar papazı Bulgarca nutuk çeker, Enver Bey de Türkçe bir nutuk çeker ve meşrutiyeti ilan ederler.</span> <span class="metin_normal_i _idGenCharOverride-1">“Yaşasın vatan, hürriyet sözlerini hep beraber tekrar ettik. Bu sırada üç top atıldı. Asker de selam vaziyetinde duaya katıldı; sonra kışlalarına çekildiler.”</span> <span class="metin_normal _idGenCharOverride-1">Köprülü’de Meşrutiyet ilan edilmiştir!... Kaymakam ve komutan, olup bitenleri genel müfettişliğe bildirirler. Enver Bey de bir telgraf çeker ve</span> <span class="metin_normal_i _idGenCharOverride-1">“Hastayı tedavi ettik.”</span> <span class="metin_normal _idGenCharOverride-1">der. Aynı gün ordu merkezi olan Manastır’da, İttihat ve Terakki Merkez Heyeti hürriyetin ilanına karar verir. Muhteşem bir tören yapılır ve Kurmay Binbaşı Vehip Bey (paşa) bir top arabasının üstünde Meşrutiyet beyannamesini okur. Mızıka çalınır, toplar atılır; büyük şenlik olur. Kolağası Niyazi Bey ve arkadaşları da Resne’de hürriyeti ilan ederler.</span></p>

    <p class="Temel-Paragraf"><span class="metin_normal _idGenCharOverride-1">Sultan Hamit yorgundur ve çok zor durumdadır. Rumeli’deki hemen bütün ordu birliklerinde aynı havanın estiğini ve artık geri dönülemeyeceğini görmektedir. Kendisine sadık görünen askerlere ne kadar güvendiği de belli değildir. Daha sonraki 31 Mart Hareketinde de göreceğiz ki, o, Osmanlı askerini birbiriyle dövüştürmeye asla razı değildir. Peki ne yapacaktır? 23 Temmuz 1908’de Osmanlı Hakanı ikinci meşrutiyeti ilan eder ve tatil edilmiş olan Meclis-i Mebusan’ı toplantıya çağırır.</span></p>

    <p class="Temel-Paragraf"><span class="metin_normal _idGenCharOverride-1">Zafer kazanılmıştı; yani, zafer olduğu sanılmıştı. Bütün Osmanlı ülkesinde İttihat ve Terakki’nin önderliğinde kutlamalar yapılıyor, “Hürriyet!..” uranları vuruluyordu. Enver Bey haberi Tikveş’te alır.</span></p>

    <p class="temel_indentmetin_tek"><span class="metin_minion _idGenCharOverride-9">“Artık hep memnun idik. Kan dökülmeye hacet kalmadan maksat istihsal edilmişti. Şekerler dağıtıldı. Milislere yemek verildi. Sonra, dere kenarındaki mektep meydanlığında asker ve ahali toplanarak meşrutiyetin faydalarına ve bundan sonra kardeş gibi yaşamak hususunda çeşitli dillerde nutuklar çekildi. Dua edildi.”</span></p>

    <p class="temel_tp_sb"><span class="metin_normal _idGenCharOverride-1">Bu nutukların ve Sultan Hamit’in ifadesiyle hayal-i şairanelerin ne kadar kısa ömürlü olduğunu, hatta ölü doğduğunu İttihatçılar çok geçmeden anlayacaklardır. Ancak, bahası ağır olacaktır.</span></p>

    <p class="Temel-Paragraf"><span class="metin_normal _idGenCharOverride-1">Enver Bey Selanik’e çağrılır. Osmanlı Terakki ve İttihat Merkezi telgrafında şöyle diyordu:</span> <span class="metin_normal_i _idGenCharOverride-1">“Bugün bütün Selanik halkı akşam treni ile teşrifinize intizar edeceğinden, daha önce hareketinizin bildirilmesi rica olunur.”</span> <span class="metin_normal _idGenCharOverride-1">Yola koyulur.</span></p>

    <p class="temel_indentmetin_tek"><span class="metin_minion _idGenCharOverride-9">“İstasyonlar doluydu. Gevgili istasyonunda bütün halk çıkmıştı. Burada halkın gösterdiği teveccühe dayanamayarak ağladım. Trenin hareketinde toplar atılmaya başladı”</span></p>

    <p class="Temel-Paragraf"><span class="metin_normal _idGenCharOverride-1">Tren Selanik’e yaklaşırken artık Enver Beyin de havası değişmiştir ve Selanik’e inerken hürriyet kahramanı olarak coşkun kalabalıklar tarafından karşılanacaktır.</span></p>

    <p class="temel_indentmetin_ilk"><span class="metin_minion _idGenCharOverride-9">“Saat bire doğru Selanik’e vardık. Hemen bütün Selanik ahalisi istasyondaydı: Coşkun haykırışlar, sevinç çığlıkları içinde tren istasyona girdi.</span></p>

    <p class="temel_indentmetin"><span class="metin_minion _idGenCharOverride-9">Bulunduğum vagonun içinde ve hele kompartımanımın önünde izdiham o kadar artmıştı ki, Kurmay Cemal Bey (Paşa) ve Faik Beylerle arkadaşları, bu kalabalığı önleyip bana yol açmak için çok sıkıntı çektiler.</span></p>

    <p class="temel_indentmetin_sb"><span class="metin_minion _idGenCharOverride-9">Nihayet arkadaşlarımla karşılaştık; sarıldık, öpüştük. Faik Bey bana bir demet çiçek verdi. Fakat tam bu sırada Talat Bey göründü. Kucaklaştık ve bana en kıymetli bir hediye sundu.”</span></p>

    <p class="Temel-Paragraf"><span class="metin_normal _idGenCharOverride-1">Gördüğü ilk günden muhabbet duyduğunu söylediği Talat Paşa kendisine</span> <span class="metin_normal_i _idGenCharOverride-1">“Kırmızı ciltli bir Anayasa kitabı”</span> <span class="metin_normal _idGenCharOverride-1">vermiştir. Sonra onu vagonun kapısına doğru çekerek elini tutup havaya kaldırır ve</span> <span class="metin_normal_i _idGenCharOverride-1">“Yaşasın hürriyet kahramanı Enver Bey!...”</span> <span class="metin_normal _idGenCharOverride-1">diye bağırır. Bütün kalabalık Talat Beyi tekrar eder,</span> <span class="metin_normal_i _idGenCharOverride-1">“Yaşasın hürriyet kahramanı Enver Bey!...”</span></p>

    <p class="Temel-Paragraf"><span class="metin_normal _idGenCharOverride-1">İnönü diyor ki,</span> <span class="metin_normal_i _idGenCharOverride-1">“Hürriyet kahramanları içinde ilk günden itibaren en fazla itibar görmüş olan ve sonuna kadar büyük bir sima olarak beliren, Enver Paşa’dır.”</span> <span class="metin_normal _idGenCharOverride-1">İnönü, Enver Bey’in bu parlayışında, onun askerî nitelikleri yanında ahlakî temizliğine de dikkat çeker.</span> <span class="metin_normal_i _idGenCharOverride-1">“Enver Bey’in şöhreti yalnız kahramanlığından gelmiyordu; iyi bir kurmay subay olarak kabul ediliyor ve özellikle şahsî ahlak bakımından örnek tanınan meziyetleriyle saygı görüyordu.”</span> <span class="metin_indentmetin_n _idGenCharOverride-8">(İnönü,</span> <span class="metin_indentmetin_i _idGenCharOverride-8">a.g.e</span><span class="metin_indentmetin_n _idGenCharOverride-8">., s.48)</span></p>

    <p class="Temel-Paragraf"><span class="metin_normal _idGenCharOverride-1">Binbaşı Enver Bey burada kısa bir konuşma yapar:</span></p>

    <p class="temel_indentmetin_ilk_p"><span class="metin_minion _idGenCharOverride-9">“Vatandaşlar!</span></p>

    <p class="temel_indentmetin"><span class="metin_minion _idGenCharOverride-9">Hakkımda lütfen gösterilen bu sevgiye teşekkür ederim. Ben buna layık olmak için bir şey yapmadım. Her Osmanlının seve seve yerine getirmeye koşacağı bir vazifeyi talih bana verdi. Eğer bunu hakkıyla yerine getirebildiysem, bu ödül bana yeterlidir. Hamdolsun, Meşrutiyete kavuştuk. Hürriyetimizi aldık. Fakat bununla vazifemizin bitmiş olduğunu sanmayalım. Asıl zorluk bundan sonra başlar. Yükselme yolunda attığımız bu ilk adımı başarıyla ilerletmek için çok çalışmak, dikkat etmek gerekir. Mamafih bundan böyle müslim gayrimüslim bütün vatandaşlar elbirliği ile çalışarak hür milletimizi, vatanımızı daima yükselmeye götüreceğiz.</span></p>

    <p class="temel_indentmetin_sb"><span class="metin_minion _idGenCharOverride-9">Yaşasın millet! Yaşasın vatan!”</span></p>

    <p class="Temel-Paragraf"><span class="metin_normal _idGenCharOverride-1">Kalabalıklar tekrar ederler:</span> <span class="metin_normal_i _idGenCharOverride-1">“Yaşasın!”</span></p>

    <p class="temel_tp_son"><span class="metin_normal _idGenCharOverride-1">Binbaşı Enver Bey artık siyasetin tam göbeğindedir.</span></p>
  </div>
</body>
</html>
