<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>nevzat-kosoglu-sehit-enver-pasa-71</title>
  <link href="../Styles/idGeneratedStyles.css" rel="stylesheet" type="text/css" />
</head>

<body id="nevzat-kosoglu-sehit-enver-pasa" xml:lang="tr-TR">
  <div class="_idGenObjectStyleOverride-1">
    <p class="baslik_Bolum_no" id="_idParaDest-61"><span class="baslik_Bolum_no_i _idGenCharOverride-7">Tehlikeli Yolculuklar ve İkinci Savaş</span></p>

    <p class="Temel-Paragraf_g"><span class="_idGenDropcap-2">8</span><span class="metin_normal _idGenCharOverride-1">/9 KASIM 1918 gecesi, Boğaz’dan Karadeniz’e açılan denizaltı, yolcularını Kırım’ın Gözleve kasabasına çıkarır. İngiliz ve İtalyan istihbaratı, merkezlerine, onların Fas’a gittikleri haberini verir. Enver Paşa Kafkaslara geçerek orayı teşkilatlandırmak ve oradan Türkistan’a geçerek ihtilal yapmaktan söz eder. Daha önce de, amcası Halil Paşa’ya yazmış ve Azerbaycan’da bir şeyler yapıp yapamayacaklarını incelemesini istemiştir. Benzeri bir mektubu da Türkistan taraflarına giden Hacı Sami’ye yazmıştır: Türkistan’ın durumu nedir; halkın tutumu nasıldır? Oralara gelirsek neler yapabiliriz? Sadrazam Ahmet İzzet Paşa’ya bıraktığı mektupta da,</span> <span class="metin_normal _idGenCharOverride-1">Azerbaycan tarafına geçerek orada hizmetine devam edeceğini söyler.</span></p>

    <p class="Temel-Paragraf"><span class="metin_normal _idGenCharOverride-1">Yamauchi’nin yazdığına göre, Osmanlı sadrazamı da, Mustafa Kemal Paşa da, onun Azerbaycan’da bağımsız bir Türk devleti kuracağını düşünmektedirler. Ancak, olaylar geliştikçe görülecektir ki, Enver Paşa kesin kararını verebilmiş değildir. Gönlünde ve kafasında her şeyden evvel yine Anadolu vardır; öncelikli sorun orasıdır. Ancak buradaki hareketin başarısından sonra, doğasında oturmak olmayan Enver Paşa kendisine, kişiliğine uygun bir yol çizebilecektir. Millî Mücadele’nin henüz zayıf olduğu ilk dönemlerde, onu dışarıdan ve Moskova’nın yardımını sağlama çalışmalarıyla desteklemek en uygun yol olmuştur. Belki yeniden Anadolu’ya dönmesi zor olmazdı; ama, Enver Paşa bir er gibi çalışmaya ne kadar istekli ve gönüllü olsa da, böyle bir konumda olamayacağı kesindi; asker yahut sivil bir çok insan onu baş olarak görmek isteyecekti. Bu da Millî Mücadele’de ikilik çıkması demektir. Bu bakımdan Mustafa Kemal Paşa’nın endişeleri tamamen haklıdır. Ancak Sakarya Savaşından sonradır ki, Anadolu için tünelin ucundaki ışık görünecek ve Enver Paşa da yeni yolunu çizecektir.</span></p>

    <p class="Temel-Paragraf"><span class="metin_normal _idGenCharOverride-1">Gemide uzun uzun konuşurlar. Talat Paşa, artık bizim siyasi ömrümüz bitmiştir; Avrupa’ya gidip, bir şeye karışmayalım. İleride çok uygun fırsatlar doğarsa, ne yapacağımıza o zaman karar veririz fikrindedir.</span> <span class="metin_normal_i _idGenCharOverride-1">“Gerçi biz vicdanlarımıza karşı mahkûm değiliz. Çünkü biz milletimizi kurtarmak ve yurdumuzu yükseltmek istedik; fakat, talih bize yar olmadı. Böyle olunca, artık vazifelerimizi başkalarına terketmemiz gerekir.”</span> <span class="metin_indentmetin_n _idGenCharOverride-8">(Erol Cihangir,</span> <span class="metin_indentmetin_i _idGenCharOverride-8">Emir Şekip Aslan ve Şehid-i Muhterem Enver Paşa</span><span class="metin_indentmetin_n _idGenCharOverride-8">,</span> <span class="metin_indentmetin_n _idGenCharOverride-8">İstanbul 2005, s.74)</span></p>

    <p class="Temel-Paragraf"><span class="metin_normal _idGenCharOverride-1">Enver Paşa hariç, herkes bu fikirdedir. O, Balkan Savaşı’nı dikkate alarak, Mondros sonrasını, savaşın ikinci safhası olarak düşünmektedir; mücadele bitmemiştir. Talat Paşa ve arkadaşlarının da, o dağdağalı günlerde siyasi sorunların dışında yaşamaları elbette ki mümkün olmamıştır. Ancak, Talat Paşa’nın daha çok iç siyaseti kastederek konuştuğunu düşünebiliriz.</span></p>

    <p class="Temel-Paragraf"><span class="metin_normal _idGenCharOverride-1">Esasen, 1918 sonlarına doğru, İttihatçıların silahlı bir direnişe hazırlandıkları yolunda güçlü söylentiler dolaşmaya başlar. Ayrılmadan önce Enver Paşa, Kuruçeşme’deki yalısında yapılan son toplantıda</span> <span class="metin_normal_i _idGenCharOverride-1">“Mondros silah bırakışması imzalanmasından sonra başlayan ve savaşın ikinci safhası olarak tanımladığı dönem için, şimdiden savaşmaya kararlı olduğunu göstermişti... Enver Paşa bu savaştaki yenilgiyi iyimser bir şekilde, sadece geçici bir geri çekilme olarak yorumlamakta idi.”</span> <span class="metin_normal _idGenCharOverride-1">(Masayuki Yamauchi,</span> <span class="metin_normal_i _idGenCharOverride-1">Hoşnut Olamamış Adam Enver Paşa; Türkiye’den Türkistan’a</span><span class="metin_normal _idGenCharOverride-1">, s.19) Bunun için de, İkinci Balkan Savaşı’nı örnek gösteriyordu. Halil (Kut) Paşa, İstanbul’da İttihatçılar arasında bu kanaatin yaygın olduğunu yazar:</span></p>

    <p class="temel_indentmetin_tek"><span class="metin_minion _idGenCharOverride-9">“İstanbul kaynıyordu; silahlar bırakılıyordu ve fakat biz, yani İttihatçılar, daha silahları bırakmamak kararındaydık. İstanbul’da bulunan ve daha doğrusu İstanbul’da toplanmaya başlayan İttihatçılar şuna karar vermiştik ki, daha savaş bitmemiştir. Mütareke bu savaşın bir safhasıdır; Türk devleti vardır ve olacaktır. Aramızdaki konuşmalarda ve haberleşmelerde şuna karar verildi ki, yeni hareket Doğudan başlayacaktır.”</span> <span class="metin_indentmetin_n _idGenCharOverride-1">(Halil [Kut],</span> <span class="metin_indentmetin_i _idGenCharOverride-1">a.g.e</span><span class="metin_indentmetin_n _idGenCharOverride-1">., s. 196)</span></p>

    <p class="Temel-Paragraf"><span class="metin_normal _idGenCharOverride-1">Enver Paşa, her şeye rağmen, nihai yenilgiyi kabul etmek kararında değidir; yeni güçler oluşturup, yeni durumlar yaratarak İtilaf devletleri üzerinde baskı kurmak ve en azından “şerefli bir barış”ın imkânlarını hazırlamak niyetindedir. Celal Bayar’ın anlattığına göre,</span> <span class="metin_normal_i _idGenCharOverride-1">“Kafkasya’da iki tümenimiz vardı. Son zamanlarda Azerbaycan ve Kuzey Kafkasya Müslümanlarına silah dağıtılmıştı. Enver Paşa Kafkasyalı gönüllülerle tümenlerimizi kuvvetlendirdikten sonra Ermenistan’ı ezmeyi, İtilaf devletlerinin kolaylıkla yetişemeyeceği bir yerde, mesela Kars’ta geçici bir hükûmet kurmayı tasarlamıştı.”</span> <span class="metin_normal _idGenCharOverride-1">Paşa, burada siyasi gelişmeleri bekleyecekti.</span> <span class="metin_indentmetin_n _idGenCharOverride-8">(Celal</span> <span class="metin_indentmetin_n _idGenCharOverride-8">Bayar,</span> <span class="metin_indentmetin_i _idGenCharOverride-8">a.g.e</span><span class="metin_indentmetin_n _idGenCharOverride-8">, c.1, s.124)</span> <span class="metin_normal _idGenCharOverride-1">Paşanın bu niyeti, Sadrazam’a yazdığı mektuptan açıkça anlaşılmıştı. Bu mektupta şöyle diyordu:</span></p>

    <p class="temel_indentmetin_tek"><span class="metin_minion _idGenCharOverride-9">“Faydalı bir surette iş görebileceğimi ümit ettiğim Kafkasya’ya hareket ediyorum. Bu suretle, bütün hayat ve varlığımı iyiliğine vakfeylediğim memleketimde kalarak dinime, milletime, padişahıma hizmet edememekten doğan üzüntüm pek büyükür. Fakat Kafkasya’da bir İslâm istiklalinin gerçekleşmesine yardım edebilmek ümidi, üzüntümü biraz azaltıyor.”</span> <span class="metin_indentmetin_n _idGenCharOverride-1">(Bayar,</span> <span class="metin_indentmetin_i _idGenCharOverride-1">a.g.e.,</span> <span class="metin_indentmetin_n _idGenCharOverride-1">c.1, s.126)</span></p>

    <p class="Temel-Paragraf"><span class="metin_normal _idGenCharOverride-1">Bu haberi alan İngilizler, Hükûmeti ve Mütareke Komisyonunu ağır baskı altına alarak, Ordunun bir an önce terhis edilmesini, özellikle Nuri Paşa komutasındaki Kafkas İslam Ordusunun hemen geri çekilmesini sağlamaya çalışırlar.</span></p>

    <p class="temel_tp_sb"><span class="metin_normal _idGenCharOverride-1">Paşa, İstanbul’dan ayrılmadan önce Teşkilat-ı Mahsusa başkanı Hüsamettin Ertürk’e şunları söyler:</span></p>

    <p class="Temel-Paragraf"><span class="metin_normal_i _idGenCharOverride-1">“Hüsamettin Bey, biz bir denizaltı ile Odesa yolu ile Rusya’ya geçeceğiz. Ben Kafkasya’ya sonra da Moskova’ya uğrayacağım. Arkadaşlar Berlin’e gidecekler. İtilaf devletleriyle mücadelemiz bundan sonra da devam edecektir. Moskova’dan kendimize yardım yaptıracağımızı ümit ediyorum. Bolşevikler bu kapitalist ve muzaffer devletlere düşmandır; bizi tutacaklardır. Moskova’dan sonra tekrar Kafkasya’ya geçeceğim.</span> <span class="metin_normal_i _idGenCharOverride-1">Erzurum ve Kafkasya’daki kıtalarımızın dağıtılmaması, silah ve cephanelerinin teslim edilmemesi ve Ahmet İzzet Paşa’dan (Osmanlı Savaş Bakanı) gelecek emirlere uyulmaması için amcam Halil Paşa’ya, gerek kardeşim Fahrî Ferik Nuri Paşa’ya ve gerekse Çerkez Yusuf İzzet Paşa’ya lazım gelen talimat verilmiştir.”</span> <span class="metin_indentmetin_n _idGenCharOverride-8">(Tansu,</span> <span class="metin_indentmetin_i _idGenCharOverride-8">a.g.e,</span> <span class="metin_indentmetin_n _idGenCharOverride-8">s.166)</span> <span class="metin_normal _idGenCharOverride-1">Esasen Enver Paşa, Kafkasya hareketlerini düzenlerken, kuvvetlerin başına, hiçbir şekilde kendi talimatlarının dışına çıkmayacak iki yakınını getirmiştir.</span></p>

    <p class="Temel-Paragraf"><span class="metin_normal _idGenCharOverride-1">Olayın bir başka yönünü Hüsamettin Ertürk şöyle anlatır: Mütareke günlerinde bazı Osmanlı paşaları sohbet ederlerken Müşir Ahmet İzzet Paşa, H. Ertürk’e dönerek,</span> <span class="metin_normal_i _idGenCharOverride-1">“Sen ne dersin Enverci?”</span> <span class="metin_normal _idGenCharOverride-1">diye sormuş.</span> <span class="metin_normal_i _idGenCharOverride-1">“Bendeniz şuna inanıyorum Paşam! Enver Paşa daha İstanbul’dan hareket etmeden önce bir gün, Topkapı Sarayında devletimizin has konuğu bulunan Şeyh Sünusî Hazretleri, Kur’an-ı Kerim’den bir âyeti yorumlayarak ‘Şayet Cihan Harbinin ikinci safhası tazelenirse, Müslümanlar için zafer mukadderdir.’ sözünü söylemişti. Bu âyet-i kerimenin müjdesi gerçekleşecektir. Eğer savaşı tazelersek.”</span> <span class="metin_indentmetin_n _idGenCharOverride-8">(Tansu,</span> <span class="metin_indentmetin_i _idGenCharOverride-8">a.g.e</span><span class="metin_indentmetin_n _idGenCharOverride-8">., s.472)</span> <span class="metin_normal _idGenCharOverride-1">Yine Hüsamettin Ertürk’ün söylediğine göre,</span> <span class="metin_normal_i _idGenCharOverride-1">“İstanbul o tarihte silahlar ve mühimmat depolarıyla, bize birkaç istiklal savaşı yaptıracak derecede zengin idi. Bunun için İstanbul’daki gizli teşkilatımızın büyük bir gayretle çalışmasını istemek hakkımızdı.... İstanbul’daki askerî depolarda Osmanlı ordusunu birkaç misli idare edebilecek derece silah ve cephane bulunmasının sebebi, merhum Enver Paşa’nın savaşın gidişine bakarak, bizim çok ağır şartlara maruz kalacağımızı ve Balkan Savaşının sonunda olduğu gibi, Büyük Savaş’ın sonunda da yeni bir savaşa mecbur kalacağımızı hesap etmiş olmasından, bir de Umumî Levazım Başkanı merhum İsmail Hakkı Paşa’nın son derece namuslu bulunmasından ileri gelmiştir.”</span> <span class="metin_indentmetin_n _idGenCharOverride-8">(Tansu,</span> <span class="metin_indentmetin_i _idGenCharOverride-8">a.g.e,</span> <span class="metin_indentmetin_n _idGenCharOverride-8">s.449, 460)</span><span class="metin_dipnot _idGenCharOverride-6"><a class="_idFootnoteLink" href="#footnote-238-47" id="footnote-238-47-backlink">47</a></span></p>

    <p class="Temel-Paragraf"><span class="metin_normal _idGenCharOverride-1">Enver Paşa ise, daha sonra Moskova’da görüşeceği Ali Fuat Paşa’ya, niyetleri hakkında şunları anlatır:</span></p>

    <p class="temel_indentmetin_ilk"><span class="metin_minion _idGenCharOverride-9">“Kendisine sormuştum: Mağlubiyete doğru giderken memleketin istikbali hakkında ne düşünüyordunuz? Bana şu cevabı vermişti: ‘Eğer cephelerimizin çökmesi felaketi birkaç ay daha sonraya kalmış olsaydı, hem doğuda temin etmeye çalıştığım ikmal kaynaklarını temin ve hem de Anadolu’nun ortalarında kuvvetli yedekler yığınağı vücuda getirecektim. Birincisini temin ederken hem müttefiklerimiz ve hem de biz mağlup olmuştuk.</span><span class="metin_dipnot _idGenCharOverride-11"><a class="_idFootnoteLink" href="#footnote-238-48" id="footnote-238-48-backlink">48</a></span></p>

    <p class="temel_indentmetin"><span class="metin_minion _idGenCharOverride-9">‘Bir mağlubiyet felaketinden sonra, ne düşmanlarımızın âtifetine ve ne de bizden sonra kurulacak olan hükûmetlerin sadakatle çalışarak, savaştan asgari zararla çıkacağımıza inanmıyordum. Kafkaslardaki ordularımızın kuvvetine güvenerek, merkezi Bakü olmak üzere geçici bir hükûmet kuracaktım. Düşmanlarımızın yapacakları baskı ve bize teklif edecekleri barış şartlarının ağırlığı derecesine göre anavatanı kuvvetlerimle restore etmeye çalışacaktım. Fakat, İstanbul’dan bir Alman torpidosu ile Kırım’a çıktıktan sonra hastalanarak bir köyde uzun süre kalmaya mecbur olmuştum. Bu esnada benden ümidi kesen komutanlar İstanbul hükûmetinin emrine uyarak, kısmen Erzurum ve kısmen de İstanbul’a dönmüşlerdi. Ayağa kalktığım zaman tasavvurlarımı uygalayabilecek bir kuvvet orada yoktu. Çarnaçar</span> <span class="metin_minion _idGenCharOverride-9">Almanya’ya döndüm.’</span></p>

    <p class="temel_indentmetin_sb"><span class="metin_minion _idGenCharOverride-9">“Enver Paşa’nın doğuda kurmuş olduğu ordular Millî Mücadele’de elimizde taze kuvvetler ve teçhizat bulunmasını sağlamıştır. Kâzım Karabekir Paşa’nın komuta ettiği XV. Kolordu, 9. Ordunun birliklerinden oluşmuştu.”</span> <span class="metin_indentmetin_n _idGenCharOverride-1">(Ali Fuat Cebesoy,</span> <span class="metin_indentmetin_i _idGenCharOverride-1">Millî Mücadele Hatıraları</span><span class="metin_indentmetin_n _idGenCharOverride-1">, İstanbul 2000, s.39, 60)</span></p>

    <p class="temel_tp_sb"><span class="metin_normal _idGenCharOverride-1">Mustafa Kemal Paşa, Ahmet İzzet Paşa’dan Savaş Bakanı yapılmasını istemiş, bu isteği kabul edilmemişti. Hikmet Bayur kendisine, Savaş Bakanı olsaydın ne yapacaktın, diye sorduğunda, Doğuda bulunan yıpranmamış kuvvetlerimize dayanarak “</span><span class="metin_normal_i _idGenCharOverride-1">Padişah ve Hükûmeti alıp</span> <span class="metin_normal_i _idGenCharOverride-1">Anadolu’ya çekilir, silah</span> <span class="metin_normal_i _idGenCharOverride-1">bırakışması ve barış görüşmelerini buradan idare ederdim.”</span> <span class="metin_normal _idGenCharOverride-1">der.</span> <span class="metin_indentmetin_n _idGenCharOverride-8">(Bayur,</span> <span class="metin_indentmetin_i _idGenCharOverride-8">Atatürk</span><span class="metin_indentmetin_n _idGenCharOverride-8">, s.166)</span></p>

    <p class="otuken_resim"><span class="metin_normal _idGenCharOverride-1"><img alt="" class="_idGenPageitem-26" src="../Images/mektup.jpg" /></span></p>

    <p class="otuken_resim_aciklama"><span class="metin_resim_n _idGenCharOverride-3">Enver Paşa’nın, kardeşi Kâmil’e yazdığı mektuplardan biri.</span></p>

    <p class="otuken_resim_aciklama"><span class="metin_resim_n _idGenCharOverride-3">22 Temmuz 1921 tarihli. Merkez-i umumi kasasına bazı eşya gönderdim.</span></p>

    <p class="otuken_resim_aciklama_sb"><span class="metin_resim_n _idGenCharOverride-3">Bunları, Sultanınmış gibi satın, demektedir. (T.T.K. Enver Paşa Arşivi, B. 1130)</span></p>

    <p class="Temel-Paragraf"><span class="metin_normal _idGenCharOverride-1">İstanbul’u terketmenin ne derece doğru olacağı tartışılabilse de, görülüyor ki, Mustafa Kemal Paşa da, ancak Doğudaki bu kuvvetlere dayanarak bir şeyler yapılabileceğini düşünmektedir.</span></p>

    <p class="temel_yildiz"><span class="metin_yildiz _idGenCharOverride-1">* * *</span></p>

    <p class="Temel-Paragraf"><span class="metin_normal _idGenCharOverride-1">Kırım henüz Almanların elindedir.</span> <span class="metin_normal _idGenCharOverride-1">Gözleve’de bir gece kalındıktan sonra ertesi gün Akmescit’e gidilecek ve oradan da Berlin’e yola çıkılacaktır. Gözleve’den hareket edecek olan tren, ilk istasyonda geceyi geçirecek ve sabahleyin Akmescit’e hareket edecektir.</span></p>

    <p class="Temel-Paragraf"><span class="metin_normal _idGenCharOverride-1">O gece Dilber Oteli’nda kalırlar. Sabahleyin tren hareket ederken, bakarlar ki Enver Paşa yok. Ara tara, yok. Treni bir süre beklettikten sonra, çaresiz yola devam ederler. Anlarlar ki, Enver, kendisine engel olmamaları için gece gizlice treni terk etmiştir. O bir kere karar vermiştir ve şimdi kim bilir nerelerde, Kafkasya’ya yol aramaktadır... Azmi Bey, daha sonra Şekip Aslan’a, bana haber verseydi O’nu yalnız bırakmaz, yanında giderdim, demiş.</span></p>

    <p class="Temel-Paragraf"><span class="metin_normal _idGenCharOverride-1">Enver Paşa sabaha doğru çantasını ve bavulunu alarak treni terk eder; istasyondaki kalabalığa karışır. Şimdi, adını bilmediği bu istasyonda, bavulu elinde, bir başına yürüyen, otuz sekiz yaşındaki bu adam adsız ve yalnızdır... Tanımadığı bir ülkede ve yıllardır savaştığı insanlar arasında kendine yol aramaktadır. 1908’de Selanik Vardar kapısından da böyle çıkmıştı; ama, orası kendi ülkesiydi ve çevresi kendi insanlarıyla doluydu...</span></p>

    <p class="Temel-Paragraf"><span class="metin_normal _idGenCharOverride-1">Kırım’dan, Berlin’deki kardeşi Kâmil’e, o günlerde yazdığı 12 Kasım 1918 tarihli mektupta şöyle demektedir:</span></p>

    <p class="temel_indentmetin_tek"><span class="metin_minion _idGenCharOverride-9">“Harbi kaybettik. İngilizler, yaptığımız ayrı mütareke mucibince İstanbul’a geleceklerdi. Ben de bu vaziyette orada İngilizleri görmektense, İslama hizmet için Kafkasya’ya gitmeye azmettim.”</span> <span class="metin_indentmetin_n _idGenCharOverride-1">(A. İnan,</span> <span class="metin_indentmetin_i _idGenCharOverride-1">a.g.e</span><span class="metin_indentmetin_n _idGenCharOverride-1">, m.1)</span></p>

    <p class="Temel-Paragraf"><span class="metin_normal _idGenCharOverride-1">Şevket Süreyya Bey de, Kırım’da, tek başına Kafkaslara geçmeye çalışan yalnız adam Enver Paşa’yı şöyle değerlendirir:</span></p>

    <p class="temel_indentmetin_tek"><span class="metin_minion _idGenCharOverride-9">“Osmanlı İmparatorluğunun 1897-1908 arasındaki askerler, kurmaylar neslinden biri, yani hayatlarında yenilgi kabul etmeyenlerden bir Yıldız Adam... Enver Paşa romantik miydi? Hayır! Bir hayalperest miydi? Belki... Fakat, şüphe yok ki, kararlarında sınırsız bir ihtiras adamıydı. Eğer, çağ başka bir çağ olsaydı, eğer çağın akımları değil de, dünya, Orta Çağ şartları içinde bulunsaydı, belki Enver Paşa da, o gün orada ve bir Adsız olarak çıktığı yolda, bir gün, belki bir Sevüktekin, bir Gazneli Mahmut, ya da bir Selçuk veya Timur olur, çıkabilirdi. Hem de henüz otuz sekiz yaşındaydı.”</span> <span class="metin_indentmetin_n _idGenCharOverride-1">(Aydemir,</span> <span class="metin_indentmetin_i _idGenCharOverride-1">a.g.e</span><span class="metin_indentmetin_n _idGenCharOverride-1">., c.3, s.499-500)</span></p>

    <p class="Temel-Paragraf"><span class="metin_normal _idGenCharOverride-1">Enver Paşa bir hafta kadar, kendisini Kafkasya’ya ulaştıracak bir vasıta arar. Sonunda bir kıyı kasabasına ulaşır; tanıdık aramaz, kimseden yardım istemez. Burada eski bir yelkenli kiralar; zayıf bir motoru da vardır. Kaptana, kendisini Kafkasya sahillerine atmasını söyler. Açılırlar. Ama, Karadeniz dalgalı, hava fırtınalıdır. Teknenin yelkenleri yırtılır, direkleri devrilir; bütün ağırlıkları suya atarlar. Bu hengâme üç gün, üç gece devam eder; perişan haldedirler. Üç günün sonunda rüzgârın yön değiştirmesiyle Kırım sahillerine doğru sürüklenmeye başlarlar.</span></p>

    <p class="Temel-Paragraf"><span class="metin_normal _idGenCharOverride-1">Tekne karaya vurur. Aç ve bitkin bir halde onları bulanlar, bir köye götürürler. Enver Paşa, açlığın, yorgunluğun üstüne bir de zatürreye yakalanmıştır. Doktor ve ilaç yoktur. Tatar kadınları bildikleri kocakarı ilaçlarıyla, ellerinden geleni yapmaya çalışırlar. Enver Paşa’nın da yıpranmamış olan bünyesi sağlamdır ve hastalığı atlatır. Ve yine uzun, meşakkatli yolculukları başlar...</span></p>

    <p class="temel_yildiz"><span class="metin_yildiz _idGenCharOverride-1">* * *</span></p>

    <p class="Temel-Paragraf"><span class="metin_normal _idGenCharOverride-1">Kırım’da Enver’den ayrıldıklarının onuncu günü, Talat Paşa ve arkadaşları</span> <span class="metin_normal _idGenCharOverride-1">Berlin’e gelmişlerdir. Almanya’da da komünistler ayaklanma halindedir ve siyasi ortam pek karışıktır. Ancak Alman askerî yöneticileri, Osmanlı dostlarını İngilizlere teslim etmeye hiç de niyetli değillerdir. Bu bakımdan Berlin onlar için güvenlidir. Talat, Enver’e, buraya gel; buradan kara yoluyla Kafkasya’ya geçersin diye yazar.</span> <span class="metin_indentmetin_n _idGenCharOverride-8">(Masayuki Yamauchi,</span> <span class="metin_indentmetin_i _idGenCharOverride-8">Hoşnut Olamamış Adam Enver Paşa; Türkiye’den Türkistan’a</span><span class="metin_indentmetin_n _idGenCharOverride-8">, İstanbul 1995, l. Mektup.)</span></p>

    <p class="Temel-Paragraf"><span class="metin_normal _idGenCharOverride-1">Bolşevik ihtilali Kafkaslara inmiştir ve Kafkasya’ya girme ümidi de kalmamıştır. Bir tarım uzmanı kimliğindeki Enver Paşa</span> <span class="metin_normal _idGenCharOverride-1">Berlin’e gitmeye karar verir; ondan sonrasını oradan başlatacaktır. Talat Paşa’ya durumunu bildirir. İngilizler de, İttihat Terakki ileri gelenlerini yargılayıp cezalandırmak üzere her yanda aramaktadır. Dünya istihbaratçılarından kimi Enver’i Kandehar’ da, kimi Berlin’de yahut Türkistan’da diye duyumlar verirler.</span></p>

    <p class="Temel-Paragraf"><span class="metin_normal _idGenCharOverride-1">O günlerde bir fatih edasıyla İstanbul’a giren Fransız komutanı, Enver Paşa’nın Kuruçeşme’deki yalısına el koyar ve hemen boşaltılmasını ister.</span> <span class="metin_normal_i _idGenCharOverride-1">“Fransızlar yalıyı işgal ettiler; yirmi dört saat içinde evi terkedip gitmemizi istediler. Hasta idim. Kızım Mahpeyker de zatürreden yatıyordu. İşgal kuvvetleri yalıya doktor girmesine bile engel oluyorlardı. Eve her türlü ulaşım aracının gelmesi ve evin kapısı önünde durması yasaklanmıştı. Bu yasağa rağmen Doktor Süleyman Nuri Paşa, bana ve çocuğuma bakmak için her gün yaya olarak bize geliyordu. Evi tahliye etmemizi söylediklerinden yirmi dört saat sonra, çocuğum da, ben de hasta olduğumuz halde çıkmaya ve Sultanahmet’teki sadaret konağına, Talat Paşa’nın ailesinin oturduğu konağa gitmeye mecbur kaldık. Yanımızda erkek olarak kimse yoktu. Evdeki daire müdürünü de hapsetmişlerdi.”</span> <span class="metin_indentmetin_n _idGenCharOverride-8">(</span><span class="metin_indentmetin_i _idGenCharOverride-8">Naciye Sultan</span><span class="metin_indentmetin_n _idGenCharOverride-8">, a.g.e, s.50)</span></p>

    <p class="Temel-Paragraf"><span class="metin_normal _idGenCharOverride-1">Paşa bu haberleri Talat Paşa’nın eşi Hayriye Hanımdan alır, “</span><span class="metin_normal_i _idGenCharOverride-1">Bu kadar alçak hisli insanlar olduğuna şaşıyorum.”</span> <span class="metin_normal _idGenCharOverride-1">der</span> <span class="metin_indentmetin_n _idGenCharOverride-8">(A. İnan,</span> <span class="metin_indentmetin_i _idGenCharOverride-8">a.g.e,</span> <span class="metin_indentmetin_n _idGenCharOverride-8">s.149)</span> <span class="metin_normal _idGenCharOverride-1">ve Almanya’da eğitimde olan kardeşi Kâmil Beyi gönderir. Kâmil Bey ancak elli iki günde İstanbul’a gelebilir</span></p>

    <p class="Temel-Paragraf"><span class="metin_normal _idGenCharOverride-1">Enver Paşa ise, Kâmil’e yazdığı mektupta,</span> <span class="metin_normal_i _idGenCharOverride-1">“Fransızlar saraydan sadef takımı çalmışlar”</span><span class="metin_normal _idGenCharOverride-1">, mecburen teslim ettiğiniz eşyayı bir tutanakla tespit edin ki, ileride tazminat istemek mümkün olsun demektedir.</span> <span class="metin_indentmetin_n _idGenCharOverride-8">(İnan,</span> <span class="metin_indentmetin_i _idGenCharOverride-8">a.g.e</span><span class="metin_indentmetin_n _idGenCharOverride-8">., s.73)</span></p>

    <p class="Temel-Paragraf"><span class="metin_normal _idGenCharOverride-1">İşgal kuvvetleri Naciye Sultan’ı Sultanahmet’te de rahat bırakmaz, çeşitli biçimlerde sıkıntı yaratırlar; maksatları Enver Paşa’nın nerede olduğunu öğrenmektir. Bunun için oyunlar düzenlerler ama, Naciye Sultan bu tuzaklara düşmez. Bir keresinde, Enver Paşa’dan haber getirdiğini söyleyen adama,</span> <span class="metin_normal_i _idGenCharOverride-1">“Kocam bana haber getirecek olan kimseye bir bez parçası, tanıtıcı bir alamet vereceğini söylemişti. Onu göstermezseniz sizinle konuşmam. Söylediklerinizin doğru olduğuna da inanmam.”</span> <span class="metin_normal _idGenCharOverride-1">deyince, adam alameti getirmek üzere gider ve bir daha da görünmez.</span></p>

    <p class="Temel-Paragraf"><span class="metin_normal _idGenCharOverride-1">Naciye Sultan sıkıntılı Mütareke günlerinden acıyla söz eder:</span> <span class="metin_normal_i _idGenCharOverride-1">“Bana gel diyorsun; fakat düşünmüyorsun ki yaşadığım bu muhit eski İstanbul değil, bir cehennemdir. Hor görülmüş, terk edilmiş bir kadının yardımcısı Allah’tan başka kimse olmaz. Zamanında bana tapan insanlar, şimdi beni gözetleyerek zehirlemekten başka işe yaramıyor.... Hepsi peygamber olsalar şefaatlerini istemek zilletine düşmeyeceğim.”</span> <span class="metin_indentmetin_n _idGenCharOverride-8">(A. İnan,</span> <span class="metin_indentmetin_i _idGenCharOverride-8">a.g.e</span><span class="metin_indentmetin_n _idGenCharOverride-8">., s. 139)</span></p>

    <p class="Temel-Paragraf"><span class="metin_normal_i _idGenCharOverride-1">“Oh! Beni bu uğursuz insanların aşağılamalarından kurtar. Bana etmiş olduğun yeminleri hatırla. Beni İstanbul’dan uzaklaştırmak için bir yol bul. Dünyada bana yardım edecek senden başka kimsem yok. Allah aşkına, beni daha fazla bekletme.”</span> <span class="metin_indentmetin_n _idGenCharOverride-8">(A. İnan,</span> <span class="metin_indentmetin_i _idGenCharOverride-8">a.g.e</span><span class="metin_indentmetin_n _idGenCharOverride-8">., s.142)</span></p>

    <p class="Temel-Paragraf"><span class="metin_normal _idGenCharOverride-1">14 Ağustos 1920 tarihli mektubunda kızı Mahpeyker’den haberler verir; acı acı yalvarır:</span> <span class="metin_normal_i _idGenCharOverride-1">“Enver, Allah aşkına, beni uzun zaman yalnız bırakma. Artık sensiz yaşayamam, ölürüm. İnsanlardan nefret ediyorum; saadetlerini göstermek için gözyaşlarıma gülüyorlar...”</span> <span class="metin_normal _idGenCharOverride-1">Sonra kendini toplar, hastayım, ama beni düşünme, der,</span> <span class="metin_normal_i _idGenCharOverride-1">“Allah’a hemen her an senin için yalvarıyorum. Var ol, Enverciğim.”</span> <span class="metin_indentmetin_n _idGenCharOverride-8">(A. İnan,</span> <span class="metin_indentmetin_i _idGenCharOverride-8">a.g.e.</span><span class="metin_indentmetin_n _idGenCharOverride-8">, s. 143)</span></p>

    <p class="Temel-Paragraf"><span class="metin_normal _idGenCharOverride-1">Daha sonraları, Osmanlı hanedan üyeleri yurt dışına çıkartıldıklarında, Enver Paşa’nın, bir benzin borcu olduğu iddiasıyla Kuruçeşme’deki bu yalısına el konulacak ve tütün deposu olarak kullanılacaktır. Sonunda da yıkılacaktır.</span></p>

    <p class="temel_yildiz"><span class="metin_yildiz _idGenCharOverride-1">* * *</span></p>

    <p class="Temel-Paragraf"><span class="metin_normal _idGenCharOverride-1">Berlin’de Enver Paşa, Talat Paşa, Bahattin Şakir ve Dr. Nazım toplanır, bir çok konuşmalar yapar, bu arada yabancılarla irtibatlar kurarlar. Sonunda yeni Rus liderleriyle görüşmeye karar verirler. Savaş yenilgisi sonrasında İslam dünyasında başlayan huzursuzluklar ve kaynamalar, özellikle Mısır ve</span> <span class="metin_normal _idGenCharOverride-1">Hindistan’daki hareketlerin yayılma ihtimali, yenilmiş Osmanlı aydınlarına, devletin kurtuluşu için bir ümit kaynağı olarak görünmektedir. İngilizlerin de savaş sonrasında çıkan bu tür sıkıntılardan ve özellikle İslam dünyasında itibarı büyük olan Enver Paşa’nın bu yola girmesinden endişeli olduğu kesindir. Enver Paşa ile çeşitli yollardan temas kurmaya çalışan İngilizlere, Paşa’nın ileri sürdüğü anlaşma teklifi, İngilizlerin bu endişelerine dayanmaktadır:</span> <span class="metin_normal_i _idGenCharOverride-1">“Türkler Avrupa’da kalacaklardır ve Asya’daki varlığının hatırı sayılır kısmını koruyacaktır. Kafkasya, Türkistan ve Afganistan’ın bağımsızlığının tanınması, Mısır’a verilen bağımsızlığın Sudan’a da verilmesi ve Anglo-Mısır Anlaşması’nın sonuçlandırılması, Arabistan’a self determinasyon hakkının tanınması ve İzmir ve Trakya’nın kaderinin Türkiye yararına sonuçlandırılması.”</span> <span class="metin_indentmetin_n _idGenCharOverride-8">(Yamauchi,</span> <span class="metin_indentmetin_i _idGenCharOverride-8">a.g.e</span><span class="metin_indentmetin_n _idGenCharOverride-8">., s.22)</span></p>

    <p class="Temel-Paragraf"><span class="metin_normal _idGenCharOverride-1">Ezelî düşman Rusya’da Bolşevik ihtilalinin olması ve Çarlığın devrilmesi ilişkilerde yeni ufuklar açmış, bütün Türk dünyası için yeni ümitler aşılamıştır. Osmanlı ve İslam dünyasının karşısında Batı emperyalizmini temsil eden İngiltere vardı. Moskova’daki yeni rejim ise Batılı kapitalistlerin amansız düşmanı idi. Talat Paşa o günlerde Cemal Paşa’ya yazdığı mektupta,</span> <span class="metin_normal_i _idGenCharOverride-1">“Ben âtîyi güneşin doğduğu tarafta görüyorum. Bütün varlığımızla oralarda çalışmak ve kuvvetlendirmek lazımdır.”</span> <span class="metin_normal _idGenCharOverride-1">diyordu. (13 Aralık 1919)</span></p>

    <p class="Temel-Paragraf"><span class="metin_normal _idGenCharOverride-1">Enver Paşa, o günlerde Berlin’de bir hapishanede tutuklu bulunan Komünist Enternasyonal’in sekreteri K. Radek ile görüşür. Türkistan ve İslam dünyasında anti-emperyalist, İngiliz karşıtı tutum ve propagandada anlaşırlar. Enver Paşa bu görüşmedeki mutabakatı şöyle bildirir:</span></p>

    <p class="temel_indentmetin_tek"><span class="metin_minion _idGenCharOverride-9">“l. İslam milletlerinin kurtarılması. 2. Hedefimiz müştereken, Avrupa emperyalist kapitalizmi olduğuna göre, Sosyalistlerle işbirliği. 3. Kurtarılan memleketlerin iç işlerinde dinî esaslara dokunmamak şartiyle Sosyalizm ilkelerini kabul. 4. İslamın kurtuluşu için, ihtilal de dahil olmak üzere, bütün baskı araçlarının kullanılması. 5. Bu hususta İslamdan başka mahkûm milletlerle de işbirliği yapılması. 6. İslam camiası içinde her unsurun gelişmesine izin verilmesi.”</span> <span class="metin_indentmetin_n _idGenCharOverride-1">(Aydemir,</span> <span class="metin_indentmetin_i _idGenCharOverride-1">a.g.e.</span><span class="metin_indentmetin_n _idGenCharOverride-1">, c.3, s.520)</span></p>

    <p class="Temel-Paragraf"><span class="metin_normal _idGenCharOverride-1">İngiliz emperyalizmine karşı bir Sovyet-Müslüman ittifakı kurmak için Enver Paşa’nın Moskova’ya gitme fikrini Radek destekler. Enver ve Talat Moskova’ya davet edilirler.</span></p>

    <p class="Temel-Paragraf"><span class="metin_normal _idGenCharOverride-1">Enver Paşa Moskova’ya gidecek, Talat Paşa Berlin’de kalacaktır.</span></p>

    <p class="Temel-Paragraf"><span class="metin_normal _idGenCharOverride-1">Enver Paşa ayrıca, Sovyetlerin bir dünya gücü haline geleceklerine Alman dostlarının dikkatlerini çeker. Alman ordusunun ileri gelenlerinden general Hans von</span> <span class="metin_normal _idGenCharOverride-1">Seeckt de -ki Osmanlı başkomutanlık karargâhında Enver Paşa’ nın kurmay başkanlığını yapmıştı- Paşa’nın kanaatini paylaşıyordu: Almanya’nın da, Osmanlı’nın da geleceği, Sovyetlerle işbirliğinde idi. General Seeckt,</span> <span class="metin_normal_i _idGenCharOverride-1">“Rusya ile yapılacak siyasi ve ekonomik iş birliği, gelecekteki Almanya siyasetinin amacı olmalıydı...”</span> <span class="metin_normal _idGenCharOverride-1">der.</span></p>

    <p class="Temel-Paragraf"><span class="metin_normal _idGenCharOverride-1">Enver Paşa İngilizlerle de görüşmeler yapmaktadır. Bu görüşmeler hakkında verdiği bilgiler ilgi çekicidir:</span></p>

    <p class="temel_indentmetin_tek"><span class="metin_minion _idGenCharOverride-9">“İşte İstanbul’u size bırakıyoruz. Türklerin ekseriyette bulunduğu bölgeler bağımsız olacak ve Türk kalacak. Kafkas Cumhuriyetlerinin bağımsızlığını tanıyoruz. Onlara her lazım gelenle yardım edeceğiz. Türkistan bağımsızlığı hakkında ne evet, ne hayır; bir şey demeyeceğiz. Bununla beraber gizli hiçbir angajmana girmeyeceğiz. İşte bütün bunlara karşı Hükûmetim, sizinle çalışmaktan vaz geçiyor ve herkes hareketinde serbesttir.” Paşa’nın mektubu şöyle bitiyor: “Eski fikrimde çalışmak üzere şark dostlarımın yanına hareket edeceğim.”</span> <span class="metin_indentmetin_n _idGenCharOverride-1">(Yamauchi,</span> <span class="metin_indentmetin_i _idGenCharOverride-1">a.g.e.</span><span class="metin_indentmetin_n _idGenCharOverride-1">, 4.A Mektup)</span></p>

    <p class="Temel-Paragraf"><span class="metin_normal _idGenCharOverride-1">8 Kasım’da Cemal Paşa’ya yazdığı mektupta, “</span><span class="metin_normal_i _idGenCharOverride-1">Ne ise, adı geçenlerin bizi serbest bırakmaları fena değil.</span><span class="metin_normal _idGenCharOverride-1">” der.</span> <span class="metin_indentmetin_n _idGenCharOverride-8">(H. Cahit Yalçın,</span> <span class="metin_indentmetin_i _idGenCharOverride-8">a.g.e</span><span class="metin_indentmetin_n _idGenCharOverride-8">., s. 36)</span></p>

    <p class="Temel-Paragraf"><span class="metin_normal _idGenCharOverride-1">26 Şubat 1920 tarihli mektubunda ise, İngilizlerin yeniden kendisiyle temas aradıklarını söyler; muhtemelen İngilizler de Ruslar gibi, Enver Paşa ile ilişkiyi kesmek istememektedir:</span> <span class="metin_normal_i _idGenCharOverride-1">“İngilizlerle müzakereye vasıta olan zat, bu sabah, mahut İngilizin telefonla, benimle veya vekilimle behemahal görüşmek istediğini bildirdi. Nihayet akşam görüştüm. Adı geçen, ilk görüşmelerin kesilmesine İngiliz bakanlarının pek üzgün olduğunu, mamafih şimdi, gerek bakanların fikri, gerekse İngiltere’nin artık Fransa’dan ayrı politika izlemekte serbest olduklarını, ikinci olarak</span> <span class="metin_normal_i _idGenCharOverride-1">İngilizler eski fikirlerini terkederek, Türk milletinin ekseriyetini teşkil eden milliyetçilerle beraber çalışmak istediklerini ve bu münasebetle İstanbul’u bize bıraktıkları gibi Boğazlarda bıraktıkları askerlerini de iki sene sonra çekeceklerini ve Kafkas Cumhuriyetlerinin bağımsızlıklarını tanıdıklarını ve İzmir dahil olduğu halde, bütün Suriye ve Irak’tan gayrisinin bizde kalacağını, Irak hakkındaki kararın da kesin olmadığını...”</span> <span class="metin_indentmetin_n _idGenCharOverride-8">(Aydemir,</span> <span class="metin_indentmetin_i _idGenCharOverride-8">a.g.e</span><span class="metin_indentmetin_n _idGenCharOverride-8">., s.531, H. Cahit,</span> <span class="metin_indentmetin_i _idGenCharOverride-8">Mektuplar</span><span class="metin_indentmetin_n _idGenCharOverride-8">, s. 37.)</span> <span class="metin_normal _idGenCharOverride-1">Eğer İngilizler samimi bir işbirliğine kendisini ikna ederlerse, Paşa, Kafkasya ve Türkistan’a geçerek buraların bağımsızlığı için çalışacağını söyler. Bir yanda da, San Remo’da toplanan galipler, Sevr Anlaşmasının metnini kabul ederek Türkiye’ye bildirirler.</span></p>

    <p class="Temel-Paragraf"><span class="metin_normal _idGenCharOverride-1">23 Nisan 1920’de Ankara’da Türkiye Millet Meclisi açılır.</span></p>

    <p class="Temel-Paragraf"><span class="metin_normal _idGenCharOverride-1">Enver Paşa, İngilizlerle olan ilişkilerin aldatıcılığını anlamış olmalı ki, Sovyetlerle kurmak istediği ilişkilerinde bir kesiklik olmaz.</span></p>

    <p class="Temel-Paragraf"><span class="metin_normal _idGenCharOverride-1">Almanya-Rusya arası demiryolu kapalı olduğundan, Enver Paşa, Alman asker dostlarının yardımıyla ve uçakla Moskova’ya gitmeye karar verir. Bindirildiği junkers uçağı Almanya topraklarında işgal kuvvetleri tarafından inişe zorlanır. Masayuki, Enver Paşa’nın</span> <span class="metin_normal_i _idGenCharOverride-1">“mucizevi bir şekilde”</span> <span class="metin_normal _idGenCharOverride-1">kaçtığını söyler ama başka bilgi vermez.</span></p>

    <p class="Temel-Paragraf"><span class="metin_normal _idGenCharOverride-1">Paşa Cavit Beye yazdığı mektupta, hapisten kurtardıkları Radek’le birlikte gitmeye karar verdiklerini, ancak bu zata Polonya üzerinden geçiş izni verildiği için orayı seçtiğini söyler. “Ben doktorla uçacağım.”</span> <span class="metin_indentmetin_n _idGenCharOverride-8">(Hüseyin Cahit Yalçın,</span> <span class="metin_indentmetin_i _idGenCharOverride-8">İttihatçı Liderlerin Gizli Mektupları</span><span class="metin_indentmetin_n _idGenCharOverride-8">, Haz., Osman S. Kocahanoğlu,</span> <span class="metin_indentmetin_n _idGenCharOverride-8">İstanbul-2002, s.34)</span></p>

    <p class="Temel-Paragraf"><span class="metin_normal _idGenCharOverride-1">İkinci deneme yine, Alman Gizli Askerî Teşkilatının başında olan, Enver Paşa’nın kurmay başkanı general Seeckt’in hazırlattığı bir Junkers uçağı ile 10 Ekim 1919’da olur. Enver Paşa’nın yanında Dr. Bahattin Şakir de vardır. Bahattin Şakir, Rusya’daki Türk esirlerini memleketlerine götürmeye memur bir Türk doktoru, Enver Paşa da yanındaki sıhhiye neferidir ve uçak da, İstanbul’lu bir doktorundur. Enver Paşa’nın yurt dışındaki adı Ali Bey’dir. Uçak, kötü hava şartları sebebiyle Letonya topraklarında Kovno’ya zorunlu iniş yapar. Eşi Naciye Sultan’ın anlattığına göre, buradaki müttefik kontrol kuvvetleri, durumlarından şüphelenerek araştırmaya girişirler. Enver Paşa Bulgar olduğunu söylerse de İngilizleri inandıramaz.</span> <span class="metin_normal_i _idGenCharOverride-1">“Enver Paşa çok iyi Bulgarca bilirdi.”</span> <span class="metin_normal _idGenCharOverride-1">O sırada bir Alman subayı olan Fisher, Paşa’yı görünce tanımış ve durumu kavramıştır; ama, sesini çıkarmaz. Emir Şekip Aslan, Paşa’nın Berlin’de kimliğini çok iyi gizlediğini, ancak, bir sıhhiye neferi olduğuna Letonyalıları inandırmasının çok zor olduğunu yazar:</span> <span class="metin_normal_i _idGenCharOverride-1">“Enver Paşa’nın şahsiyetindeki asil nezaket, güzel görünüş ve onun dikkati çeken siması, sıradan bir memur olmadığını”</span> <span class="metin_normal _idGenCharOverride-1">ortaya koyar.</span> <span class="metin_indentmetin_n _idGenCharOverride-8">(Cihangir,</span> <span class="metin_indentmetin_i _idGenCharOverride-8">a.g.e</span><span class="metin_indentmetin_n _idGenCharOverride-8">., s.80)</span></p>

    <p class="Temel-Paragraf"><span class="metin_normal _idGenCharOverride-1">Dr. Bahattin Şakir’le Paşa hapishaneye atılır; İngilizler resimlerini kimlik tespiti yapılmak üzere İngiltere’ye gönderirler. “Ali Bey”, Kovno hapishanesinde resim yaparak geçimlerini sağlar. Fisher, durumdan Alman istihbaratını haberdar eder ve Paşa’yı hapishaneden kaçırmaya karar verirler. Bunu kendisine duyurmak için de,</span> <span class="metin_normal_i _idGenCharOverride-1">“Mahpus bulunduğu hücrenin önünde sarhoş taklidi yaparak ve Almanca şarkılar söyleyerek dolaşmaya başlamışlar. Kendisini kaçırmak istediklerini, bir uçak hazırladıklarını, hapisten çıkabilmenin çarelerini, velhasıl bütün planlarını şarkı halinde söylemişler.”</span> <span class="metin_indentmetin_n _idGenCharOverride-8">(</span><span class="metin_indentmetin_i _idGenCharOverride-8">Naciye Sultan, a.g.e</span><span class="metin_indentmetin_n _idGenCharOverride-8">, s.59)</span></p>

    <p class="Temel-Paragraf"><span class="metin_normal _idGenCharOverride-1">Kararlaştırılan gün ve saatte hapishanenin bahçesine bir Alman uçağı güya zorunlu iniş yapar. Enver Paşa, amcası Halil Paşa’ya şöyle anlatır:</span> <span class="metin_normal_i _idGenCharOverride-1">“O gün yanımda silahlı bir nöbetçi bulunduğu halde meydan civarında dolaşıyordum. Tam bildirildiği vakitte bir Alman tayyaresi meydana indi. Nöbetçi telaşlanmıştı. Elinden silahını aldım, kendisine doğrulttum ve kendimi uçağa attım.”</span> <span class="metin_indentmetin_n _idGenCharOverride-8">(Halil [Kut],</span> <span class="metin_indentmetin_i _idGenCharOverride-8">a.g.e</span><span class="metin_indentmetin_n _idGenCharOverride-8">., s. 264)</span> <span class="metin_normal _idGenCharOverride-1">Olay gazetelere yansır.</span></p>

    <p class="Temel-Paragraf"><span class="metin_normal _idGenCharOverride-1">Yeniden Berlin’e dönmüştür; ama, “Ali Bey” durucu değildir; üçüncü denemeyi, Alman hapishanesinden kurtardıkları K. Radek’le birlikte yapmaya karar verir. Hareketi yine General Seeckt düzenleyecektir. Ne var ki, Radek, bir izin meselesi yüzünden vaktinde gelemez ve Enver Paşa tek başına hareket eder. 31 Aralık 1919’da, hareketinden on dakika sonra uçak bir evin üstüne düşer. Enver Paşa yine mucize kabilinden kurtulur.</span></p>

    <p class="Temel-Paragraf"><span class="metin_normal _idGenCharOverride-1">Enver Paşa dördüncü uçuşunu bir başına yapar ve 23 Şubat 1920’de yine uçak düşer ve yine kurtulur... 26 Şubat 1920’de</span> <span class="metin_normal _idGenCharOverride-1">Cemal Paşa’ya yazdığı mektupta, “</span><span class="metin_normal_i _idGenCharOverride-1">Bilmem Pazartesi günü tayyaremizin parçalanarak, kimseye bir zararı olmaksızın, yine eve döndüğümüzü yazmış mıydım...”</span> <span class="metin_normal _idGenCharOverride-1">der.</span> <span class="metin_indentmetin_n _idGenCharOverride-8">(Yamauchi,</span> <span class="metin_indentmetin_i _idGenCharOverride-8">a.g.e.</span><span class="metin_indentmetin_n _idGenCharOverride-8">, s.87)</span></p>

    <p class="Temel-Paragraf"><span class="metin_normal _idGenCharOverride-1">10 Mart 1920 tarihli, kardeşi Kâmil’e mektubunda,</span> <span class="metin_normal_i _idGenCharOverride-1">“Salı günü Rusya’ya müteveccihen hareket ediyorum. İnşallah bu defa âfiyetle varırım.”</span> <span class="metin_normal _idGenCharOverride-1">diyor ve devamında niyetlerinden söz ediyor:</span> <span class="metin_normal_i _idGenCharOverride-1">“Ben Moskova’ya giderek Kuzey ve Güney Kafkasya ile Türkistanlıların müstakil olması şartıyla, hatta icabında Sovyet Hükûmeti ile bir sulh veya ittifak yapmak üzere anlaşmalarına çalışacağım. Mamafih bütün bunlar bir fikirdir. Moskova’da vaziyete göre ayrıca onlarla temasa geleceğim.”</span> <span class="metin_indentmetin_n _idGenCharOverride-8">(A. İnan,</span> <span class="metin_indentmetin_i _idGenCharOverride-8">a.g.e</span><span class="metin_indentmetin_n _idGenCharOverride-8">., s.73)</span></p>

    <p class="Temel-Paragraf"><span class="metin_normal _idGenCharOverride-1">Paşa, mektupta sözünü ettiği bu beşinci uçuşunu ancak 22 Mart 1920’de gerçekleştirir. Sıradan bir Alman –Musevi komünisti Atman- kimliği ile ve bir pilotla anlaşarak gizlice uçağa atlar; Rusya’ya uçmaya başlarlar.</span></p>

    <p class="Temel-Paragraf"><span class="metin_normal _idGenCharOverride-1">Uçak bu sefer de Estonya üzerinde düşer ve Enver Paşa yine kurtulur... Fakat, Estonyalılar yakalar ve Riga hapishanesine atarlar. Yine Şekip Aslan’ın yazdığına göre, burada Rus pilotu konuşturmak için çok döverler, ama bir şey öğrenemezler. Sonunda Enver Paşa’yı da dövmeye karar verirler. Fakat, Paşa’nın öyle asil bir hali varmış ki, ne olur ne olmaz diye, kararlarını uygulayamamışlar.</span></p>

    <p class="Temel-Paragraf"><span class="metin_normal _idGenCharOverride-1">“Ali Bey” yine resim yapıp satarak geçinir; hatta burada biriktirdiği paralardan bir miktar da eşine ve çocuklarına gönderir... Bir gün hapishane müdürü, mahpuslar arasında bir de ressam olduğunu duyunca, onu evine resmini yapmaya çağırmış. “Ali Bey” gitmiş. Müdürün aşçısı Alman bir kadınmış. Eşi Naciye Sultan şöyle anlatıyor:</span></p>

    <p class="temel_indentmetin_tek"><span class="metin_minion _idGenCharOverride-9">“Enver Paşa kadınla Almanca konuşmuş, kendisinin Riga’da mahpus olduğunu, isminin Malessa olduğunu söylemiş ve bütün bu bilgileri Wangenheim’e yazmasını rica etmiş. Kadın, Malessa’nın bir Alman vatandaşı olduğuna inanmış; çünkü, Enver Paşa mükemmel Almanca konuşurdu. Mektubu yazmış ve Almanya’ya göndermiş. Almanlar, Malessa’nın gerçek kimliğini biliyorlarmış. Litvanya’dan derhal iadesini istemişler, onu geri almak için pek çok gayret harcamışlar. O sırada Almanya ile Litvanya arasında bir anlaşma olmuş. Alman vatandaşı sanılan Malessa da böylelikle serbest bırakılmış.” (</span><span class="metin_indentmetin_i _idGenCharOverride-1">Naciye Sultan, a.g.e</span><span class="metin_indentmetin_n _idGenCharOverride-1">, s.57)</span></p>

    <p class="Temel-Paragraf"><span class="metin_normal _idGenCharOverride-1">Ali Bey 11 Temmuz 1920’de tekrar Berlin’e ulaşır. Naciye Sultan diyor ki,</span> <span class="metin_normal_i _idGenCharOverride-1">“Geldiği zaman sırtında hapishane elbiseleri vardı. Durumu perişandı.”</span> <span class="metin_normal _idGenCharOverride-1">Daha sonra Moskova’dan Mustafa Kemal Paşa’ya yazdığı bir mektupta</span> <span class="metin_normal_i _idGenCharOverride-1">“Bir sene zarfında iki defa tutularak, beş ay hapis olmak ve altı defa tayyareden düşmek suretiyle nihayet Moskova’ya geldim.”</span> <span class="metin_normal _idGenCharOverride-1">diyecektir.</span> <span class="metin_indentmetin_n _idGenCharOverride-8">(Yamauchi,</span> <span class="metin_indentmetin_i _idGenCharOverride-8">a.g.e.</span><span class="metin_indentmetin_n _idGenCharOverride-8">, s.206 )</span> <span class="metin_normal _idGenCharOverride-1">25 Ocak 1921 tarihli, İttihad-ı İslam Cemiyetleri Birliği İstanbul bürosuna yazdığı mektupta ise,</span> <span class="metin_normal_i _idGenCharOverride-1">“Üç defa teşebbüs ettiğim halde mateessüf başarılı olamadım. Bir çok defalar düşerek, iki defa da düşmanların esaretine maruz kaldım. Müthiş müşkilatla bu esaretlerden bi’avnillah-i taala kurtularak, nihayet karadan hududu geçtim.”</span> <span class="metin_normal _idGenCharOverride-1">diye yazacaktır.</span> <span class="metin_indentmetin_n _idGenCharOverride-8">(Yamauchi,</span> <span class="metin_indentmetin_i _idGenCharOverride-8">a.g.e.</span> <span class="metin_indentmetin_n _idGenCharOverride-8">s.135)</span><span class="metin_dipnot _idGenCharOverride-6"><a class="_idFootnoteLink" href="#footnote-238-49" id="footnote-238-49-backlink">49</a></span></p>

    <p class="temel_yildiz"><span class="metin_yildiz _idGenCharOverride-1">* * *</span></p>

    <p class="Temel-Paragraf"><span class="metin_normal _idGenCharOverride-1">Berlin’deki İttihatçılar 22 Temmuz 1920’de uzun bir toplantı yaparak, Moskova’ya gidecek olan Enver Paşa’dan ve Cemal Paşa’dan gelecek haberlere göre Talat Paşa’nın da gitmesini kararlaştırırlar. Paşa bu sefer kara yoluyla Moskova’ya gitmeye karar verir ve 4 Ağustos 1920’de hareket eder. Yolculuğu düzenleyen Alman yüksek komutasının başındaki General Seeckt, Rus sınırına kadar Enver Paşa’ya refakat eder. Enver Paşa, yanında Hayretî, Ziya ve Mısırlı Fuat Beyler olduğu halde kara yolundan, sonra denizden Königsberg’e ve buradan da trenle Rus sınırına gelir. Rus sınırında Kızılordu komutanları tarafından karşılanarak, tren ve otomobille, Minsk üzerinden 15 Ağustos 1920’de Moskova’ya varır.</span></p>

    <p class="Temel-Paragraf"><span class="metin_normal _idGenCharOverride-1">Bu sırada T.B.M.M. Hükûmeti’nin temsilcileri, askerî ve malî yardım almak için Moskova’dadır. Ancak Dışişleri Bakanı</span> <span class="metin_normal _idGenCharOverride-1">Çiçerin, Van ve Muş bölgelerinin Ermenilere verilmesini şart koştuğu için, görüşmeler tıkanmıştır. Enver Paşa bu tıkanıklığı önlemek için devreye girer. General Seeckt ve Türkiye’ye yazdığı mektuplardan, önemli ölçüde etkili olduğu anlaşılmaktadır. Sonunda anlaşma sağlanır.</span></p>

    <p class="Temel-Paragraf"><span class="metin_normal _idGenCharOverride-1">Enver Paşa buradan Mustafa Kemal Paşa’ya yazdığı mektuplarda, başarılarının devam etmesi için dua ettiğini, kendisinin de İslâm milletleri arasında teşkilat kurup, onların bağımsızlıkları için çalışacağını söyler.</span></p>

    <p class="temel_tp_sb"><span class="metin_normal _idGenCharOverride-1">Enver Paşa’ nın Moskova’ya varışından hemen sonra, 26 Ağustos’ta Mustafa Kemal Paşa’ya yazdığı, siyasi durumları tahlil eden mektubu ilgi çekicidir.</span></p>

    <p class="temel_indentmetin_ilk"><span class="metin_minion _idGenCharOverride-9">“Ben İslâm muhitinde teşkilat kurarak memleketin halâsı uğrunda çalışmak maksadıyla buraya geldim.” Sovyetler, İngilizler aleyhinde olacak her türlü teşebbüse yardıma yatkın görünüyorlar. Avrupa’nın durumu çok karışık. Almanya’da sosyalistler güç kaybetti; hükûmet nasyonalistlerle demokratların elinde. Barış şartlarının uygulanması mümkün olmadığı halde, müttefikler her gün baskı yapıyorlar. Almanlar vakit kazanmak için her şeyi kabul ediyor; ama beş altı ay sonra Fransızlarla savaşa girmeleri muhtemel. İtalyanlar savaştan pek çok zararla çıktılar; ama her gün İngilizlerin baskısı altındalar. Ekonomik sıkıntıları iç işlerini karıştırmıştır. Antant aleyhtarı Civiliti’yi iktidara getirmek zorunda kalmışlardır. İtalyanlar dayanacakları bir kuvvet arıyorlar “ve İngiltere aleyhine çalışan sizleri tabii bir yardımcı addediyorlar.” Bu durumdan yararlanarak</span> <span class="metin_minion _idGenCharOverride-9">İtalya’ya bir adam gönderirseniz, silah vs. almak kolay olur.</span></p>

    <p class="temel_indentmetin"><span class="metin_minion _idGenCharOverride-9">Bütün Avrupa’da İngiliz aleyhtarlığı var. Fransa da memnun değil; ama Almanya’dan çekindiği için sesini çıkartamıyor. İngiltere beş sene sonra denizlerdeki üstünlüğünü Amerika’ya kaptıracaktır. Şu anda ciddi bir İrlanda meselesi vardır. İngiliz işçi hareketi de hükûmeti düşündürmektedir. Mısır, Hindistan ve Irak’taki hareketleri de katınca, İngiltere’nin iç durumunun pek parlak olduğu söylenemez. Bu bakımdan dış politikasında şiddet kullanamaz. Rusya da iç ve dış zorluklar içinde. Almanlardan silah almak istiyorlar.</span></p>

    <p class="temel_indentmetin_sb"><span class="metin_minion _idGenCharOverride-9">Avrupa’nın bu durumu bizim için pek müsait. Ancak, Avrupa tam karışana kadar direnmek lazım. İslam ülkelerinde Antant aleyhinde başlayan cereyan ve hareketlerin tek merkezden yönetimi lüzumunu düşündük. Hintli Ahmet Ali ile de ilişki kuruldu. Enver Paşa ayrıca, Azerbaycan ordusunun yeniden kurulması ve buradan Anadolu’ya yardım edilmesine de Rus hükûmetinin sıcak baktığını yazar.</span> <span class="metin_indentmetin_n _idGenCharOverride-1">(H. Cahit Yalçın,</span> <span class="metin_indentmetin_i _idGenCharOverride-1">Gizli Mektuplar</span><span class="metin_indentmetin_n _idGenCharOverride-1">, s. 43–46)</span></p>

    <p class="Temel-Paragraf"><span class="metin_normal _idGenCharOverride-1">Mustafa Kemal Paşa da cevaplarında, Türkistan, Afganistan ve Acemistan gibi Müslüman ülkelerde teşkilatlanırken Rusları şüphelendirmemesini, Pan-İslâmist bir hava yaratmamasını söyler.</span></p>

    <p class="Temel-Paragraf"><span class="metin_normal _idGenCharOverride-1">Enver Paşa Moskova’da, başta Çiçerin ve Dışişleri müsteşarı Karahan olmak üzere bir çok temaslar yapar. Lenin’le görüştüğü de söylenirse de, 15 Nisan 1920 tarihli Cemal Paşa’ya yazdığı mektubunda , “Ben komünist olmadığım için ve benim yüzümden Avrupa’da Bolşeviklere epeyce taarruzlar olduğundan, Lenin’le yüz yüze bile gelmedik.” der.</span> <span class="metin_indentmetin_n _idGenCharOverride-8">( H. Cahit,</span> <span class="metin_indentmetin_i _idGenCharOverride-8">Gizli Mektuplar</span><span class="metin_indentmetin_n _idGenCharOverride-8">, s. 72)</span> <span class="metin_normal _idGenCharOverride-1">Sovyet ileri gelenlerini, İslam dünyasını harekete geçirerek İngiliz egemenliğini kırabileceklerine inandırmaya çalışır. Sovyet liderleri de, özellikle Enver Paşa’nın İslam dünyasındaki prestijinden yararlanabileceklerini düşünmektedirler. Bir çok meselede anlaşır ve destek sözü verirler.</span></p>

    <p class="Temel-Paragraf"><span class="metin_normal _idGenCharOverride-1">Yenilmiş bir devletin başkomutan vekili olarak Paşa’nın güvenilirliğini hemen bütün dış çevrelerde de koruyabilmesi ilgi çekicidir. Masayuki Yamauchi’nin yazdığına göre, İngiliz istihbarat örgütü, Müslümanların her yerde Enver’i İslamiyetin lideri olarak kabul ettiklerini ve bağımsızlıklarını tamamiyle ona bağlı gördüklerini tespit etmiştir.</span> <span class="metin_indentmetin_n _idGenCharOverride-8">(Yamauchi,</span> <span class="metin_indentmetin_i _idGenCharOverride-8">a.g.e</span><span class="metin_indentmetin_n _idGenCharOverride-8">., s.42. d.n.39)</span></p>

    <p class="Temel-Paragraf"><span class="metin_normal _idGenCharOverride-1">Kırım’dan yazan, Kırım Millî Hareketinin öncülerinden Cafer Seydahmet Bey de, 21 Ağustos 1920 tarihli mektubunda bu noktayı vurgular. Gerçekçi değerlendirmeler yapan Seydahmet Bey, ne Denikin, ne de Bolşevik güçlere güvenilemeyeceğini, hepsinin zaman kazanmak için çalıştıklarını, Türk topluluklarını parça parça muhatap aldıklarını, aralarındaki anlaşmazlıkları kullanarak bölünmeleri çoğalttıklarını vurgulayarak,</span> <span class="metin_normal_i _idGenCharOverride-1">“Bizi zayıflatan Bolşeviklere karşı, bütünümüzü savunabilecek yegâne kuvvet sizsiniz.”</span> <span class="metin_normal _idGenCharOverride-1">der.</span></p>

    <p class="temel_indentmetin_tek"><span class="metin_minion _idGenCharOverride-9">“Bolşevikler Osmanlı Türklerinin İslâm âlemindeki siyasi kudretlerinden her şeye rağmen faydalanmak istiyorlar. Batı ile anlaşması ihtimalinin geçici de olsa sonuçlarını anlayan Bolşevik politikası, bütün kuvveti ile bir kat daha Doğuya sarılacak, kuvveti ihtilalde olduğundan büyük sarsıntılar çıkararak, Batı’ya tesirine devam edecektir. Onun bu emelinin dayanağı şüphesiz Türklerdir. Bilhassa sizsiniz. İslam dünyasından yükselecek alevler, ancak Türklerin kara gününü aydınlatmak maksadıyla yükseltilebilinir. İslâm dünyasının, Hilafetini ve bütün mukaddesatını ancak Türk’ün bekasında, büyüklüğünde aradığı ve bununla titrediği artık, olanlarla sabittir. Binaenaleyh, Türk’ün kurtuluşu gayesi ileri sürülerek İslam dünyasının ayaklandırılacağı gerçeğini şüphesiz kavramış olan Bolşevikler, sizinle her şartta anlaşmaktan ayrılmayacaktır. Bence Bolşevikler de, dünkü Almanlar kadar, bizim için ancak siyasi kudretlerine dayanarak kendimizi kuvvetlendirmemize yarayacak bir vasıtadan ibarettir.”</span> <span class="metin_indentmetin_n _idGenCharOverride-1">(Yamauchi,</span> <span class="metin_indentmetin_i _idGenCharOverride-1">a.g.e</span><span class="metin_indentmetin_n _idGenCharOverride-1">., s.96)</span></p>

    <p class="Temel-Paragraf"><span class="metin_normal _idGenCharOverride-1">Cafer Seydahmet Bey, bundan sonra, Paşa’nın yapacağı görüşmelerde Türk Dünyası ve Kırım için nelere dikkat etmesi gerektiği üzerinde durur.</span></p>

    <p class="Temel-Paragraf"><span class="metin_normal _idGenCharOverride-1">Enver Paşa bir yandan da Alman-Sovyet dostluğunu geliştirmek için, bu iki devletin etkili kimseleri arasında ilişkiler kurmaya çalışır.</span></p>

    <p class="Temel-Paragraf"><span class="metin_normal _idGenCharOverride-1">O yılın bayram namazını Moskova’daki iki camiden eve yakın olanında kılarlar.</span></p>

    <p class="temel_indentmetin_tek"><span class="metin_minion _idGenCharOverride-9">“Halkın gösterdiği muhabbet cidden fevkalade idi. Pek duygulandım... Bura usulüne göre camide toplanıldıktan sonra dışarı çıkıldı. Sonra, beş yüz metre mesafeden Tekbir getirerek içeri girildi. Namazdan sonra, artık evine çay içmeyi rice eden edene. Nihayet eve geldik. Ziyarete Afganlılardan, Acemlerden tutun da, bir çok halk gelmişti. Görüşüldü. Fakat, aklım fikrim hep sende olduğu için doğrusu pek dalgın ve durgun idim. Öğleden sonra büyük bir ziyafet verildi. Bunda bütün Afganistan, Buhara, Hive,</span> <span class="metin_minion _idGenCharOverride-9">İran, hülasa hemen bütün Şark-İslam milletleri vekilleri vardı. Bir çok sözler söylendi. Hep ümit ettiğim şekilde, İslamın iyiliğe doğru gitmeyi düşündüğünü görüp sevindim.”</span> <span class="metin_indentmetin_n _idGenCharOverride-1">(A. İnan,</span> <span class="metin_indentmetin_i _idGenCharOverride-1">a.g.e</span><span class="metin_indentmetin_n _idGenCharOverride-1">., s.151)</span></p>

    <p class="Temel-Paragraf"><span class="metin_normal _idGenCharOverride-1">İstanbul’dan ayrılmanın ve işin sonuna gelmenin, bütün hayatları hareket ve çetin mücadeleler içinde geçmiş olan İttihatçıları nasıl bir boşluğa atacağını kestirmek zor değildir. Bu yüzden,</span> <span class="metin_normal_i _idGenCharOverride-1">“Bizim siyasi hayatımız bitmiştir.”</span> <span class="metin_normal _idGenCharOverride-1">diyen Talat Paşa bile, İttihatçıların fiilî liderliğini sürdürmüş ve Almanya’da bir çok siyasi temaslarda bulunarak Millî Mücadele’yi desteklemeye çalışmıştır.</span></p>

    <p class="Temel-Paragraf"><span class="metin_normal _idGenCharOverride-1">Enver Paşa ise, zaten kararlıdır. Paşa’nın liderliğinde bütün İslam dünyasında yeni bir dalgalanmanın olacağı fikri, Avrupa’dan Japonya’ya kadar hemen bütün politik çevrelerde konuşulmaktadır. Hatta, Fransız diplomatik çevreleri onun Hazar’ın doğusunda, iki yüz bin kişilik bir ordunun başında bulunduğunu, Japon sefareti ise Bakü’de, beş yüz bin kişilik bir orduya komuta ettiğini tahmin etmektedir.</span> <span class="metin_indentmetin_n _idGenCharOverride-8">(Yamauchi,</span> <span class="metin_indentmetin_i _idGenCharOverride-8">a.g.e</span><span class="metin_indentmetin_n _idGenCharOverride-8">., s.36)</span></p>

    <p class="Temel-Paragraf"><span class="metin_normal _idGenCharOverride-1">Sonuçta, batı emperyalizmine karşı İslam milletlerinin uyandırılarak harekete geçirilmesi fikri, Müslüman aydınlar için büyük ümit ve heyecanların kaynağı, İngilizler için korku ve endişelerin sebebi olarak, gerçek ve hayalin karıştığı bir ülkü, politika ve mücadele stratejisi olarak her yanda konuşulmaktadır. Sovyetlerin batılılara karşı devam eden sert mücadeleleri, hem bu tür projeleri beslemekte, hem de ihtiyaç duymaktadır. Bu düşünceler, Osmanlı aydınları için hiç de yeni bir şey değildir. Esasen Sultan Hamit zamanından beri, mevcut fiilî duruma ilaveten özel bir politika olarak İslamcılık şuuru geliştirilmeye ve yine, Hilafet kurumu ayrı bir politik güç haline getirilmeye çalışılmıştı.</span></p>

    <p class="Temel-Paragraf"><span class="metin_normal _idGenCharOverride-1">Gayrimüslimlerin Meşrutiyet zamanlarındaki hızlı çözülüşü zaten Osmanlı’yı İslamlar olarak bırakmıştı ve bu şuur, hiçbir özel gayreti gerektirmeden siyasi ve toplumsal olayların doğal etkisinde gittikçe kuvvetlenmişti. Trablusgarp Savaşı, bütün İslam dünyasında heyecanlı akisler uyandırmış ve bu şuur, Enver’i simgeleştirerek beslemişti. Birinci Dünya Savaşı sonrasında batılı devletlerin Arap dünyasındaki tutumları ve paylaşma kavgaları, Arap milliyetçiliği yapan bir kısım aydınları da hızla uyandırmış ve yeniden Arap-Türk birliğini kurma fikrine getirmişti. Bu konuda, kavmi adına olmaktan çok kişisel çıkarları uğruna Osmanlı’ya ihanet eden Şerif Hüseyin’in oğulları bile Mustafa Kemal Paşa’ya birlik kurmak yolunda tekliflerini götürmekte gecikmemişlerdi. Şekip Aslan, Abdülaziz Çaviş gibi Arap aydınları ise hiç falso vermeden bu çizgiyi o günlere kadar sürdürmüşlerdi. Hindistan’da İslam Hilafet Komitesi başkanı Muhammed Ali, Osmanlı Hilafetinin hak ve istiklalinin korunması için cihat fetvası yayımlatmış ve Müslümanları bu uğurda, Müslüman ülkelere göç ederek mücadele etmeye çağırmıştı. Ve, yüz bin Hintli Müslüman İngilizlere karşı mücadele etmek üzere İslam ülkesi olan Afganistan’a geçmişti.</span></p>

    <p class="Temel-Paragraf"><span class="metin_normal _idGenCharOverride-1">Sonuç olarak, Panislamizm olarak isimlendirilen Müslüman milletlerin emperyalistlere karşı birleşerek ayaklanması ve bağımsızlıklarını kazanması fikri, o nesil Osmanlı aydınları için çok doğal, hatta zorunlu bir heyecan ve ümit kaynağı idi. Sovyetlerin giriştiği mücadele onlar için hem örnek, hem de bir destek ümidi idi. Yurt dışına çıkan Osmanlı aydınları için Sovyetlerle işbirliği halinde yürütülecek böyle geniş çaplı bir hareket, İngilizleri sıkıntıya sokacak ve gönülden bağlı oldukları</span> <span class="metin_normal _idGenCharOverride-1">Anadolu millî hareketinin de işini kolaylaştıracaktı. İngilizlere karşı duyulan öfkenin çok yaygın olduğu kesindir.</span></p>

    <p class="Temel-Paragraf"><span class="metin_normal _idGenCharOverride-1">Cemal Paşa’ya yazdığı 25 Ağustos 1920 tarihli mektupta şöyle der:</span> <span class="metin_normal_i _idGenCharOverride-1">“Burada bütün İslam delegasyonlarıyla temasa geldim. Gerek komünist olsunlar, gerek olmasınlar, İslamlar hakkında yapılacak kurtuluş teşebbüslerine bütün kalpleriyle katılıyorlar. Kazan müftüsünden tutun da Sultan Galiyev’e kadar. Binaenaleyh, ahval-i ruhiyenin böyle olduğu bir zamanda İslam Dünyasına pek faydalı hizmetler görülebileceği fikrindeyim.</span><span class="metin_normal _idGenCharOverride-1">”</span> <span class="metin_indentmetin_n _idGenCharOverride-8">(H.Cahit,</span> <span class="metin_indentmetin_i _idGenCharOverride-8">Gizli Mektuplar</span><span class="metin_indentmetin_n _idGenCharOverride-8">, s.41)</span></p>

    <p class="Temel-Paragraf"><span class="metin_normal _idGenCharOverride-1">Uğrunda mücadele edilecek bu ülkünün başarı şansına gelince, onlar için bu ikinci derecede idi. Bu yoldaki gayretlerle İngilizlere ne kadar zarar verilirse o kadarı kârdı. Bu bakımdan, girişilen teşebbüslerde askerî, iktisadî vesair yapılması gerekli hesapların çok fazla üzerinde durulduğu görülmez. Esasen, yeryüzüne dağılmış halleri de, bu tür hesaplar yapmalarına uygun değildi. Dayanakları ise, yenilgiye rağmen Osmanlı Saltanat ve Hilafeti ve buna ek olarak Enver Paşa’nın İslam dünyasındaki prestiji idi. İslam dünyası ve özellikle Türk âlemi ile ilgiler kurmaya ve sağlıklı bilgiler toplamaya çalışıyorlardı. Onların gayreti, karıncanın hacca gitmek üzere yola çıkmasına benzetilebilirdi... Enver Paşa’nınki ise daha da ileridir ve maksadına da ulaşacaktır.</span></p>

    <p class="temel_yildiz"><span class="metin_yildiz _idGenCharOverride-1">* * *</span></p>

    <p class="Temel-Paragraf"><span class="metin_normal _idGenCharOverride-1">Cumhuriyet dönemine, kendi derdine düşmüş ve çok büyük ölçüde hırpalanmış bir toplum olarak girmemiz, Avrupa’ya yaklaşmak için iç merkezli, ve yeni bir şuur uyanışını engellemek için dış merkezli yürütülen propagandalar ve politikalar, İslâm birliği fikrini çok soğutmuş, hatta karikatürize etmiştir. O yüzden, tarihî gelişmelerle yakın kitabî ilişkisi olmayan aydınlarımızın, Birinci Dünya Savaşı dönemindeki ateşli Osmanlı aydınlarını yeterince anlamaları zordur. Belki şu kadarını görebiliriz ki, bu insanlar, İslâm dünyasının her yanında, büyük kalabalıklar halinde olmasalar da vardı ve aynı iman ve heyecanla dövüşüyorlardı. Ortak heyecanları İslâm dünyasının birliği ve Batı sömürgeciliğinden kurtarılması idi. Bir takım insanlar, hayatlarını, en coşkun çağlarında pazara sürerek savaşabiliyorlarsa, inandıkları davanın gerçekliği yahut büyüklüğü artık tartışılamaz; çünkü bu tür ülkülerin gerçekliği ona olan inançla ölçülür. O son büyük Osmanlı kuşağı, Mustafa Kemal’de millî gerçekçiliği, Enver’de millî ülkücülüğünü yaşıyordu.</span></p>

    <p class="Temel-Paragraf"><span class="metin_normal _idGenCharOverride-1">Dayanakları ve bayrakları İstanbul’daki Türk Hilafeti idi. Hilafet kurumunun konumu ve ağırlığını, dinî olduğu kadar da millî kimliğini bugün anlamakta zorluk çekebiliriz. Ama, o günler için düşünülebilen tüm siyasi hamlelerin en güçlü dayanağı olduğu bilinmektedir. Türkistan’dan Hindistan’a ve Fas’a kadar bütün İslâm dünyasında Hilafet diye bir simge ve ağırlık vardır. Bu ağırlığı değerlendirebilirsiniz veya değerlendiremezsiniz; bu ayrı bir şeydir, farklı imkân ve şartları gerektirir. Biz şu kadarını biliyoruz ki, gerek İttifak ve gerekse İtilaf devletlerinin savaş önünde, içinde ve sonundaki temel argüman ve sorunlarından biri Hilafet konusu idi. İngilizlerin Ruslarla yaptığı bütün gizli-açık anlaşmalarda, İngiltere, Boğazlar sorununun Rusların isteğine uygun çözüleceğini söylerken, Rusya da, Hilafet’in Türklerden alınmasını anlayışla karşılayacağını bildirmektedir. Hatta, anlaşmaların birinde Rusya, kendi Müslümanlarını düşünerek, Hac işlerinin güvenliğinin sağlanmasını da anlaşmaya koydurmuştur.</span></p>

    <p class="Temel-Paragraf"><span class="metin_normal _idGenCharOverride-1">Osmanlı Hakanı, Halife sıfatıyla cihat ilan ederken, Alman İmparatoru bunu heyecanla karşılamıştır. O kadar ki, Alman belgelerini inceleyen bazı yazarlarımız, Cihad-ı Mukaddes’in Almanların isteği üzerine ilan edildiğini düşünme şaşkınlığına düşmüşlerdir; çünkü, Alman müttefiklerimizin konuya ne derece önem verdiklerini bu belgelerde görmüşlerdir. Bizim serdengeçtilerimiz Cihat Fetvasını Müslüman dünyaya ulaştırmaya çalışırken, İngiliz ve Fransızlar da hâkim oldukları İslam topluluklarında ve Orta Doğu’da, İslam Halifesinin ‘İttihatçı gâvurları’nın elinde esir olduğunu, onu kurtarmak için harekete geçtiklerini anlatan beyannameler dağıtıyorlardı. Şerif Hüseyin’in isyan beyannamesi de aynı sözleri tekrarlayarak, hıyanetine temel oluşturmaya çalışıyordu.</span></p>

    <p class="Temel-Paragraf"><span class="metin_normal _idGenCharOverride-1">Niçin? Bütün bu gayretler, bu mücadeleler, gâvur-müslüman tüm dünya devletlerinin bir aldanışı mıydı? Hilafet bir seraptı da, bütün dünya onda bir kuvvet mi vehmediyordu? Şüphesiz ki hayır; Hilafet, ona bağlananlar için bir güven, düşmanları için bir korku kaynağı idi ve gerçekti.</span></p>

    <p class="Temel-Paragraf"><span class="metin_normal _idGenCharOverride-1">Tekrar söyleyelim ki, Hilafet gibi bir gücü kullanmak da güç ister; çıkmaz burada idi. Hindistan Hilafet Komitesi, yabancılara karşı mücadele etmek için Müslüman bir ülkeye göç etmek gerektiği yolunda fetva yayımladığında,</span> <span class="metin_normal _idGenCharOverride-1">Afganistan’a yüz binin üzerinde insan göç etti; bunları Hindistan durduramadı. Ama, gidenler, gerekenler yapılıp, arkası da devam edecek olan bir güç haline getirilemedi; bir ülkücülük ışığı olarak parlayıp söndüler. Türkistan ve Afrika’da Halife’nin saygınlığının destansı örnekleri yaşanmıştır; ama, bu destanları bir askerî güç haline getirebilmek ayrı bir şeydir.</span></p>

    <p class="Temel-Paragraf"><span class="metin_normal _idGenCharOverride-1">Sonuç olarak, o günlerde Hilafet diye bir kurum ve onun İslam dünyasında sayılır bir gücü vardır; ama, çökmekte olan devletimiz bu gücü kullanamamıştır. Şunu da ifade edelim ki, Hilafet kurumu, çöktüğü için değil, Anadolu, artık bu tarihî büyüklük ve sorumluluğu taşıyamayacak ölçüde zayıf düştüğü için kaldırılmıştır. Hilafet, geniş bakış açıları, büyük iddialar ve büyük hamleler gerektirir. Dünyanın etlisine de sütlüsüne de karışmayacağız, deseniz de, olayların merkezinde olursunuz; bu da, güç ister. Anadolu ise, her anlamda tükeniştedir; henüz demokrasi ile diktatörlüğün ayırd edilemediği, siyasi mücadelelerin aşiret kavgaları düzeyinde seyrettiği, her tür çıkar ve düşmanlıkların siyasi bayraklar altında sergilendiği bir toplumsal ortamda, yoksulluk ve cehalet kol gezerken, Hilafet’in, kavgadan ve fitneden başka bir siyasi üstünlük getiremeyeceği rahatlıkla düşünülebilir. İngilizler belki de, Hilafetin o gününden çok, geleceğinden korkuyorlardı.</span></p>

    <p class="Temel-Paragraf"><span class="metin_normal _idGenCharOverride-1">İngilizler ve onun ileri karakolu konumundaki Yunan ordularıyla fiilî savaş halinde olan Mustafa Kemal ise, bugünkü bakışımızla daha gerçekçi bir tutum izlemektedir.</span> <span class="metin_normal_i _idGenCharOverride-1">“Türk-Arap Federasyonu kuralım”</span> <span class="metin_normal _idGenCharOverride-1">teklifini getiren Faysal’a,</span> <span class="metin_normal_i _idGenCharOverride-1">“Şimdi herkes kendi milletinin kurtuluşu için tek başına mücadelesini versin. Kurtuluştan sonra bir konfederasyon kurmayı düşünelim.”</span> <span class="metin_normal _idGenCharOverride-1">diye cevap verir. Moskova’da bulunan Enver Paşa’ya yazdığı mektuplarda da,</span> <span class="metin_normal_i _idGenCharOverride-1">“Aman Pan-İslamizm ve Pan-Türkizm görüntüsü vermeden çalışmalarını yürüt.”</span> <span class="metin_normal _idGenCharOverride-1">diye ikazda bulunur.</span></p>

    <p class="Temel-Paragraf"><span class="metin_normal _idGenCharOverride-1">Enver Paşa bir yandan da Sovyetlerin Anadolu’ya yardımları için görüşmelerini sürdürür.</span> <span class="metin_normal_i _idGenCharOverride-1">“Karahan ve Çiçerin ile uzun uzadıya görüştüm. Yukarıda da yazdığım gibi bize silah ve para vermeyi esasen kabul etmişlerdir.”</span> <span class="metin_normal _idGenCharOverride-1">Ancak, Almanya’dan silah alabilmek için Enver Paşa’nın aracılığı ve yardımını istemektedirler. Sovyet liderleri, o zaman daha çok yardım edebileceklerini söylerler. Paşa bir yandan da Mısır için para ve silah temin etmeye çalışmaktadır.</span> <span class="metin_indentmetin_n _idGenCharOverride-8">(Yamauchi,</span> <span class="metin_indentmetin_i _idGenCharOverride-8">a.g.e</span><span class="metin_indentmetin_n _idGenCharOverride-8">.,167-8 )</span></p>

    <p class="temel_tp_son"><span class="metin_normal _idGenCharOverride-1">Enver Paşa Omsk’taki Hacı Sami’ye yazdığı mektupta, Anadolu’daki beş uçağın uçurulabilmesi, Eskişehir’deki imalathaneden yararlanılabilmesi, top ve tüfek, fişek, kama imalatında gerekli malzeme ve usta temini için Almanya’da Fischer ve Kühlman’la görüşmesini ister.</span> <span class="metin_indentmetin_n _idGenCharOverride-8">(Yamauchi,</span> <span class="metin_indentmetin_i _idGenCharOverride-8">a.g.e.</span><span class="metin_indentmetin_n _idGenCharOverride-8">, s. 94-5)</span> <span class="metin_normal _idGenCharOverride-1">Daha sonraki mektuplardan anlaşıldığına göre, çeşitli teşebbüslerde bulunulduğu halde Almanya’dan Anadolu’ya beklenen malzeme ve usta yardımı yapılamamıştır. Resmî hükûmet bir şey yapmaya cesaret edememiş, Enver Paşa’nın özellikle asker dostları da bunu gerçekleştirememişlerdir.</span> <span class="metin_indentmetin_n _idGenCharOverride-8">(Yamauchi,</span> <span class="metin_indentmetin_i _idGenCharOverride-8">a.g.e.,</span> <span class="metin_indentmetin_n _idGenCharOverride-8">s.102-3)</span></p>

    <div class="_idFootnotes">
      <div class="_idFootnote" id="footnote-238-47">
        <p class="temel_dipnot_p"><a class="_idFootnoteAnchor" href="#footnote-238-47-backlink">47</a> <span class="metin_normal_d _idGenCharOverride-1">Mustafa Çalık’ın Türkiye Günlüğü’nün 94. sayısındaki “Meşrutiyet Mektubu” başlıklı değerlendirmesi okunmaya değer. Çalık ayrıca, Enver Paşa’nın Doğudaki birlikler nezdinde, İstanbul’da ve Eşref Kuşçubaşı’nın çiftliğinde silah depo ettirdiğini söyler ve kaynaklarını da belirterek şu rakamları verir: 1920 Nisanından sonra İstanbul’dan 56.000 süngü, 1.500 piyade tüfeği, 320 makineli tüfek, 1 batarya top, 3.000 sandık cephane, 10.000 üniforma, 100.000 nal, 15.000 matara, 1000 civarında çeşitli malzeme. Ayrıca Gelibolu’daki cephaneliği basan M.M. Grubu (Teşkilat-ı Mahsusa’nın devamı olan örgüt) Ankara’ya, 33 makineli tüfek, 8.500 piyade tüfeği ve 500.000 üzerinde mermi kaçırmıştır. Sadece bu rakamlar bile, Millî Mücadele için büyük değer ifade etmektedir.</span></p>
      </div>

      <div class="_idFootnote" id="footnote-238-48">
        <p class="temel_dipnot_p"><a class="_idFootnoteAnchor" href="#footnote-238-48-backlink">48</a> <span class="metin_normal_d _idGenCharOverride-1">Enver Paşa, çok konuşkan bir adam olmadığı ve askerî hesaplarında fevkalade ketum durduğu için, onun karar ve eylemlerini yorumlamak da kolay olmamaktadır. Kendisini gazeteci olarak izlemiş olan Ahmet Emin Yalman da, “Enver Paşa beyanatta bulunmaktan kaçınır bir adamdı.” der (</span><span class="metin_normal_di _idGenCharOverride-1">Yalman</span><span class="metin_normal_d _idGenCharOverride-1">, s.220) A. Fuat Paşa’nın Moskova’daki bu görüşmesi olmasaydı, Savaşın sonuna doğru Kafkasya ve İran üzerine yapılan hareketleri, Afganistan, Turan yahut Hindistan hayallerine bağlayan yorumlar karşısında farklı şeyler söylemek zor olabilirdi. Nitekim Ahmet İzzet Paşa gibi vatanperver bir büyük komutan bile, Başbakanlığa geldiğinde, bir ateşkes arayışına girmenin zorunluluğunu açıklarken, buralara gönderilen birlikleri, Enver Paşa’nın “İslam Orduları kurup dünyayı istila etmek hülyaları”yla bağlı görmüştü. (</span><span class="metin_normal_di _idGenCharOverride-1">Selek</span><span class="metin_normal_d _idGenCharOverride-1">, s.33)</span></p>
      </div>

      <div class="_idFootnote" id="footnote-238-49">
        <p class="temel_dipnot_p"><a class="_idFootnoteAnchor" href="#footnote-238-49-backlink">49</a> <span class="metin_normal_d _idGenCharOverride-1">Paşa hiçbir mektubunda bu akıl almaz maceranın ayrıntılarından söz etmez. Masayuki Yamauchi ve Ş. S. Aydemir olayları farklı anlatırlar.</span> <span class="metin_normal_d _idGenCharOverride-1">Aydemir mektuplara dayanarak özetlediğini söyler ve üç kazayı anlatır; ancak, hangi mektupları kaynak aldığını belirtmez. Masayuki Yamauchi beş kazayı tarih vererek anlatır; ama, anlatımında bazı boşluklar vardır. Biz bu iki anlatımı ve Naciye Sultan’ın yazdıklarını bütünleştirmeye çalıştık.</span></p>
      </div>
    </div>
  </div>
</body>
</html>
