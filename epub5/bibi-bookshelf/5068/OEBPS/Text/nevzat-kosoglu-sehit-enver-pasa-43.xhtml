<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>nevzat-kosoglu-sehit-enver-pasa-43</title>
  <link href="../Styles/idGeneratedStyles.css" rel="stylesheet" type="text/css" />
</head>

<body id="nevzat-kosoglu-sehit-enver-pasa" xml:lang="tr-TR">
  <div class="_idGenObjectStyleOverride-1">
    <p class="baslik_Bolum_no" id="_idParaDest-33"><span class="baslik_Bolum_no_i _idGenCharOverride-7">Naciye Sultan Enver Paşa’yı Anlatıyor</span></p>

    <p class="Temel-Paragraf_g"><span class="_idGenDropcap-2">E</span><span class="metin_normal _idGenCharOverride-1">NVER Bey’in talip olduğu Naciye Sultan, Abdülhamit Han’ın küçük kardeşi Şehzade Süleyman Efendi’nin kızıdır. Sultan Hamit, pek sevdiği bu kızı oğlu Abdürrahim Efendi ile evlendirmek ister. Ancak araya zamanın siyasi olayları ve sonunda Sultan Hamit’in tahttan indirilmesi girince, iş tavsar. Sultan Reşat tahta geçtikten sonra, Şehzade Abdürrahim meselesi yeniden canlanır; ancak, Sultan Reşat yeğenini zorlamaz. O sıralarda, Enver Bey de Naciye Sultan’ı, Sultan Reşat’tan ister. Enver Bey’in annesi, Saray’a daha önceki gelişlerinde kızı görmüş ve göz koymuştur. Naciye Sultan’ın ağabeyi</span> <span class="metin_normal _idGenCharOverride-1">Abdülhalim Efendi de hürriyet kahramanı Enver Bey’e hayran olduğu için işin olmasını istemektedir.</span></p>

    <p class="Temel-Paragraf"><span class="metin_normal _idGenCharOverride-1">Sonunda Sultan Reşat yeğenini çağırır,</span> <span class="metin_normal_i _idGenCharOverride-1">“Kızım sen artık koca kız oldun. Abdürrahim Efendi’den başka seni isteyen birkaç kişi daha var; içlerinde Enver Bey de var. İşte hepsinin isimleri ve resimleri; bak, kararını ver.”</span> <span class="metin_normal _idGenCharOverride-1">der. Koca kız dediği daha on üç-on dört yaşlarındadır. Bir zaman sonra öbür amcası Şehzade Vahdettin Efendi gelir ve Zat-ı Şahane emrediyor, seni isteyenlerden birini seç, der. Naciye Sultan Enver’in resmini eline alır; böylece seçimini bildirmiştir. Vahdettin Efendi, çok isabetli bir karar verdiğini, bundan herkesin memnun olacağını söyler.</span></p>

    <p class="Temel-Paragraf"><span class="metin_normal _idGenCharOverride-1">Enver Bey Naciye Sultan’ı görmemiştir.</span> <span class="metin_normal_i _idGenCharOverride-1">“Beni annesinin tarifi ile tanıyordu. Hayalinde beni nasıl canlandırdığını bilmiyordum; fakat, mektuplar sayesinde birbirimizi tanıdık ve görmüş gibi sevdik. Bir sene süren bu tatlı ayrılık bizi birbirimize yaklaştırdı. Enver Bey yine uzakta iken, 1911’de Dolmabahçe Sarayı’nda nikâhımız oldu. Nikâhımızı Şeyhülislam Musa Kâzım Efendi kıydı. O zamanın âdetine göre yapılmış olan nikâh basit bir törendi. Nikâhlım yanımda olmadığı için, ancak mektupla birbirimizi tebrik edebildik.”</span> <span class="metin_indentmetin_n _idGenCharOverride-8">(</span><span class="metin_indentmetin_i _idGenCharOverride-8">Enver Paşa’nın Eşi Naciye Sultanın Hatıraları, Acı Zamanlar</span><span class="metin_indentmetin_n _idGenCharOverride-8">, İstanbul-tarihsiz, s.30-32)</span></p>

    <p class="Temel-Paragraf"><span class="metin_normal _idGenCharOverride-1">Enver Bey Berlin’deyken mektuplaşmaları devam eder. Sonra Trablusgarp’a gider.</span> <span class="metin_normal_i _idGenCharOverride-1">“Enver Bey’in bütün cephe boyunca göstermiş olduğu yararlıklar dillere destan olmuştu... Dirayet ve basireti ile Arap kabileleri arasında birliği sağladı.”</span> <span class="metin_indentmetin_n _idGenCharOverride-8">(Naciye Sultan,</span> <span class="metin_indentmetin_i _idGenCharOverride-8">a.g.e.</span><span class="metin_indentmetin_n _idGenCharOverride-8">, s.35-36)</span></p>

    <p class="Temel-Paragraf"><span class="metin_normal _idGenCharOverride-1">Enver Bey Trablusgarp’tan İstanbul’a geldiğinde apandisit ameliyatı olmuş; iyileşmeye başlamışsa da hastaneden henüz çıkmamıştır. Naciye Sultan onu ziyarete gider; Enver Bey’i ilk defa görecektir.</span></p>

    <p class="temel_indentmetin_ilk"><span class="metin_minion _idGenCharOverride-9">“Heyecan ve merak içindeyim. Onunla ilk karşılaşmamızın bu şekilde olması, beni de onun kadar üzüyordu. Enver Bey’i ilk defa hasta yatağında gördüm. Hastalığı günden güne iyileşiyordu. Biz de bir taraftan düğün hazırlıkları ile meşguldük. O sıralarda Enver Bey, Mirliva rütbesiyle Paşa ve Savaş Bakanı olmuştu.</span></p>

    <p class="temel_indentmetin"><span class="metin_minion _idGenCharOverride-9">“Düğün töreni 5 Mart 1914’te şimdi Işık Lisesi olan binada yapıldı. Bütün aile; uzak, yakın bütün akrabalar davetli olduğu gibi, İstanbul’daki Bakan aileleri ve dostlar da hazır bulundular. Selamlıkta erkeklere, haremde kadınlara ziyafet sofraları kuruldu, ikramlar yapıldı. Bütün sefirler ve yabancı ailelerin ileri gelenleri düğüne geldiler. Davetlilerden başka, bir sürü davetsiz misafir de içeriye girmeyi başardı. Davetiyelerin elden ele dolaşması yüzünden şahsî olarak çağrılmamış olanlar da eş ve dostlarından davetiye elde ederek içeri girebildiler. Düğün çok kalabalıktı. Hemen hemen davetliler kadar seyirciler de vardı.</span></p>

    <p class="temel_indentmetin_sb"><span class="metin_minion _idGenCharOverride-9">“Bir tarafta saz, bir tarafta müzik ve mehter takımı çalıyordu. Ben o kadar heyecanlı ve yorgundum ki, detayları hatırlamıyorum...”</span> <span class="metin_indentmetin_n _idGenCharOverride-1">(Naciye Sultan,</span> <span class="metin_indentmetin_i _idGenCharOverride-1">a.g.e</span><span class="metin_indentmetin_n _idGenCharOverride-1">, s.38-39)</span></p>

    <p class="Temel-Paragraf"><span class="metin_normal _idGenCharOverride-1">Ancak birkaç kere görüşebilmiş olan bu çift, derin bir aşkla birbirine bağlanacak ve mektuplaşmalarında bunu, coşkun ifadelerle dile getireceklerdir. Naciye Sultan henüz on beş yaşındadır. Enver Paşa’dan şöyle söz eder:</span></p>

    <p class="Temel-Paragraf"><span class="metin_normal_i _idGenCharOverride-1">“Hayat arkadaşımla beraber geçen seneler zarfında dünyanın en bahtiyar ve en çok sevilen kadını olarak yaşadım. Enver Paşa’yı belki pek çok kimse kibirli, sert ve haşin olarak tanımıştır. Onun öyle olduğunu zannedenler çoktur. Fakat, dünyada onun kadar munis, yumuşak ve nazik bir insan düşünemem. Kendisiyle yaşadığım müddetçe ağzından hiç kimse için fena bir söz işitmedim.</span> <span class="metin_normal_i _idGenCharOverride-1">‘Keşke ondan biraz olsun kırılmış veya ağzından kötü bir söz duymuş olsaydım.’ diye kendi kendime çok defa düşünmüşümdür. O zaman belki kendisi hakkında fena bir hatıra besler de onu daha kolay unutabilirdim.”</span> <span class="metin_indentmetin_n _idGenCharOverride-8">(Naciye Sultan,</span> <span class="metin_indentmetin_i _idGenCharOverride-8">a.g.e</span><span class="metin_indentmetin_n _idGenCharOverride-8">., s.39)</span> <span class="metin_normal _idGenCharOverride-1">Bütün ömrü savaşlar ve en sert politik mücadeleler içinde geçmiş bir insanın, başkaları hakkında kötü bir söz söylememiş olması gerçekten de ilgi çekicidir. Bugün, Enver Paşa’nın bin civarında mektubu elimizdedir ve mektuplar en mahrem yazılardır; bunların hiç birinde, başkaları hakkında kullanılmış kırıcı bir söze rastlamayışımız, ancak onun ruh güzelliğiyle açıklanabilir.</span></p>

    <p class="temel_indentmetin_ilk"><span class="metin_minion _idGenCharOverride-9">“Enver Paşa kendisi için değil, evvela memleket, sonra da benim için yaşadı. Bunu söylemekle kendime bir paye vermek istemiyorum. O, kiminle evlenmiş olsaydı; muhakkak surette sevdiği ve beraber yaşadığı kadını bahtiyar ederdi... Herkes tarafından mağrur ve haşin olarak tanınan kocam, dünyanın en munis ve alçakgönüllü adamıydı. Büyüklenmeden çok uzaktı. ... Bu insana o kadar sonsuz bir imanım vardır ki, politika tenkitlerinden gayri, aleyhinde hiç kimsenin bir şey söylemesine tahammül edemem.”</span> <span class="metin_indentmetin_n _idGenCharOverride-1">(Naciye Sultan,</span> <span class="metin_indentmetin_i _idGenCharOverride-1">a.g.e,</span> <span class="metin_indentmetin_n _idGenCharOverride-1">s. 39-40)</span></p>

    <p class="temel_indentmetin_sb"><span class="metin_minion _idGenCharOverride-9">“Enver Paşa’nın çocuklara karşı büyük zaafı vardı. Küçücük çocukla saatlerce oynar, onunla meşgul olmaktan zevk alırdı. Hele Mahpeyker’e karşı çılgınca bir sevgisi vardı. Belki de ilk çocuğumuz olduğu için onu daha çok sevdiğini sanırdım. Enver Paşa dünyada hiçbir şeyden korkmayan, korku kelimesinin ifade ettiği anlamı dahi bilmeyen bir askerdi. Yalnız mini mini yavrumuz ağlamaya başladı mı, onun sesinden ürker, ona bir şey oldu diye korkar, üzülürdü.”</span> <span class="metin_indentmetin_n _idGenCharOverride-1">(Naciye Sultan,</span> <span class="metin_indentmetin_i _idGenCharOverride-1">a.g.e</span><span class="metin_indentmetin_n _idGenCharOverride-1">., s.45-46)</span></p>

    <p class="Temel-Paragraf"><span class="metin_normal _idGenCharOverride-1">Naciye Sultan yaşadıkları garip bir olayı anlatır:</span> <span class="metin_normal_i _idGenCharOverride-1">“Bazı geceler, pek mühim meseleler çıkınca, hangi saat olursa olsun, Enver Paşa’nın yataktan gittiğini bilirim. Bu yüzden hayatım daima bir evham ve korku içinde geçerdi. En ufak gürültüye kulak verir, ev içinde herkesin ayak seslerini ayrı ayrı bilirdim. Oda kapısına kimin geldiğini yürüyüş tarzından ve ayak sesinden ayırt ederdim.”</span> <span class="metin_indentmetin_n _idGenCharOverride-8">(Naciye Sultan,</span> <span class="metin_indentmetin_i _idGenCharOverride-8">a.g.e.</span><span class="metin_indentmetin_n _idGenCharOverride-8">, s.40)</span> <span class="metin_normal _idGenCharOverride-1">Bir gece koridorda, alışık olmadığı ve ayırdedemediği sesler duyar. “</span><span class="metin_normal_i _idGenCharOverride-1">Yabancı birinin eve girmiş olduğuna emindim. İnsan bazen gözünün görmediği, kulağının işitmediğini eliyle duyar ve anlar. Bazı hususlarda altıncı hissim beni hiçbir zaman aldatmamıştır. ... Nitekim, biraz sonra kapımız vurulunca, kocam hemen açmaya hazırlandı. Önüne atıldım, açmamasını rica ettim. Korktuğumu ve şüphelendiğimi söyledim. Evvela bana inanmadı; ben ısrar ettim, hatta ağlayarak yalvardım.”</span> <span class="metin_normal _idGenCharOverride-1">Bu durumda Paşa kapıyı açmaktan vaz geçer ve iç telefonla nöbetçi yavere gelenin kim olduğunu sorar. Yaverin ve korumaların bir şeyden haberleri yoktur; kimseyi görmemişlerdir. Korumalar hemen harekete geçer ve Köşkün arka pencerelerinden birinden atlayıp kaçmaya çalışan davetsiz misafiri yakalarlar. Naciye Sultan’ın bütün ısrarlarına rağmen, Enver Paşa bu kişi ve olay hakkında kendisine hiçbir şey anlatmaz.</span></p>

    <p class="temel_tp_son"><span class="metin_normal _idGenCharOverride-1">Naciye Sultan’ın anlattığı bir de, yalının torpillenmesi meselesi vardır:</span> <span class="metin_normal_i _idGenCharOverride-1">“1917 senesi idi. Marmara’da düşman danizaltılarının dolaştığını öğrendik. Hatta yalıyı torpillemek ihtimali olduğunu bize gelip haber verdiler. Bir gece polis müdürü Azmi Bey ve Bedri Bey gelerek muhakkak surette yalıyı terk etmemiz gerektiğini söylediler. Onlar da aynı haberi getirmişlerdi. Yalının torpillenmek tehlikesi olduğunu ileri sürerek, başka bir yere taşınmamızı tavsiye ediyorlardı. Ben korkak değilim; hatta bir çok olay karşısında cesur olduğumu da söyleyebilirim. Fakat bu defa çocuğumu düşünerek ürktüm. Kocama yalıdan ayrılmak istediğimi söyledim. Enver Paşa bu olaylara kesinlikle önem vermiyordu. Ve bütün ricalarıma rağmen başka bir yere gitmeyi kabul etmedi.”</span> <span class="metin_indentmetin_n _idGenCharOverride-8">(Naciye Sultan,</span> <span class="metin_indentmetin_i _idGenCharOverride-8">a.g.e.,</span> <span class="metin_indentmetin_n _idGenCharOverride-8">s.46)</span></p>
  </div>
</body>
</html>
