<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>nevzat-kosoglu-sehit-enver-pasa-20</title>
  <link href="../Styles/idGeneratedStyles.css" rel="stylesheet" type="text/css" />
</head>

<body id="nevzat-kosoglu-sehit-enver-pasa" xml:lang="tr-TR">
  <div class="_idGenObjectStyleOverride-1">
    <p class="baslik_Bolum_no" id="_idParaDest-12"><span class="baslik_Bolum_no_i _idGenCharOverride-7">Enver Bey Cemiyet’te</span></p>

    <p class="Temel-Paragraf_g"><span class="_idGenDropcap-2">E</span><span class="metin_normal _idGenCharOverride-1">NVER Bey, 1906 Eylül’ünde, Osmanlı onurunu temsil edebilecek güçlü bir iktidarın hayalleri içinde, Selanik’teki Osmanlı Hürriyet Cemiyeti’ne girer. Posta memuru Talat Bey’i orada tanır,</span> <span class="metin_normal_i _idGenCharOverride-1">“Kendisine karşı büyük bir muhabbet hissettim.”</span> <span class="metin_normal _idGenCharOverride-1">diye yazar. Bu cemiyet, 3. Ordu merkezi olan Selanik’te, Talat Bey, Mithat Şükrü (Bleda), Bursalı Tahir (Ongun), Kâzım Nami (Duru), İsmail (CanPolat), Ömer Naci ve arkadaşları tarafından kurulmuştur. İtalyan Karbonari tarzı gizli örgütlenmesi ve masonik törenlere benzer yemin merasimleri vardır. Cemiyet mensupları genellikle askerlerdir. Bu tür bir gizlilik ve abartılı törenler, özellikle gayrimemnun genç subayların ilgisini çekmekte ve büyülü bir etki uyandırmaktadır. Böylece, kanı kaynayan genç delikanlılar, sonucunu pek de düşünmeden, mahiyeti meçhul bir vatan kurtarma oyununa katılmaktadır.</span></p>

    <p class="Temel-Paragraf"><span class="metin_normal _idGenCharOverride-1">Subayların terfilerinin düzenli yapılamaması, maaş ve tayinatlarının hem az, hem de zamanında ödenememesi gibi ordu içi sıkıntılar gayrimemnunlar zümresini artırmaktadır. İstanbul’daki Merkez Ordusunun hiçbir sorun yaşamadığı, paşa çocuklarına bol bol rütbeler dağıtıldığı gibi propagandalar herkesin ağzındadır. Selanik masonlarının da desteğini almış olan bu örgütün kurucularından Mithat Şükrü, cemiyetin ilk günlerini şöyle anlatır:</span></p>

    <p class="temel_indentmetin_tek"><span class="metin_minion _idGenCharOverride-9">“En büyük zevkimiz, Saray idaresine rahatça atıp tutmaktı..... Bu atıp tutmalar, Padişaha uzaktan yumruk sallamalar, bereket versin ki, evimizin dört duvarını aşmıyordu.”</span> <span class="metin_indentmetin_n _idGenCharOverride-1">(Ziya Nur Aksun,</span> <span class="metin_indentmetin_i _idGenCharOverride-1">Osmanlı Tarihi,</span> <span class="metin_indentmetin_n _idGenCharOverride-1">İstanbul 1994, c.5, s.74)</span></p>

    <p class="Temel-Paragraf"><span class="metin_normal _idGenCharOverride-1">Selanik’te olduğu bir gün, amcası Ön Yüzbaşı</span> <span class="metin_normal _idGenCharOverride-1">Halil Bey, Enver Bey’e “cemiyetten” söz eder. Hasta olan arkadaşları Hafız Hakkı’yı ziyaret eder; ona da açılırlar. Halil’den şartları sorarlar, o da,</span> <span class="metin_normal_i _idGenCharOverride-1">“Memlekette meşrutî idarenin kurulmasına çalışmak, 1877 Anayasasının uygulanmasını sağlamaktan ibarettir.”</span> <span class="metin_normal _idGenCharOverride-1">diye cevaplar. Enver Bey amcasından ayrıldıktan sonra Selanik Rüşdiye müdürü olan, sevip saydığı binbaşı Bursalı Mehmet Tahir Beyi ziyaret eder. Kendisine böyle bir teklif geldiğini söyleyerek fikrini almak ister. M. Tahir Bey şüphelenir gibi olursa da, Enver’in safiyet ve samimiyetine inandığından, böyle bir cemiyetin var olduğunu, kendisinin de üye olduğunu açıklar,</span> <span class="metin_normal_i _idGenCharOverride-1">“Sen de gir, iyi olur.”</span> <span class="metin_normal _idGenCharOverride-1">der. Enver Bey, ertesi gün Manastır’a dönmek zorunda olduğunu söyleyince, evinde beklemesini, gece yarısı kendisini almaya geleceklerini ve götürecekleri yerde özel bir yemin yapıldıktan sonra cemiyete girmiş olacağını söyler.</span></p>

    <p class="Temel-Paragraf"><span class="metin_normal _idGenCharOverride-1">Enver Bey, eniştesi olan Selanik Merkez Komutanı yaver-i şehenşâhî Miralay Nazım Bey’in evindedir. O akşam bir ziyafet vardır ve yemekler yendikten sonra misafirler kumar masasının etrafında toplanırken o, kulağı kapıda gezinmektedir. Sonunda kapı çalınır ve M. Tahir Bey’in sözünü ettiği Kurmay Binbaşı Hakkı Bey gelir.</span> <span class="metin_normal_i _idGenCharOverride-1">“Rovelverimi cebime koydum; Allah’a mütevekkil olarak çıktım.”</span> <span class="metin_normal _idGenCharOverride-1">Kafe Kristale uğrarlar; oturan birkaç kişiye selam verip otururlar. Oradan bir siville birlikte kalkarak, kapıda duran arabaya binerler.</span> <span class="metin_normal_i _idGenCharOverride-1">“Yolda bu sivili, Hakkı Bey takdim etti: Posta ve Telgraf başkâtibi Talat Bey.”</span> <span class="metin_normal_i _idGenCharOverride-1">“Kalbimde kendisine karşı büyük bir muhabbet hissettim. Demek bunlar bütün hayallerimizi gerçekleştirmek için harekete geçmişlerdi.”</span></p>

    <p class="Temel-Paragraf"><span class="metin_normal _idGenCharOverride-1">Alatini tuğla fabrikasının sokağından biraz önce araba durur; arabacı gönderilir. Hakkı Bey de orada kalır.</span></p>

    <p class="temel_indentmetin_tek"><span class="metin_minion _idGenCharOverride-9">“Ben Talat Bey ile birlikte sokağa girdim. Meydanlığa çıkan köşede durduk. Talat Bey cebinden çıkardığı siyah bir gözlüğü gözlerime yerleştirdi. Altında siyah bir bez olmakla birlikte etraf biraz seçiliyordu. Mamafih ben Selanik’in yabancısı olmam dolayısiyle buraları bilmiyordum. Bir bahçeden içeri girdik. Bahçe kapısında, kimdir o? denildi. ‘Hilal’ parolası verildi. O bekleyen beni aldı. Talat Bey dışarıda kaldı. Bir taş merdivenden çıktık. Sağda bir odaya girdim. Orada yalnız kaldım. Hafif bir lamba ışığı odayı aydınlatıyordu. Perdeler kapalıydı.”</span> <span class="metin_indentmetin_n _idGenCharOverride-1">(Cengiz,</span> <span class="metin_indentmetin_i _idGenCharOverride-1">a.g.e</span><span class="metin_indentmetin_n _idGenCharOverride-1">., s.60)</span></p>

    <p class="Temel-Paragraf"><span class="metin_normal _idGenCharOverride-1">İçeriye biraz kısa boylu, yüzü siyah peçeli biri girer ve kendisine cemiyete girmekte kararlı olup olmadığını sorar. Evet, der. Gözleri siyah bir bezle ve yeniden sıkıca bağlanır. Artık etrafı hiç görememektedir. Başka bir odaya götürülür. Orada ayakta beklerken, karşısında duran birisi, vatanın içinde bulunduğu durum, buna sebep olan zalim yönetimin kötülükleri hakkında bir nutuk okur ve sonunda kendisinin Osmanlı Hürriyet Cemiyeti’ne kabul edildiğini bildirir.</span></p>

    <p class="Temel-Paragraf"><span class="metin_normal _idGenCharOverride-1">Sonrasını yine kendisinden dinleyelim:</span></p>

    <p class="temel_indentmetin_tek"><span class="metin_minion _idGenCharOverride-9">“Nihayet sıra yemine geldi. Sağ elim Kur’ân-ı Azimü’ş-şan, sol elim de bir kama ve bıçak üzerinde olduğu halde, 1877 Anayasası’nın geri getirilmesine çalışacağıma ve bu uğurda hiçbir şey esirgemeyeceğime ve ihanet etmeyeceğime yemin ettim.”</span></p>

    <p class="Temel-Paragraf"><span class="metin_normal _idGenCharOverride-1">Sonra gözü açılır. Bu tören onu çok etkiler.</span></p>

    <p class="temel_indentmetin_tek"><span class="metin_minion _idGenCharOverride-9">“Kalbimde yalnız başıma bu zalim idareyi kökünden devirecek bir kuvvet ve bu kuvvete uygun bir istek hissediyordum.”</span></p>

    <p class="Temel-Paragraf"><span class="metin_normal _idGenCharOverride-1">Kendisine Cemiyetin işaret ve parolaları da anlatılır. Çıkarken yeniden gözleri bağlanır ve dışarıda bekleyen</span> <span class="metin_normal _idGenCharOverride-1">Hakkı Bey’e teslim edilir. Cemiyetin on ikinci üyesidir. İlk üyelik aidatını Hakkı Bey’e öder. Talat Bey kendisini evine kadar bırakır.</span></p>

    <p class="temel_indentmetin_tek"><span class="metin_minion _idGenCharOverride-9">“Artık kalbim vatanın kurtulacağına fevkalade inanmış olduğu halde, ertesi gün trenle Manastır’a hareket ettim.”</span></p>

    <p class="Temel-Paragraf"><span class="metin_normal _idGenCharOverride-1">Enver Bey’in Cemiyet’e girdiği, bölgeye gönderilen Şemsi Paşa tarafından İstanbul’a bildirilir:</span></p>

    <p class="temel_indentmetin_tek"><span class="metin_minion _idGenCharOverride-9">“Cemiyetin nerede olduğuna dair hiç kimsenin malumatı olmayıp, yalnız, yapılan gizli araştırmadan kurmay binbaşılardan Enver Beyin kılık değiştirerek fesatçılar cemiyetine katılmak üzere hareket etmiş bulunduğu…”</span> <span class="metin_indentmetin_n _idGenCharOverride-1">(H. Bayur,</span> <span class="metin_indentmetin_i _idGenCharOverride-1">a.g.e</span><span class="metin_indentmetin_n _idGenCharOverride-1">., c.1, Kıs.1, s.454)</span></p>

    <p class="temel_yildiz"><span class="metin_yildiz _idGenCharOverride-1">* * *</span></p>

    <p class="Temel-Paragraf"><span class="metin_normal _idGenCharOverride-1">Manastır’a geçen Enver Beye, nasıl çalışacağı konusunda bir şey söylenmemiştir; bildiği, çok dikkatli ve gizli çalışılması gerektiği idi. Daha önce de Manastır’da benzeri bir örgütlenmeye gidilmiş ama hemen fark edilerek dağıtılmıştı. Enver Bey asker ve yakın arkadaşları arasında kurmayı başardığı güvenden yararlanır. Önce Kurmay Başkanı Hasan (Miralay Hasan Tosun) Beye, söz arasında böyle bir cemiyet kurulmasından bahs eder. Hasan Bey hemen kabul eder. Ardından, batarya komutanı Kurmay Yüzbaşı Kâzım Karabekir’e açılır; o da kabul eder. Gizli birlik giderek genişlemeye başlar. Avcı Yüzbaşı Niyazi Bey de (hürriyet kahramanı Kolağası Resneli Niyazi) bu arada teşkilata girer. Ancak cemiyet merkezi ile haberleşme sağlayamamaktadırlar ve ne yapacakları konusunda açık bir fikirleri yoktur. Buradakiler cemiyet merkezinin Selanik’te olduğunu bilmez, İstanbul’da olduğunu zannederler; hatta sadrazam Ferit Paşa’nın da cemiyete dahil olduğunu zannederler. Enver Bey bu zanlara müsait davranır. Dört ay kadar sonra Enver Bey yeniden Selanik’e giderek Talat Bey’le görüşür. Orada</span> <span class="metin_normal _idGenCharOverride-1">Rahmi Beyle tanışırlar. El yazısıyla bir talimat alır; Manastır üyelerinin numaraları beş yüzden başlayacaktır. Enver çok ateşlidir. Dönüşünde çalışmalar hızlandırılır ve binbaşı ile mülazım arasındaki subaylar yemin töreninden geçirilerek gizli cemiyete alınırlar. Manastır’dakiler kendilerine ayrı bir merkez heyeti seçerler.</span></p>

    <p class="Temel-Paragraf"><span class="metin_normal _idGenCharOverride-1">1907 yılı Nisan ayında, Cemiyet’in yüksek merkez heyeti tarafından Selanik’e çağrılır. Eniştesi Selanik merkez komutanı Nazım Beyin aracılığıyla Selanik’e gider. Burada Jandarma Yüzbaşısı Nafiz Beyin evinde Dr. Nazım ile tanışırlar.</span> <span class="metin_normal_i _idGenCharOverride-1">“Orada kısa sakallı, entari-hırka ile biri oturmakta idi. Bu zatın siması üzerimde iyi bir tesir yapmıştı.”</span> <span class="metin_normal _idGenCharOverride-1">“İçerde ve dışarıdaki” teşkilatların birleştirilmesi üzerinde mutabık kalırlar. Birkaç gün sonra Manyasizâde Refik Beyin evinde, Talat Bey, Yüzbaşı</span> <span class="metin_normal _idGenCharOverride-1">Canbolat İsmail Bey, Binbaşı Tahir, Piyade Binbaşısı Ali Naki Bey, Mithat Şükrü (Bleda) ve daha sonra Selanik meb’usu olacak Rahmi Beylerin katılımı ile yapılan bir toplantıda Paris’teki Terakki ve İttihat ile Selanik merkezli Osmanlı Hürriyet Cemiyeti’nin birleştirilmesine ve adının “Osmanlı İttihat ve</span> <span class="metin_normal _idGenCharOverride-1">Terakki Cemiyeti” olmasına karar verilir. Dış merkezi Paris’te, iç merkezinin yeri belli olmamak üzere, iki merkez-i umumîsi olacak; birbirleriyle haberleşecekler. Yeni nizamname birkaç gün sonra gönderilecektir.</span></p>

    <p class="Temel-Paragraf"><span class="metin_normal _idGenCharOverride-1">Enver Bey’in, Terakki ve İttihat Cemiyetinin geçmişinden ve yukarıda dokunulan kongre kararlarından yahut benzeri hallerinden haberdar olduğuna dair bir işaret yoktur. Ancak, zaman geçtikçe, Cemiyet içindeki yahut desteğindeki gayrimüslimlerle aralarındaki ruh ve emel farklılıklarını hissedecek ve ona göre tavır almaya çalışacaklardır. Bunun için belki çok fazla zaman geçmesi gerekmeyecektir ama, artık yola girilmiştir.</span></p>

    <p class="Temel-Paragraf"><span class="metin_normal _idGenCharOverride-1">Ertesi gün Manastır’a dönen Enver Bey’in aklına ilgi çekici bir fikir gelir. Okulu olmayan Müslüman köylere okul yaptırıp, buralara Cemiyet mensuplarından öğretmenler tayin ederek, bunlar vasıtasiyle köylüler arasında güçlü bir örgütlenme kurmak. Köyler hakkında istatistik bilgiler toplamaya başlar. Esasen askerî müfrezeler sürekli çevreyi gezmekte olduklarından, birlik komutanlarından, gittikleri</span> <span class="metin_normal_i _idGenCharOverride-1">“İslam köylerinde, ahalinin tabiatına göre nasihat yahut zorla birer okul yapılması için”</span> <span class="metin_normal _idGenCharOverride-1">para toplamak üzere çalışmalarını rica eder.</span> <span class="metin_normal_i _idGenCharOverride-1">“Millî eğitime önem vermek gerektiği herkesçe biliniyordu.”</span> <span class="metin_normal _idGenCharOverride-1">Kendisi de asker çevrelerden para toplamaya başlar.</span> <span class="metin_normal_i _idGenCharOverride-1">“Bu hususta Selanik’te bile bir defa, kurmay başkanı Mirliva Ali Paşa ve Süvari Feriki İsmail Paşa ve Ferik Rahmi Paşa ve sair zevattan para toplamış idim.”</span> <span class="metin_indentmetin_n _idGenCharOverride-8">(H. E.</span> <span class="metin_indentmetin_n _idGenCharOverride-8">Cengiz,</span> <span class="metin_indentmetin_i _idGenCharOverride-8">a.g.e</span><span class="metin_indentmetin_n _idGenCharOverride-8">., s.70)</span></p>

    <p class="Temel-Paragraf"><span class="metin_normal _idGenCharOverride-1">Cemiyet Manastır ve Ohri çevresinde yayılmaya devam etmektedir. Ohrili olan Kolağası Eyüp Sabri Bey ve müderris Mustafa Efendi’nin katılmaları gelişme hızını artırır. Kesriye mevki komutanı Kurmay Kolağası Fethi Bey (Okyar) teşkilata alınır. 1907 yılı Temmuz ayında Manastır idare heyeti tarafından, Selanik’te olduğu sadece bu heyettekiler tarafından bilinen Merkez-i Umumî’ye üye seçilir.</span> <span class="metin_normal_i _idGenCharOverride-1">“Hülasa, 1908 yılının başlarında Rumeli’de her vilayetin hemen çoğu kazasında teşkilat kurulmuştu.”</span> <span class="metin_normal _idGenCharOverride-1">Manastır’da</span> <span class="metin_normal_i _idGenCharOverride-1">Neyyir-i Hakikat</span> <span class="metin_normal _idGenCharOverride-1">isimli, teksirle çoğaltılan bir de gazete çıkartılır. Cemiyetin merkez-i umumîsi Talat Bey, Enver Bey, Kurmay Kolağası Hafız Hakkı Bey, Piyade Yüzbaşısı Canbolat İsmail Bey, Manyasizâde Refik Bey ve Kurmay Kaymakam Cemal Bey(Bahriye Nazırı Cemal Paşa)den ibarettir.</span></p>

    <p class="Temel-Paragraf"><span class="metin_normal _idGenCharOverride-1">Sultan Hamit yönetimi çalışmalardan haberdar olmuştur. Enver Bey’in eniştesi olan Selanik Merkez Komutanı Kaymakam Nazım Bey tedbir almaktadır.</span> <span class="metin_normal_i _idGenCharOverride-1">“Zahiren Yunan ihtilal komitesine karşı olmak üzere otuz kişiden oluşan bir istihbarat teşkilatı kurmuştu. Kayın biraderi bulunmak dolayısiyle kız kardeşimin yardımıyla bu teşkilatta olanların isim ve görevlerini ve fotoğraflarını temin etmiştim.”</span> <span class="metin_indentmetin_n _idGenCharOverride-8">(H. E. Cengiz,</span> <span class="metin_indentmetin_i _idGenCharOverride-8">a.g.e</span><span class="metin_indentmetin_n _idGenCharOverride-8">., s.79)</span> <span class="metin_normal _idGenCharOverride-1">Enver Bey, eniştesinin çok borçlu olması sebebiyle Saray Mabeynine bağlı olduğunu ve tehlike oluşturmaya başladığını yazar. Sonunda Merkez-i Umumî, Nazım Bey’in öldürülmesine karar verir. Böylece, aynı zamanda bir güç gösterisi yapmış olacaklardır. Birkaç teşebbüs sonuçsuz kalır; Nazım Bey çok dikkatlidir. Haziran başında Nazım Bey acele İstanbul’a çağrılınca yeniden teşebbüse geçilir. O akşam, Enver Bey ve babası Ahmet Bey de, Nazım Bey’in evinde, üst katta oturmaktadırlar. Kapı çalınır ve Nazım Bey’i bir subayın görmek istediği söylenir. Enver heyecanlanır; ama kımıldamaz. Nazım Bey biraz tereddütten sonra aşağıya iner. Aşağıdan bir silah sesi gelir. Bunun üzerine Enver aşağıya yönelir.</span> <span class="metin_normal_i _idGenCharOverride-1">“</span><span class="metin_normal_i _idGenCharOverride-1">Nazım Beyi, bacağını tutarak yukarı çıkar gördüm.”</span> <span class="metin_normal _idGenCharOverride-1">Doktor çağıralım diye yalancı bir telaşa girer, kapıya doğru koşar.</span> <span class="metin_normal_i _idGenCharOverride-1">“Bu sırada Canbolatzâde Yüzbaşı İsmail Efendi’yi misafir odası kapısının yanındaki koltukta uzanmış görünce, işi sordum: Yanlışlıkla beni de vurdular.”</span> <span class="metin_normal _idGenCharOverride-1">der ve kendisinden şüphelenmediklerini ekler. Enver Bey’in derdi vuran kişinin kaçıp kaçmadığıdır; adam yakalanırsa büyük fiyasko olacaktır. Doktor getirmek için sokağa çıkar, rıhtımdaki Beyaz Kule’ye giderek bir doktor getirir. Bu sırada Nazım Bey’in inzibat subayı İbrahim gelir; o da bacağını tutmaktadır:</span> <span class="metin_normal_i _idGenCharOverride-1">“Efendim beni de vurdu, kaçtı.”</span> <span class="metin_normal _idGenCharOverride-1">der.</span></p>

    <p class="Temel-Paragraf"><span class="metin_normal _idGenCharOverride-1">Enver Bey gelen gidenlere rol yapmaya devam eder. Ertesi gün Nazım Bey’i vuran Teğmen Mustafa Necip Efendi’yi Tahtakale’de arkadaşlarıyla sohbet ederken bulur. Her şey yolundadır...</span></p>
  </div>
</body>
</html>
