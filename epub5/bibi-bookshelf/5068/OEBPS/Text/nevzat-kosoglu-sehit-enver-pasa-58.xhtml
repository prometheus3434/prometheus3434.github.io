<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>nevzat-kosoglu-sehit-enver-pasa-58</title>
  <link href="../Styles/idGeneratedStyles.css" rel="stylesheet" type="text/css" />
</head>

<body id="nevzat-kosoglu-sehit-enver-pasa" xml:lang="tr-TR">
  <div class="_idGenObjectStyleOverride-1">
    <p class="baslik_Bolum_no" id="_idParaDest-48"><span class="baslik_Bolum_no_i _idGenCharOverride-7">Kûtü’l-Ammare Zaferi</span></p>

    <p class="Temel-Paragraf_g"><span class="_idGenDropcap-2">B</span><span class="metin_normal _idGenCharOverride-1">İR SÜRE sonra İngilizlerin Irak’a büyük güçlerle yükleneceği anlaşılmıştır. Kafkasya’dan XII. ve XIII. Kolordular bölgeye gönderilecektir. Ancak, bu kuvvetler yetişinceye kadar direnmek gerekir. Başkomutan Vekili Enver Paşa, Teşkilat-ı Mahsusa’dan Binbaşı Süleyman Askerî Beyi çağırır; Irak’a gitmesini ve bölgeyi savunmasını emreder.</span></p>

    <p class="Temel-Paragraf"><span class="metin_normal _idGenCharOverride-1">Kaymakamlık rütbesi ile Basra Valisi ve</span> <span class="metin_normal _idGenCharOverride-1">Irak Cephesi Genel Komutanı ünvanını alan genç Osmanlı subayı yürür; emrinde sadece Osmancık taburu vardır. Irak’a vardığında aşiret gönüllülerinden Dicle ve Fırat kollarını kurar. Suriye’den altı-yedi bin mevcutlu bir tümen Irak cephesine kaydırılmış olmakla birlikte asıl güç, yirmi bin civarındaki bu aşiret gönüllüleridir. Dağıstanlı Fazıl Paşa komutasındaki Dicle Kolu, 3 Mart 1915’te İran’ın Ehvaz kasabasını işgal ederek İngilizlerin ikmal merkezi olan</span> <span class="metin_normal _idGenCharOverride-1">Abadan petrol boru hattını kilometrelerce tahrip eder.</span></p>

    <p class="Temel-Paragraf"><span class="metin_normal _idGenCharOverride-1">Süleyman Askerî Bey Basra üzerine yürür: 12-14 Nisan arasında Şuaybe civarında İngiliz ordusu ile kapışır. 12 Nisan sabahı Osmanlı askeri taarruza geçmiştir; topçusu zayıftır. Taarruz ileri-geri hareketlerle iki gün sürer. Aşiret kuvvetleri Bercesiye ormanları civarında iyi dayanırlar. Daha önceki bir çarpışmada yaralanan Süleyman Askerî Bey, sedye üzerinde ve hücum saflarındadır. İngiliz komutanı durumu iyi görmez ve karargâha dönme kararı verir. Ancak aşiret askerlerinin de gücü tükenmektedir. Yavaş yavaş başlayan çekilme, firarlara dönüşür. Kaymakam Süleyman Askerî Bey bu kaçışı engelleyemez. Çok ağırına gitmiştir; silahını çeker ve kendisini vurur. İngiliz birlikleri de kaçan aşiret kuvvetlerini takip edemezler. Görevini yerine getirmiş olan Dicle kolu da on kilometre geri çekilir.</span></p>

    <p class="Temel-Paragraf"><span class="metin_normal _idGenCharOverride-1">İngilizler Bağdat üzerine yürümeye başlar. 24 Temmuz 1915’te Fırat üzerindeki Nasıriye düşer. 29 Eylül’de Kûtü’l-ammare düşer ki, Bağdat’ın sancak merkezlerindendir. Süleyman Askerî Bey’in yerine gönderilen Albay</span> <span class="metin_normal _idGenCharOverride-1">Nurettin Bey, dağılan birliklere yeni bir düzen vermeye çalışır; Halep’ten ve Kafkas Cephesinden bir miktar yardım gelir. Enver Paşa’nın Nurettin Bey’e emri,</span> <span class="metin_normal_i _idGenCharOverride-1">“Irak’ı karış karış savunmak, vaziyet istikrarlı bir duruma gelince taarruza geçmek.”</span></p>

    <p class="Temel-Paragraf"><span class="metin_normal _idGenCharOverride-1">11 Kasım 1915’te Bağdat’ın kuzeydoğusundan hareket eden İngiliz kuvvetleri Selmanpak’ın doğusundaki Osmanlı birliklerini kuşatmak ister. 19 Kasım’da Osmanlı kuvvetleri İngilizlerin çevirme hareketini bozar; düşman çekilir. Bu arada, Albay Halil (Kut) Bey, Kolordusuyla birlikte Nurettin Bey’in emrine verilir. Halil Paşa İngilizlerle ilk çatışmasını şöyle anlatır:</span></p>

    <p class="temel_indentmetin_tek"><span class="metin_minion _idGenCharOverride-9">“Sabahın erken saatlerinde.... İngiliz sefer kuvvetlerinin âdeti olduğu üzre</span> <span class="metin_minion _idGenCharOverride-9">Dicle’nin sol yanından harekete geçtiklerini görüyorduk. ... 22 Kasım 1915. ... İngilizler cephe hattının büyük bir kısmına iyice yaklaştıkları sırada çöl tarafında bulundurduğum beş taburuma şu emri verdim: Beş tabur birden, ateşle birlikte süngü hücumuna kalkacak ve düşmanı, istikametinde bulunduğu sağ taraftan vuracaktır. Çarpışma ölene kadardır. Ateş sahasına beş taburun birden süngü takmış olarak dalması, İngilizlerin üzerinde önce şaşkınlık, sonra panik yarattı. Taburlar, ‘ölünceye kadar’ emrini eksiksiz yerine getirirlerken, İngilizler çekilmeye başladılar. Sonra 4.500’den fazla ölü verdiklerini tespit ettik. Saldırı şeklimize göre bizim de zayiatımız pek hafif olmadı.”</span> <span class="metin_indentmetin_n _idGenCharOverride-1">(Halil [Kut] Paşa,</span> <span class="metin_indentmetin_i _idGenCharOverride-1">Bitmeyen Savaş</span><span class="metin_indentmetin_n _idGenCharOverride-1">, İst.-2007, s.121-122)</span></p>

    <p class="Temel-Paragraf"><span class="metin_normal _idGenCharOverride-1">İngilizler Kûtü’l-ammare mevzilerine çekilirler. Osmanlı Kolordusu çekilen İngilizleri takip eder ve Kut’da kuşatır. 10 Ocak 1916’da Halil Bey grup komutanlığına getirilir; Nurettin Bey onun emrine girer.</span></p>

    <p class="Temel-Paragraf"><span class="metin_normal _idGenCharOverride-1">İngilizler takviye getirerek kuvvetlerini kurtarmaya çalışırlarsa da, her seferinde yenilip geri çekilirler. Kanlı çarpışmalar olur. Askerlerimiz hırslıdır.</span> <span class="metin_normal_i _idGenCharOverride-1">“Savaş alanında askerlerimiz ve subaylarımız Kut’un mutlaka alınacağına imzalarını koyuyorlardı...”</span> <span class="metin_normal _idGenCharOverride-1">8 Mart 1916’da Halil Bey, 51. Fırka Komutanı Miralay Hasan Cemil Bey’e şu emri verir:</span> <span class="metin_normal_i _idGenCharOverride-1">“İmparatorluk, devlet, şan ve şerefle dövüşünüzü bekliyor. ... Biraz sonra Hasan Cemil Bey’in kuvvetleri süngülerini takmış, saldırıya geçmişlerdi. Boğaz boğaza bir savaş sürüyordu. Süngülerin arasında el bombaları avuçlarda patlarken 51. Fırka subayları rovelverleri ve kılıçlarıyla İmparatorluğa yeni bir destan hediye etmekte idiler. İnatla dövüşen İngilizlerin ana kuvvetleri süngü ile imha edilince, diğer İngiliz birlikleri artık geri çekilmekten başka çare göremediler...”</span> <span class="metin_indentmetin_n _idGenCharOverride-8">(Halil [Kut] ,</span> <span class="metin_indentmetin_i _idGenCharOverride-8">a.g.e</span><span class="metin_indentmetin_n _idGenCharOverride-8">, s.133-34)</span></p>

    <p class="Temel-Paragraf"><span class="metin_normal _idGenCharOverride-1">Halil Bey yaralılar arasında dolaşmaktadır.</span></p>

    <p class="temel_indentmetin_tek"><span class="metin_minion _idGenCharOverride-9">“Her cepheye gittiğimde ceplerime altın para koymayı alışkanlık haline getirmiştim. ... Ekmeği sol eli ile yiyen bir askere rastladım. Sol elindeki ekmeği koyacak yer bulamadı, başıyla selam verdi; topuklarını birleştirdi durdu. ‘Neden ekmeği sol elinle yiyorsun?’ ‘Sağ kolum kumandanım, bir gülleyle koptu gitti. Aradım aradım bulamadım… Ne yapalım, sen sağ ol.’ Yeni sarılmış sargıdan sağ kolunun yerinde olmadığı belli oluyordu. Bir avuç altın da ona verdim. Gülerek ayrıldı gitti.”</span> <span class="metin_indentmetin_n _idGenCharOverride-1">(Halil [Kut],</span> <span class="metin_indentmetin_i _idGenCharOverride-1">a.g.e.</span><span class="metin_indentmetin_n _idGenCharOverride-1">, s.139)</span></p>

    <p class="temel_tp_sb"><span class="metin_normal _idGenCharOverride-1">Halil Bey 10 Mart’ta İngiliz kuvvetleri komutanı Towshend’e bir mektup gönderir:</span> <span class="metin_normal_i _idGenCharOverride-1">“.... Size gelince, askerlik vazifenizi kahramanca ifa ettiniz. Bundan böyle kurtarılmanız için muhtemel vasıta görmüyorum. ... Kut’daki direnmenize devam etmek veya sürekli artmakta olan kuvvetlerime teslim olmak hususunda serbestsiniz...”</span> <span class="metin_normal _idGenCharOverride-1">(</span><span class="metin_indentmetin_n _idGenCharOverride-8">Halil [Kut],</span> <span class="metin_indentmetin_i _idGenCharOverride-8">a.g.e</span><span class="metin_indentmetin_n _idGenCharOverride-8">, s.134)</span></p>

    <p class="Temel-Paragraf"><span class="metin_normal _idGenCharOverride-1">Yine Halil Bey’den dinleyelim:</span></p>

    <p class="temel_indentmetin_ilk"><span class="metin_minion _idGenCharOverride-9">“9 Nisan 1916. İngiliz kuvvetleri ikinci mevzilerimize gene şiddetli bir saldırıya kalktılar. Siperlerimizin bir kısmı düşman kuvvetlerinin eline geçmeye başladı. ... Birdenbire 43. Alay Komutanı Fazıl Bey, kuvvetlerinin en önünde piyade süngüsü ile hücuma kalktı... Asker, Fazıl Bey’in arkasından sel gibi akıyordu. Kıyameti andıran bu taarruz son bulurken, düşman kuvvetleri savaş alanında beş bin ölü bırakmışlardı. İngilizler çekilirken, savaş alanından kan revan içinde dönüp, önüme dikilen genç bir subay şu tekmili verdi: Düşman kuvvetleri gördüğünüz şekilde geri çekilmek zorunda kalmışlardır; komutanımız Fazıl Bey şehitlerimiz arasındadır. Yeni emirleriniz?</span></p>

    <p class="temel_indentmetin_sb"><span class="metin_minion _idGenCharOverride-9">“Arkadaşları arasında İttihatçılığı ile tanınan bu genç subayı tanıyordum. İmparatorluk destan üstüne destan kazanıyordu... Başımı önüme eğdim; dudaklarımdan yüce askerlerimiz ve yüce subaylarımız için dualar döküldü.”</span> <span class="metin_indentmetin_n _idGenCharOverride-1">(Halil [Kut],</span> <span class="metin_indentmetin_i _idGenCharOverride-1">a.g.e</span><span class="metin_indentmetin_n _idGenCharOverride-1">, s.135)</span></p>

    <p class="Temel-Paragraf"><span class="metin_normal _idGenCharOverride-1">24 Nisan gecesi “Ağzına kadar dolu acayip bir İngiliz savaş gemisinin Dicle’den Kut’a doğru gelmekte olduğu” görülür. Halil Bey atına atladığı gibi sahile koşar; o gidene kadar, Sarı Emin Paşa’nın topçuları gemiyi batırırlar.</span></p>

    <p class="Temel-Paragraf"><span class="metin_normal _idGenCharOverride-1">Sonunda, 29 Nisan 1916’da General Towshend komutasındaki İngilizler teslim olur. Teslim için mektupları, ünlü İngiliz casusu Lawrens götürüp getirir. Mirliva Halil Bey ordusuna,</span> <span class="metin_normal_i _idGenCharOverride-1">“Arslanlar!”</span> <span class="metin_normal _idGenCharOverride-1">hitabıyla bir bildiri yayımlar ve şu bilgileri verir:</span> <span class="metin_normal_i _idGenCharOverride-1">“Ordum, gerek Kut karşısında, gerekse Kut’u kurtarmak isteyenler karşısında, 350 subay ile 10.000 erini şehit verdi. Fakat, buna karşılık bugün Kut’ta 13 general, 481 subay ve 13.300 er teslim alıyorum. Bu teslim aldığımız orduyu kurtarmaya gelen İngiliz kuvvetleri de, 30.000 zayiat vererek geri dönmüşlerdir.”</span></p>

    <p class="Temel-Paragraf"><span class="metin_normal _idGenCharOverride-1">Türk sebatının İngiliz inadını kırdığını söyleyen Halil Bey, bildiriyi şöyle bitirir:</span> <span class="metin_normal_i _idGenCharOverride-1">“Bugüne Kut Bayramı adını veriyorum. Ordumun her ferdi, her sene bu günü kutlarken, şehitlerimize Yâsinler, Tebârekeler, Fâtihalar okusunlar. Şehitlerimiz yüce hayatlarında, göklerde kızıl kanlarla uçarken, gazilerimiz de zaferlerimizle nigâhbân olsunlar.”</span> <span class="metin_indentmetin_n _idGenCharOverride-8">(Halil [Kut],</span> <span class="metin_indentmetin_i _idGenCharOverride-8">a.g.e</span><span class="metin_indentmetin_n _idGenCharOverride-8">., s.149)</span></p>

    <p class="Temel-Paragraf"><span class="metin_normal _idGenCharOverride-1">Halil Bey Paşalığa yükseltilir. Bu savaşlar, Çanakkale’den sonra 1. Dünya Savaşındaki en çetin ve parlak zaferlerimizdir. O dönemde üzerinde çok yazılar yazılmış, bu savaşlarda bulunan İngiliz subayları daha sonra İngiltere’de Kut Cemiyeti’ni kurmuşlardır.</span></p>

    <p class="temel_yildiz"><span class="metin_normal _idGenCharOverride-1">* * *</span></p>

    <p class="Temel-Paragraf"><span class="metin_normal _idGenCharOverride-1">1915 yılı sonlarına kadar Türk ordusu en geniş cephelerde savaşan, cepheden cepheye koşan en hareketli ve en disiplinli ordu olma özelliğini korumaktadır. Bu başarı Enver Paşa ve genç subaylarla açıklanır. 1916 yılı içinde imkânsızlık ve hastalıkların baskısıyla gevşeme ve çözülmeler görülür.</span></p>

    <p class="Temel-Paragraf"><span class="metin_normal _idGenCharOverride-1">1915 yılında askere alınabilecek en yaşlı Osmanlılar da çağrılmış ve yeni tümenler oluşturulmuştur. Ancak, bu kuvveti beslemek ve silahlandırmak için gerekli malî güç yoktur. Subay sıkıntısı çekilmektedir; Çanakkale çok genç subayı tüketmiştir. Talimgâhlarda altı ayda subay yetiştirilerek birliklerin başına gönderilmektedir.</span></p>

    <p class="Temel-Paragraf"><span class="metin_normal _idGenCharOverride-1">Ordunun morali iyidir; Çanakkale yaşanmış, Doğu cephesinde Rus taarruzu belli bir hatta durdurulmuştur. Ancak, daha sonraki yenilgiler askerin maneviyatını bozacak ve firar olayları artacaktır. Hastalık ve soğuk en etkileyici unsurlardır. Askere alınabileceklerin en yaşlıları da alınmış olduğundan, eksilen askerin yeri doldurulamamaktadır. Bazı cephelere gönderilen askerlerin kimisi silahlı, kimisi silahsızdır. Askerden niçin firar ettiği sorulan bir er, siperde tüfekle bir el ateş edebilmek için yanındaki arkadaşının şehadetini beklemenin zor olduğunu söylemiştir.</span></p>

    <p class="Temel-Paragraf"><span class="metin_normal _idGenCharOverride-1">Osmanlı ordusunda yiyecek, giyecek, silah ve mühimmat kıtlığı yanında, büyük ölçüde nakliye sıkıntısı yaşanmaktadır. Düşman kuvvetleri girdikleri yerlere genellikle demiryolları döşeyerek gerideki ikmal merkezleri ile bağlantıyı korumaktadır. Denizlerde düşman hâkimiyeti kesin olduğundan Osmanlı bu yolu kullanamamaktadır. Demiryollarında ise lokomotifler odunla yürütülmeye çalışılmaktadır, bu da yeterli olmamaktadır. Batıdan doğuya askerî birlikler yahut ikmal malzemeleri bin türlü güçlük içinde ve ancak bir buçuk ayda gidebilmektedir. Suriye ve Irak Cepheleri bu bakımdan iyice sıkıntıdadır. Ayrıca, Doğu Anadolu’da özellikle Ermeni çetelerin saldırıları altında İslam halk Batıya ve Güneye doğru perişan kafileler halinde göç etmektedir. Güney cephelerinde ise, bazı Arap aşiretlerinin ayaklanmaları askerin maneviyatını bozmaktadır.</span></p>

    <p class="temel_yildiz"><span class="metin_normal _idGenCharOverride-1">* * *</span></p>

    <p class="Temel-Paragraf"><span class="metin_normal _idGenCharOverride-1">1915 yılında Doğu Cephesinde</span> <span class="metin_normal _idGenCharOverride-1">Rus ordusu yeni takviyeler almış ve sayı olarak iki yüz bini geçmiştir. Osmanlı 3. Ordusu ise altmış bin kişidir ve ikmal, iaşe zorlukları bir yana, üç yüz kilometrelik bir cepheyi savunmak zorundadır.</span></p>

    <p class="Temel-Paragraf"><span class="metin_normal _idGenCharOverride-1">27 Nisan 1915’te Rus ordusu, Osmanlı kuvvetlerini kuşatmak üzere taarruza geçer. Narman bölgesindeki X. Kolordu ile kapışırlar. IX. Kolordunun da müdahalesi ile Osmanlı kazanır; Ruslar geri çekilirler. 10-13 Haziran arasındaki ikinci saldırıları da (İkinci Tortum Savaşı) kırılır; çekilirler.</span></p>

    <p class="Temel-Paragraf"><span class="metin_normal _idGenCharOverride-1">20 Nisan’da Van Ermeni isyanı başlar; resmî daireleri, evleri basar, katliam yaparlar. Müslüman halk gönüllü birlikler kurarak Ermeniler’le dövüşe başlar. Ancak isyan bastırılamaz. Tebriz üzerine yürümekte olan Halil [Kut] Bey komutasındaki 1. Kuvve-i Seferiye isyanı bastırmakla görevlendirilir. Halil Bey, Dilmen’deki Rus kuvvetlerini geri atarak ilerlemeye çalışır. Ancak, takviye alan Rus birliklerine karşı ikinci taarruzu başarılı olamaz. Açlık ve hastalıktan çok askerimizin kırıldığı bir çekilişle</span> <span class="metin_normal _idGenCharOverride-1">Bitlis’e varır. 16 Mayıs’ta Van Rusların eline düşer.</span></p>

    <p class="Temel-Paragraf"><span class="metin_normal _idGenCharOverride-1">Osmanlı takviye kuvvetler getirterek, yirmi iki gün süren çarpışmalardan sonra Van’ı 22 Temmuz 1915’te geri alır. Ancak, Ağustos içinde Ruslar 135.000 kişilik bir kuvvetle yeniden saldırırlar; Osmanlı kuvvetleri Bitlis’e doğru çekilir; Ruslar yeniden Van’a girerler.</span></p>

    <p class="Temel-Paragraf"><span class="metin_normal _idGenCharOverride-1">Erzurum tarafında Rus kuvvetleri büyük sayı üstünlüğü içinde Aşağı Pasin Ovası’nda 13 Ocak 1916’da saldırıya geçerler. Osmanlı askerinin yoksulluğunu bildikleri ve kendi askerlerini kürklerine kadar ikmal ettikleri için kışın saldırmayı yeğlerler. Beş bin mevcutlu bir Osmanlı tümeni otuz beş bin kişilik Rus kuvvetlerini üç gün kadar oyaladıktan sonra Erzurum mevziine çekilir. Gürcüboğazı’nı savunan Osmanlı kolordusu ise topçu ateşi ve sayı üstünlüğü karşısında dayanamaz; Erzurum Ovasına doğru çekilmeye başlar. Sonunda, 3. Ordu komutanı birliklere çekilme emri verir ve Rus kuvvetleri 16 Şubat 1916’da</span> <span class="metin_normal _idGenCharOverride-1">Erzurum’a girerler.</span></p>

    <p class="Temel-Paragraf"><span class="metin_normal _idGenCharOverride-1">Mart ayı içindeki savaşlar sonunda, 18 Nisan’da Trabzon düşer. Fevzi (Çakmak) Paşa ve Deli Halit Paşa kuvvetleri Çoruh vadisi ve Soğanlı Dağları’nda Rus kuvvetlerini durdurmak için dövüşürler. 25 Haziran’da 3. Orduya bağlı birlikler Trabzon’u almak üzere bir baskın düzenler; Ruslar Of ve Sürmene’ye kadar atılırlar. Ancak bu sırada Rus kuvvetleri Bayburt üzerinden taarruza geçerler; 8 Temmuz’da Kop cephesini yararak ilerler ve 20 Temmuz 1916’da</span> <span class="metin_normal _idGenCharOverride-1">Gümüşhane, 25 Temmuz’da Erzincan’a girerler. Osmanlı kuvvetleri Kemah-Kelkit-Gümüşhane hattını tutarlar.</span></p>

    <p class="temel_tp_son"><span class="metin_normal _idGenCharOverride-1">O sene çok ağır bir kış yaşanır ve Osmanlı birlikleri için pek yıpratıcı olur.</span></p>
  </div>
</body>
</html>
