<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>nevzat-kosoglu-sehit-enver-pasa-8</title>
  <link href="../Styles/idGeneratedStyles.css" rel="stylesheet" type="text/css" />
</head>

<body id="nevzat-kosoglu-sehit-enver-pasa" xml:lang="tr-TR">
  <div class="_idGenObjectStyleOverride-1">
    <p class="baslik_sunus" id="_idParaDest-2"><span class="baslik_sunus">Kitap Hakkında</span></p>

    <p class="Temel-Paragraf_g"><span class="_idGenDropcap-1">C</span><span class="metin_minion _idGenCharOverride-5">UMHURİYET döneminde bir çok insan, farklı saik ve sebeplerle Enver Paşa hakkında yanlış ve haksız peşin hükümlere sahip olmuştur. Bunların bir kısmı, Cumhuriyet öncesi siyasi çekişmelerin sonraki zamanlara yansımasıdır. Demokratik hayatımız hâlâ kavga ve karalama üslûbundan kurtulamadığı için bu etkileri, hüzünle de olsa görmek zorundayız.</span></p>

    <p class="Temel-Paragraf"><span class="metin_minion _idGenCharOverride-5">Millî Mücadele dönemine has bazı sıkıntılar ve bunların yol açtığı tutumlar da yanlış algılamalara yol açmıştır. Enver Paşa’nın Türkiye’ye girme ihtimali karşısında, M. Kemal Paşa bazı tedbirler almıştır. Bu tutumların doğruluğu yahut haklılığı tartışılabilir. Ancak, ilgi çekici olan, bu yanlış algılamaları devam ettirenlerin, Millî Mücadeleyi yapanlar değil, onların ardından laf üretenler olmalarıdır. Okumuşlarımızın bu farkı görmeleri gerekiyor. Yakın tarihimiz, en ciddi çalışmalarda bile güncel politikanın bakış açılarından yahut kavramlarından kurtulamıyor; bu zaaftan kurtulmakta çok gecikmiş durumdayız.</span></p>

    <p class="Temel-Paragraf"><span class="metin_minion _idGenCharOverride-5">Görülen büyük hatalardan biri, takım tutar gibi tarihî kahramanlarımızı tutmaktır! Birine bağlanınca öbürünü kötüleyerek yanlış yargılar oluşturmak, siyah-beyaz görmek, uyanık bir kalb ve açık bir zihnin tavrı değildir. Zaman ve şartlarla sınırlı bazı değerlendirmelerin, bütün zamanlar için geçerli yargılara dönüştürülmesi, istikametini kaybetmiş yetersiz zihinlerin eseri olabilir. Bu tutumu, az gelişmişliğin en sağlıklı göstergesi olarak yorumlamak yerinde olur. Burada bilgi yetersizliğinin de önemli payı olduğunu söylemeliyiz.</span></p>

    <p class="Temel-Paragraf"><span class="metin_minion _idGenCharOverride-5">Bir örnek verecek olursak, Sultan II. Abdülhamit Han hayranlığı, bu tür bazı okumuşlarımızda, başka hiçbir tarihî şahsiyete değer tanımayan bir körlük yaratmaktadır. Talat Paşa mı, Sultan Hamit’i devirenlerdendir! Başka hiçbir yönüne bakmaya gerek yoktur. İyi de, Talat Paşa o kadar değildir ki? Sorulabilir: Talat Paşa’nın da, kendi yerinde büyük bir insan olması kimi, niçin rahatsız ediyor?</span> <span class="metin_minion _idGenCharOverride-5">Talat Paşa’nın büyüklüğü Sultan Hamit’i rahatsız etmemiş, “Yazık, birbirimizi tanıyamamışız.” diye vahlanmıştır. Bu durumda Sultan Hamitçilere ne oluyor?</span><span class="metin_dipnot _idGenCharOverride-6"><a class="_idFootnoteLink" href="#footnote-238-1" id="footnote-238-1-backlink">1</a></span> <span class="metin_minion _idGenCharOverride-5">Bu kitabı okuyup, M. Kemal Paşa’nın Enver Paşa hakkındaki muhteşem sözlerinden haberdar olunca, siz de “Bu Atatürkçülere acaba ne oluyor?” demekten kendinizi alamayacaksınız... Güya Millî Mücadeleyi yüceltmek için, geride kalanları küçültmeye çalışmak artık bıkkınlıktan öte sıkıntı vermeye başlamıştır. Bizim tarihimiz tek kişiye dayalı bir aşiret hikâyesi değildir; adlı-adsız bir kahramanlar ordusunun oluşturduğu büyüklüktür.</span></p>

    <p class="Temel-Paragraf"><span class="metin_minion _idGenCharOverride-5">Görünen odur ki, kendi kahramanlarımızı aşağılamaya, şehitlerimize saygısızlığa varan bir kafa karışıklığı yaşanmaktadır. Ben bu çalışmada, Enver Paşa çevresindeki peşin yargıları ve dayanaksız yorumları ayıklamaya çalıştım. Yer yer sert yahut keskin hükümlerle karşılaşabilirsiniz; bunların bir kısmını benim üslûbuma yorsanız da, katılaşmış zihnî sapmaları sarsmak için olduklarını da bilmelisiniz. Ancak, şu kadarını da söylemiş olayım ki, bu hükümler kolayca ve hemencecik verilmiş yargılar değildir. İçimde oluşan kanaatler çok sağlamdır; dayanaklarını size yeterince anlatamamış olabilirim.</span></p>

    <p class="temel_yildiz"><span class="metin_yildiz _idGenCharOverride-1">* * *</span></p>

    <p class="Temel-Paragraf"><span class="metin_minion _idGenCharOverride-5">Enver Paşa konusundaki en kapsamlı ve değerli çalışma Şevket Süreyya Aydemir’in yazdığıdır; ondan çok yararlandığım kesin. Benim çalışmamın Şevket Süreyya Beyin kitabına göre konumuna kısaca dokunmak isterim: Aydemir, Enver Paşa çevresinde son dönem Osmanlı tarihini yazmaya çalıştığını söyler. Kitabın çatısı buna göre kurulmuştur. Bu ele alış şeklinde, doğal olarak Enver Paşa yer yer kaybolur ve Osmanlı siyasi ve toplumsal hayatına dair uzun olaylar, bilgiler ve yorumlar işin içine girer. Benim yapmaya çalıştığım ise, doğrudan doğruya Enver Paşa’nın hayatı ve kişiliğini anlatmak olmuştur. Esasen beni bu çalışmaya yönlendiren temel sebep, O’nun, daha yaşarken destanlaşan parlak kişiliği ve gelecek bütün zamanlar için Türk gençliğine övünülecek bir örnek olmasıdır. Bu yüzden, sözünü ettiğim çerçevenin dışına, ancak zorunlu durumlarda çıkılmış ve sınırlı bilgiler verilmiştir.</span></p>

    <p class="Temel-Paragraf"><span class="metin_minion _idGenCharOverride-5">Bunu yaparken, şüphesiz Şevket Süreyya Beyden daha şanslı idim. Çünkü, o, Enver Paşa’nın kişiliği hakkında son derece önemli ve zengin malzeme oluşturan bir kısım mektuplarından haberdar değildi. Şükrü Hanioğlu’nun yayımladığı bu mektuplar, Paşa’nın Trablusgarp ve Balkanlardaki mücadelelerini, kendi kaleminden okuma imkânı vermektedir. Yine, Türkistan’daki mücadelelerle ilgili olarak, Paşa’nın Umumî Kâtibi olan Mirza Pirnefes’in hatıra ve belgeleri, Ali</span> <span class="metin_minion _idGenCharOverride-5">Bademci’nin ülkücü kişiliği sayesinde ilk defa bu kitapta kullanılmaktadır. Özbekistanlı yazar Nabican Bakiyev’in 1990’dan sonra açılan gizli, arşivlerden yararlanan çalışmasını da bu cümleden olarak anmalıyız.</span></p>

    <p class="temel_yildiz"><span class="metin_yildiz _idGenCharOverride-1">* * *</span></p>

    <p class="Temel-Paragraf"><span class="metin_minion _idGenCharOverride-5">Bu çalışma dolayısıyla kendilerine müteşekkir olduğum insanlar vardır. Önce Ali Bademci’yi anmalıyım; yukarıda dokunduğum, Mirza Pirnefes’in hatıra ve belgelerine dayalı çalışmasını, daha yayımlanmadan bana gönderdi ve yararlanmamı sağladı. Prof. Dr. Kâzım Yaşar Kopraman ve Mustafa Ağlaç Bey, el yazısı metinleri okuyarak çok değerli yardımlarını esirgemediler. Türk Tarih Kurumu Başkanı Prof. Dr. Yusuf Halaçoğlu ve Arşiv ve Dökümantasyon Şube Müdürü sayın Aynur Gedil, çalışmalarımda kolaylık sağladılar. Ressam İsmet</span> <span class="metin_minion _idGenCharOverride-5">Keten, seçtiğim belgeleri bilgisayar ortamına aktarmakla değerli katkısını yaptı. Genel Kurmay ATASE Başkanlığından Albay Ahmet Tetik Enver Paşa’yla ilgili özgün resimler göndererek desteklediler. Ankara’da sahaf Erdal Özdemir de koleksiyonundaki resimleri vermekle çalışmaya katıldı. Azerbaycan’dan Kâmil V. Nerimanoğlu Moskova müzesinde fotoğrafını çektiği Enver Paşa’nın çizmelerini CD olarak gönderdi. Ayvaz Gökdemir ve Ötüken’den Erol Kılınç, yazdıklarımı okuyarak değerlendirmelerini bildirdiler. İskender Türe Dizin’ini hazırladı. Prof. Ali Birinci ve Prof. Mehmet Şahingöz, kaynaklara ulaşmamda yardımcı oldular.</span></p>

    <p class="Temel-Paragraf"><span class="metin_minion _idGenCharOverride-5">Her vesileyle bu konuyu konuştuğumuz dostlarımızın sohbetleri de benim için katkı oldu. Hepsine teşekkür ederim.</span></p>

    <p class="Temel-Paragraf"><span class="metin_minion _idGenCharOverride-5">Umarım, yüce şehitlerimizin rahmetle anılmasına vesile olacak, amacına uygun bir çalışma olmuştur.</span></p>

    <p class="temel_imza"><span class="metin_normal_i _idGenCharOverride-1">30 Ocak 2008, Ankara</span></p>

    <p class="temel_imza"><span class="metin_normal_b _idGenCharOverride-1">Nevzat Kösoğlu</span></p>

    <div class="_idFootnotes">
      <div class="_idFootnote" id="footnote-238-1">
        <p class="temel_dipnot_p"><a class="_idFootnoteAnchor" href="#footnote-238-1-backlink">1</a> <span class="metin_normal_d _idGenCharOverride-1">Sultan Hamitçilerle bir derdim yok; örnek olsun diye veriyorum. Eğer böyle bir kategori varsa, ben de kesinlikle içindeyim demektir. Enver Paşa da Türkistan’a gittiğinde, koruyucu halk arasında, ‘Padişahı deviren adam’ diye yapılan propagandalardan çok çekmiştir.</span></p>
      </div>
    </div>
  </div>
</body>
</html>
