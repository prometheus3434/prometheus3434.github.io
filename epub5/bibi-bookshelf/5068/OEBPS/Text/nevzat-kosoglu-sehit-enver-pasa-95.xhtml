<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>nevzat-kosoglu-sehit-enver-pasa-95</title>
  <link href="../Styles/idGeneratedStyles.css" rel="stylesheet" type="text/css" />
</head>

<body id="nevzat-kosoglu-sehit-enver-pasa" xml:lang="tr-TR">
  <div class="_idGenObjectStyleOverride-1">
    <p class="baslik_Bolum_no" id="_idParaDest-82"><span class="baslik_Bolum_no _idGenCharOverride-7">Cemal Paşa</span></p>

    <p class="Temel-Paragraf_g"><span class="_idGenDropcap-3">İ</span><span class="caslon _idGenCharOverride-1">TTİHAT Terakki Partisi’nin üç büyük paşasından biri, askerî kanadın ikinci adamı olarak bilinen Cemal Paşa, 6 Mayıs 1872’de, askerî eczacı Mehmet Nesib Bey’in oğlu olarak Girit’te doğmuştur. Kuleli Askerî İdadîsi ve Mekteb-i Şahane-i Harbiye’yi bitirdikten sonra Kurmaylık eğitimi almış ve 1895’te yüzbaşı rütbesiyle orduya katılmıştır.</span></p>

    <p class="Temel-Paragraf"><span class="caslon _idGenCharOverride-1">Üçüncü Ordunun pek çok subayı gibi O da, Osmanlı Hürriyet Cemiyeti’ne 1906’da girerek gizli siyasi çalışmalara katılmıştır. 1908 Meşrutiyet’in ilanı ile yıldızı parlamaya başlar; Kaymakam rütbesiyle Islah Heyeti’ne katılarak Anadolu’ya gider. 31 Mart Olayı üzerine İstanbul’a dönerek, Hareket Ordusunda görev alır; Üsküdar mutasarrıflığına atanır.</span></p>

    <p class="temel_tp_sb"><span class="caslon _idGenCharOverride-1">Adana Ermeni İsyanı için görevlendirilen kuvvetin başında olarak 1909 yılında Adana’ya gider; başarılı çalışmalar yapar. Hastalanarak</span> <span class="caslon _idGenCharOverride-1">İstanbul’a döner. 1911 yılında Bağdat Valisi olarak atanır. Balkan Savaşı başlayınca, Konya Redif Tugayı komutanı olarak görev yapar. 1912’de miralay olur. Kolera hastalığına tutulduğu için İstanbul’a döner.</span></p>

    <p class="otuken_resim"><span class="caslon _idGenCharOverride-1"><img alt="" class="_idGenPageitem-31" src="../Images/cemal%20pasa.jpg" /></span></p>

    <p class="temel_tp_ilk"><span class="caslon _idGenCharOverride-1">Bâbıâli baskınından sonra İstanbul Muhafızlığına getirilir. Yerinde ve zaman zaman sert tedbirleriyle dikkatleri çeker. Mahmut Şevket Paşa ile arası açılınca istifa eder. 1913’te Bayındırlık Bakanlığına getirilir ve mirliva olur. Kendisi İtilaf devletleri taraftarı olarak tanınır. 1914 yılında Fransa’ya gidip yaptığı ittifak teklifleri kabul edilmeyince,</span> <span class="caslon_i _idGenCharOverride-1">“Elleri koynunda parçalanmayı beklemektense, şerefimizle dövüşürüz.”</span> <span class="caslon _idGenCharOverride-1">diyerek Alman İttifakını destekleyenlerin arasına katılır.</span></p>

    <p class="Temel-Paragraf"><span class="caslon _idGenCharOverride-1">Birinci Dünya Savaşı’nda Kanal Harekâtına karar verilince, Denizcilik Bakanlığı üstünde kalmak üzere, bu hareketi gerçekleştirecek olan 4. Ordunun komutanlığına getirilir. Kanal Harekâtı başarısız olur. 1917’de, güney cephemizdeki gerilemeler karşısında ağır eleştirilere uğrar ve istifa ederek İstanbul’a gelir.</span></p>

    <p class="Temel-Paragraf"><span class="caslon _idGenCharOverride-1">Bağdat Valiliği ve 4. Ordu Komutanı olarak Şam’da bulunduğu dönemlerde Arap milliyetçilerine karşı gereksiz sertlik gösterdiği ve haksız idamlar yaptığı yolunda eleştiriler almıştır.</span></p>

    <p class="Temel-Paragraf"><span class="caslon _idGenCharOverride-1">8/9 Kasım 1918’de Talat ve Enver Paşalarla birlikte yurt dışına çıkar. Moskova’da iken, Anadolu’ya yardım için çalışır. Daha sonra Afgan Kralı Emanullah Han ile anlaşarak, Afgan Ordusunu modernleştirmek üzere Kâbil’e geçer. Buradan, Enver Paşa ve diğer arkadaşlarıyla görüşmek üzere Avrupa’ya giderken, Tiflis’te Ermeniler tarafından yaverleri Nusret ve Süreyya Beylerle birlikte, 21 Temmuz 1922’de şehit edilmiştir.</span></p>

    <p class="temel_yildiz"><span class="metin_yildiz _idGenCharOverride-1">* * *</span></p>

    <p class="Temel-Paragraf"><span class="caslon _idGenCharOverride-1">Cemal Paşa’nın Kurmay Başkanlarından Ali Fuat (Erden) Paşa,</span> <span class="caslon_i _idGenCharOverride-1">“Otoritesi müthişti.” dediği Paşa’nın, askerî yazıların açık, kısa ve tekrarsız olmasını istediğini söyler ve şöyle anlatır:</span> <span class="caslon_i _idGenCharOverride-1">“Cemal Paşa donuk siması, safravi mizacı, siyah gözleri, heybetli bakışları, enerjik burnu, Asuri hükümdarlarını andıran müstatil sakalıyla çok ihtişamlı ve vekarlı görünürdü. Sakin ve gelecekten emin bir hali vardı...”</span> <span class="metin_indentmetin_n _idGenCharOverride-8">(Erden,</span> <span class="metin_indentmetin_i _idGenCharOverride-8">a.g.e</span><span class="metin_indentmetin_n _idGenCharOverride-8">., s.28)</span></p>

    <p class="temel_tp_son"><span class="caslon _idGenCharOverride-1">Cemal Paşa’nın maiyetinde çalışmış olan Von Kress şöyle yazar:</span> <span class="caslon_i _idGenCharOverride-1">“Cemal keskin zekâlı, sürat-i intikal sahibi ve sağlam muhakemeli bir zattı. Kuvvetli bir irade ile, kayıtsız şartsız ve hatta bazen kaba bir enerji, onun nefsinde birleşmişti. ... Bu akıllı adamda, dikkati çekecek kadar büyük bir gurur da oluşmuştu. ... Alman muhitinde Cemal, İtilaf devletleri yanlısı olarak tanınıyordu. Aslında bütün Türk önderleri gibi Cemal de ne Alman, ne de İtilaf dostu idi; bilakis, o sadece Türk’tü...” Von Kress, Cemal Paşa’nın</span> <span class="caslon_i _idGenCharOverride-1">Arap siyasetini de doğru bulur: “Cemal’in Arap siyasetine, Türk tarafından dahi şiddetle hücum ediliyordu. Fakat Cemal’in Arapları, yumuşaklık ve iyilikle yola getirmek ve kazanmak hususundaki gayretleri bir sonuç vermeyince, Suriye’de bir Arap isyanı hazırlamak için yapılan her teşebbüs ve denemeyi büyük bir enerji ve şiddetle bastırmış olmasından dolayı, o hiçbir yönden tahtie edilemezdi.”</span> <span class="metin_indentmetin_n _idGenCharOverride-8">(Z. Nur Aksun,</span> <span class="metin_indentmetin_i _idGenCharOverride-8">Osmanlı Tarihi</span><span class="metin_indentmetin_n _idGenCharOverride-8">, c.6, s.347, 348)</span></p>
  </div>
</body>
</html>
