<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>nevzat-kosoglu-sehit-enver-pasa-97</title>
  <link href="../Styles/idGeneratedStyles.css" rel="stylesheet" type="text/css" />
</head>

<body id="nevzat-kosoglu-sehit-enver-pasa" xml:lang="tr-TR">
  <div class="_idGenObjectStyleOverride-1">
    <p class="baslik_Bolum_no" id="_idParaDest-84"><span class="baslik_Bolum_no_i _idGenCharOverride-7">Anadolu’da Millî Mücadele ve Türkistan</span></p>

    <p class="Temel-Paragraf_g"><span class="_idGenDropcap-2">B</span><span class="metin_normal _idGenCharOverride-1">U sırada Anadolu’da Millî Mücadeleyi yürütenler Türkistan’da olup bitenler hakkında bilgilenmek için ancak, oralardan gelen gezginler yahut esaretten dönen subaylar gibi özel kanalları kullanabiliyorlardı. Bunlardan biri olan Seyid Hamza, sunduğu raporda, Hive, Buhara ve Taşkent’te halkın millî hükûmetlere bağlı olduğunu, buralarda birer sefaret, Kazaklar arasında ve Türkistan’da da birer konsolosluk açılmasını önererek, ora ahalisinin</span> <span class="metin_normal_i _idGenCharOverride-1">“her türlü fedakârlığı ihtiyar edeceğini”</span> <span class="metin_normal _idGenCharOverride-1">bildirmektedir.</span></p>

    <p class="Temel-Paragraf"><span class="metin_normal _idGenCharOverride-1">1 Mart 1921’de Moskova’da imzalanan Türkiye-Afganistan İttifak antlaşmasında her iki tarafın da</span> <span class="metin_normal_i _idGenCharOverride-1">“Buhara ve Hive devletlerinin istiklallerini onayladıkları”</span> <span class="metin_normal _idGenCharOverride-1">vurgulanmaktadır. Türkiye Büyük Millet Meclisi Hükûmetinin Moskova büyükelçisi Ali Fuat (Cebesoy) bu belgeyi imzalamıştır. Ayrıca, Büyük Millet Meclisinin genç üyelerinden İsmail Suphi (Soysallıoğlu), Türkistan’a gözlemci olarak gönderilmiştir. Burdur mebusu İsmail Suphi, Taşkent’e geldiğinde oradaki Osmanlı subaylarını görür. Memleketlerine dönmek isteyen bu insanlara Türkistan’da kalmalarını, Türkistan’a hizmetin Anadolu’ya hizmet kadar değerli olduğunu söyler ve bir süre sonra, Moskova’daki Türk büyükelçiliğinden Türkistan’daki Türk subaylarına gizlice para gelir. İsmail Suphi, Türkistan millî hükûmetlerinin yapılanmalarında onlara yardımcı olur.</span></p>

    <p class="Temel-Paragraf"><span class="metin_normal _idGenCharOverride-1">Buhara Cumhurbaşkanı Osman Hoca Ankara’ya üç kişilik bir heyet gönderir. 31 Aralık 1921’de Mustafa Kemal Paşa ile görüşen heyet, hediyelerini verir ve T.B.M.M. Hükûmetinin Buhara’da bir elçilik açmasını ister. Mustafa Kemal şunları söyler:</span></p>

    <p class="temel_indentmetin_tek"><span class="metin_minion _idGenCharOverride-9">“Türkistanlı kardeşlerimiz Sakarya zaferi dolayısıyla bize üç kılıç ve bir de Kuran-ı Kerim göndermişlerdir. Kendilerine teşekkür ederim. Bu mukaddes Kitab’ı Türk milletine hediye ediyorum. Bu üç kılıçtan birisini ben aldım. İkincisini Batı Cephesi komutanı İsmet Paşa’ya verdim. Üçüncüsünü de İzmir fatihine saklıyorum. Bu kılıç, İzmir’e ilk giren kumandanın beline takılacaktır.”</span></p>

    <p class="temel_tp_son"><span class="metin_normal _idGenCharOverride-1">Buhara heyeti, bir sefaret heyeti gibi kabul görür. Büyük Meclis Buhara’ya bir sefaret heyeti göndermeye karar verir. Ruslar, Galip Paşa başkanlığında gönderilecek sefaret heyetine Batum’dan ileri geçme izni vermezler. Ruşen Eşref ve Hamdullah Suphi(Tanrıöver)’nin de içinde olduğu heyet Trabzon’da kalır.</span></p>
  </div>
</body>
</html>
