<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>nevzat-kosoglu-sehit-enver-pasa-85</title>
  <link href="../Styles/idGeneratedStyles.css" rel="stylesheet" type="text/css" />
</head>

<body id="nevzat-kosoglu-sehit-enver-pasa" xml:lang="tr-TR">
  <div class="_idGenObjectStyleOverride-1">
    <p class="baslik_Bolum_no" id="_idParaDest-73"><span class="baslik_Bolum_no_i _idGenCharOverride-7">Kazak Hanları</span></p>

    <p class="Temel-Paragraf_g"><span class="_idGenDropcap-2">K</span><span class="metin_normal _idGenCharOverride-1">AZAN, Kasım ve Sibir Hanlıklarının işgali ve bu mücadeleler esnasında Mangıt-Nogay uruğlarının dağılması</span> <span class="metin_normal _idGenCharOverride-1">Ruslar için Türkistan’ın yolunu açar. On yedinci yüzyılın yarılarından itibaren Buhara ve Hive hanları Rusya ile ticarî ilişkiler kurmaya başlarlar; ancak, “Düşmanla er meydanında karşılaşılır.” diye bellediklerinden, Rusya’nın Türkistan politikaları yahut diğer niyetleri hakkında bilgi toplamayı hatta düşünmeyi gerekli bulmazlar.</span></p>

    <p class="Temel-Paragraf"><span class="metin_normal _idGenCharOverride-1">Rus Çarı ise hesap yapmaktadır: Kazak ordaları Türkistan’ın kapısıdır, diyerek oradan başlar. Uzun yıllar süren Kalmuk saldırıları karşısında bütünlüğü bozulan Kazak ordaları, on yedinci yüzyılda üç orda halinde yaşamaktadırlar. Ulu Cüz yani Büyük Orda, Sirderya’nın doğusu ile Balkaş gölünün kuzeyi arasındaki sahalarda; Orta Orda, Altayların kuzeyinde Aral ile</span> <span class="metin_normal _idGenCharOverride-1">Balkaş gölü arasında; Küçük Orda ise Hazar ile Aral gölü arasında, Üst Yurd’un kuzey kesimlerinde yaşamaktadırlar.</span></p>

    <p class="Temel-Paragraf"><span class="metin_normal _idGenCharOverride-1">Çar, Yayık nehri üzerinde Orenburg şehrini kurar ve buradan başlayarak bütün Türkistan’ı kuşatacak biçimde kaleler kurdurmaya yönelir. Kalmuk baskıları altında bunalan Küçük Orda 1731’de Rus himayesini kabul eder; yine hanları ve görünüşte bağımsızlıkları vardır ama, Rus çemberine girmişlerdir. Kurultay yapılmadan verilen bu karardan halk hoşnut değildir. 1744’de Kazaklar ayaklanarak Hanı idam ederler. Nur Ali’yi han yaparlar. Ruslar Kalmukları silahlandırarak Kazaklar üstüne salar. Ruslar doğrudan müdahale etmeyerek halkları birbirine kırdırırlar. Kalmuk-Kazak savaşları yüzyılın sonuna kadar sürer.</span></p>

    <p class="Temel-Paragraf"><span class="metin_normal _idGenCharOverride-1">Nur Ali Han’ın ölümü üzerine Ruslar, halkın isteğine bakmadan kardeşi Emir Ali’yi han yaparlar. Boy beylerinden Sırım Batur öncülüğünde Kazaklar ayaklanır ve bozkırlarda dövüş başlar. Emir Ali 1797’de öldürülür. Halk Kayıp Han oğlu</span> <span class="metin_normal _idGenCharOverride-1">Ebul Gazi ile hanlanmak ister; Ruslar Nur Ali’nin oğlu İşim’i han seçtirirler. Yeniden boylar birbirine girer; İşim Han öldürülür. 1803’te Nur Ali Han’ın oğlu Bökey Han bir kısım boyları alarak Ural taraflarına çekilir ve Bökey Ordasını kurar.</span></p>

    <p class="Temel-Paragraf"><span class="metin_normal _idGenCharOverride-1">Rusların eli sürekli Kazak beyleri içindedir. 1810 yılında Orenburg’da han seçmek üzere kalabalık bir Kazak meclisi toplanır. Astırhan Kazakları Bökey Han’ı, Sir Derya Kazakları Şir Gazi’yi isterler. Anlaşmaya varamazlar. Ruslar kâh birini, kâh ötekini tutarak sürtüşmeyi artırır; bir yandan da Kazak topraklarına asker sokarlar. 1816’da</span> <span class="metin_normal _idGenCharOverride-1">Arın Han Kazak Hanlığına seçilir. Ancak, Rusların Buhara seferini engellediği için 1820’de Hanlıktan uzaklaştırılır. Kazaklar Tilenci öncülüğünde yeniden ayaklanır; 1824’e kadar döğüşürler. Bu tarihte Ruslar Küçük Orda’yı ortadan kaldırarak eyalet haline getirirler. Bökey Ordası l845’e kadar devam eder. Bu tarihte Kazak-Rus karışımı bir şûrâ kurularak Ordanın idaresi buna verilir. 1917’ye kadar böyle devam eder.</span></p>

    <p class="Temel-Paragraf"><span class="metin_normal _idGenCharOverride-1">Rus yayılması karşısında irili ufaklı Kazak ayaklanmalarının ardı hiç kesilmemiştir. 1838’de, Bökey Ordası Hanı Cihangir “Ruslara satıldı.” diyen</span> <span class="metin_normal _idGenCharOverride-1">İsatay Tayman önderliğinde Kazaklar ayaklanır. İsatay Tayman şehit olur; ama, arkadaşı halk ozanı Ötemiş, yıllarca dombra çalıp şiirler okuyarak onun adını, istiklal arayan Kazak ordalarının bayrağı haline getirir.</span></p>

    <p class="Temel-Paragraf"><span class="metin_normal _idGenCharOverride-1">Taşkent, Evliya-Ata, Almatı, Çimkent, Talas ve Yedisu bölgesinde on bir boy halinde yaşayan Ulu Orda 1723 yılında</span> <span class="metin_normal _idGenCharOverride-1">Aktaban Şubnandı diye isimlendirdikleri büyük bir felaket yaşarlar. Bir İsveçli subaydan öğrendikleri ateşli silah ve toplarıyla Kalmuklar hücuma geçince Kazak süvarileri şaşkına dönerler. Dağılan birliklerin çoğu açlıktan ölür; kaçamayanları Kalmuklar öldürür. Bu felaket sonunda Büyük Orda Kalmuk hâkimiyetine girer. Ancak çok sürmez, 1750-58 arasındaki ayaklanmalarla yeniden bağımsızlıklarını elde ederler. Ancak doğuda kalanlar Çin nüfuzuna düşerler, batıdakiler ise Taşkent Hanlığına bağlanırlar.</span></p>

    <p class="Temel-Paragraf"><span class="metin_normal _idGenCharOverride-1">On dokuzuncu yüzyılın başlarında Ulu Orda yeniden bağımsızlığına kavuşursa da, uzun süre koruyamaz. Kuzeyden Ruslar Ulu Orda topraklarına girerler. Hokand Hanı boyların bir kısmını kendisine bağlar. Son Ulu Orda Hanı Suyuk Han, Kartal ırmağı vadisinde 1845 yılında elli bin yurt ile Rus tâbi’iyetine girer. 1847 yılında ise Ulu Orda Hanlığı ortadan kaldırılarak doğrudan Rusya’ya bağlı bir eyalet haline getirilir.</span></p>

    <p class="Temel-Paragraf"><span class="metin_normal _idGenCharOverride-1">Orta Orda’da Abılay Han, Rus ve</span> <span class="metin_normal _idGenCharOverride-1">Kalmuk güçlerini dengede tutmaya çalışır. Ordaları birleştirme teşebbüslerinde başarılı olamaz. Kalmuk saldırılarına karşı 1739’da Rus yardımı ister. 1756’da ise bir Çin ünvanı alarak Çin’e tâbi olur. Sonra yeniden Ruslarla ilişkiye girer. Çimkent, Suzak ve Sayram’ı alarak geniş bir alanda güvenlik ve birliği kurmaya çalışır. 1781’de vefat ettiğinde oğlu Abdullah’a birlik ve beraberliği öğütler. Abdullah, Rus baskıları karşısında Çinle işbirliğine girer. Ruslar 1782’de bir pusu kurarak Abdullah Han’ı savaşsız ele geçirirler. Oğlu Veli Han da Rus akınlarını durdurmak için Buhara ve Çin’e dayalı bir siyaset yürütür.</span></p>

    <p class="Temel-Paragraf"><span class="metin_normal _idGenCharOverride-1">Ruslar Veli Han’ın otoritesini kırmak için beyler arasına fitne sokarak birbirine düşürürler. Kendileri de</span> <span class="metin_normal _idGenCharOverride-1">Balkaş gölünün güneyine kadar inerler. 1819’da Veli Han ölür. Ordanın gücü iyice yıpranmıştır. Ruslar beylerle ayrı ayrı görüşmelere girip hediyeler vererek parçalanmayı hızlandırırlar. Sonunda 1822’de Orta Orda Hanlığını bir eyalet haline getirerek başına Rusya’nın maaşlı memuru olarak bir Vekil Sultan yahut Ağa Sultan tayin ederler.</span></p>

    <p class="Temel-Paragraf"><span class="metin_normal _idGenCharOverride-1">Abılah Han’ın torunu olan Sultan Kinesarı, kardeşleri Sarıcan ve Esengeldi ile birleşerek ayaklanır. Rus birliklerine ve kalelere saldırırlar. Bir kısmını ele geçirirler. Halk Kinesarı’ya yönelmeye başlar. Ruslar görüşmeler yoluyla meseleyi halletmeye çalışırlarsa da</span> <span class="metin_normal _idGenCharOverride-1">Kinesarı bütün toprakları terk etmelerini ister. Kinesarı 1840’da, Taşkent ve Güney Sibirya ticaret yolunu denetim altına alır. Halk onu han olarak tanımıştır. Ruslar bozkırdan kovulmakta oldukları korkusuna düşerler. Rus Çarı yeniden görüşme yolları ister. Kinesarı,</span> <span class="metin_normal_i _idGenCharOverride-1">“Size tâbi olduğum takdirde, Allah’ın rızasına karşı gelmiş olurum. Onun gazabından korkar, Müslüman hükümdarların önünde utanırım.”</span> <span class="metin_normal _idGenCharOverride-1">diye cevap verir. Ruslar büyük birliklerle saldırırlar.</span> <span class="metin_normal _idGenCharOverride-1">Kinesarı 1846’da Isık Gölü çevresine ve buradan Alata’ya geçer. Bu çarpışmalar sürerken Kinesarı Kırgızlarla anlaşmazlığa düşer. Bu sefer Kinesarı birlikleriyle Kırgızlar arasında çatışmalar başlar. Çu ırmağının yukarı kesimlerindeki bir çatışmada Kırgızlar Kinesarı ve kardeşi Nevruz Bey’i ele geçirerek asarlar. Böylece, istiklal arayışlarının sembolü haline gelen bu kahraman, kendi soydaşlarının eliyle göçmüş olur. Kinesarı’nın boyu yirmi bin yurt halinde Yasa ve Karata çevresine göçerek Hokand Hanlığı’na bağlanırlar.</span></p>

    <p class="Temel-Paragraf"><span class="metin_normal _idGenCharOverride-1">Kinesarı’nın oğlu Sultan Sadık, Hokand ordusuna girerek burada Ruslara karşı dövüşmeye devam eder.</span> <span class="metin_normal _idGenCharOverride-1">Hokand düşünce Buhara ordusuna geçerek burada mücadeleyi sürdürür. Buranın da düşmesiyle 1869’da Ürgenç’e geçer. Rusların Hive Hanlığına saldırılarında, Kızıl Kum’da, Altı Kuduk’ta ve Uç Uçak’ta savaşır. Emîrin Ruslarla barış yapması üzerine 1873’te Herat’a ve oradan Kâşgar’a geçerek ünlü Yakup Han’ın komutanlarından biri olur. Yakup Han’ın ölümünden sonra da Çinlilerle dövüşmeye devam eder; yaralanır ve</span> <span class="metin_normal _idGenCharOverride-1">Oş’a döner. Sonra Çimkent’e geçerek, hayatının son günlerini, Ruslarla anlaşmış olan kardeşinin yanında geçirir.</span></p>

    <p class="Temel-Paragraf"><span class="metin_normal _idGenCharOverride-1">Türkistan’da kahramanlık daima ve sıradan bir şey olarak yaşanır; bağımsızlık şuuru da kolay canlanır. Ama, birleşmek, bütünleşmek ve boyları aşıp devlet olmak iradesi kaybolmuştur.</span></p>

    <p class="temel_tp_son"><span class="metin_normal _idGenCharOverride-1">Rusya işgal ettiği Türk topraklarında, parçalama siyaseti yanında, her türlü toplumsal çelişkiyi de kullanarak ve baskıyı hiç eksik etmeden, aynı zamanda Hristiyanlaştırma ve Ruslaştırma çalışmalarını aralıksız sürdürür.</span></p>
  </div>
</body>
</html>
