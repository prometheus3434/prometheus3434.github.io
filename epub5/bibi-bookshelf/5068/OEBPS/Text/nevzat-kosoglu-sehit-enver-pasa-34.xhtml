<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>nevzat-kosoglu-sehit-enver-pasa-34</title>
  <link href="../Styles/idGeneratedStyles.css" rel="stylesheet" type="text/css" />
</head>

<body id="nevzat-kosoglu-sehit-enver-pasa" xml:lang="tr-TR">
  <div class="_idGenObjectStyleOverride-1">
    <p class="baslik_Bolum_no" id="_idParaDest-26"><span class="baslik_Bolum_no_i _idGenCharOverride-7">Bu Yiğit İnsanları<br />
    Düşmanın Kollarına Bırakıyoruz....</span></p>

    <p class="temel_indentmetin_tek"><span class="metin_minion _idGenCharOverride-9">“Yerli muhafız birliğimden, üç savaşta beş kere yaralanmış bir askerim var. Dördüncü savaşta düşmanın üzerine hırsla atılıyordu. Cennete gitmek ya da ailesine iyi bir isim bırakmak için ya intikam almak ya da orada şehit olmak istiyordu. .... Bir aile var; yalnızca baba kaldı, on bir oğlu ve akrabalar şehit oldular. Ona başsağlığına gittiğimde bana, ‘Vatanı, dini için düşman önünde şehit olmalarından mutlu ve gururluyum.’ dedi kısaca. Kısacası sevgili dostum, herkes için ölüm bir kere gelecek ve ne zaman geleceği önceden kararlaştırılmış. Bir gün hakikat ortaya çıkarsa, bizim burada yaptığımızın bir mucize olduğunu göreceksiniz.”</span> <span class="metin_indentmetin_n _idGenCharOverride-1">(Hanioğlu,</span> <span class="metin_indentmetin_i _idGenCharOverride-1">a.g.e</span><span class="metin_indentmetin_n _idGenCharOverride-1">., m.128, 12 Ekim 1912)</span></p>

    <p class="Temel-Paragraf"><span class="metin_normal _idGenCharOverride-1">13 Ekim 1912. Barışın yaklaştığı anlaşılıyor; fakat, Rumeli’de patlayan toplar memleket için çok tehlikeli. Nişanlısına şöyle yazar:</span></p>

    <p class="temel_indentmetin_ilk"><span class="metin_minion _idGenCharOverride-9">“Ruhum Sultanım,</span></p>

    <p class="temel_indentmetin_sb"><span class="metin_minion _idGenCharOverride-9">....Benim buraya geldiğim zaman bulduğum hali biliyorsunuz. Herkes korkusundan bir tarafa çekilmiş, titremekte idi. Ben bu Arapları teşci ve savaşa soktum. Şimdi barış olsa ve bu barış buradan bizim askerlerimizin çekilmesini gerektirse, ben yine Araplar beni terkedinceye kadar burada kalmaya mecburum. Çünkü, bir kere söz vererek, karısıyla, çoluk çocuğuyla savaşa sürdüğüm Urbanı bırakıvermenin pek büyük bir cinayet olacağı açıktır. Yok eğer, şeyhler ve Urban beni bırakıp düşman tarafına geçerlerse, o vakit benim için, tabii yapacak bir şey kalmaz.”</span> <span class="metin_indentmetin_n _idGenCharOverride-1">(Arı İnan,</span> <span class="metin_indentmetin_i _idGenCharOverride-1">a.g.e.</span><span class="metin_indentmetin_n _idGenCharOverride-1">, s. 476)</span></p>

    <p class="temel_indentmetin_sb"><span class="metin_minion _idGenCharOverride-9">“İtalyan gazeteleri hep yalan yazıyorlar. İngiliz gazetelerine göre de Balkanlarda savaş olmayacakmış...” “İki rakip güç birbirlerine engel oluyorlar. Avusturya Balkanlarda bir soruna engel olmak için, adem-i merkeziyet planıyla. Ama Rusya önce küçük Balkan devletlerini iterek, Üçlü İttifakın diğer güçleriyle birlikte onları yutmak istiyor şimdi, basit bir adem-i merkeziyet değil, geniş bir ıslahat vadediyor; bundan daha fazlasını elde edemeyeceklerini söylüyor onlara.”</span> <span class="metin_indentmetin_n _idGenCharOverride-1">(Hanioğlu,</span> <span class="metin_indentmetin_i _idGenCharOverride-1">a.g.e</span><span class="metin_indentmetin_n _idGenCharOverride-1">., m. 129-131, 14-16 Ekim 1912)</span></p>

    <p class="temel_indentmetin_ilk"><span class="metin_minion _idGenCharOverride-9">“22 Ekim 1912</span></p>

    <p class="temel_indentmetin"><span class="metin_minion _idGenCharOverride-9">“Dün akşam İtalyan komutanı bana mektupla barış kararını bildirdi. Muhtevasını bildiğim için çok üzüldüm. Gece de Harbiye Nazırlığından düşmanlığa son vermemi emreden ve bana Sultanın anlaşmayı imzaladığını bildiren bir telgraf geldi. Düşüncelerimi tahmin edersiniz. Kesin bir karar vermek için Seyyid Ahmed’in adamlarını bekliyordum. Bugün geldiler. Karar verildi; bana bağlı kalacaklar ve böylece savaş devam ediyor. Bugün Harbiye Bakanlığından gelen çeşitli haberler durumu aydınlatıyor. Gazetelerden Hükûmetin iki bölgeyi tamamen kaybettiğini öğrenmişsinizdir bile. Bir an düşünün sevgili dostum, ne yaptığımızı bir an düşünün! Kadınlarıyla ve çocuklarıyla bir yıl boyunca başarıyla savaşmış olan bu yiğit insanları düşmanın kollarına bırakıyoruz ve böylece terk ediyoruz. Onlara anavatanın yardıma geleceğine dair söz verip savaşmayı öğütleyen ben, şimdi tarif edilmez zorluklar içine dalıyorum. Bu memleketi terk edecek durumda değilim ve memleketimin öbür yarısının bana ihtiyacı var. Neticede burada bağımsız bir devlet kuracağım. .... İşte böyle utanç verici bir barışı kabul ettik. Sırtımızda neticesi çok açık olmayan bir dizi savaş var...”</span> <span class="metin_indentmetin_n _idGenCharOverride-1">(Hanioğlu,</span> <span class="metin_indentmetin_i _idGenCharOverride-1">a.g.e</span><span class="metin_indentmetin_n _idGenCharOverride-1">., m.132, 22 Ekim 1912)</span></p>

    <p class="temel_yildiz"><span class="metin_yildiz _idGenCharOverride-1">* * *</span></p>

    <p class="temel_tp_sb"><span class="metin_normal _idGenCharOverride-1">Trablusgarb’ı savunan “Fedai Zâbitân” grubu, burayı kolay kolay terketmeye niyetli değildir. Toplanır ve şu kararları alırlar:</span></p>

    <p class="Temel-Paragraf"><span class="metin_normal _idGenCharOverride-1">1. Bir kısım subaylarımız burada kalarak direniş hareketini yönetmeye devam edeceklerdir.</span></p>

    <p class="Temel-Paragraf"><span class="metin_normal _idGenCharOverride-1">2. Tedavi için gittiği Fransa’dan İstanbul’a dönmüş olan Mustafa Kemal Bey gelerek Enver Bey’in yerini alacaktır. (Hacı) Selim Sami (Eşref Bey’in kardeşi) Bingazi’ye giderek Eşref Bey’in yerini alacaktır.</span></p>

    <p class="Temel-Paragraf"><span class="metin_normal _idGenCharOverride-1">3. İstanbul desteğini çekerse, Seyyid Ahmet Sünusî’nin liderliğinde Afrika Devletler Grubu kurulacaktır.</span></p>

    <p class="Temel-Paragraf"><span class="metin_normal _idGenCharOverride-1">4. Padişah ve Kabine üzerinde baskı kurmak üzere Fedai Zâbitân grubunun bütün üyeleri askerlikten istifa edecek ve Trablus ve</span> <span class="metin_normal _idGenCharOverride-1">Bingazi’nin bağımsızlığını ilan edeceklerdir.</span></p>

    <p class="Temel-Paragraf"><span class="metin_normal _idGenCharOverride-1">Bunları anlatan Eşref Bey’e, bağımsızlık ilanının hükûmete ihanet olup olmadığı sorulduğunda şu cevabı verir:</span></p>

    <p class="temel_indentmetin_tek"><span class="metin_minion _idGenCharOverride-9">“Tabii ki ihanetti! Ama, artık bizim mukavemet hareketimiz herhangi bir Osmanlı kabinesi adına değil, millî gurur ve haysiyetimiz adına, -Afrika’daki son Osmanlı toprağının savunulması uğruna yapılıyordu.”</span> <span class="metin_indentmetin_n _idGenCharOverride-1">(Philip H. Stoddard,</span> <span class="metin_indentmetin_i _idGenCharOverride-1">a.g.e</span><span class="metin_indentmetin_n _idGenCharOverride-1">, s.88)</span></p>

    <p class="Temel-Paragraf"><span class="metin_normal _idGenCharOverride-1">Onlar Trablus’ta bu sıkıntıları yaşarken Balkan Savaşı başlamıştır.</span> <span class="metin_normal_i _idGenCharOverride-1">“Umarım her yerde savunmada kalırız ve sadece Bulgaristan’a karşı saldırıya geçeriz. Orada işe yarasınlar diye subaylarımın bir bölümünü gönderdim. .... Eğer beni görmeye gelirseniz, isyancı birine geldiğinizi zannetmeyin; tam aksine, Osmanlı ve İtalyan hükûmetlerinin, anlaşmalarında kabul ettikleri bir eyalet valisi ile karşılaşacaksınız.”</span> <span class="metin_indentmetin_n _idGenCharOverride-8">(Hanioğlu,</span> <span class="metin_indentmetin_i _idGenCharOverride-8">a.g.e</span><span class="metin_indentmetin_n _idGenCharOverride-8">., m. 133, 24 Ekim 1912)</span></p>

    <p class="Temel-Paragraf"><span class="metin_normal _idGenCharOverride-1">Anavatanda olup bitenler ve Trablus’u terk edememek Enver Bey’i son derece üzüyor. İstanbul’da bir şeyler yapabileceğine inanıyor; ama, burayı bırakamıyor.</span> <span class="metin_indentmetin_n _idGenCharOverride-8">(Hanioğlu,</span> <span class="metin_indentmetin_i _idGenCharOverride-8">a.g.e.</span><span class="metin_indentmetin_n _idGenCharOverride-8">, m.134, 20 Ekim 1912)</span> <span class="metin_normal _idGenCharOverride-1">İlgi çekici olan, Osmanlı Genel Kurmayında da, henüz Kaymakam rütbesinde olan Enver Bey’in, İstanbul’a gelmesi halinde işleri düzeltebileceğine inananların bulunmasıdır.</span></p>

    <p class="temel_tp_sb"><span class="metin_normal _idGenCharOverride-1">Sırp cephesinden birkaç başarı haberi geliyor. “</span><span class="metin_normal_i _idGenCharOverride-1">Bulgaristan tarafından da iyi haberler gelmesini ümit edelim; çünkü bu, savaşın gidişatını gösterecek; aksi halde hasarı tamir etmek çok zor olacak.”</span> <span class="metin_indentmetin_n _idGenCharOverride-8">(Hanioğlu,</span> <span class="metin_indentmetin_i _idGenCharOverride-8">a.g.e</span><span class="metin_indentmetin_n _idGenCharOverride-8">., m. 135, Pazar, Ekim 1912)</span></p>

    <p class="Temel-Paragraf"><span class="metin_normal _idGenCharOverride-1">Gazi Ahmet Muhtar Paşa kabinesi çekilir; Kâmil Paşa hükûmeti kurulur.</span></p>

    <p class="Temel-Paragraf"><span class="metin_normal _idGenCharOverride-1">Ancak gazetelerden sürekli kötü haberler gelmektedir. Enver Bey ümidini kaybetmek istemiyor. Bulgarlar Edirne’yi alamadıklarına göre</span> <span class="metin_normal_i _idGenCharOverride-1">“Bu yer bizim ordumuza yaklaşık bir ay kazandıracağından, bizim ordunun toparlanması bitince nihayet Bulgarlara karşı saldırıya geçebileceğinden eminim.”</span> <span class="metin_normal _idGenCharOverride-1">Enver Bey Sırpların da Üsküp önlerinde yenileceğini ümit etmektedir.</span> <span class="metin_indentmetin_n _idGenCharOverride-8">(Hanioğlu,</span> <span class="metin_indentmetin_i _idGenCharOverride-8">a.g.e</span><span class="metin_indentmetin_n _idGenCharOverride-8">., m.136, 30 Ekim 1912)</span> <span class="metin_normal_i _idGenCharOverride-1">“Burada, güçsüz bir seyirci gibi kalmak ne kadar zor! Bütün arzularıma ve verdiğim sözlere rağmen, savaş bizim aleyhimize bir şekil alırsa hemen İstanbul’a dönerim.” “Dört gündür Harbiye Nazırlığından hiçbir haber yok.” “Savaşın gidişatına tesir edecek ciddi muharebeler oluyor olmalı.”</span> <span class="metin_indentmetin_n _idGenCharOverride-8">(Hanioğlu,</span> <span class="metin_indentmetin_i _idGenCharOverride-8">a.g.e.</span><span class="metin_indentmetin_n _idGenCharOverride-8">, 137, Perşembe, Ekim 1912)</span></p>

    <p class="Temel-Paragraf"><span class="metin_normal _idGenCharOverride-1">Zafer ümidi verecek haberler de gelmektedir.</span> <span class="metin_normal_i _idGenCharOverride-1">“İnşallah. Genel fikrim vatanım için çalışmak. Ama bir planım yok. Fırsatlardan faydalanıyorum. Belki de bu usûl bana biraz maceracı karakteri veriyor. Sonunda ne isem oyum.”</span> <span class="metin_indentmetin_n _idGenCharOverride-8">(Hanioğlu,</span> <span class="metin_indentmetin_i _idGenCharOverride-8">a.g.e.</span><span class="metin_indentmetin_n _idGenCharOverride-8">, m.138, 2 Kasım 1912)</span></p>

    <p class="temel_indentmetin_ilk"><span class="metin_minion _idGenCharOverride-9">“8 Kasım 1912</span></p>

    <p class="temel_indentmetin_sb"><span class="metin_minion _idGenCharOverride-9">“Gazetelerde içilen ant ne güzel! Demek bu savaş, İslamiyet’e karşı 20. yüzyılda başlatılan bir Haçlı seferi. Görüyor musunuz, size Müslüman olduğumuzu söylüyordum hep; bu da Avrupa’nın affetmediği tek hata! Eh, bir kral ordusuna bu savaşı bir haçlı seferi gibi gösterirse, bizim fanatik ve barbar olmamıza şaşmamanız gerek.”</span> <span class="metin_indentmetin_n _idGenCharOverride-1">(Hanioğlu,</span> <span class="metin_indentmetin_i _idGenCharOverride-1">a.g.e.</span><span class="metin_indentmetin_n _idGenCharOverride-1">, m.139, 8 Kasım 1912)</span></p>

    <p class="temel_indentmetin_ilk"><span class="metin_minion _idGenCharOverride-9">25 Kasım 1912</span></p>

    <p class="temel_indentmetin"><span class="metin_minion _idGenCharOverride-9">Trablus’tan ayrılma zamanı gelmiştir. İstanbul’dan şu mesaj gelir: “Düşman ordumuzu mahvetti ve</span> <span class="metin_minion _idGenCharOverride-9">Çatalca’daki son savunma hattımıza kadar ilerledi.” Artık Balkanlarda Osmanlı ordusunun zafer ümidi kalmamıştır. “Nihayet, size yazmış olduğum gibi Trablusgarp, bir başka deyişle krallığım ve sabit ve bağımsız vazifemi İstanbul’a dönmek ve orada serbest bırakılmayacak bir toprakta, sade bir kaymakam gibi çalışmak için terk ediyorum. İstanbul’dan gelen son haberlerden sonra, Trablusgarp’ta kalmanın anavatanın temel bölümüne yardımcı olamayacağını düşündüm ve her şeyi İtalyanların istekleri doğrultusunda ayakları altına bırakmayı da istemiyorum. Böylece, durumu öyle ayarladım ki savaş lehte bir şansla yine devam edecek. Düşmanlarım bu karardan kötü bahsedecekler, biliyorum; bana saldırmak için bundan faydalanacaklar. Ama, beni bilirsin, benim için fark etmez. Benim tek bir mefkûrem var, vatanımın refah içinde olmasına çalışmak ve onun menfaatini korumak. Bu amaca ulaşmak için her şeyi feda ederim...</span></p>

    <p class="temel_indentmetin"><span class="metin_minion _idGenCharOverride-9">“Tam yola çıkışımdan bir gün önce, ders görmeye gitmiş olan öğrenciler Bingazi’den geldiler. Millî marşlar söylüyorlardı; böyle güzellikleri olan bir memleketi terk etmek düşüncesi beni öyle fena etti ki, ağlamaya başladım. Ben ki, hep kendime hakim olabileceğimi zannederdim.</span></p>

    <p class="temel_indentmetin"><span class="metin_minion _idGenCharOverride-9">“ ........... Bir hiçten var ettiğim askerî birliklerimi size göstermeyi nasıl isterdim!” Enver Bey Trablusgarp’ta gerçekleştirdiği askerî, idarî ve bayındırlık işlerini nasıl küçük paralarla başardığını anlatır. “Göçebe bir halk için en ağır iş olan vergi ödemeye de hazırdılar.” Ama buna gerek duymamıştı. “Yeni nesli hazırlamak için on ilkokul kurmuştum, toplam bin öğrencisi vardı; bir de yüz elli öğrencilik iki kız okulu. İstanbul ile anlaşıp, Türkiye’deki okullara büyük çoğunluğu şeyh oğulları olan iki yüz öğrenci gönderdim. Onları şöyle ayırdım: otuz tanesi Harp Okuluna, beş doktor, beş baytar, beş eczacı, altmış küçük subay mekteplerine, on beş idadîye, diğerlerini savaş fabrikalarına yahut başka sanat kollarına. Tam benim ayrılacağım sırada da, okul haline dönüştürdüğüm büyük Guegueb şatosunun inşaatı tamamlandı...”</span></p>

    <p class="temel_indentmetin_sb"><span class="metin_minion _idGenCharOverride-9">“Ümit ediyorum yüce Allah oraya varmamı sağlar. Kalan arkadaşlar çalışmaya devam ediyorlar. Büyük Sünusî şeyhi Seyyid Ahmet, İtalyan kralının hediyelerini ve Bingazi’de büyük bir zaviye kurulması teklifini reddederek, eldiveni suratına fırlatmış. Dönmekten memnun olduğumu söyleyebilirim yine de, çünkü üzücü olaylara rağmen vatanıma faydalı olacağımı ümit ediyorum.”</span> <span class="metin_indentmetin_n _idGenCharOverride-1">(Hanioğlu,</span> <span class="metin_indentmetin_i _idGenCharOverride-1">a.g.e.</span><span class="metin_indentmetin_n _idGenCharOverride-1">, m.140, 25 Kasım 1912)</span></p>

    <p class="Temel-Paragraf"><span class="metin_normal _idGenCharOverride-1">Bu arada şunu söylemeliyiz ki, Enver Bey ve arkadaşlarının, Batı Medeniyeti hakkında belki köklü bilgileri yoktu; ama, insanın mutluluğunu esas alan bir medeniyet anlayışı çerçevesinde, bu mektuplarda söylenenlere ve Batının sömürücü tutum ve siyaseti hakkındaki yorumlara, bugün de katılacak çok şey yoktur. Onlar belki kitaplardan değil, ama çok daha gerçekçi bir yoldan, Avrupa ile açık-kapalı savaşlarında bu sağlam bakış ve yorumlara ulaşıyorlardı. Enver Bey biraz da öfkeyle, Avrupalı medenîlerin (!) iktisadî sömürülerini sürdürmek için bir takım insanlık değerlerini de istismar ettiklerini, bizi barbar gösterdiklerini, kendi halklarını da savaşa sürerek bir takım bankaların kasalarını doldurduklarını söylemektedir. Biz ise, Trablusgarp’ta ve sonraki savaşlarımızda vatanımızı savunuyorduk.</span></p>

    <p class="Temel-Paragraf"><span class="metin_normal _idGenCharOverride-1">Fethi Bey diyor ki,</span></p>

    <p class="temel_indentmetin_ilk"><span class="metin_minion _idGenCharOverride-9">“Eğer Trablusgarb’a, o toprakları vatanından bir parça saymanın şuuru içinde koşanların, rahatça destan denilebilecek yiğitliklerini dünyaya anlatabilmek mümkün olsaydı, Türklüğe ait çok şeyin bir daha geri dönmemek üzere yitirildiği zannının hakim olduğu o günlerde, sanırım ki kahramanlık ve mertlik âşıkı dünya gözünde itibarımız yerini almakla kalmaz, hayranlık uyandırırdık...</span></p>

    <p class="temel_indentmetin"><span class="metin_minion _idGenCharOverride-9">“Oraya erişenler, takma adlar ve değişik kılıklarla, silahsız ve malzemesiz koşup gelmişlerdi. Yerli halkın genel inancı, kendilerinin devlet merkezince ihmal ve düşmana terk edildiği idi. İtalyanlar ustaca bu propagandayı yaymış ve başarıya ulaşmışlardı...</span></p>

    <p class="temel_indentmetin"><span class="metin_minion _idGenCharOverride-9">“Aradan yıllar ve devirler geçti; Trablusgarp’te bugün Türk idaresi, sadece tarihî hatıradır. Fakat, ben ısrarla diyeceğim ki, Trablusgarp Türk savunması her safhası ile bugünkü neslin bilmesi şart vatanseverlik destanıdır. Asla temenni edilmez; fakat ileriki devirlerin ne getireceğinin bilinmezlerle dolu olduğunu görmüş ve yaşamış bir emektar olarak diyeceğim ki, hangi zaman ve mekân içinde olursa olsun, milletler kendi öz geçmişlerinde böylesine örnekler varsa, bunları, yetişenlerin manevi miraslarının en değerli emaneti saymalıdırlar. Unutulmasın ki, Çanakkale’yi, Kurtuluş Savaşı’nı da aynı insanlar başardı.”</span> <span class="metin_indentmetin_n _idGenCharOverride-1">(Okyar,</span> <span class="metin_indentmetin_i _idGenCharOverride-1">a.g.e</span><span class="metin_indentmetin_n _idGenCharOverride-1">, s.135-139)</span></p>

    <p class="temel_yildiz"><span class="metin_yildiz _idGenCharOverride-1">* * *</span></p>

    <p class="Temel-Paragraf"><span class="metin_normal _idGenCharOverride-1">Enver Beyin Trablusgarp’tan ayrılışını, kendisiyle yapılan söyleşiye dayanarak bir Alman yazar,</span> <span class="metin_normal_i _idGenCharOverride-1">“Aranmasına rağmen, Mısır’dan bir İtalyan buharlısı ile kıyafet değiştirmiş bir halde Brindizi’ye kaçabildi. Oradan alelacele Viyana üzerinden</span> <span class="metin_normal_i _idGenCharOverride-1">İstanbul’a koştu.”</span> <span class="metin_indentmetin_n _idGenCharOverride-8">(Nakleden, Hanioğlu,</span> <span class="metin_indentmetin_i _idGenCharOverride-8">a.g.e.</span><span class="metin_indentmetin_n _idGenCharOverride-8">, s.28, dipnot:17)</span> <span class="metin_normal _idGenCharOverride-1">diye yazar. Enver Bey İstanbul’a dönüp durumu gördükten sonra, Trablus’taki arkadaşlarına Makedonya ve Batı Trakya’da dövüşmek üzere acele gelmelerini bildirir. Ayrılmadan önce, kuvvetler Aziz Ali Bey ve Çerkez Reşit Bey komutasında yeniden teşkilatlandırılır.</span></p>

    <p class="Temel-Paragraf"><span class="metin_normal _idGenCharOverride-1">Az sayıdaki Osmanlı askeri ve gönüllü</span> <span class="metin_normal _idGenCharOverride-1">Arap mücahitleri bir avuç Osmanlı subayının önderliğinde, gerçekten az görülmüş destanlar yaşamışlardır. Şevket Süreyya Aydemir diyor ki, Enver Bey ve arkadaşlarının Libya’da gerçekleştirdiklerini başarı değil mucize olarak nitelemek gerekir; Paşa da aynı şeyi söyler.</span></p>

    <p class="Temel-Paragraf"><span class="metin_normal _idGenCharOverride-1">Şimdi Balkan Savaşının acı gelişmeleri içinde Devlet-i Aliyye İtalyanlarla anlaşmak zorunda kalmış ve 14 Ekim 1912’de imzalanan Uşi Antlaşması ile Trablus-Bingazi ve Akdeniz’deki On iki Ada İtalyanlara bırakılmıştır. Bu gelişmeleri izleyen Trablus’taki kahramanlar derin düşünceler ve acılar içindedir. Burada örgütleyip destan yazdıkları insanları nasıl terk edip kıtalarına gideceklerdir? Bu insanlar ki, bütün ümitlerini bu bir avuç Osmanlı subayına bağlamışlardır.</span></p>

    <p class="Temel-Paragraf"><span class="metin_normal _idGenCharOverride-1">Ama, sonunda,</span> <span class="metin_normal _idGenCharOverride-1">Trablus ve Bingazi’nin İtalyanlara bırakıldığını bildiren emir gelir ve Libya, tarifsiz acılar ve gözyaşı içinde terk edilir. Enver Bey ve arkadaşlarının direnişçilerle veda sahneleri çok yoğun ve hüzünlüdür... Enver Bey, hiç değilse kavgaya devam edecek bir direniş cephesi kurdum diye kendini teselli etmeye çalışır ve bu acıyı hiç unutmaz. O kadar ki, Birinci Dünya Savaşı’nın sonuna kadar, savaşın en sıkıntılı zamanlarında bile, Libyalı direnişçilere para ve malzeme göndermeye devam eder. Hatta, Şehzade Osman Fuat Efendi’nin, direnişin komutasını ele almak üzere bir denizaltı ile Trablus’a gitmesini sağlar.</span></p>

    <p class="Temel-Paragraf"><span class="metin_normal _idGenCharOverride-1">Tarihçi Ziya Nur Aksun, Trablusgarp’taki Enver Beyi değerlendirirken,</span></p>

    <p class="temel_indentmetin_tek"><span class="metin_minion _idGenCharOverride-9">“Onun kaderi, ‘hürriyet kahramanlığı’ndan, ‘İslam kahramanlığı’na doğru hızlı bir seyir göstermiştir, denilebilir. Enver’i bu role iten, zannederiz ki çok mümin oluşu ile birlikte, vakıalar olmuştur. Herhalde Trablusgarp savaşları, bunlardan en mühimmi olarak görünmektedir.” demektedir.</span> <span class="metin_indentmetin_n _idGenCharOverride-1">(Z. Nur Aksun,</span> <span class="metin_indentmetin_i _idGenCharOverride-1">Enver Paşa ve Sarıkamış Harekâtı</span><span class="metin_indentmetin_n _idGenCharOverride-1">, s.53)</span></p>

    <p class="temel_yildiz"><span class="metin_yildiz _idGenCharOverride-1">* * *</span></p>

    <p class="Temel-Paragraf"><span class="metin_normal _idGenCharOverride-1">Uşi Anlaşması imzalandığında, İtalyanlar Bingazi bölgesinde hâlâ sahil kesimlerindeydi ve Derne, Bomba, Tobruk limanlarını ellerinde tutuyorlardı. En son, Binbaşı Aziz Bey komutasındaki Türk kuvvetleri de çekilir. Ancak, geride kalan birkaç Türk subay ve eri, yerlileri eğitmeye devam ederler. İtalyanlar, Sünusî ağırlıklı bu Urban kuvvetleri karşısında ilerleyemezler. Trablus bölgesinde ise, 1913’te, son Türk kuvvetlerinin çekilişinden sonra direniş</span> <span class="metin_normal _idGenCharOverride-1">Bingazi’deki kadar güçlü olamaz. İtalyanlar içerilere doğru ilerlemeye başlar.</span></p>

    <p class="Temel-Paragraf"><span class="metin_normal _idGenCharOverride-1">Osmanlı Hakanının 1914’te Cihad-ı Mukaddes ilan etmesi üzerine Kuzey Afrika ve içerlerdeki Müslüman ülkeler yeniden hareketlenir. 1914 başında İtalyanların eline geçen Fizan’da ayaklanma başlar.</span> <span class="metin_indentmetin_n _idGenCharOverride-8">(</span><span class="metin_indentmetin_i _idGenCharOverride-8">Birinci Dünya Savaşında Türk Harbi</span><span class="metin_indentmetin_n _idGenCharOverride-8">, c.IV,</span> <span class="metin_indentmetin_i _idGenCharOverride-8">Hicaz, Asir, Yemen Cepheleri ve Libya Harikâtı,</span> <span class="metin_indentmetin_n _idGenCharOverride-8">1914-1918, Genel Kurmay ATASE yayını, Ank. 1978, s.628-29)</span> <span class="metin_normal _idGenCharOverride-1">Esasen Kuloğlu diye anılan kesim, gerilla tarzı mücadelesini hiç bırakmamıştır. Cihat çağrısı üzerine şeyhler toplanarak ortak mücadele kararı alırlar.</span> <span class="metin_indentmetin_n _idGenCharOverride-8">(</span><span class="metin_indentmetin_i _idGenCharOverride-8">A.g.e.</span><span class="metin_indentmetin_n _idGenCharOverride-8">, s.629)</span> <span class="metin_normal _idGenCharOverride-1">Üç koldan saldırıya geçen Müslüman kuvvetleri, İtalyanları Fizan’dan atar. 1915’te şiddetlenen çarpışmalar sonunda İtalyanlar yeniden kıyı bölgelerine sürülürler. Şeyh Ahmet Sünusî’ye vezaret rütbesi verilir. 1915 sonuna doğru Yüzbaşı Nuri Bey (Enver Paşa’nın kardeşi) Binbaşı Cafer Askerî ve Trabluslu mücahit lideri Süleyman Baruni İstanbul’dan Libya’ya geçerler. Bir miktar silah ve gereç de getirmişlerdir. Libyalılar yeniden düzene sokulur; dokuz piyade ve bir topçu taburu kurulur. Bu arada, Sünusîlerin ağırlıkta olduğu doğu kesimlerinde, Kanal Harekâtına destek olmak üzere İngilizlere karşı yıpratıcı çatışmalara girilir.</span></p>

    <p class="Temel-Paragraf"><span class="metin_normal _idGenCharOverride-1">Batı Sudan’da (</span><span class="metin_normal _idGenCharOverride-1">Darfur) ise, cihat fetvasını alan Ali Dinar Sultan, Cuma günü hutbeye çıkarak cemaata Halife’nin selamlarını söyler ve Enver Paşa’nın mektubunu okur. Ardından, çoğu sadece mızraklarla silahlanmış olan askerleriyle İngilizlere karşı mücadeleye başlar. İngilizler 16 Mayıs 1916’da Ali Dinar Sultan’ı şehit ederler.</span> <span class="metin_indentmetin_n _idGenCharOverride-8">(ATASE,</span> <span class="metin_indentmetin_i _idGenCharOverride-8">a.g.e</span><span class="metin_indentmetin_n _idGenCharOverride-8">., s.681-82)</span></p>

    <p class="Temel-Paragraf"><span class="metin_normal _idGenCharOverride-1">11 Haziran 1915’te Süleyman Baruni, Enver Paşa’ya bir rapor gönderir. İtalyan işgali sebebiyle bütün halkın yas tuttuğunu söyleyen Baruni,</span> <span class="metin_normal_i _idGenCharOverride-1">“Bu yaslarını, vatanlarının düşmandan kurtulması ve ay yıldızlı bayrağın Trablusgarp burçlarında dalgalanması zamanına kadar uzatmaya söz verdiler. Trablusgarplılar Türkiye’ye bağlılıklarını her fırsatta kanıtlamışlardır.”</span> <span class="metin_normal _idGenCharOverride-1">demekte ve Trablus’un yeniden Osmanlıya bağlanmasını istemektedir. Bu gelişmeler üzerine Osmanlı Hükûmeti, Trablusgarb’ın Osmanlı topraklarına katıldığını ilan eder ve Süleyman Baruni’yi de vali olarak atar. 1917 sonlarına doğru Nuri Paşa (Enver Paşa’nın kardeşi) Kafkasya’daki İslam Orduları komutanlığına atanır; yerine, Osmanlı ordusunda yüzbaşı olan Şehzade Osman Fuat Efendi, paşalık rütbesiyle gönderilir.</span></p>

    <p class="temel_tp_son"><span class="metin_normal _idGenCharOverride-1">Enver Paşa Büyük Savaş’ın sonlarına kadar Trablusgarp’taki bu mücadeleye ilgisini ve her türlü desteğini devam ettirmiştir. İtalyanlar bu muhteşem direnişi ancak 1930’larda kırabileceklerdir.</span></p>
  </div>
</body>
</html>
