<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>nevzat-kosoglu-sehit-enver-pasa-83</title>
  <link href="../Styles/idGeneratedStyles.css" rel="stylesheet" type="text/css" />
</head>

<body id="nevzat-kosoglu-sehit-enver-pasa" xml:lang="tr-TR">
  <div class="_idGenObjectStyleOverride-1">
    <p class="baslik_Bolum_no" id="_idParaDest-71"><span class="baslik_Bolum_no_i _idGenCharOverride-7">Kazan, Kasım ve Astırhan Hanlıkları</span></p>

    <p class="Temel-Paragraf_g"><span class="_idGenDropcap-2">A</span><span class="metin_normal _idGenCharOverride-1">LTIN ORDU imparatorluğunun parçalanmasından sonra yerine bir çok Hanlıklar kurulmuştur. Bunlardan Moskova’ya en yakın olanları Kazan ve Kasım Hanlıklarıdır.</span></p>

    <p class="Temel-Paragraf"><span class="metin_normal _idGenCharOverride-1">Son</span> <span class="metin_normal _idGenCharOverride-1">Altın Ordu hanlarından Uluğ Muhammed Han, Kazan’a gelerek burada Hanlığını kurar. 1439’da Moskova önlerinde Rus ordusunu dağıtıp, Çarı esir eder. Rusya’nın bundan böyle, Altın Ordu’ya ödediği vergileri Kazan’a vermesi şartıyla geri çekilir. On beşinci yüzyıl boyunca Kazan’ın Rusya üzerindeki hâkimiyeti devam eder; ancak, Ruslar sürekli pusudadır ve hiçbir fırsatı kaçırmamaktadırlar. Sürekli Kazan’a sızmaya ve beyler arasındaki çekişmelere etkili olmaya çalışmaktadırlar.</span></p>

    <p class="Temel-Paragraf"><span class="metin_normal _idGenCharOverride-1">Muhammed Emin Han’ın 1518’de çocuksuz ölmesi</span> <span class="metin_normal _idGenCharOverride-1">Kazan’da sıkıntıların başlangıcı olur. Kırım Hanları akrabalık sebebiyle taht üzerinde hak iddia ederler. Birkaç kere Muhammed Han tarafından yenilmiş olan Ruslar da el altından uğraşır ve Küçük Muhammed Han soyundan Şah Ali’yi tahta geçirirler. Kazan halkı hoşnut değildir. Kırım Hanlığı şehzadelerinden Sahip Giray 1521’de Kazan’a girer ve Şah Ali’yi devirerek Rus muhafızlarını öldürür. Aynı hanedanın elinde birleşen Kırım ve Kazan birlikleri 1521’de Rus kuvvetlerini dağıtarak Moskova önlerine kadar gelirler. Ancak, vergileri düzenlemekle yetinirler.</span></p>

    <p class="Temel-Paragraf"><span class="metin_normal _idGenCharOverride-1">Sahip Giray Han’ın on üç yaşındaki yeğeni Safa Giray’ı yerine bırakarak</span> <span class="metin_normal _idGenCharOverride-1">İstanbul’a gitmesi ile büyük bir Rus ordusu saldırıya geçer. 1524’te Kazan kuvvetleri Rusları bozguna uğratırsa da ilerlemezler. 1530’da Ruslar intikam için yeniden saldırır ve yeniden bozulurlar. Ancak Rus propagandası devam eder. 1531’de Safa Giray bir darbe ile devrilerek Can Ali, Han yapılır. 1533’te Rus taraftarları temizlenerek Safa Giray yeniden Hanlığa getirilir. 1536 ve 1537’de Rus kuvvetleri üst üste yenilgiye uğratılır. Kazan ordusu Moskova önlerine gelir. Fakat, Kazan’da Rusların körüklediği bey çekişmeleri de bitmemektedir. 1546’da Safa Giray yeniden tahttan indirilir ve Moskova’daki Şah Ali tahta çağrılır. Şah Ali Rus muhafızlarla gelince ortalık yine karışır. Birkaç ay içinde</span> <span class="metin_normal _idGenCharOverride-1">Ruslar kovulur, Rus taraftarı beyler cezalandırılır ve Safa Giray yeniden hanlığa geçer. Ruslar kuvvet göndermeye cesaret edemezler.</span></p>

    <p class="Temel-Paragraf"><span class="metin_normal _idGenCharOverride-1">Safa Giray 1549’da ölünce, üç yaşındaki oğlu Ötemiş han olur ve idareyi annesi Süyün Bike ele alır. Kazan Moskova ile iyi geçinmeye çalışır, Ruslar da fırsat kollar. 1550’de Kazan’ı kuşatır; ama fazla duramaz çekilirler. Ruslar 1551’de İdil sahilinde bir kale yaparak burayı ikmal üssü haline getirirler.</span> <span class="metin_normal _idGenCharOverride-1">Moskova bir yandan da beyler ve boylar arasında fitnesini yaymaya devam etmektedir. İktisadî sıkıntı başlar. Beyler Ruslarla anlaşmak isterler. Şah Ali yeniden Rus muhafızlarıyla gelir ve Han tahtına oturur.</span></p>

    <p class="Temel-Paragraf"><span class="metin_normal _idGenCharOverride-1">Şah Ali Kazan topraklarının bir kısmını Ruslara bırakır. Kazan’da huzursuzluklar artar ve verilen toprakların geri alınması için mücadele başlar. Kırım Hanı da sıkıştırmak için Rusya’ya savaş ilan eder. Ancak, İdil boyunda üs kurmuş olan Ruslar 1552’de yüz elli bin kişilik büyük bir ordu ve yüz elli topla Kazan’ı kuşatırlar. İçerde otuz üç bin asker ve kale dışında on beş bin Kazanlı süvari savunmaya geçerler.</span></p>

    <p class="Temel-Paragraf"><span class="metin_normal _idGenCharOverride-1">Yoğun topçu ateşi altında kale surları yıkılır. 2 Ekim günü halk iç kaleye çekilir. Şehirde kanlı sokak savaşları başlar; Kazan ev ev, cami cami savunulur. Başlarında hocaları Seyid Kul Şerif olmak üzere, bütün öğrencileri şehit olduktan sonra Kul Şerif Medresesi düşer. Kazan kanlı boğuşmalardan sonra işgal edilir ve baştanbaşa yakılır. Bir kısım boylar, beyleriyle Kazan’ın arkasındaki dağlara çekilerek savaşı devam ettirirler. Kuzeyde</span> <span class="metin_normal _idGenCharOverride-1">Çakın Kalesi’ni kurarak burayı mücadelenin merkezi yaparlar. 1556’da Süyün Bike’nin kardeşi Ali Ekrem, Han ilan edilir. Ali Ekrem boyları toparlamaya başlamışken şehid olur ve mücadele sönmeye başlar.</span></p>

    <p class="Temel-Paragraf"><span class="metin_normal _idGenCharOverride-1">Kazan böylece Rus egemenliği altına alınırken beş yüz otuz altı camisinden dört yüz on sekizi yıkılır yahut yakılır. Hristiyanlaştırma için ağır baskılar, sürgünler uygulanır ve çıkan isyanlarda binlerce insan öldürülür. Bu ayaklanmaların en ünlüleri şunlardır: 1613 ayaklanması. 1634-1638 ayaklanması. 1652-1665 ayaklanması. 1670-1671 Bulat Batır ayaklanması. 1677-1682 ayaklanması. 1708-1709 ayaklanması. 1735-1757 Akay-Karasakal ayaklanması. 1756-1757 ayaklanması. 1773-1775 Salavat Yulay ayaklanması. 1812-1813 Yiğitler ayaklanması.</span></p>

    <p class="temel_yildiz"><span class="metin_yildiz _idGenCharOverride-1">* * *</span></p>

    <p class="Temel-Paragraf"><span class="metin_normal _idGenCharOverride-1">Kasım Hanlığı 1445’te, Uluğ Muhammad Han’ın oğlu idaresinde</span> <span class="metin_normal _idGenCharOverride-1">Moskova’nın güney doğusunda Oka nehri yanındaki Kasım kentinde kurulur. Uluğ Muhammed Han’ın ölümünden sonra Kazan ile Kasım Hanlığı arasında çekişmeler baş gösterir. Moskova Kasım Hanlığını tutar; ona vergilerini verir ancak içerden çökertir. Kasım Hanlığı uzun süre Rusya’ya tâbi bir hanlık olarak yaşar ve Rusların doğu siyasetinin âleti olur. 1681 yılında ise Rusya’ya ilhak edilir.</span></p>

    <p class="Temel-Paragraf"><span class="metin_normal _idGenCharOverride-1">Astırhan yahut</span> <span class="metin_normal _idGenCharOverride-1">Hacı Tarhan Hanlığı İdil nehrinin Hazar’a döküldüğü yerdedir. Bölge, daha önce Bulgarların, Hazarların, Peçenek ve Kumanların oturdukları yerdir. Altın Ordu’nun zayıflaması üzerine Küçük Muhammed Han’ın oğlu Kasım Han 1466’da burada Hanlık kurar.</span></p>

    <p class="Temel-Paragraf"><span class="metin_normal _idGenCharOverride-1">Astırhan Hanlığında on altıncı yüzyıldan itibaren iç karışıklıklar ve dış müdahaleler artmaya başlar. Sık sık hanlar değişir. Rus ordusu 1554 yılında Astırhan’a girerek kendisine tâbi bir han seçtirir. Ancak</span> <span class="metin_normal _idGenCharOverride-1">Derviş Han’ın Kırım Hanlarıyla işbirliği yaptığı anlaşılınca 1557’de Ruslar burayı işgal ederek Çarlığa katarlar. Osmanlı’nın İdil-Don nehirleri arasında kanalı açamaması ve Kanunî’nin Malta seferine çıkması, yakın bir müdahaleye imkân vermez.</span></p>

    <p class="temel_tp_son"><span class="metin_normal _idGenCharOverride-1">On altıncı yüzyıl boyunca Nogayların Ruslarla mücadeleleri devam eder. Kazan’ın düşmesi ve 1557 büyük kıtlığı Nogayları sarsar; bir kaç ordaya ayrılırlar. Esasen bir devlet yapısı içinde birlik kuramamışlardır. Mirzalar arası çekişmeler de süreklidir. Ruslar Nogayları Başkurdistan’a doğru sürmeye çalışırlar. Ordaların bir kısmı Kırım’a, bir kısmı Anadolu’ya göçerler. 1601 yılında yeniden büyük bir kıtlık yaşanır. Yayık nehri çevresinde mücadeleye devam ede ede tükenirler. Bu kahramanlıkları anlatan</span> <span class="metin_normal_i _idGenCharOverride-1">Çora Batır Destanı</span> <span class="metin_normal _idGenCharOverride-1">Türk dünyasının her yanında anlatılır.</span></p>
  </div>
</body>
</html>
