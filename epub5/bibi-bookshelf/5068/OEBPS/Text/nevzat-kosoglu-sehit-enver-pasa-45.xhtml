<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>nevzat-kosoglu-sehit-enver-pasa-45</title>
  <link href="../Styles/idGeneratedStyles.css" rel="stylesheet" type="text/css" />
</head>

<body id="nevzat-kosoglu-sehit-enver-pasa" xml:lang="tr-TR">
  <div class="_idGenObjectStyleOverride-1">
    <p class="baslik_Bolum_no" id="_idParaDest-35"><span class="baslik_Bolum_no_i _idGenCharOverride-7">Yeni Bir Ruh Yeni Bir Ordu</span></p>

    <p class="Temel-Paragraf_g"><span class="_idGenDropcap-2">E</span><span class="metin_normal _idGenCharOverride-1">NVER Paşa Savaş Bakanı olduğunda, ilk ve en âcil işi doğal olarak ordunun yeniden kurulması olacaktı. Bunun için kendisinden önce gelmiş olan Alman Askerî Heyeti en büyük yardımcısıdır. Bu heyetin sayısı ve yetkileri genişletilir. Heyet başkanı von Sanders, Ordunun durumunun hiç de iç açıcı olmadığını yazar. Subayların askere ve araç gereçlere itinası yoktur. Bir yanda depolarda açılmamış ambalajlar içinde malzemeler dururken, aynı anda asker sıkıntı çekmektedir. Atlı birlikler alabildiğine bakımsızdır.</span></p>

    <p class="temel_indentmetin_tek"><span class="metin_minion _idGenCharOverride-9">“İstanbul’da dıştan görülen büyük ve güzel askerî binaların içleri ise, yürekler acısı bir harabeydi. Bütün köşeleri pislik doluydu. Biz düzeltmeye kalktığımız zaman, komutanlar daima, bu işler için bütçede para olmadığını söylerlerdi. Hakikatte ise, bulunmayan para değil, intizam, temizlik ve gayret fikri idi. Türkler, Alman subaylar tarafından işe zorlanmaktan hoşlanmıyor, alıştıkları anlayışın devamına çalışıyorlardı. Bir çok Türk subayının samimi kanaati ise, büyük rütbeli insanların, bizim yaptığımız küçük işlerle uğraşmasının yakışıksız olduğu merkezindeydi. Fakat ısrarımızla yavaş yavaş subayların gittikçe büyüyen bir kısmı bize yardımcı olmaya başladı. ... Teftiş edeceğim birliklere, Levazım Dairesi süratle yeni elbiseler gönderiyor, teftişten sonra bunları geri alıyordu...”</span></p>

    <p class="Temel-Paragraf"><span class="metin_normal _idGenCharOverride-1">Von Sanders, Çorlu’da denetlediği bir birliğin perişan halini anlatır: Askerler çıplak ayakla eğitim yapmaktadır, subaylar altı-yedi aydır maaş alamamış, erat kazanlarından karınlarını doyurmaktadır, erler ise yıllardır para yüzü görmemişlerdir; bakımsız, zayıf ve üst-başları perişandır.</span></p>

    <p class="temel_indentmetin_ilk"><span class="metin_minion _idGenCharOverride-9">“Türk askerî hastanelerinin çoğunun durumu korkunçtu. Pislik ve akla gelebilecek bütün kötü kokular, pek dolu olan hastane koğuşlarını tahammül edilemez hale sokuyordu. Bazı teftişlerimde ağır hastaları, benden gizlemek için kapalı yerlere konmuş ve ölüme terkedilmiş gördüm. ... Askerî heyette en yüksek rütbeli hekim olan Prof. Dr. Mayer, askerî hastanelerde kısa zamanda büyük değişiklik yaptı ve iyi bir şekle soktu. Savaş sırasında Türk hastanelerinin görevlerini hakkıyla yapmaları, bilhassa bu zatın gayretiyle oldu.</span></p>

    <p class="temel_indentmetin_sb"><span class="metin_minion _idGenCharOverride-9">Askerî heyetin ordu hizmetlerinin her sahasında başardığı işlerin bize bir hayli düşman kazandırdığı muhakkaktır. Ama, buna karşılık pek çok kimsenin, bu gayretlerle ordunun Balkan Savaşı’ndaki durumuna göre bir hayli ileri gittiğini düşündüğü de bir gerçektir. 1914 ortalarında, merkezdeki ve kıtalardaki çalışmaların dışında, özellikle İstanbul’da Piyade, Sahra Topçusu, Yaya Topçu Okullarına ve Ayazağa’daki Süvari</span> <span class="metin_minion _idGenCharOverride-9">Gedikli Okuluna Alman yönetici ve öğretmenleri verildi ve eğitim planları genişletildi. Bundan başka Süvari Subay Okulu ve Ulaştırma Okulu kuruldu.”</span></p>

    <p class="Temel-Paragraf"><span class="metin_normal _idGenCharOverride-1">Von Sanders ile Enver Paşa arasında ve diğer Alman subaylarla Türk subayları arasında yer yer sürtüşmeler ve tartışmalar da olur. Bir keresinde Enver Paşa, Türk ordusundaki Alman subaylarının çalıştırılacakları yerlerin, bizzat kendisi tarafından tayin edileceğine dair emir çıkarmış, Von Sanders’in istifa teşebbüsüne kadar ilerleyen tartışmalar olmuş, sonunda mesele kapatılmıştır. Ama, Almanların askerî bilgi, teknik ve eğitim yardımlarının orduya katkıları söz götürmez başarılardır. Enver bu konuda en büyük destektir. Liman Paşa,</span> <span class="metin_normal_i _idGenCharOverride-1">“Enver’in en büyük meziyeti, kendi ordusu için yapılan tavsiyelerin doğruluğuna inandıktan sonra, elinden gelen bütün gayreti harcayarak ve Savaş Bakanı sıfatıyla bütün yetkilerini kullanarak, savaş esnasında bunları düzeltmeye çalışması olmuştur.”</span> <span class="metin_normal _idGenCharOverride-1">diye yazar. Fransa’nın İstanbul’daki ataşemiliteri, Osmanlı ordusundaki olağanüstü gelişmeyi kendi genel kurmayına bildirdiğini, fakat kendisine inanılmadığını yazar. Irak Cephesinde Türklere esir düşecek olan İngiliz general Towsend de, bu cephede gördüğü askerler için,</span> <span class="metin_normal_i _idGenCharOverride-1">“Balkan Savaşındaki askerler değildi; maalesef bunu daha önce anlamadık.”</span> <span class="metin_normal _idGenCharOverride-1">demiştir.</span> <span class="metin_indentmetin_n _idGenCharOverride-8">(Nakleden Z. N. Aksun,</span> <span class="metin_indentmetin_i _idGenCharOverride-8">Enver Paşa ve Sarıkamış Harekâtı</span><span class="metin_indentmetin_n _idGenCharOverride-8">, s.76)</span></p>

    <p class="Temel-Paragraf"><span class="metin_normal _idGenCharOverride-1">Ordunun ıslahının uzun zamandır gündemde olduğu, ancak buna cesaret edilemediği bilinmektedir. General A. Fuat Erden şöyle yazar:</span></p>

    <p class="temel_indentmetin_tek"><span class="metin_minion _idGenCharOverride-9">“Bu güç işi ancak, kendisinden korkulan adam, Enver Paşa yapabilirdi. Enver Paşa, generaller ve üst rütbeli subaylar arasında kökten bir tasfiye yaptı. Komuta ve kurmay katlarına genç ve enerjik adamlar getirdi. Anarşiyi kökünden giderdi.”</span> <span class="metin_indentmetin_n _idGenCharOverride-1">(Erden,</span> <span class="metin_indentmetin_i _idGenCharOverride-1">a.g.e</span><span class="metin_indentmetin_n _idGenCharOverride-1">., s.28)</span></p>

    <p class="Temel-Paragraf"><span class="metin_normal _idGenCharOverride-1">Enver Paşa, geldiği yer için çok genç olan yaşına rağmen, Balkan Savaşının tecrübesini yaşamış ve özellikle üst subay grubunun yeteneksiz, kararsız ve korkak durumlarını yakından görmüştü.</span></p>

    <p class="Temel-Paragraf"><span class="metin_normal _idGenCharOverride-1">İsmet İnönü şöyle değerlendirir:</span></p>

    <p class="temel_indentmetin_tek"><span class="metin_minion _idGenCharOverride-9">“Enver Paşa Balkan Savaşını yapan orduyu tümüyle değiştirmiş ve yeni bir ordu kurmuştur. Bu savaşta bulunan komutanların hemen hepsi emekliye ayrılmış ve yeni orduda miralaylardan kolordu komutanı, kaymakamlardan tümen komutanı ve yeni generallerden ordu komutanı tayin edilmiştir.”</span> <span class="metin_indentmetin_n _idGenCharOverride-1">(İnönü,</span> <span class="metin_indentmetin_i _idGenCharOverride-1">a.g.e</span><span class="metin_indentmetin_n _idGenCharOverride-1">, s.84)</span></p>

    <p class="Temel-Paragraf"><span class="metin_normal _idGenCharOverride-1">Enver Paşa’dan beklenen temel işlerden biri de orduyu siyasetten uzaklaştırmaktı. Yukarıda bir ölçüde dokunduğumuz bir gelenekten gelen ve siyasetin günlük çekişmeleri içinde yuvarlanıp giden bir orduyu, kendisi de siyasetin tam ortasında olan bir insan ne ölçüde siyasetten arındırabilirdi? Gelenekleşmiş yapılar böyle köklü bir operasyona dayanabilirler miydi? Şüphesiz, benzeri bir çok korkular yaşanmıştır. Ama, sonradan yazan herkes, Enver Paşa’nın, hiçbir sızıltıya mahal vermeden başardığı, ordunun yeniden düzenlemesini sadece övmüşlerdir. İnönü, bu büyük hamlenin, Enver Paşa’nın elinde mümkün olan en az haksızlıkla başarıldığını söyler:</span> <span class="metin_normal_i _idGenCharOverride-1">“Haksızlığa uğramış mağdurlardan da bahsedildiği olmuştur; ancak, böyle bir tasfiye, Enver Paşa’nın elinde nisbeten en az haksızlıkla yapılmıştır denilebilir. Yeni ordunun kurulmasında ve bu ordunun ümitsizlikten kurtulup yeni bir çalışma şevkine sahip olmasında Enver Paşa’nın kuvvetli disiplini âmil olmuştur....”</span></p>

    <p class="Temel-Paragraf"><span class="metin_normal _idGenCharOverride-1">Enver Paşa’nın orduda yaptığı bu keskin ıslahatın ilgi çekici anekdotlarından birini Ahmet Emin Yalman anlatır:</span> <span class="metin_normal_i _idGenCharOverride-1">“Bu arada müşir Şevket Paşa’nın oğlu Mazhar Paşa’nın teğmen rütbesine indirildiğini, bunu güler yüzle karşıladığını, bir taraftan da Tanin gazetesinde harita çizdiğini hatırlıyorum.”</span> <span class="metin_indentmetin_n _idGenCharOverride-8">(Ahmet Emin Yalman,</span> <span class="metin_indentmetin_i _idGenCharOverride-8">Yakın Tarihte Gördüklerim ve Geçirdiklerim</span><span class="metin_indentmetin_n _idGenCharOverride-8">, İstanbul-1970, C.I, s.197)</span></p>

    <p class="Temel-Paragraf"><span class="metin_normal _idGenCharOverride-1">Ordu üzerindeki ikinci hamle, askerî siyasetten uzaklaştırmaktır:</span> <span class="metin_normal_i _idGenCharOverride-1">“Enver Paşa bu tasfiyeyi yaptıktan sonra, bütün gücünü orduyu siyasetten ayırmaya hasretti. Çok yakın arkadaşlarını, beraber ihtilalde bulunmuş kimseleri – aralarında küçük rütbeli olanlar da dahil - hepsini ordudan çıkardı. Bunlara dışarda vazifeler bulundu; kendilerine itibar edildi. Bir kısmına Parti içinde işler verildi. Özetle, siyaset yapmış, siyasete heves etmiş olanları ordu içinde bırakmadı. Bu hareketi yapmak şarttı.... Enver Paşa, subayların Cemiyet içinde bir teşkilat olmasını ortadan kaldırmıştır.”</span> <span class="metin_indentmetin_n _idGenCharOverride-8">(İnönü,</span> <span class="metin_indentmetin_i _idGenCharOverride-8">a.g.e</span><span class="metin_indentmetin_n _idGenCharOverride-8">, s. 83, 85, 141)</span></p>

    <p class="Temel-Paragraf"><span class="metin_normal _idGenCharOverride-1">Halil Menteş şöyle anlatır:</span></p>

    <p class="temel_indentmetin_tek"><span class="metin_minion _idGenCharOverride-9">“On Temmuz ihtilaline fiilen katılmış olan subayları ordudan ayırarak, sivil hizmetlere naklettirdi. ‘Orduda herkes, düşünce ve dikkatini askerî görevine hasredecektir ve siyaset safında orduyu yalnız Savaş Bakanı, bugünlük ben, temsil edeceğim.’ emrini verdi. Bütün üst subaylar ve subaylar, O’nun kararıyla uygulaması arasında bekleme olmadığını ve ülküsü uğrunda en yakınına dahi son darbeyi vurmakta tereddüt göstermeyeceğini bilirlerdi. Yakın arkadaşlarından siyasete kaymak meylinde olanları huzuruna çağırır, ‘Üniforma ile siyaset birleşmez; sizi ikisinden birini seçmeye davet ediyorum; siyasetle uğraşmak istiyorsanız, Ali Fethi’nin yaptığı gibi askerlikten çekiliniz, milletvekili olmanız için Partiye tavsiyede bulunurum; yahut asker kalmayı tecih ediyorsanız, siyasetle uğraşmayacağınıza dair askerlik namusunuz üzerine söz veriniz, aksi takdirde, hakkınızdaki kararım şiddetli olacaktır.’ derdi.</span><span class="metin_dipnot _idGenCharOverride-11"><a class="_idFootnoteLink" href="#footnote-238-18" id="footnote-238-18-backlink">18</a></span> <span class="metin_minion _idGenCharOverride-9">Bu şekilde, cüretli ve azimli, aynı zamanda sevilir bir otorite, az zaman içinde disiplinli, yüksek eğitimli bir ordu meydana getirdi. Bu ordu, dünyanın en kudretli, en savaşçı İngiliz ve Fransız ordularını donanmalarıyla birlikte Çanakkale’den sürüp kaçırarak, tarih boyunca ebedî bir zafer harikası yarattı. Millî Mücadeleyi kazanan ordu da, bu ordunun savaşlarda pişmiş genç komutanlarının sevk ve idare ettiği ordudur.”</span> <span class="metin_indentmetin_n _idGenCharOverride-1">(</span><span class="metin_indentmetin_n _idGenCharOverride-1">Menteş,</span> <span class="metin_indentmetin_i _idGenCharOverride-1">a.g.e</span><span class="metin_indentmetin_n _idGenCharOverride-1">, s.251, 252)</span></p>

    <p class="Temel-Paragraf"><span class="metin_normal _idGenCharOverride-1">Enver Paşa’dan pek hoşlanmayan (yahut sonradan öyle görünen) nadir subaylardan biri olan Miralay Şerif Bey, Paşa’nın Savaş Bakanı olarak yaptıklarını şöyle anlatır:</span></p>

    <p class="temel_indentmetin_ilk"><span class="metin_minion _idGenCharOverride-9">“Eski alışkanlıklarına uyup ayak sürçerek, atandıkları komutanlıklara en kısa sürede gitmeyen komutan ve subaylar derhal emeklilik emrini aldılar. İtiraz sözü ağza alınmaz oldu ve herkese bir çeviklik, bir sür’at, bir askerlik geldi. Ordu yeni bir dünyaya doğdu. Savaş Bakanlığının açık kapıları kapandı ve içeriye iş sahiplerinden başka kimse giremez oldu. Bütün işler, Almanya’dan gelen Islah Heyetinin de yardımlarıyla, kırtasiyecilikten uzak, sade bir şekilde yürümeye başladı ve ordumuz orduya, subaylarımız subaya benzedi. Herkes gördü ki, akıl ve irfan, kanun ve nizam yolunda Türkler de pek uygun yol arkadaşı olabilirmiş.</span></p>

    <p class="temel_indentmetin_sb"><span class="metin_minion _idGenCharOverride-9">“Enver, Islah Heyetinin taşkınlığını şiddetle yasaklar ve itirazlarına rağmen bildiği yolda giderdi. O zamanki Enver, Osmanlı tarihinin birinci defa gördüğü yenilikçi, çalışkan, keskin ve azimli bir Savaş Bakanı idi. Savaş Bakanlığının ve Genel Kurmay Başkanlığının şube müdürlüklerine en temiz ve kudretli tanınmış komutanları geçirmesiyle, ordunun savaşa hazır şekilde yetiştirilmesi imkânı itirazsız elde edilmişti. Gerek Trablusgarp’taki hizmetleri ve gerek Birinci Dünya Savaşı’nın ilanına kadarki çalışmaları, hemen herkese, Enver’in iyi bir teşkilatçı olduğu fikrini vermişti.”</span> <span class="metin_indentmetin_n _idGenCharOverride-1">(Köprülülü Şerif [İlden],</span> <span class="metin_indentmetin_i _idGenCharOverride-1">Sarıkamış</span><span class="metin_indentmetin_n _idGenCharOverride-1">, İstanbul 2005, s.102)</span></p>

    <p class="Temel-Paragraf"><span class="metin_normal _idGenCharOverride-1">Bu noktada İsmet İnönü’nün bir değerlendirmesine daha yer verelim. Enver Paşa’nın Almanlara fevkalade tutkun ve tesirleri altında olduğunu, sıradan bir gerçekmiş gibi tekrar edenler vardır. Halbuki İnönü şunları söylüyor:</span> <span class="metin_normal_i _idGenCharOverride-1">“Enver Paşa’nın Alman Islahat Heyeti’yle ilişkilerinde, Almanlar’a tâbi olduğu söylenemez. Bilakis, Almanlar ondan daima çekinir ve onu memnun etmeye çalışırlardı. Ancak, kendisi zayıfladıkça, askerî kabiliyetlerinin ve vasıtalarının mahdut olduğunu anlamağa, öğrenmeğe başladıktan sonra, nihayet Almanların sevk ve idaresinin bir vasıtası haline gelmesi zaruri olmuştur.”</span> <span class="metin_indentmetin_n _idGenCharOverride-8">(İnönü,</span> <span class="metin_indentmetin_i _idGenCharOverride-8">a.g.e</span><span class="metin_indentmetin_n _idGenCharOverride-8">., s.142)</span></p>

    <p class="Temel-Paragraf"><span class="metin_normal _idGenCharOverride-1">Ziya Nur Bey, bu tahlilin evveli ile sonu arasında tezat olduğunu ve bunun da İnönü’nün üslubundan doğduğunu söyler:</span> <span class="metin_normal_i _idGenCharOverride-1">“Türk-Alman işbirliğinde, Enver başka maksat gütmüş, Almanlar başka gayelerde olmuştur. Enver, teknik ve iktisadî imkânları mahdut bir devletin başında idi. Onun Alman iktisadî yardımına, tekniğine, silah ve mühimmatına ihtiyacı vardı. Almanlar, kendi yüklerini hafifletecek hareketlere para ve silah veriyorlardı. Enver onlara yarayacak askerî hareketleri teklif ederek yardım almak durumundaydı. Bunların esas kullanışını, memleketi ve devleti için lüzumlu taraflara aktarmak istiyordu.”</span> <span class="metin_indentmetin_n _idGenCharOverride-8">(Z. N.</span><span class="metin_indentmetin_n _idGenCharOverride-8">Aksun,</span> <span class="metin_indentmetin_i _idGenCharOverride-8">Enver Paşa ve Sarıkamış Harekâtı</span><span class="metin_indentmetin_n _idGenCharOverride-8">, İstanbul 2006, s.39)</span></p>

    <p class="Temel-Paragraf"><span class="metin_normal _idGenCharOverride-1">Şu noktaları da eklemeliyiz ki, Kafkasya olayları, Ordunun Bakü’ye girişi Enver’in de, ordunun da en zayıf zamanlarında yaşanmıştır ve Enver Paşa’nın hiç de Alman sevk ve idaresinin vasıtası olmadığı açıkça görülmüştür. Rusların savaştan çekilmesiyle, çatışmaya başlayan Kafkasya üzerindeki Alman-Türk siyasetlerinde, Enver Paşa yine istediklerini almış ve kendi kararlarını uygulatmıştır. Ruslar, “İlhaksız ve tazminatsız barış” ilkesiyle çekildikleri halde, Brest-Litovsk Anlaşmasında</span> <span class="metin_normal _idGenCharOverride-1">Almanlar, Ruslara Ardahan ve Kars’ın Türkiye’ye terkini kabul ettirmişlerdir.</span></p>

    <p class="Temel-Paragraf"><span class="metin_normal _idGenCharOverride-1">Kafkaslardaki bu savaşlarda, ele geçen esirler arasında Alman subayları da vardır; yani Türk birlikleri aynı zamanda ve bir ölçüde Almanlarla da savaşmışlardır. Doğrusu, Alman subaylar Enver Paşa’nın kişiliğine daima saygı duymuşlardır; savaştan sonraki tutum ve davranışlarında da bu saygı ve sevgi devam etmiştir. Bu bakımdan, İnönü,</span> <span class="metin_normal_i _idGenCharOverride-1">“Kendisi zayıfladıkça, askerî kabiliyetlerinin sınırlı olduğunu anlamaya ve öğrenmeye başladıktan sonra”</span> <span class="metin_normal _idGenCharOverride-1">derken, şifahi anlatımda, bir başka anlam kastetmiş olmalıdır. Çünkü bu ifadeler, kendisinin anlattığı, kendine güveni hiç sarsılmayan, kararlarından dönmeyen, hatta tartışmayan Enver Paşa imajına da pek uygun değildir.</span></p>

    <p class="Temel-Paragraf"><span class="metin_normal _idGenCharOverride-1">Ş. Süreyya Bey’in kitabına aldığı, Enver Paşa’nın, Alman Islah Heyeti Başkanı ve daha sonraki 5. Ordu Komutanı olan Liman von Sanders Paşa’ya gönderdiği 1915 yılındaki bir tebliğ, O’nun hiç de başı eğik olmadığını göstermektedir. Bu tebliğde, sert bir üslupla,</span> <span class="metin_normal_i _idGenCharOverride-1">“Askerî Heyet Reisi sıfatıyla bugüne kadar kullandığınız haklarınızdan, aşağıdaki yetkileri kaldırıyorum.”</span> <span class="metin_normal _idGenCharOverride-1">denilmekte ve bunlar beş madde halinde bildirilmektedir.</span> <span class="metin_indentmetin_n _idGenCharOverride-8">(Aydemir,</span> <span class="metin_indentmetin_i _idGenCharOverride-8">a.g.e</span><span class="metin_indentmetin_n _idGenCharOverride-8">., s.402-403)</span> <span class="metin_normal _idGenCharOverride-1">Yine, savaş içinde Alman Başkomutanlığının, Liman von Sanders’in, Bronsart Paşa’nın yerine Osmanlı Genel Karargâhı Kurmay Başkanlığına getirilmesi isteğini reddetmişti.</span></p>

    <p class="Temel-Paragraf"><span class="metin_normal _idGenCharOverride-1">Alman askerî heyetinin başkanı ve Türkiye’deki en kıdemli Alman generali olan Liman Von Sanders Paşanın, hatıralarında her vesileyle Enver Paşa’dan şikâyet etmesi, onun pek de Almanların güdümünde olmadığına işaret etmektedir. Alman Başbakanına yazdığı mektupta, “Enver’e karşı gereğinden çok hoşgörü” gösterilmesi ve Türkiye’ye yardımın derecesi konusundaki demeçlerden yakınmakta ve bunun, Alman Askerî Kurulunun çalışmalarını etkilediğini söylemektedir. Bir örnek olarak, Alman Genel Karargâhının, Bağdat cephesinin üç, dört tümenle desteklenmesi isteğine karşı Enver Paşa,</span> <span class="metin_normal_i _idGenCharOverride-1">“Bağdat’ın durumunu çok iyi gördüğünü ve mevsim izin verir vermez Halil Paşa’nın bir taarruza geçeceğini bildirdi. Böylece, Bağdat’taki ordunun güçlendirilmesine gidilmedi.”</span> <span class="metin_indentmetin_n _idGenCharOverride-8">(Liman Von Sanders,</span> <span class="metin_indentmetin_i _idGenCharOverride-8">Türkiye’de Beş Yıl</span><span class="metin_indentmetin_n _idGenCharOverride-8">, İstanbul 1999, c.II, s.48)</span> <span class="metin_normal _idGenCharOverride-1">Kendisinin dinlenmediğinden yakınan Sanders Paşa,</span> <span class="metin_normal_i _idGenCharOverride-1">“Türkler arasında etkinliğini yitirdiği gibi, buradaki en kıdemli bir Prusya generaline yaraşmayacak bir duruma da”</span> <span class="metin_normal _idGenCharOverride-1">düştüğünü belirterek istifa edeceğini Genel Karargâha bildirir.</span> <span class="metin_indentmetin_n _idGenCharOverride-8">(Sanders,</span> <span class="metin_indentmetin_i _idGenCharOverride-8">a.g.e,</span> <span class="metin_indentmetin_n _idGenCharOverride-8">c.III. s.10)</span></p>

    <p class="temel_tp_son"><span class="metin_normal _idGenCharOverride-1">Şunu ifade etmek zorundayız ki, Enver Paşa’yı ileri geri eleştirenlerin ve Almanlar karşısında, güya millî duyarlık gösterenlerin çoğu, savaşa Alman parası ve silahıyla girdiğimizi unutmuş görünürler. İsmet Paşa’nın yorumundaki son cümleyi bu açıklama ışığında anlamak gerekir; burada zayıflayan Enver değil, ordudur. Bu katı gerçek, sağlıklı yorumlar için unutulmaya gelmez. Ayrıca, biz, bir dünya savaşının içindeydik; müttefiklerimiz ve düşmanlarımız vardı. Askerî bakımdan bu savaşın sonucunun Avrupa’da alınacağı da kesindi; kim kazanırsa kazansın, batıda kazanacaktı. Enver Paşa da diğerleri gibi bunu biliyor ve anlaşmasına sadık kalıyor, müttefiklerinin savaşı kazanmasına destek oluyor idiyse, bunda kınanacak bir yön yoktur; açık ki, Almanlar kazansaydı, biz de kazanmış olacaktık. Bu noktayı, ortalıkta dolaşan dedikodular üzerine Enver Paşa, yurt dışından Mustafa Kemal Paşa’ya yazdığı, biraz kınayıcı, biraz sitemkâr mektupta dile getirir. Diyor ki, sen de askersin; savaşın, asıl batıda kaybedilip veya kazanılacağını bilirsin; bu durumda kaderimizi birleştirdiğimiz Almanları rahatlatacak askerî hareketlere girmemin eleştirilecek ne yanı vardır?</span></p>

    <div class="_idFootnotes">
      <div class="_idFootnote" id="footnote-238-18">
        <p class="temel_dipnot_p"><a class="_idFootnoteAnchor" href="#footnote-238-18-backlink">18</a> <span class="metin_normal_d _idGenCharOverride-1">İleride göreceğiz ki, aynı sözleri Mustafa Kemal Beye de söyleyecektir.</span></p>
      </div>
    </div>
  </div>
</body>
</html>
