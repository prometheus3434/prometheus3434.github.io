<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>nevzat-kosoglu-sehit-enver-pasa-15</title>
  <link href="../Styles/idGeneratedStyles.css" rel="stylesheet" type="text/css" />
</head>

<body id="nevzat-kosoglu-sehit-enver-pasa" xml:lang="tr-TR">
  <div class="_idGenObjectStyleOverride-1">
    <p class="baslik_Bolum_no" id="_idParaDest-7"><span class="baslik_Bolum_no_i _idGenCharOverride-7">Endişeler ve Propagandalar</span></p>

    <p class="Temel-Paragraf_g"><span class="_idGenDropcap-2">B</span><span class="metin_normal _idGenCharOverride-1">İRİNCİ Dünya Savaşının yenilgi ile sonuçlanmasından ardından, bütün gelişmelerin sorumluluğu İttihat Terakki Hükûmeti ve özellikle onun liderlerine yüklenerek, müttefikler ve özellikle İngilizler nezdinde ‘şirinlik’ kazanılmaya çalışılıyordu. Bunun için İngiliz Muhibler Cemiyeti bile kurulmuştu. Zamanın diğer siyasi partileri ise, İttihat Terakki Hükûmeti ve yöneticileri hakkında, hiçbir ölçü ve üslûp tanımayan saldırılarla, güya siyaset yapıyorlardı; onların hıyanetinden dinsizliğine kadar akıllarına ne gelirse tereddütsüz söylüyorlardı. Millî Mücadele’nin örgütleyici gücünü ve iskeletini İttihatçılar oluşturdukları halde, onlar da İttihatçılıklarını, en azından söz konusu etmiyor, örtülü tutmaya çalışıyorlardı. Yeni bir ruhla başlanan bu mücadelede, İttihatçıların büyük çoğunluğu için eski etiket ve sorunları bir kenara bırakmak hiç de zor olmamıştı.</span></p>

    <p class="Temel-Paragraf"><span class="metin_normal _idGenCharOverride-1">Yurt dışında, Sovyetlerle kurduğu ilişkilerle Millî Mücadeleye destek sağlamaya çalışan Enver Paşa’dan, Sakarya Savaşı sonrasına kadar, Anadolu’ya gelir, diye korkulmuştur. Bu savaşın Türk Ordusunun zaferi ile sonuçlanmasına kadar, Sovyetler de Enver Paşa’yı önemli bir muhatap olarak değerlendirmiş ve ilişkilerini öyle sürdürmüştür. İnönü ve Kütahya Savaşlarındaki başarısızlıklar ve Yunan Ordusunun Sakarya boylarına dayanması, asker ve halk arasında, hatta Büyük Millet Meclisi’nde Enver Paşa’nın Anadolu’ya gireceği, Millî Mücadelenin başına geçeceği beklenti ve söylentilerini yoğunlaştırmıştır. Enver Paşa, savaş yenilgisine rağmen, gözüpek bir kahraman olarak bilinmekte ve sevilmektedir.</span></p>

    <p class="Temel-Paragraf"><span class="metin_normal _idGenCharOverride-1">Daha sonra göreceğiz ki, Enver Paşa’nın fikri Anadolu’ya dönmek değil, Millî Mücadele’ye dışarıdan yardım etmektir. Ancak, Yunan ordusunun</span> <span class="metin_normal _idGenCharOverride-1">Ankara’ya yaklaşması onun da düşüncelerini değiştirmiştir. Eğer Türk ordusu Sakarya önünde yenilirse, Millî Mücadele yürütülemiyor demektir ve ne bahasına olursa olsun müdahale etmek gerekecektir. Paşa, Sakarya Savaşı öncesinde Batum’a gelir ve savaşın sonucunu bekler. Yenilgi halinde Anadolu’ya gireceğini de açıkça beyan eder. Savaş Türk askerinin zaferi ile sonuçlanınca, Enver Paşa da, Türkistan’a doğru çizmiş olduğu hedefe yürür.</span></p>

    <p class="Temel-Paragraf"><span class="metin_normal _idGenCharOverride-1">Enver Paşa’nın açık ve samimi beyanlarına rağmen, onun Anadolu çevresinde olmasından rahatsızlık duyan Millî Mücadele önderleri, Paşa’nın Türkiye’ye girme ihtimaline karşı tedbirler alır, asker ve halk içindeki yüksek itibarını kırmak için bir takım propagandalara girişirler. Enver Paşa’nın komünist olduğu, Kızılordu ile Anadolu’yu işgal edeceği söylentileri bu dönemde çıkar. Kaderin bir cilvesi olarak, bu propagandaların en ateşli üreticisi ve savunucusu da,</span> <span class="metin_normal_i _idGenCharOverride-1">“Enver benim hayatımı kurtarmıştır.”</span> <span class="metin_normal _idGenCharOverride-1">diyen Kâzım Karabekir Paşa’dır. Gerçekten de, Balkan Savaşı sırasında, İttihatçılık gayreti ile asker içinde bozgunculuk yaptığı gerekçesi ile Divan-ı Harbe verilen Kara Kâzım Bey, cezalandırılarak ordudan atılmıştır. Savaş Bakanı olan Enver Paşa,</span> <span class="metin_normal_i _idGenCharOverride-1">“Kâzım iyi insandır; bu hatasını telafi eder.”</span> <span class="metin_normal _idGenCharOverride-1">diyerek Divan-ı Harp kararını yırtıp atmış ve bu genç subay arkadaşının önünü açmıştır. Bu durumu orduda herkes bilmektedir.</span></p>

    <p class="Temel-Paragraf"><span class="metin_normal _idGenCharOverride-1">Şimdi ise yeni bir durum vardır; Kâzım Karabekir Millî Mücadele’nin en sağlam ordu gücünün başındadır. Enver Paşa’nın</span> <span class="metin_normal _idGenCharOverride-1">Anadolu’ya girme ihtimali düşünüldüğünde, hayatını borçlu olduğu bu insan karşısında, Millî Mücadele önderlerinin kendisine güvenmeyecekleri endişesi içindedir. Nitekim General Sami Sabit Karaman’a,</span> <span class="metin_normal_i _idGenCharOverride-1">“Sami Bey, Enver işi azıttı; Ankara benden şüphe eder gibi görünüyor.”</span> <span class="metin_normal _idGenCharOverride-1">diyerek bu endişesini dile getirir.</span> <span class="metin_indentmetin_n _idGenCharOverride-8">(General Sami Sabit Karaman,</span> <span class="metin_indentmetin_i _idGenCharOverride-8">İstiklal Mücadelesi ve Enver Paşa</span><span class="metin_indentmetin_n _idGenCharOverride-8">, İst.,1202, s.27)</span> <span class="metin_normal _idGenCharOverride-1">Bu duygular içindeki Kâzım Karabekir Paşa ve onun, Trabzon’a bu iş için gönderdiği Sami Sabit Karaman, kraldan çok kralcı davranarak Enver Paşa tehlikesini ve onu destekleyen Trabzon Kuvay-ı Milliye öncülerini (Kayıkçılar Kâhyası Yahya, F. Ahmet Barutçu gibi) mübalağalı bir şekilde sürekli Ankara’ya rapor etmişlerdir.</span></p>

    <p class="Temel-Paragraf"><span class="metin_normal _idGenCharOverride-1">Bu arada, Kâzım Paşa</span> <span class="metin_normal _idGenCharOverride-1">Ankara’ya sürekli yazıp, Enver hakkında açık bir propaganda savaşının başlatılarak halkın ve ordunun gözünden düşürülmesine çalışılmasını önermektedir. Kâzım Paşa kendi bölgesinde bu tür bir çalışmayı başlatır. 26 Mayıs 1921 tarihinde Fevzi Çakmak’a çektiği telgrafta, kendisinin başlatmış olduğu bu propagandanın bazı esaslarını da verir: Doğu Karadeniz taraflarında biraz zayıf olduklarından bahisle,</span></p>

    <p class="temel_indentmetin_tek"><span class="metin_minion _idGenCharOverride-9">“Bilhassa Acara ve Batum’da Enver’in programını izahla Bolşevik olduğunu, dinden çıkarak kadınların erkeklerle birlikte açık gezeceklerini halka anlatarak dinî duyguları tahrik olunuyor... Bundan sonra basın meselesi pek mühimdir. Programının memlekete vuracağı felaket tahlil olunarak Enver’in şahsına saldırılmalıdır. Enver ve arkadaşlarının sonuna kadar felaketi milletten saklayarak ve hazinelerimizi Anadolu’ya millet eline atmaya bedel, düşmana teslim ve ele geçirdikleri parayı alarak kaçtıklarını ve memleketi başsız, teşkilatsız bıraktıklarını, bir zamanlar Almanlardan, şimdi de Ruslardan külliyetli para alarak harap vatanın başına elfatiha levhası yazmakla meşgul olduklarını, düşkünlükten dört tarafı mamur bir hayata yükselenlerin yine o hayata kavuşmak için her vicdansızlığı yapacağı beşer için değişmez bir kaide olduğunu...”</span> <span class="metin_indentmetin_n _idGenCharOverride-1">(Kâzım Karabekir,</span> <span class="metin_indentmetin_i _idGenCharOverride-1">İstiklal Harbimizde Enver Paşa ve İttihat Terakki Erkânı</span><span class="metin_indentmetin_n _idGenCharOverride-1">, İstanbul 1967, s.138-139)</span> <span class="metin_minion _idGenCharOverride-9">bildirir.</span></p>

    <p class="Temel-Paragraf"><span class="metin_normal _idGenCharOverride-1">Mustafa Kemal Paşa, Kara Kâzım’a 4 Haziran tarihinde çektiği telgrafta</span> <span class="metin_normal_i _idGenCharOverride-1">“Enver hakkında açık neşriyata karar verdik.”</span> <span class="metin_normal _idGenCharOverride-1">demektedir. Kâzım Paşa, Enver Paşa’nın dışarıda bulunduğu sürece tehlikeli olacağından bahisle, Ankara Hükûmetince Anadolu’ya davet edilerek ele geçirilmesini de teklif etmektedir.</span> <span class="metin_indentmetin_n _idGenCharOverride-8">(Karabekir,</span> <span class="metin_indentmetin_i _idGenCharOverride-8">a.g.e</span><span class="metin_indentmetin_n _idGenCharOverride-8">., s.149)</span> <span class="metin_normal _idGenCharOverride-1">En azından hüzün verici olan, bu satırları yazan Kâzım Paşa, Enver Paşa’nın kendisini Divan-ı Harp kararından kurtardığını da belirterek,</span> <span class="metin_normal_i _idGenCharOverride-1">“Bunun için hâlâ da severim, hürmetim vardır.”</span> <span class="metin_normal _idGenCharOverride-1">der; fakat, Anadolu’ya girmesi felaket olacağından bunu engellemek görevimdir, diye devam eder.</span> <span class="metin_indentmetin_n _idGenCharOverride-8">(Karabekir,</span> <span class="metin_indentmetin_i _idGenCharOverride-8">a.g.e.,</span> <span class="metin_indentmetin_n _idGenCharOverride-8">s.201)</span></p>

    <p class="Temel-Paragraf"><span class="metin_normal _idGenCharOverride-1">Öyle görünüyor ki Kâzım Paşa’nın önerdiği propagandalar pek başarılı olamamış, ancak bu dönemden itibaren özellikle Sarıkamış Harekâtı üzerine yapılan yayınlarda büyük abartılar ve bakış açısı sapmaları görülmüştür ve bu harekât üzerinden yapılan propagandalar halen de etkisini sürdürmektedir. Öyle ki, Çanakkale Zaferi’nin değerini artırmak için yükseltilen şehit sayısı –ki bu zaferin de başkomutanı Enver Paşa’dır- Sarıkamış’ta Enver Paşa’yı karalamak için kullanılmaktadır.</span></p>

    <p class="Temel-Paragraf"><span class="metin_normal _idGenCharOverride-1">“Doksan bin kişinin Allahuekber Dağlarında tek kurşun atmadan donduğu” safsatalarının, Enver Paşa’yı değil, Sarıkamış Savaşlarının büyük kahramanlarını ve aziz şehitlerini aşağıladığı, ruhlarını muazzep ettiği fark edilememiştir. Savaş kazanıldığı zaman ölenleri şehit bilip yüceltmek ve kaybedildiği zaman boşu boşuna öldüklerini söylemekten daha çirkin ve düşmanca bir değerlendirme olabilir mi? İşte, “Enver Paşa gelecek” korkusuyla başlatılan propagandanın gelip dayandığı utanç verici nokta budur. İşte, yıllar boyunca, nice yakınları burada toprağa düşmüş olanlarımız bile, Sarıkamış deyince, bu tür bir değerlendirmeyi kalıp halinde tekrarlayıp durmuştur. Bu propagandaların, tam bir bilgisizlik ortamında yeşerdiğini ve çok uzun süre etkili olduğunu söylemeliyiz.</span><span class="metin_dipnot _idGenCharOverride-6"><a class="_idFootnoteLink" href="#footnote-238-2" id="footnote-238-2-backlink">2</a></span></p>

    <p class="Temel-Paragraf"><span class="metin_normal _idGenCharOverride-1">Bu noktalara işaret eden Cemal Kutay, vaktiyle Enver Paşa’nın Kurmay Yaverliğini yapan Kâzım Orbay’a, eldeki vesikaları tasnif edip arşivleyelim</span><span class="metin_dipnot _idGenCharOverride-6"><a class="_idFootnoteLink" href="#footnote-238-3" id="footnote-238-3-backlink">3</a></span><span class="metin_normal _idGenCharOverride-1">, teklifinde bulunduğunu kaydettikten sonra, şöyle yazar:</span></p>

    <p class="temel_indentmetin_tek"><span class="metin_minion _idGenCharOverride-9">“Hem vesikasızlıktan yanlış hükümler verilmiştir, hem de aslından şüphe edilmeyen apaçık vesikaların anlattıklarının tam aksine hükümler verilmiştir. Nitekim 1947’de, Büyük Millet Meclisi’nde, vaktiyle kendisi de Enver Paşa’ya ‘Hürriyet Kahramanı’ diyen bir milletvekili, Anavatan şehidi için ‘maceracı’ dediği zaman, Kâzım Orbay Genel Kurmay Başkanı idi ve bildiklerini, çok iyi bildiklerini bile söylememiş, söyleyememişti.”</span> <span class="metin_indentmetin_n _idGenCharOverride-1">(Cemal Kutay, “Hür Türkistan Yolunda, Buhara’da Enver Paşa”,</span> <span class="metin_indentmetin_i _idGenCharOverride-1">Tarih Sohbetleri</span><span class="metin_indentmetin_n _idGenCharOverride-1">, c.3, Kasım 1966, İstanbul, s.141)</span></p>

    <p class="Temel-Paragraf"><span class="metin_normal _idGenCharOverride-1">Sovyetler de, Paşa aleyhindeki propagandalarını, O’nun şehadetine rağmen devam ettirmişlerdir. 1920-30 arasında,</span> <span class="metin_normal_i _idGenCharOverride-1">“Enver Paşa Türk Halkının Düşmanı’’</span> <span class="metin_normal _idGenCharOverride-1">adıyla, Viladimir Kordinin’in rejisörlüğünü yaptığı bir de film yaptırmışlardır.</span></p>

    <p class="temel_tp_son"><span class="metin_normal _idGenCharOverride-1">Bugün, soğukkanlılıkla baktığımızda görüyoruz ki, Enver Paşa ve o nesilden gelecek nesillere kalan, onların ülkücülükleri, bağlanışlarındaki derinlik ve bir de Cumhuriyetimizdir.</span></p>

    <div class="_idFootnotes">
      <div class="_idFootnote" id="footnote-238-2">
        <p class="temel_dipnot_p"><a class="_idFootnoteAnchor" href="#footnote-238-2-backlink">2</a> <span class="metin_normal_d _idGenCharOverride-1">Sarıkamış Harekâtı hakkında, Türk Silahlı Kuvvetleri ancak 1993 yılında kendi çalışması sayılabilecek bir eser yayımlayabilmiştir. General Fahri Belen’in kitabı geniş okuyucuya ulaşamamıştır. Propagandanın başlatıldığı o yıllarda yayımlanan Şerif Köprülü’nün kitabı ve IX. Kolordu komutanı İhsan Paşa’nın hatıratı, işaret ettiğimiz propagandaların malzemesi olmuştur. Son yıllarda yayımlanan Özhan Eren ve özellikle Dr. Ramazan Balcı’nın çalışmaları en değerli ve tarafsız eserler arasındadır.</span></p>
      </div>

      <div class="_idFootnote" id="footnote-238-3">
        <p class="temel_dipnot_p"><a class="_idFootnoteAnchor" href="#footnote-238-3-backlink">3</a> <span class="metin_normal_d _idGenCharOverride-1">Kâzım Orbay’ın elindeki belgeler Türk Tarih Kurumu arşivine verilmiş olup, tasnif edilmiş halde incelemeye açıktır.</span></p>
      </div>
    </div>
  </div>
</body>
</html>
