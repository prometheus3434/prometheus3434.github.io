<?xml version='1.0' encoding='utf-8'?>
<html xmlns="http://www.w3.org/1999/xhtml">
  <head>
    <title>tekparti</title>
    <meta http-equiv="Content-Type" content="text/html; charset=utf-8"/>
  <link href="../../stylesheet.css" rel="stylesheet" type="text/css"/>
<link href="../../page_styles.css" rel="stylesheet" type="text/css"/>
</head>
  <body class="calibre">
<h1 class="normal" id="calibre_toc_2">Önsöz</h1>

  <p class="normal1">Meselelere 1924’lerden bakılarak bugünlere doğru gelindiği zaman Türk siyasi hayatında çıkarlar için de manevralar çevrildiği, kelimeler üzerinde bile durularak nasıl spekülasyonlara girişildiği daha iyi anlaşılır. Nitekim, Sayın Mahmut Goloğlu’nun gerçekten uzun bir inceleme ürünü olan ve can alıcı noktalara parmak basan Devrimler ve Tepkileri: 1924-1930 adlı eserinde bunlar apaçık görülüyor...</p>

  <p class="normal1">Sayın Goloğlu, uzun yıllar Parlamento’da bulunmuş, bir ara meclis başkan vekilliği yapmış, sonra politikadan çekilip özellikle kendisini yakın tarihimizin araştırmalarına vermiş nadir kişilerdendir. Tutanak dergilerini, yan yayınları iyi inceliyor, bilhassa yargıya varmadan seçtiği örnekler, tartışmalar, konuşmalar “büyük insanlar” ile “küçük çevreler”in, liderlerle liderciklerin ve çıkar zümrelerinin durumunu, bu arada “küçük çevreler”in ve liderciklerin neler yapabileceklerini açık seçik belirtiyor.</p>

  <p class="normal1">Sayın Goloğlu’nun kitabını okurken ve özellikle Parlamento’da o zamanki pek ılımlı muhalefete karşı sıkıştırma kampanyasına girişen isimler sıralanırken, bunların sonradan nerelerden nerelere gittiğini ve Türkiye’nin siyasi hayatındaki çalkantıların aslında “küçük çevreler”den geldiğini bir kez daha gördüm.</p>

  <p class="normal1">Şimdi sadece isimleri değişen bu küçük insanlar, değişik biçimde de çalışsalar yine faaliyet halindedirler, öküz altında buzağı aramak, nihayet kişisel ve hoşgörü ile karşılanacak bir davranıştır. Ama bu davranışlar, eğer kişinin ruhsal yapısından çıkar, telkinleri ülkeyi tehdit eder hale getirirse onun önüne dikilmek, hem de tarihsel gelişimden örnekler vererek dikilmek gerekir.</p>

  <p class="normal1">Sayın Goloğlu, bu örneklerin 1930’a kadar olanlarını vermiştir. Biz Devrimler Ve Tepkiler kitabından çağrışım yaparak günümüze kadar geldik. Politikacıların bu kitabı dikkatle okumalarını salık veririz. Sırf ibret almaları için...</p>

  <p class="sagnormal">Ecvet Güresin<div class="calibre1" id="calibre_pb_1"></div>
</p>
</body>
</html>
