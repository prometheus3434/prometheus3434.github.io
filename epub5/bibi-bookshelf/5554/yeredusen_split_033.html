<html xmlns="http://www.w3.org/1999/xhtml">
	<head>
		
		<title>yeredusen</title>
		<meta content="http://www.w3.org/1999/xhtml; charset=utf-8" http-equiv="Content-Type"/><link href="stylesheet.css" rel="stylesheet" type="text/css"/><style type="text/css">
		@page { margin-bottom: 10.000000pt; margin-top: 10.000000pt; }</style></head>
	<body class="calibre">
<div class="chapter">
				<p class="indentmetin">taneyim.</p>
				<p class="indentmetin">başka tanelerle kümeli</p>
				<p class="indentmetin">ceviz iriliğinde büyüyen.</p>
				<p class="indentmetin">tam göbeğimde feci bir düşme korkusu,</p>
				<p class="indentmetin">tüy ağırlığında döne döne geliyorum sana</p>
				<p class="indentmetin">–inan bana olabileceğim en doygun halimdeyim.</p>
				<p class="indentmetin"> </p>
				<p class="indentmetin">ben, zamanı kara çözüştüren ulu iradenin saniyesi...</p>
				<p class="indentmetin">gökteki soğuk sarayımdan ayrılmazdan önce çok daha hafiftim</p>
				<p class="indentmetin">buzun kesin yasasıyla</p>
				<p class="indentmetin">göz kamaştırıcı güzellikte bir çiçeğe kesilinceye</p>
				<p class="indentmetin">buharın biçimsiz salınışı, karın en saf evresiydim.</p>
				<p class="indentmetin"> </p>
				<p class="indentmetin">o zamanlar rüzgâr, rüzgârdı</p>
				<p class="indentmetin">huyunu iyi bilmediğim uzak bir akraba</p>
				<p class="indentmetin">buhar, buhardı,</p>
				<p class="indentmetin">suyla yoğrulan uzun bir ömrün zamansızlığı.</p>
				<p class="indentmetin">çiy noktasına ulaşırken, ne buhardım ne su ne de yıldırım</p>
				<p class="indentmetin">bundan böyle hepsiyim.</p>
				<p class="indentmetin">geçmişin, şimdinin ve geleceğin uzantılarıyla</p>
				<p class="indentmetin">yeryüzüne düştükçe</p>
				<p class="indentmetin">seni üşüten bir ergin taneyim.</p>
				<p class="indentmetin"> </p>
				<p class="indentmetin">şimdi istem dışı bir savruluşun kusursuz bir zerresi olarak</p>
				<p class="indentmetin">buzlu bir sitem getiriyorum sana,</p>
				<p class="indentmetin">duyup duyabileceğin en keskin sözü.</p>
				<p class="indentmetin">içinde ne babanın adı geçiyor</p>
				<p class="indentmetin">ne de kadından bozma şu adamın...</p>
				<p class="indentmetin"> </p>
				<p class="indentmetin">Yâşur kulaklarını dikmiş sabırsızlıkla beni bekliyor</p>
				<p class="indentmetin">sözüm söz</p>
				<p class="indentmetin">hiç ağrı çektirmeden, kavlamış derisinden</p>
				<p class="indentmetin">kıl kıl dökeceğim çilesini.</p>
				<p class="indentmetin"> </p>
				<p class="indentmetin">Adamkadın'sa biraz olsun merhamet göremeyecek.</p>
				<p class="indentmetin">onun tutkusu, içine çekilen herkesi kavuran kösnül bir iklim</p>
				<p class="indentmetin">yeryüzündeki mevsimlerin tümünü dışlayan,</p>
				<p class="indentmetin">salt Adamkadın'a özgü, cehennemi...</p>
				<p class="indentmetin"> </p>
				<p class="indentmetin">işte oradan çekip sonu gelmez ürpertilere salacağım onu.</p>
				<p class="indentmetin">yeminlerini, aşkın iradesini, çelik sertliğindeki inadını</p>
				<p class="indentmetin">mecbur bırakacak.</p>
				<p class="indentmetin">kımıltısız yontuların kristal hüznünü taşıyacak yüzü.</p>
				<p class="indentmetin">bundan böyle duygusunu kimseye bulaştıramayacak...</p>
				<p class="indentmetin"> </p>
				<p class="indentmetin">sana gelince Sağgöz, don e mi!</p>
		</div>
		<div class="calibre1" id="calibre_pb_34"/></body>
</html>