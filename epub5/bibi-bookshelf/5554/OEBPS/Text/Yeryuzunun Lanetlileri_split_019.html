<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>tummetin</title>
  <link href="../Styles/stylesheet1.css" rel="stylesheet" type="text/css" />
  
<style type="text/css">
@page { margin-bottom: 10.000000pt; margin-top: 10.000000pt; }
                @font-face {
    font-style: normal;
    font-family: "Liberation", serif, sans-serif;
    font-weight: normal;
    src: url(../Fonts/LiberationSerif-Regular.ttf)
    }

                @font-face {
    font-style: italic;
    font-family: "Liberation", serif, sans-serif;
    font-weight: normal;
    src: url(../Fonts/LiberationSerif-Italic.ttf)
    }

                @font-face {
    font-style: bold;
    font-family: "Liberation", serif, sans-serif;
    font-weight: bold;
    src: url(../Fonts/LiberationSerif-Bold.ttf)
    }
</style>
</head>

<body class="calibre">
  <div class="calibre1" id="calibre_pb_0"></div>

  <div class="chapter">
    <h1 class="baslik1" id="calibre_toc_8">Sonuç</h1>

    <p class="normal">Haydi yoldaşlar, şimdi taraf değiştirme zamanı. Bizi içine saran geniş karanlık örtüyü silkeleyip atmalı ve ışığa ulaşmalıyız. Doğacak yeni gün bizi kararlı, aydınlanmış ve sağduyulu bulmalı.</p>

    <p class="normal">Hayallerimizi terk etmeli, eski inançlarımıza ve dostluklarımıza elveda demeliyiz. Yararsız ağıtlar, kısır yalvarmalar ve kokuşmuş çabalarla zaman harcamayalım. Ağzından insan sözünü hiç düşürmeden sokak köşelerinde, dünyanın bütün köşelerinde insanları katleden bu Avrupa’yı bir kenara bırakalım.</p>

    <p class="normal">Avrupa kendi amaçları ve ihtişamı için yüzyıllar boyunca öteki insanların gelişmesini engelledi ve onları köleleştirdi; yüzyıllar boyunca sözde “tinsel deneyim” adına neredeyse tüm insanlığı kırıp geçirdi. Onlara bir bakın, atom bombasının yok etme tehdidiyle ruhsal çöküş arasında gidip geliyorlar.</p>

    <p class="normal">Gene de Avrupa’nın kendi topraklarında girişimlerini başarıyla taçlandırdığını kimse inkâr edemez.</p>

    <p class="normal">Avrupa dünyanın liderliğini ateş, kinizm ve şiddetle üstlendi. Bakın, anıtlarının gölgesi nasıl da genişleyip ilerilere uzanıyor. Avrupa’nın hareketi uzam ve düşünce sınırlarını yarıp geçiyor. Avrupa kendisini yalnızca alçakgönüllük ve ılımlılıktan değil yumuşaklık ve meraktan da yoksun bırakıyor.</p>

    <p class="normal">insana karşı bir cimrilik gösterisi bu yalnızca, yalnızca insana karşı cimriliğini ve etobur caniliğini göstermiştir Avrupa.</p>

    <p class="normal">Yani kardeşlerim, bu Avrupa’nın ayak izlerini izlemekten başka yapacağımız daha iyi şeyler olduğunu nasıl anlayamayız?</p>

    <p class="normal">insandan söz etmeyi asla bırakmayan, tek kaygısının insan olduğunu iddia etmekten hiç bıkmayan bu Avrupa’nın her bir ruhsal zaferi için insanlığın ne acılar çektiğini artık biliyoruz.</p>

    <p class="normal">O halde yoldaşlar, Avrupa oyunu sonunda bitti, başka bir şey bulmalıyız. Avrupa’yı taklit etmediğimiz sürece, Avrupa düzeyine çıkma saplantısına takılıp kalmadığımız sürece bugün her şeyi yapabiliriz.</p>

    <p class="normal">Avrupa bugün öyle delice, öyle soluksuz bir ivme kazandı ki, bütün denetimi ve aklını kaybetti; baş döndürücü bir hızla dosdoğru uçuruma koşuyor. Tüm hızımızla ondan kurtulursak iyi ederiz.</p>

    <p class="normal">Ama gene de bir modele, plana ve örneklere gereksinim duyduğumuz çok açıktır. Bir çoğumuz için Avrupa modeli en esinleyici modeldir. Ama daha önceki sayfalarda böyle bir taklidin bizi yanlış yönlendirdiğini görmüştük. Avrupa’nın başarıları, Avrupa’nın teknolojisi ve Avrupa yaşam tarzları artık bizi etkilememeli, dengemizi bozmamalı.</p>

    <p class="normal">Avrupa’nın tekniği ve yaşam tarzında insanı aradığımda, sürekli insanın inkârıyla, çığ gibi büyüyen cinayetlerle karşılaşıyorum.</p>

    <p class="normal">İnsanı bir bütün olarak güçlendiren amaçlar için insanlar arasındaki işbirliği, insanın projeleri ve insanlık durumu, gerçek yaratılar gerektiren yeni konulardır.</p>

    <p class="normal">Avrupa’yı taklit etmemeye karar verelim; beyrnimizi ve kaslarımızı yeni bir yönde birleştirelim. Avrupa’nın yaratamadığı bütünlüklü insanı biz yaratmaya çalışalım.</p>

    <p class="normal">İki yüzyıl önce eski bir Avrupa sömürgesi Avrupa düzeyine çıkmaya karar verdi. O kadar başarılı oldu ki, Amerika Birleşik Devletleri bugün bir canavar haline geldi, Avrupa’nın kusurlarını, hastalığını, insanlıkdışılığını korkunç boyutlara ulaştırdı.</p>

    <p class="normal">Yoldaşlar, üçüncü bir Avrupa yaratmaktan başka yapacak işimiz yok mu? Batı kendisini ruhsal bir maceradaymış gibi gördü. Şimdi insanlığın beşte birini kapsayan köleliği bu ruh adına, yani Avrupa ruhu adına haklı çıkardı ve meşrulaştırdı.</p>

    <p class="normal">Evet, Avrupa ruhu tuhaf temeller üzerine kurulmuş. Bütün Avrupa düşüncesi, giderek daha da terk edilen ve ulaşılması olanaksızlaşan yerlerde ortaya çıkmıştır. Bu yüzden bu yerlerde insanla karşılaşmak şansı giderek daha da azaldı.</p>

    <p class="normal">Sürekli kendisiyle konuşması ve giderek iğrençleşen narsisizmi, kaçınılmaz olarak yarı deliliğe ortam hazırladı; entellektüel düşünce bir ıstırap halini aldı, çünkü yaşayan, çalışan, kendini yaratan bir varlık olarak insanın gerçekliğinin yerini sözler, bir araya getirilmiş sözcükler ve anlamlarının yarattığı gerilimler aldı. Ne var ki, Avrupalı işçileri bu narsisizmi kırmaya ve gerçekliğin inkârından uzaklaşmaya zorlayan Avrupalılar da vardır.</p>

    <p class="normal">Genel olarak Avrupalı işçiler bu çağrılara yanıt vermedi, çünkü işçiler kendilerinin de Avrupa Ruhu’nun şaşılacak büyüklükte serüveninin bir parçası olduğuna inanıyor.</p>

    <p class="normal">İinsanlığın büyük sorunlarına çözümün tüm unsurları Avrupa düşüncesinde farklı zamanlarda var olmuştur. Ama Avrupalılar kendilerine düşen misyonu hayata geçirmedi. Bu misyon, tüm ağırlıklarıyla bu unsurları işlemekten, düzenlenişlerini, varlıklarını değiştirmekten ve son olarak insanlık sorununu en sınırsız yüksekliğe çıkarmaktan ibaretti.</p>

    <p class="normal">Bugün Avrupa’da bir durağanlığa, damar tıkanıklığına tanık oluyoruz. Yoldaşlar, diyalektiğin yavaş yavaş bir denge mantığına dönüştüğü bu durağan hareketten kaçalım. insanlık sorusunu yeniden ele alalım. Beynin gerçekliğini, kitlesini bütünüyle yeniden inceleyelim. Beynin bağlantıları artırılmalı, bağlantıları çeşitlendirilmeli ve iletileri yeniden insancıllaştırılmalıır.</p>

    <p class="normal">Haydi yoldaşlar, artçı oyunlarla oyalanamayacak kadar çok iş var elimizde. Avrupa yapması gerekeni yaptı; genel olarak baktığımızda da iyi bir iş çıkardı: Onu suçlamaktan vazgeçelim, ama kararlı bir şekilde, bu kadar gösteri yeter, diyelim. Artık ondan korkmamız için bir neden yok, Avrupa’ya imrenmekten vazgeçelim.</p>

    <p class="normal">Bugün Üçüncü Dünya Avrupa’nın karşısında, projesi bu Avrupa’nın yanıt bulamadığı sorunları çözmeye çalışmak olan muazzam bir kütle olarak duruyor.</p>

    <p class="normal">Ama şimdi önemli olan kârlılık sorunu değil, üretkenliği artırma sorunu değil, üretim oranları sorunu değil. Hayır, doğaya geri dönme sorunu da değil. Bugün önemli olan çok basit bir sorun: insanı paramparça eden yönlere sürüklememek, beynine onu hızla bozan ve aklını alan bir tempo dayatmamak. Başkalarını yakalama nosyonu, insanı vahşileştirme, onu kendisinden ve iç bilincinden söküp alma, kırıp dökme, öldürme mazereti olarak kullanılmamalıdır.</p>

    <p class="normal">Hayır, kimseye yetişmek istemiyoruz. Yapmak istediğimiz şey şudur: Gece gündüz, her an her dakika insanın, her insanın yanında yürümek. Kervanın saflarını sıklaştırmak gerekir; çünkü kervanın arası açılırsa, her öbek ancak önündekini görür, insanlar artık birbirlerini tanıyamayacakları kadar, gitgide daha az karşılaşacakları, birbirileriyle gitgide daha az konuşacakları kadar birbirlerinden ayrı düşerler.</p>

    <p class="normal">Üçüncü Dünya, yalnızca Avrupa’nın iddia ettiği nadir dâhilikleri değil onun işlediği suçları da dikkate alan yeni bir insan tarihine sil baştan başlamalıdır; bu suçların en korkuncu insanın tam kalbinde, işlevlerinden patolojik olarak uzak tutulmasında ve birliğinin yavaş yavaş eriyip yok olmasında; topluluk koşullarında sınıfın beslediği kategorilere ayrılmada ve kanlı gerilimlerde, ve son olarak da engin insanlık ölçeğinde ırkçı nefret, kölelik, sömürü ve en önemlisi bir buçuk milyar insanın yeryüzünden silindiği çok kanın yitirildiği soykırımda işlendi.</p>

    <p class="normal">Öyleyse yoldaşlar, esin kaynağını Avrupa’dan alan devletler, kurumlar ve toplumlar yaratarak Avrupa’ya minnet borcu ödemeyelim.</p>

    <p class="normal">insanlık bizden bu grotesk ve genellikle tiksindirici taklit yerine başka şeyler bekliyor.</p>

    <p class="normal">Afrika’yı yeni bir Avrupa’ya dönüştürmek istiyorsak, Amerika’yı yeni bir Avrupa’ya dönüştürmek istiyorsak, o halde ülkelerimizin kaderini Avrupalılara emanet edelim. Onlar bizim en iyimizden daha iyi bir iş çıkarırlar.</p>

    <p class="normal">Ama insanlığın ileriye adım atmasını istiyorsak, insanlığı Avrupa’nın yerleştirdiğinden farklı bir düzeye götürmek istiyorsak, öncü olmamız gerekir.</p>

    <p class="normal">Halkımızın beklentilerine yanıt vermek istiyorsak, Avrupa dışında başka yerlere bakmamız gerekir.</p>

    <p class="normal">Ayrıca, Avrupalıların beklentilerine yanıt vermek istiyorsak, onlara, ne kadar ideal olursa olsun zaman zaman onların bile midesini bulandıran toplumlarının ve düşüncelerinin bir yansımasını göndermemeliyiz.</p>

    <p class="normal">Avrupa için, kendimiz için ve insanlık için, yoldaşlar, yeni bir başlangıç yapmalı, yeni bir düşünce tarzı geliştirmeli ve yeni bir insan yaratmaya çalışmalıyız.</p>
  </div>

  <div class="calibre1" id="calibre_pb_28"></div>
</body>
</html>
