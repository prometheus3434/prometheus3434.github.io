<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Ayhan Hocha</title>
  <link href="../Styles/Style_ayh.css" rel="stylesheet" type="text/css" />
</head>

<body class="calibre">
  <h1>ON ALTlNCl BÖLÜM</h1>
  <hr class="sigil_split_marker" />

  <h3 class="sigil_not_in_toc">SURUNAN&nbsp;</h3>

  <h3 class="sigil_not_in_toc">CHELESTRA</h3>
  <hr class="sigil_split_marker" />

  <p><br /></p>

  <p>Alfred toplantıdan becerebildiğinde erken çıktı ve köpek eşliğinde Surunan'da dolanmaya başladı. Yeni bulduğu bu alemin sevinci yok olmuştu. Artık onu duygulandırmayan güzelliklere baktı; kendisine ait olan, ama ona yabancı gelen konuşmaları dinledi; evi olması gereken yerde yabancı gibi hissediyordu kendini.</p>

  <p>"Haplo'yu bulmakmış," diye mırıldandı köpeğe. Sevdiği ismi duyan köpek hevesle inledi. "Haplo'yu bulmamı nasıl beklerler? Ve eğer bulursam ne yapacağım onunla?"</p>

  <p>Endişeli ve kafası karışmış bir halde, sokaklarda amaçsızca gezindi.</p>

  <p>"Sen bile sahibini bulamazken ben nasıl bulacağım Haplo'yu" diye sordu köpeğe. Köpek duygudaşlıkla bakışlarını kaldırdı, ama yanıt veremedi.</p>

  <p>Alfred homurdandı. "Neden anlamıyorlar? Neden beni rahat bırakmıyorlar?"</p>

  <p>Aniden durup, çevresine bakındı. Niyetlendiğinden daha uzağa yürümüştü, daha önce geldiğinden de uzağa. Kasvetle, acaba bedeni -her zamanki gibi-kaçmaya karar verdi de, beynine bu kararı bildirmeyi mi unuttu, diye merak etti.</p>

  <p>"'Patryn'e sorular sormak istiyoruz yalnızca,' Samah'ın sözleri bunlar ve Konsey üyesi bana yalan söylemez. Söyleyemez. Bir Sartan asla bir başka Sartana yalan söylemez.</p>

  <p>"Ama o zaman," diye sordu Alfred köpeğe, "neden Samah'a güvenmiyorum? Neden ona Haplo'ya güvendiğimden daha az güveniyorum?"</p>

  <p>Köpek bilemiyordu.</p>

  <p>"Belki de Samah haklıdır," diye devam etti Alfred, bedbahtlık içinde. "Belki Patryn beni gerçekten yozlaştırmıştır. Acaba bunu yapmaya güçleri var mı? Bir Patryn tarafından büyülenen bir Sartan duymadım hiç, ama herhalde mümkündür." İçini çekti, elini kel kafasından geçirdi. "Özellikle de ben söz konusu olduğumda."</p>

  <p>Köpek Alfred'in Haplo'yu oracıkta bulamayacağını gördü. Sıcakta nefes nefese, kendini Sartan'ın ayaklarının dibine attı.</p>

  <p>Alfred de yorgundu ve sıcaklamıştı. Bitkinlik içinde, dinlenebileceği bir yer aradı. Çok uzak olmayan bir yerde, Sartanların bayıldığı ama Alfred'in artık biraz sıkıcı bulmaya başladığı beyaz mermerden yapılmış küçük, kare bir bina vardı. Beyaz mermerden sayısız sütunun taşıdığı üstü örtülü bir veranda çepeçevre dönüyor, kişisel bir konutun rahat havasını değil, bir kamu binasının ciddi, resmi görünüşünü veriyordu ona.</p>

  <p>Kentin kalbinde bulunan diğer kamu binalarından bu kadar uzakta olması tuhaf, diye düşündü Alfred yaklaşırken. Verandanın serin gölgeleri, Sartan kentinin üzerinde devamlı parlayan güneş ışığına karşı sığınak vaat ediyordu. Köpek de Alfred'in yanında yürüyordu.</p>

  <p>Verandaya ulaşan Alfred, oturup dinlenebileceği banklar göremeyince hayal kırıklığına uğradı. İçeride oturabileceği yerler olduğunu tahmin eden Alfred, gözleri gölgelere alışana kadar bekledi, sonra geniş, tunçtan çift kapının üstüne oyulmuş rünleri okudu.</p>

  <p>Uyarıcı rünler görünce oldukça şaşırdı ve meraklandı. Desenler çok güçlü değildi, Abarrach'taki Lanetliler Odası'na girişi engellemeye çalışan rünlere hiç benzemiyordu.&nbsp;<a href="../Text/dipnotlar.xhtml#a28" id="k28"><sup>[28]</sup></a>&nbsp;Bu rünler daha ılımlıydı, Alfred'e dostça, yapması gereken en nazik ve uygun şeyin, buradan gitmek olduğunu hatırlatıyordu. Eğer içeride bir işi varsa, girmek için Konsey'den izin alması gerekiyordu.</p>

  <p>Bir başka Sartan -mesela Samah ya da Orla- gülümser, başını sallar ve hemen arkasını dönüp giderdi. Alfred de tam olarak bunu yapmaya niyetliydi. Tam olarak bunu yapmaya yeltendi -yani arkasını dönüp gitmeye.</p>

  <p>Aslında, yarısı arkasına döndü de. Ne yazık ki, diğer yarısı kapıyı azıcık aralayıp içeriye bir göz atmaya karar vermişti ve sonuç olarak Alfred kendi ayaklarına takıldı, kapıya doğru düştü ve tozların üzerine yüzüstü uzandı.</p>

  <p>Bunun bir oyun olduğunu düşünen köpek Sartan'ın ardından içeri sıçradı. Hayvan Alfred'in yüzünü yalamaya, kulaklarını numaradan dişlemeye başladı.</p>

  <p>Alfred oyuncu hayvanı üzerinden kaldırmaya çalıştı. Toz kaplı odada tekmeler savurup ellerini kollarını salladı. Kapı gümleyerek kapandı ve tozu kaldırdı. Hem Alfred, hem de köpek hapşırmaya başladı.</p>

  <p>Alfred köpeğin dikkatinin dağılmasından faydalanarak telaşla ayağa kalktı. Huzursuzdu ve neden olduğunu tam olarak çıkaramıyordu. Belki de ışık olmaması yüzündendi. Binanın içi gecenin mutlak karanlığına bürünmemişti, ama şekilleri bozan, sıradan olanı tuhaf ve kötücül gösteren kasvetli bir alacakaranlık vardı.</p>

  <p>"Gitsek iyi olacak," dedi Alfred köpeğe. Patileri ile burnunu ovan köpek tekrar hapşırdı ve bunun mükemmel fikir olduğunu düşünürmüş gibi göründü.</p>

  <p>Sartan el yordamıyla, karanlığın içinde çift kapıya doğru ilerledi, açmaya yeltendi ve kulbunun olmadığını fark etti. Girişe bakıp, başını kaşıdı.</p>

  <p>Kapı tamamen kapanmıştı, ufacık bir aralık bile yoktu. Sanki duvarın parçası haline gelmiş gibiydi. Alfred oldukça şaşırmıştı. Daha önce hiçbir bina bunu ona yapmamıştı. Dikkatle, rünlerin aydınlanarak ona yanlışlıkla girişten çıkmaya çalıştığını, arkadaki merdivenleri denemesini söylemesini bekleyerek kapının olduğu yere baktı.</p>

  <p>Bu türden hiçbir şey belirmedi. Aslında herhangi bir türden hiçbir şey belirmedi.</p>

  <p>Huzursuzluğu artan Alfred, titrek sesiyle birkaç rün söyledi, kapıyı açacak ve dışarı çıkmasını sağlayacak rünler.</p>

  <p>Rünler pırıldadı, sonra soldu. Kapıda eksi büyü vardı. Yapacağı her büyü, aynı güce sahip bir karşı büyü ile karşılık görecekti.</p>

  <p>Alfred alacakaranlıkta, el yordamıyla bir çıkış aramaya başladı. Köpeğin kuyruğuna bastı, incik kemiğini mermer bir banka çarptı ve bir başka kapı olduğunu sandığı, ama yalnızca mermer bloklarda bir çatlak olduğu ortaya çıkan bir çizgiyi açmaya çalışırken parmaklarını bereledi.</p>

  <p>Görünüşe göre, bu binaya giren her kimse, içeride kalması amaçlanmıştı. Garip. Çok garip. Konu üzerinde düşünmek için banka oturdu.</p>

  <p>İtiraf etmesi gerekirdi ki, dışarıdaki rünler içeri girmemesini istemişlerdi, ama bu bir talepti, yasak değil. Aynı zamanda, itiraf etmesi gerekirdi ki burada hiçbir işi yoktu, ne de Konsey'den içeri girmek için izin almıştı.</p>

  <p>"Evet, hatalıyım," dedi köpeğe, yanında durması ve ona teselli vermesi için onu okşayarak, "ama o kadar da hatalı olamam, aksi halde kapıya herkesi dışarıda tutacak, çok daha güçlü koruyucu rünler koyarlardı. Ve bir zamanlar içeriye girenlerin olduğu açık. Uzun zaman önce olsa da.</p>

  <p>"Ve bir başka çıkış olduğundan bahsetmediğine göre," diye düşünmeyi sürdürdü, "bu da bir başka çıkışın olduğunu ve buraya gelen herkesin bunu bildiğini gösterir. Bu herkesçe biliniyordu ve bu yüzden yön tarifi koymaya zahmet etmediler. Elbette ben bilmiyorum, çünkü bir yabancıyım, ama onu bulabilmeliyim. Belki de yan tarafta veya arkada bir kapı vardır."</p>

  <p>Kendini daha iyi hisseden Alfred, bir aydınlatma rünü söyledi. Rün başının üzerinde belirdi (köpek tam anlamıyla büyülenmişti) ve binanın iç taraflarına yöneldi.</p>

  <p>Şimdi açıkça görebildiğinden, Alfred çevresini iyice algılayabiliyordu. Binanın önü boyunca uzanan bir koridordaydı ve en uca kadar devam edip, sonra dik açıyla dönmesinden, kenarlar boyunca devam ettiğini çıkarabiliyordu. Tavanda bulunan pek çok pencereden solgun bir ışık geliyordu -Alfred pencerelerin iyi bir temizliğe ihtiyacı olduğunu düşündü.</p>

  <p>Bane'in oyuncaklarından biri aklına geldi -bir kutunun içinde bir başka kutu, onun içinde bir başkası, onun içinde bir başkası vardı.</p>

  <p>İçeri girerken kullandığı kapının karşısındaki duvarın ortasından kapı, daha küçük kutulardan birine giriş sağlıyordu.</p>

  <p>Alfred bu kapıyı ve çevresindeki duvarları dikkatle, kendi kendine, eğer bunların üzerinde de uyarıcı rünler varsa bu uyarıyı dinleyeceğini söyleyerek inceledi. Ama kapı pürüzsüzdü, verecek bir tavsiyesi ya da yardımı yoktu.</p>

  <p>Alfred ihtiyatla ittirdi.</p>

  <p>Kapı sessiz menteşelerin üzerinde kayarak açıldı. Alfred, köpeği yanından ayırmadan içeri girdi ve kapı arkasından kapanacak gibi olduğunda, ayakkabısını aralığa soktu. Bir ayakkabısı ayağında, diğeri çıplak, hoplayarak odaya girdi ve hayret içinde çevresinde bakarak durdu.</p>

  <p>"Bir kütüphane," dedi kendi kendine. "Ama burası bir kütüphaneden başka bir şey değil."</p>

  <p>Alfred ne beklediğinden tam olarak emin değildi (uzun, keskin dişleri olan kötü canavarlar zihninin gerilerinde bekleşiyorlardı), ama beklediği çıkmamıştı. Oda geniş, açık ve havadardı. Buzlu camdan yapılmış büyük bir tavan penceresi güneşin parıltısını yumuşatıyor, okumak için, gözleri rahatlatan bir ışık veriyordu. Ahşap masalar ve sandalyeler odanın orta kısmını dolduruyordu. Duvarlar mermere oyulmuş büyük deliklerle doluydu ve bunların her birinde düzgünce dizilmiş altın parşömen tüpleri vardı.</p>

  <p>Bu odada toz yoktu; güçlü koruma ve saklama rünleri duvarları süslüyor, parşömenlerin bozulmasını engelliyordu. Alfred uzak duvarda bir kapı gördü.</p>

  <p>"Ah, çıkış kapısı."</p>

  <p>Kapıya yöneldi, masaların oluşturduğu labirentin içinde yolunu bulmak, onlara ve kendisine olabildiğince az zarar vermek için yavaşça hareket etti. Bunun kolay olmadığını keşfetti, çünkü yürüdükçe, muhtelif parşömen bölmelerinin kolay erişim sağlamak için sıralandığını, etiketlendiğini ve devamlı dikkatini çektiğini fark etti.</p>

  <p>Eski Dünya. Değişik bölümleri okudu. Etimoloji... Din... Dinozorlar... Fosiller... Makineler... Mimari... Psikoloji... Sanat... Savaş... Teknoloji... Uzay programı (Uzay? Bu ne anlama geliyor? Boş Uzay mı? Açık Uzay mı?).</p>

  <p>Alfred'in adımları yavaşladı ve sendeleyerek durdu. Gittikçe artan bir hayranlık içinde çevresine bakındı. Yalnızca bir kütüphane, demişti kendi kendine. Ne aptallık! Burası, o kütüphaneydi. Sartanların Büyük Kütüphanesi. Arianus'taki halkı, kütüphanenin Koparılış sırasında kaybolduğunu varsaymıştı. Alfred bir başka duvara baktı: Sartanların Tarihi. Ve onun altında, çok daha az hacimli, ama sayısız alt kategorisi olan bir konu: Patrynlerin Tarihi.</p>

  <p>Alfred aniden oturdu. Neyse ki, altında bir sandalye vardı, aksi halde yere düşecekti. Buradan gitmek konusundaki bütün düşünceleri silindi. Ne zenginlik! Ne servet! Ne kadar muhteşem bir hazine! Yalnızca rüyalarından bildiği bir dünyanın tarihi, bütün olan, sonra zorbaca koparılan bir dünyanın tarihi. Halkının ve düşmanının tarihleri. Kuşkusuz, Koparılış'a giden olaylar, Konsey toplantıları, tartışmalar...</p>

  <p>"Burada günler geçirebilirim," dedi Alfred kendi kendine, sersemlemiş ve mutlu bir şekilde, uzun çağlar boyunca hissettiğinden daha mutlu. "Günler! Yıllar!"</p>

  <p>Bu bilgi hazinesine, onu güven içinde saklayan, belki de gelecek nesiller için çok değerli olacağını düşünerek kurtarmak için kendilerine kıymetli gelen nesneleri feda edenlere saygısını ifade etme ihtiyacı duydu. Ayağa kalkarak, ciddi bir dans etmek (ve köpeği fena halde eğlendirmek) üzereydi ki, kum ve sert bir ses hayallerini bozdu.</p>

  <p>"Bilmeliydim. Burada ne yapıyorsun"</p>

  <p>Köpek ayağa sıçradı, tüylerini kabartıp boşluğa doğru havlamaya başladı.</p>

  <p>Korkudan nefessiz kalan Alfred zayıfça masaya tutundu ve gözlerini iri iri açarak çevresine bakındı.</p>

  <p>"Kim... kim var orada.." diye nefes verdi.</p>

  <p>Bir şekil, sonra iki şekil önünde maddeleşti.</p>

  <p>"Samah!" Alfred rahatlayarak derin bir nefes aldı, bir sandalyeye yığıldı. "Ramu..." Yırtık cebinden mendilini çıkartarak alnını sildi.</p>

  <p>Konsey Başı ile oğlu sert ve suçlayıcı yüzlerle gelip Alfred'in önünde durdu.</p>

  <p>"Tekrarlıyorum -ne yapıyorsun burada"</p>

  <p>Alfred başını kaldırdı ve her tarafı titremeye başladı. Soğuk soğuk terledi. Samah'ın fena halde, tehlikeli bir biçimde öfkelendiği açıktı.</p>

  <p>"Ben... ben çıkış yolunu arıyordum..." diye yanıtladı Alfred zayıf bir sesle.</p>

  <p>"Evet, bunu hayal edebiliyorum." Konsey üyesinin sesi soğuktu, kinciydi. Alfred büzüldü. "Başka ne arıyordun"</p>

  <p>"H -hiçbir şey... Ben..."</p>

  <p>"O zaman neden buraya, kütüphaneye geldin? Sustur şu hayvanı!" diye terslendi Samah.</p>

  <p>Alfred titreyen elini uzattı, köpeği ensesinden yakalayıp yanına çekti. "Tamam, oğlum, sorun yok," dedi alçak bir sesle, ama buna kendi de inanmazken köpek neden inansın, merak etti.</p>

  <p>Köpek Alfred'in dokunuşu üzerine sustu; havlaması, göğsünün derinliklerinden gelen bir hırlamaya dönüştü. Ama gözlerini Samah'tan ayırmadı ve zaman içinde, ceza almadan kurtulabileceğine inandığı zaman dudakları kıvrıldı ve bir dizi keskin diş gösterdi.</p>

  <p>"Neden kütüphaneye geldin? Ne arıyordun?" diye sordu Samah yine. Masaya vurduğu eli ile sözcükleri vurgulayarak, hem masanın, hem de Alfred'in titremesine sebep oldu.</p>

  <p>"Kazayla oldu! Ben... ben buraya kazayla geldim. Yani," diye değiştirdi Alfred, Samah'ın yakıcı bakışları altında solarak, "bu binaya bilerek geldim. Sıcaktı... anlıyor musun... gölge... yani, buranın kütüphane olduğunu bilmiyordum... ve buraya gelmemem gerektiğini bilmiyordum..."</p>

  <p>"Kapıda yasaklama rünleri var. Ya da en azından, ben en son baktığımda vardı," diye bildirdi Samah. "Onlara bir şey mi oldu?"</p>

  <p>"H -hayır," diye itiraf etti Alfred yutkunarak. "Onları gördüm. Yalnızca içeriye bir göz atmak istemiştim. Merak. Benim korkunç kusurlarımdan biri. Ama... şey... takıldım, anlıyor musun ve kapıdan içeriye düştüm. Sonra köpek üzerime atladı ve ayaklarım... yani sanırım, muhtemelen... Nasıl oldu emin değilim, ama sanırım ben... kapıyı tekmeleyip kapattım," diye bitirdi mutsuzluk içinde.</p>

  <p>"Kazayla mı"</p>

  <p>"Ah, evet, elbette!" diye geveledi Alfred. "Yalnızca... kazayla." Ağzı kuruyordu. Alfred de kuruyordu. Öksürdü. "Ve... ve sonra, çıkışı bulamadım işte. Bu yüzden çıkışı bulmak için buraya geldim..."</p>

  <p>"Çıkış yok," dedi Samah.</p>

  <p>"Yok mu" Alfred ürkmüş bir baykuş gibi gözlerini kırpıştırdı.</p>

  <p>"Hayır. Anahtar-rünün yoksa, yok. Ve anahtar yalnızca bende var. Benden alman gerekir."</p>

  <p>"Ö -özür dilerim," diye kekeledi Alfred. "Yalnızca merak etmiştim. Zarar vermek istemedim."</p>

  <p>"Merak -bir mensch kusuru. Senin de bundan muzdarip olacağını bilmeliydim. Ramu, herhangi bir şeye dokunulmuş mu, kontrol et."</p>

  <p>Ramu telaşla uzaklaştı. Alfred başını kaldırmadı, gözleri, Samah'la karşılaşmamak için hiçbir yere, hiçbir şeye bakmıyordu. Hala hırlamakta olan köpeğe baktı. Ramu'ya bir göz attı ve dalgın dalgın, doğruca Sartanların Tarihi başlığı altındaki belli bir bölmeye gittiğini, dikkatle incelediğini, hatta Alfred'in varlığının hala oyalanıp oyalanmadığını büyüyle kontrol etmeye bile zahmet ettiğini fark etti.</p>

  <p>Fene halde sefil ve mutsuz hisseden Alfred, bu konuda o an hiçbir şey düşünmedi, ama Ramu'nun diğer bölmeleri kontrol etmek için pek az zaman harcadığını, onlara yalnızca bir göz atıp Patrynler diye etiketlenmiş olan bölmeye geldiğini ve bu bölmeyi uzun uzun incelediğini gördü.</p>

  <p>"Onlara yaklaşmamış," diye bildirdi Samah'a. "Muhtemelen fazla zamanı olmamış."</p>

  <p>"Hiçbir şey yapmayacaktım!" diye itiraz etti Alfred. Korkusunu unutmaya başlamıştı. Düşününce, bu şekilde davranılmayı hak etmediğine karar vermişti. Dimdik dikildi ve Samah'la vakar içinde yüzleşti. "Ne yapacağımı sanıyordun? Bir kütüphaneye girdim! Ne zamandır halkımın kolektif bilgisi ve bilgeliği bana yasaklanıyor? Ve neden diğerlerine de yasaklanmış"</p>

  <p>Bir düşünce geldi aklına. "Ve siz burada ne yapıyorsunuz Benim burada olduğumu bilmiyorsanız, siz neden geldiniz buraya... Benim burada olduğumu biliyordunuz! Bir tür alarm var..."</p>

  <p>"Lütfen, sakin ol, kardeşim," dedi Samah yatıştırmak istercesine. Öfkesi, güneş çıktığında buharlaşan yağmur gibi aniden uçmuştu. Hatta Alfred'in koluna barışçıl bir şekilde elini koyacak kadar ileri gitti -görünüşe göre köpeğin hoşlanmadığı bir hareketti bu, çünkü bedenini, korumak istercesine Alfred ile Konsey Başı'nın arasına soktu.</p>

  <p>Samah köpeğe soğuk bir bakış fırlattı ve elini çekti. "Bir muhafızın var anlaşılan."</p>

  <p>Kızaran Alfred hayvanı kenara itmeye çalıştı. "Üzgünüm. O..."</p>

  <p>"Hayır, hayır, kardeşim. Özür dilemesi gereken benim." Samah başını salladı, hüzünle gülümsedi. "Orla çok çalıştığımı söylüyor. Sinirlerim harap oldu. Aşırı tepki gösteriyorum. Yabancı olduğundan kütüphanemiz ile ilgili kuralları bilemeyeceğini unuttum. Elbette kütüphane tüm Sartanlara açık.</p>

  <p>"Ama, anlayabileceğin gibi" -elini kadim tarih kısmına doğru salladı- "bu parşömenlerin bazıları çok eski ve kırılgan. Örneğin, küçük çocukların onları ellemelerine izin vermek hiç doğru olmaz. Ya da sırf boş meraktan aranmakta olanların. Bu tür kişiler, istemeden, zarar vermeyi düşünmeden onarılamaz zararlara yol açabilirler. Kütüphaneye kimin girdiğini bilmek istememiz yüzünden bizi suçlayamazsın, değil mi?"</p>

  <p>Hayır, Alfred bu açıklamanın yeterince makul göründüğünü itiraf etmek zorundaydı. Ama Samah, çocukların kıymetli parşömenlerine üzüm jölesi sürmelerinden korkarak buraya koşacak bir adam değildi. Ve korkmuştu da. Öfkeli ve korkmuş, öfkesi korkusunu kamufle etmişti. Alfred'in gözleri kendi iradeleriyle Ramu'nun kontrol ettiği ilk bölmeye kaydı.</p>

  <p>"Elbette ciddi araştırmacılara açık," diye sözlerine devam ediyordu Samah. "Konsey'in önüne çıkıp anahtarı istemeleri yeterli. "</p>

  <p>Samah Alfred'i dikkatle izliyordu. Alfred gözlerini bölmeden ayırmaya çalıştı, Samah üzerinde odaklanmaya çalıştı, ama zordu. O yöne kaymayı istiyorlardı hala. Alfred bakışlarını ayırdı. Gerilim çok fazlaydı. Göz kapakları seğirmeye başladı ve kontrol edilemez bir şekilde gözlerini kırpıştırmaya başladı.</p>

  <p>Samah konuşmayı bıraktı ve Alfred'e baktı. "İyi misin" "Beni affet," diye mırıldandı Alfred, eliyle gözlerini kapatarak. "Sinirsel bir rahatsızlık."</p>

  <p>Konsey üyesi kaşlarını çattı. Sartanlar sinirsel rahatsızlıklara yakalanmazdı. "İçeri giren herkesi neden izlememiz gerektiğini anlıyor musun, kardeşim" diye sordu gergin bir şekilde. Sabrının tükenmekte olduğu açıktı.</p>

  <p>Bir kütüphanenin tuzağa dönüşmesini, alarmlar çaldırmasını ve Konsey Başı gelip onları sorgulayana kadar içeri girenleri rehin tutmasını anlıyor muyum? Hayır, diye düşündü Alfred. Gerçekten de hiç anlamıyorum.</p>

  <p>Ama başını salladı ve kuşkusuz anladığını ifade eden birşeyler mırıldandı.</p>

  <p>"Hadi, hadi" dedi Samah, zorlama bir gülümsemeyle. "Kazaydı, dedin. Zarar yok. Eminim yaptığın şey için üzgünsündür. Ramu ve ben, seni korkuttuğumuz için üzgünüz. Ve şimdi, akşam yemeği vakti. Gidip hikayemizi Orla'ya anlatalım. Korkarım, Ramu, annen hatamızı dinleyince bize gülecek."</p>

  <p>Ramu hastalıklı bir kıkırdama ile yanıt verdi ve hiç de eğleniyormuş gibi görünmedi.</p>

  <p>"Lütfen, otur, kardeşim," dedi Samah, bir sandalyeye işaret ederek. "ben gidip yolu açacağım. Rünler karmaşıktır. Onları tamamlamak zaman alır ve sen yorgun görünüyorsun.</p>

  <p>Durup beklemeye gerek yok. Ramu ben yokken sana eşlik etmekten memnun olacaktır."</p>

  <p>Ramu, gizlice gözetleyip, çıkış yolunu keşfetmediğimden emin olacak. Alfred sandalyeye çöktü, elini köpeğin başına koyup ipeksi kulakları okşadı. Bunun faydasından çok zararı dokunabilir, ama bana, sormaya hakkım varmış gibi görünüyor.</p>

  <p>"Samah," diye seslendi, Konsey Başı'nı uzaktaki kapıya ulaşmadan durdurarak. "Artık kütüphanenin kurallarını bildiğime göre, girmek için iznini almak isterim. Menschler benim hobimdir. Bir zamanlar Arianus'taki cüceler üzerine araştırma yapmıştım. Bu konuda pek çok metin olduğunu fark ettim..."</p>

  <p>Yanıtı biliyordu, Samah'ın gözlerinde görmüştü.</p>

  <p>Alfred'in sesi söndü. Ağzı defalarca açılıp kapandı, ama başka bir şey söyleyemedi.</p>

  <p>Samah Alfred'in sözünü bitirdiğinden emin olmak için sabırla bekledi.</p>

  <p>"Kuşkusuz burada çalışabilirsin, kardeşim. Araştırmanla ilgili her tür belgeyi sana sağlamaktan memnun oluruz. Ama şimdi olmaz."</p>

  <p>"Şimdi olmaz," diye tekrarladı Alfred.</p>

  <p>"Hayır, korkarım olmaz. Konsey kütüphaneyi incelemek ve uzun uyku sırasında herhangi bir zarar görmediğinden emin olmak istiyor. Bu işe ayıracak zaman bulana kadar, Konsey'e kütüphaneyi kapatmayı önerdim. Ve şu andan itibaren kimsenin 'kazayla' içeri girmemesine de dikkat etmemiz lazım."</p>

  <p>Konsey üyesi topuklarının üzerinde döndü ve yumuşak, alçak sesle söylediği bir rün ile açılan kapıdan çıktı. Kapı arkasından kapandı. Alfred kapının ötesinde, şarkı söylendiğini duydu, ama sözcükleri çıkaramadı.</p>

  <p>Ramu Alfred'in karşısına oturdu ve köpekle dostça ilgilenmeye başladı; soğuk bir biçimde karşılanan bir hareket.</p>

  <p>Alfred'in gözleri, bir kez daha yasak parşömen bölmesine kaydı.</p>

  <p class="whitespace">&nbsp;</p>
</body>
</html>
