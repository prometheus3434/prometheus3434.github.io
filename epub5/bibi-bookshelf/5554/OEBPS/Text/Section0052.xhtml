<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <link href="../Styles/stil.css" rel="stylesheet" type="text/css" />

  <title></title>
</head>

<body>
  <h2>Kısım 47</h2>

  <p>Paletlerinin dengeli hareketleriyle aşağıya doğru yüzüp tapınaktan uzaklaştılar ve sonunda gölün dibine vardılar. Uca doğru incelen dev taşın yanında ufacık kalmışlardı. Piramidin yan tarafında açılan geniş setler dev merdivenler gibiydi.</p>

  <p>Austin, “Çok iri bir taş parçası bu,” derken sesindeki hayranlık ifadesi sualtı iletişiminin metalik tonuyla azalmamıştı.</p>

  <p>“Batıl inançlarımızın olmaması çok iyi. On üç basamak saydım.”</p>

  <p>“Tahtaya vur,” dedi Austin. Derinlik göstergesine baktı. “Otuz beş metre. Plana dalmaya hazır mısın?”</p>

  <p>Uzun süre hayatta kalan dalgıçlar şu deyimi unutmazlardı: dalışı planla, plana dal. Stratejileri basitti. Dipten yukarıya kadar dört kenarı inceleyeceklerdi. Piramidin etrafında saat yönünde ilerlediler. Austin öylece tek başına duran piramidin tek bir amaçla mı inşa edildiğini merak etti. İkinci kenar da birincisi gibiydi, yalnızca birkaç dakika incelemeleri yeterli olmuştu. Sonra üçüncü denemede hedefi vurdular.</p>

  <p>Diğer taraflar nispeten daha az süslüyken bu kenarda yukardan kuru günlerinde zemin kat olan yere kadar uzanan geniş merdiven basamaktan vardı. Merdivenlerin ayağında Las Vegas otelinin önündeki kapıcı gibi duran taş levha vardı. Dikili taş gölün dibindeki temelde dikey olarak duruyordu.</p>

  <p>Zavala elindeki halojen lambanın beyaz ışığını taşın karanlık yüzeyine doğrulttu. Bir saniye sonra, “Sana tanıdık geliyor mu?” diye sordu.</p>

  <p>Austin bir gemiyi yutan tüylü yılan yontmasına baktı. “Küçük dünya. Dona'daki taşın ikizi.” Piramidin yan tarafında yükselen basamaklara baktı. “2001 filminde görünüp duran taşı hatırlattı bana. Belki bu küçük ilan panosu bize bir şey anlatıyordur.”</p>

  <p>Zavala sağında ve biraz gerisinde tembelce onu kendisini takip ederken yukarı doğru yükseldi. Merdivenler çeşitli kabartmalarla süslenmişti ve onlara ek Olarak birkaç basamakta bir yontma kafalar vardı. Yolun yansındayken dev bir yılan yüzü belirdi. Bir adamı yutacak kadar geniş olan ağzı kocaman açılmış, saldırma pozisyonunda bekliyordu. Bir trafik lambası büyüklüğünde olan dişlen üst damağından çıkıp alttakilerle birleşiyordu.</p>

  <p>“Dost görünümlü biri,” dedi Zavala. “Isıracağını düşünmüyorsun değil mi?”</p>

  <p>“Tüylü yılanla tanışın. Buralarda Kukulcan olarak tanınıyor.”</p>

  <p>“Rootweiler ve timsah arasında bir köprü gibi. Piramide nasıl girileceğini sor ona.”</p>

  <p>“Belki bu o kadar aptalca bir fikir değildir.” Birkaç palet darbesiyle açık ağzın yakınına gitti ve ışığıyla gölgeleri inceledi. “Aç ağzını,' de,” diyerek doğruca ağızdan içeri girdi. Hava tankı kalın dişlere çarptı, ama içeri girince etrafında dönecek kadar yer vardı. Başını ağızdan çıkararak Zavala'yı içeri davet etti ve piramidin içine doğru ilerlemeye başladı. Işığı meyilli yerdeki basamaktan gösteriyordu. İki dakika kadar eğimli bir şekilde dikkatle ve yavaş yavaş yüzdüler, sonunda geçit ikisinin de ayakta durabileceği kadar geniş bir odada son buldu. Yeni basamaklar başka bir geçide doğru yükseliyordu.</p>

  <p>“Çamaşır kanalından aşağı inmiş bir yığın kirli çamaşır gibi hissediyorum kendimi. Çok kolay oldu bu,” dedi Zavala şüpheyle.</p>

  <p>“Ben de aynı şeyi düşünüyordum. Ama bu şeyi inşa eden insanların suyun altında kalacağını bildiklerini unutma. Muhtemelen içeri girmek isteyenlerin tapınağın hemen altındaki dikili taşı geçmek için vakit kaybedeceklerini düşünmüşlerdir. Ve eğer bu geçidi görseler bile yılanın ağzına girmezlerdi. Bununla beraber,” diye ekledi. “Gizli tuzaklara karşı uyanık ol.”</p>

  <p>Merdivenlerden perili bir evdeki hayaletler gibi yükselmeye devam ettiler. Austin, Zavala'nın homurdandığını duyabiliyordu. “Bir karar verselerdi keşke. Aşağı mı? Yukarı mı?”</p>

  <p>Austin arkadaşının sızlanışını anlayabiliyordu. Deneyimli bir enkaz dalgıcı bile başlarının üstündeki binlerce tonluk kayaların üzerlerine çökeceğine dair klostrofobik korkuyu bir kenara koyamazdı. Daha kötüsü tuzağa düşebilir, hareketsiz kalabilir, acı dolu bir şekilde boğularak ölebilirlerdi. Başı suyun üstüne çıkınca memnun oldu. Bir saniye sonra Zavala'nın başı göründü. Fenerlerini daire şeklindeki havuzun etrafında dolaştırdılar. Zavala uzanıp ağzındaki regülatörü çıkardı.</p>

  <p>Austin'in eli hızla atılıp Zavala'nın bileğini yakaladı. “Bekle!” diye uyardı. “Havanın iyi olup olmadığını bilmiyoruz.”</p>

  <p>Atmosfer iki bin yıldan eski olabilirdi. Austin bu süre zarfında mikroorganizmaların, sporların ya da toksinlerin oluşup oluşamayacağını bilmiyordu, ama riske girmek istemiyordu. Havuzdan çıkıp kemerini ve paletlerini çıkardı, sonra Zavala'nın da aynı şeyi yapmasına yardım etti. Suyun dışına çıkınca regülatörleri aracılığıyla soluk alırken çıkardıktan ses son derece gürültülü geliyordu.</p>

  <p>İnce uzun odanın kemerlerle desteklenen tonozlu bir çatısı vardı. Austin'in feneri çatıdan aşağı doğru inerek dikili kulakları ve genişlemiş burun delikleriyle uzun bir kafayı aydınlattı.</p>

  <p>Zavala, “Bu benim düşündüğüm şey mi?” diye sordu.</p>

  <p>“At attır.”</p>

  <p>Tabii, tabii. Ama Bay Ed'in burada ne işi var?”</p>

  <p>Austin fenerini biraz aşağı indirerek atın uzun tahta boynunu aydınlattı. “Şey, bak şu işe... bu geminin pruvasına oyulan bir süs.”</p>

  <p>Tahta at oyması koyu kırmızı kenarları olan bir geminin yüksek pruvasına yapılmıştı. Pruva sivri uçlu bir kalasla uzatılmıştı. Bu gemiyi yapanlar gerdek sanatçılar olmalı, diye düşündü Austin geminin gövdesi etrafında dolaşırken. Gemi iki yöne de gidebilen uzun ve dar bir taşıttı. Altı düzdü ve iki tarafında uzanan zarif kıvrımlarıyla son derece sağlam görünüyordu. Yelken direği güvertede uzunlamasına yatıyordu.</p>

  <p>Güverte kalasları devrilerek ambardaki bir düzine kadar küpü ortaya çıkarmıştı. Kalkan olabilecek daire şeklindeki metal nesneler etrafa dağılmıştı. Uçları eskiyerek bükülmüş olan iki uzun kürek geminin arka tarafına dayanmış uzun süre önce ölmüş olan kürekçilerin ellerini bekler gibi duruyordu. Gemi yalnızca mavi denizlerde değil, taşların üstünde de yelken açmıştı. Tekne kaburgalarının bazıları çürümüş ve gemi hafifçe yana yatmıştı.</p>

  <p>“Geminin kendisi çok daha güzelmiş,” diye mırıldandı Zavala.</p>

  <p>Austin gözlerine inanamıyormuş gibi elini ahşapta gezdirdi. “O halde tek değilim. Bu Doria'daki taşın üstünde ve bazı diğer kabartmalarda bulunan gemi.”</p>

  <p>“Bir Fenike gemisinin sualtı Maya tapınağında ne işi var?”</p>

  <p>“Şimdiye kadar ileri sürülmüş her türlü arkeolojik varsayımı altüst j etmeyi bekliyor,” dedi Austin. “Nina bu güzel bayanı görene kadar bekle. Buraya bir kamera getirene dek ilgilenebileceği bir numune vermek lazım ona. Uzunluğu için ne diyorsun?”</p>

  <p>“Otuz metreden fazla olduğu kesin.”</p>

  <p>Zavala neredeyse gemi boyunca yerleştirilmiş olan dört yuvarlak direkten birine çarpıyordu. Geminin diğer tarafında dört direk daha vardı.</p>

  <p>“İşte ilgilenilecek bir numune daha,” dedi. “Sekiz direk.”</p>

  <p>“Venüs'ün dönüşündeki sekiz önemli gün,” diye cevap verdi Austin. “Uygun.”</p>

  <p>Geminin yukarı doğru kalkan kıç tarafındaki yapıdalardı şimdi. Austin odanın düz bir duvarla sona ermesini bekliyordu. Ama onun yerine bir başka kemerli yapı ve yukarıya çıkan merdivenler belirdi karşılarında. Merdivenleri tırmanınca çok daha küçük bir odaya geldiler. Buranın döşemesinde dikdörtgen bir çukur vardı. Çukurda kapağının üzerinde tüylü yılan figürü bulunan çok sayıda yontmanın bulunduğu bir lahit vardı. Çukura girip lahidin kapağını bıçaklarıyla kaldırmaya çalıştılar, ama bir işe yaramadı.</p>

  <p>“Belki gemide bu kapağı açmamıza yarayacak bir şey vardır,” dedi Austin.</p>

  <p>Geniş odaya indiler. Zavala geminin korkuluğuna uzandı, Austin'in de desteğiyle kendini kenara çekip geminin içine girdi. Filika küpeştesinde durarak tereddütle bir adım attı, ağırlığını kaldırıp kaldırmayacağına baktı.</p>

  <p>“Güverte dayanıyor, ama ben yine de çapraz dikişte kalacağım.” Güvertede yürümeye devam ederken altındaki tahtalar çatırdıyordu. “Çok sayıda küp var. Ben... Tanrım.” Bir duraklama oldu. Sonra Zavala'nın heyecanlı sesi duyuldu. “Kurt, bunu görmelisin.”</p>

  <p>Zavala geminin kenarına gelip Austin'in yukarı çıkmasına yardım etti. Güverte yüzyıllar boyunca yerleşmişti ve şimdi kalaslar ortaya, küplerin çoğunun bulunduğu yere doğru eğilmişti. Austin orta güverteye kadar Zavala'yı takip etti. Tekne ağırlıklarından dolayı hafifçe sal- lansa da taş beşiği üstünde sağlam bir şekilde durmaya devam etti.</p>

  <p>Zavala parçalanan büyük bir kavanoza doğru eğilip elinde yeşil parıltılı şeylerle doğruldu. Elmaslar ve zümrütlerden yapılma kolye, eğimli kalasların meydana getirdiği suni vadide yatan altın ve mücevher yığınının arasından geliyordu. Austin kolyeyi eline alınca hayatında daha önce bundan güzel bir mücevher parçası görmediğine karar verdi. Karmaşık yuvalar incelikle işlenmişti. Austin hayranlıkla elindekini seyrederken Zavala kırılmamış bir küpe elini daldırıp bir avuç dolusu mücevher çıkardı. Elmaslar. Yakutlar. Zümrütler. Zavala'nın ağzı şaşkınlıkla açılmıştı. “Bu dünyanın en büyük hazinesi olmalı!”</p>

  <p>Austin ikiye bölünmüş olan küpün yanına diz çöktü. “İngiliz tacındaki mücevherlerin boncuk gibi görünmelerine neden oluyorlar, öyle değil mi?” Misket büyüklüğündeki taşlar parmaklarının arasından kaydı. “Uluslararası avukatlar bunların sahibinin kim olduğunu anlamaya çalışırken mahvolacaklar.”</p>

  <p>Zavala lahitin bulunduğu odaya doğru baktı. “Belki kayıtların son sahibi o taş tabutta yatıyordur.”</p>

  <p>Austin birkaç mızrak aldı. “Tanıdığımız biri miymiş bir bakalım,”</p>

  <p>Gemiden tırmanarak çıkıp mezarın bulunduğu odaya geldiler yeniden. Mızraklar güçlüydü ve uçları kapağın altına giriyordu. İki kaslı ve iriyarı adamın elinde bile olsa hiçbir kaldıraç bu taş tabutu yapanların becerilerine eşdeğer değildi.</p>

  <p>“Sanırım mezar hırsızlan okuluna geri dönmeliyiz,” dedi Austin.</p>

  <p>Zavala basınç göstergesini kontrol etti. “Şu an gibisi yoktur. Daha fazla kalacaksak yedek tanklarımıza geçmemiz gerekecek.”</p>

  <p>“Gereken her şeyi gördük. Belki bilim adamları bundan bir şey çıkarabilir.”</p>

  <p>Gemiye geri dönerken mezarın olağanüstü sessizliği başlarının üstünden gelen gökgürültüsünü andıran patlamalarla parçalandı. Austin patlayan bir volkanın altında olmanın nasıl bir şey olduğunu düşündü bir an. Eski hayattan kalma içgüdüleri, çatışan komutlarla çarpışınca beyinlerindeki veriler çıldırdı.</p>

  <p>Koş. Yere yat. Hareket etme.</p>

  <p>Ayaklarının altındaki yer sarsılırken dengelerini korumaya çalışmak için mücadele ettiler. Patlama kapalı odaya hava doldurmuş, rüzgâr tüneli etkisi yapmıştı. Şok dalgası Austin ve Zavala'yı yeraltı odasına geri gönderdi. Kollan havada lahite çarparken tankları ve hortumları korkunç bir gürültü çıkardı, sonra taş mezarla onu kaplayan duvarın arasına kaydılar. Bu düşüş yüzünden birkaç yara bere almışlardı, ama muhtemelen hayatları kurtulmuştu. Dizel motor bloku büyüklüğünde bir kaya parçası az önce durduktan yere düştü. Keskin kenarlı taşlar sanki bir savaş uçağından fırtatılıyormuş gibi havada uçuşuyorlardı. Boğucu bir toz bulutu mezar odasına dolup her şeyi ince, beyaz bir tabakayla kapladı. Sonra boşta kalan taşlar ve topraklar yağmur gibi dökülmeye başladı.</p>

  <p>Austin ağzındaki tozu tükürürken Zavala'nın iyi olup olmadığını merak ediyordu.</p>

  <p>Zavala önce öksürerek sonra da İspanyolca küfür dağarcığıyla yaşadığını ve nasıl olduğunu gösterdi.</p>

  <p>“Evet, iyiyim,” diye kekeledi. “Ya sen nasılsın?”</p>

  <p>“Sanırım tek parçayım. Bir de beynimde çalan telefonu durdurabil- sem.”</p>

  <p>Biraz daha öksürük. “Ne oldu?”</p>

  <p>“Vezüv ve Krakatoa yanardağlarının bir karışımı gibiydi. Benim tahminim birkaç kiloluk C-4 plastik patlayıcısından yana.” Austin homurdandı. “Senden çok hoşlanıyorum, Joe, ama sanırım henüz nişanlanmaya hazır değiliz. Biraz ileri gidebilir misin?”</p>

  <p>Kollarını, bacaklarını ve hortumlarını birbirinden ayırırken biraz daha küfür duyuldu. Sonunda ayakta durabiliyorlardı. Zavala düşen halojen lambasına uzandı. Önce Austin'in yüzüne sonra kendi yüzüne tuttu. Maskeleri çarpılmıştı, ama camları kırılmamıştı ve gözlerini kör edici tozdan korumuştu.</p>

  <p>“Kötü şöhretli bir pandomim sanatçısına benziyorsun,” dedi Zavala bir kahkaha atarak.</p>

  <p>“Pandomim sanatçılarından nefret ederim, şöhretli olanlarından bile. Sen de biraz solgun görünüyorsun. Bir haberim daha var. Regülatörlerimiz olmadan hava alıyoruz.”</p>

  <p>Zavala üzerinde mikrofon ve regülatör olan maskeyi yüzüne tutup dişlerini ağızlığa geçirdi. “Hâlâ işe yarıyor.”</p>

  <p>“Benimki de öyle. Onlara ihtiyacımız yok gibi görünüyor. Temiz havanın içeri girdiğini hissediyorum.”</p>

  <p>“Demek oluyor ki birisi piramidin tepesini havaya uçurdu. Harekete geçme zamanı. Yürüyebilir misin?”</p>

  <p>Zavala başını sallayıp çukurdan çıktı. Sonra eğilip Austin'e yardım etti. Baştan ayağa bulandıkları beyaz toz zombi gibi görünmelerine neden oluyordu. Austin fenerini mezara doğru tutunca kapağın sarsıntı yüzünden biraz aralandığını gördü. Gitmeleri gerektiğini biliyordu, ama merakı üstün geldi. Feneri içerdeki figüre doğrulttu.</p>

  <p>Yüz yeşil bir maskeyle kaplanmıştı. Yuvarlak yüzler, gagamsı bir burun. Ceset muhtemelen kadife olan siyah bir örtüyle kaplanmıştı. Aynı materyalden yapılmış olan şekilsiz şapkanın altında beyaz saçlar çıkıyordu. Austin ışığı aşağıya doğru indirdi. Pençeye benzer mumyalanmış eller rulolar halindeki parşömen kâğıtlarını tutuyordu. Austin rulolardan birini aldı, meraklı gözlerle inceledi, sonra kemikli ellerin arasına soktu tekrar. Maskenin çenesinin altından sızan san bir parıltı fark etti. Şekil tanıdık geliyordu. Austin buna daha yakından bakmak istemesine rağmen vakit yoktu. Geminin bulunduğu odadan sesler geliyordu.</p>
  <hr class="sigil_split_marker" />
</body>
</html>
