<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Ayhan Hocha</title>
  <link href="../Styles/Style_ayh.css" rel="stylesheet" type="text/css" />
</head>

<body class="calibre">
  <h1>ONBEŞİNCİ BÖLÜM</h1>
  <hr class="sigil_split_marker" />

  <h3 class="sigil_not_in_toc">DRAKNOR&nbsp;</h3>

  <h3 class="sigil_not_in_toc">CHELESTRA</h3>
  <hr class="sigil_split_marker" />

  <p><br /></p>

  <p>"Eh, sakallarım köklerinden yolunsun, e mi"</p>

  <p>Haplo Cüce'nin mırıltısını duydu, içinde de buna benzer bir şey hissetti. Dev ejder-yılan Patryn'in önünde yere kapanmıştı. Arkadaşları saygılı bir uzaklığa çekilmişti. Pullu boyunlarını bükmüş, başlarını eğmiş, yarık gözlerini kapatmışlardı.</p>

  <p>Haplo gergin, ihtiyatlı ve tetikte kaldı. Ejderler zeki ve hileci yaratıklardı, güvenilemezlerdi.</p>

  <p>Ejder-yılan başını kaldırdı, bedenini neredeyse mağaranın tavanına kadar yükseltti. Menschlerin nefesi kesildi, haykırdılar. Haplo elini kaldırdı.</p>

  <p>"Sessiz olun," diye emretti.</p>

  <p>Görünüşe göre ejder-yılan yalnızca daha rahat bir pozisyon alıyordu. Bedenini halka halka kendi üzerine sardı ve başını kendi halkalarının üzerine dayadı.</p>

  <p>"Şimdi, daha rahatça konuşabiliriz. Lütfen, Patryn, otur. Draknor'a hoşgeldin."&nbsp;<a href="../Text/dipnotlar.xhtml#a26" id="k26"><sup>[26]</sup></a></p>

  <p>Ejder-yılan Haplo'nun zihninde imgeler yaratması gereken, rün temelli bir dil olan Patrynce konuşmuştu. Ama hiçbir şey görmedi, yalnızca sesi duydu ve bu da düz, cansızdı.</p>

  <p>Patryn'in derisi bir ürpertiyle sarıldı. Sanki ejderler rünlerin gücünü şekiller ve desenlere indirgemişler, kendi iradeleri ile kullanıyorlardı.</p>

  <p>"Teşekkür ederim, Kral." Haplo, gözlerini ejder-yılandan ayırmadan tekrar oturdu.</p>

  <p>Yılanın kendi yarık gözlü bakışları, yerlerinden kıpırdamamış olan menschlere kaydı. "Ama neden genç konuklarımız kendilerini ateşte kurutmuyorlar Ateş çok mu sıcak Belki de yeterince sıcak değildir. Siz kırılgan yaratıklar hakkında o kadar az şey biliyoruz ki, tam olarak çıkaramıyoruz..."</p>

  <p>Haplo başını salladı. "Senden korkuyorlar, Kral. Halklarına yaptıklarınızdan sonra, onları suçlayamazsın."</p>

  <p>Ejder-yılan halkalarının üzerinde kaydı. Gözkapakları kapandı. Yumuşak, ıslıklı bir iç çekiş dişsiz ağzından kaçtı. "Ah, korkarım korkunç bir hata yaptık. Ama hatamızı telafi edeceğiz."</p>

  <p>Kırmızı gözler açıldı. Yılanın sesi endişeliydi. "Üzerlerinde etkin var mı Sana güveniyorlar mı? Evet, elbette. Onlara zarar vermeye niyetli olmadığımızı anlat. Aramızda kalırken rahat etmeleri için elimizden geleni yapacağız. Uyuyacak sıcak bir yer, yiyecek, kuru giysiler. Kıymetli mücevherler, altın, gümüş. Bütün bunlar onları mutlu eder mi? Korkularını yatıştırır mı?"</p>

  <p>Haplo'nun önündeki yer aniden, akla gelebilecek her tür lezzetli yiyecekle dolu taslar, sepetler, tabaklar, tepsilerle doldu: Güzel kokulu meyveler, dumanı tüten etler, şarap şişeleri, köpüklü bira fıçıları.</p>

  <p>Her tür ve kumaştan giysiler havada çok renkli, ipek kuşlar gibi dalgalandı ve Alake'in ayaklarının dibine düştü, Devon'ın kıpırtısız kollarına sarıldı, Grundle'ın irkilmiş gözlerinde pırıldadı. Kutular dolusu zümrüt, safir, inci pırıltıyla kumların üzerine döküldü. Altın paralardan yığınlar ateşin ışığı altında parlamaya başladı.</p>

  <p>Uzakta bir başka ateş belirdi ve mağara içinde bir mağara ortaya çıkardı.</p>

  <p>"Sıcak ve kurudur," dedi ejder-yılan. Mensehlere hitap ederken insan diline dönmüştü. "İçini, üzerinde yatmanız için tatlı kokulu otlarla doldurduk. Yorgun ve aç olmalısınız." Elfçe konuştu. "Lütfen, armağanlarımızı alın, bu gecelik dinlenmeye çekilin." Cüce dilinde bitirdi. "Korkmanıza gerek yok. Güven ve huzur içinde uyuyacaksınız. Halkım sizi koruyacak."</p>

  <p>Diğer ejder-yılanlar bedenlerini kıvrak bir dansla büktüler.</p>

  <p>"Güven... huzur" sözcükleri mağaranın içinde tıslayarak yankılandı.</p>

  <p>Ölüm ve işkence bekleyen menschler tamamen savunmasız kalmış, bol armağanlarla büyülenmişlerdi. Sersem sersem bakıyor, her zamankinden de fazla korkuyorlardı.</p>

  <p>Konuşma yetisini ilk kazanan Grundle oldu. Gümüş bir taçgökten başına düşmüş, bir gözünün üzerine kaymıştı. Bir yığın giysi ve yiyecek arasında debelenerek, ağır adımlarla Haplo'ya yaklaştı.</p>

  <p>Ellerini kalçalarına dayadı, ejder-yılanları görmezden geldi ve sanki kumsalda ikisi dışında hiç kimse yokmuş gibi Patryn'le konuştu.</p>

  <p>"Bütün bunlar nedir Neler oluyor Siz ikiniz o senin karanlık dilinde neler konuşuyorsunuz"</p>

  <p>"Ejder-yılan bir hata yaptıklarını söyledi. Şimdi telafi etmeye çalışıyor. Sanırım..." diye başladı Haplo, ama fazla ileri gidemedi.</p>

  <p>"Telafi demek!" Grundle yumruğunu kaldırdı ve hızla dönerek ejder-yılanla yüzleşti. "Güneş-kovalayanları mahvettikleri, Alake'in halkını katlettikleri, o zavallı Elfe işkence ettikleri için mi? Ben onlara telafiyi öğretirim. Ben..." .</p>

  <p>Haplo kıvranan, tekmeleyen Cüce'yi yakalayıp geri çekti. "Kes şunu, seni küçük aptal! Hepimizi öldürtmek mi istiyorsun"</p>

  <p>Grundle nefes nefese, dik dik baktı ona. Haplo gürbüz beden gevşeyene kadar bırakmadı onu.</p>

  <p>"Şimdi iyiyim," dedi ona sert sert.</p>

  <p>Haplo Cüce'yi bıraktı. Grundle yanında diz çöktü ve berelenmiş bileklerini ovalamaya başladı. Haplo diğer ikisini yanına çağırdı.</p>

  <p>"Beni dinleyin, hepiniz!" dedi. "Neler olup bittiğini öğrenmeye çalışacağım. Ama bu arada siz üçünüz ejderin konukseverliğini iyi huylulukla kabul edeceksiniz. Canlı kurtulma şansımız var -siz ve halkınız. Gelmenizin sebebi buydu, değil mi"</p>

  <p>"Evet, Haplo," dedi Alake. "Söylediğini yapacağız."</p>

  <p>"Fazla seçeneğimiz yok herhalde, değil mi" diye sordu Devon, sözcükleri kafasındaki ıslak eşarp ile boğulmuş bir halde.</p>

  <p>Grundle sert sert başını salladı. "Ama ben hala onlara güvenmiyorum!" diye ekledi, yan sakallarını yılanlara doğru meydan okurcasına sallayarak.</p>

  <p>"Güzel." Haplo gülümsedi. "Ben de öyle. Gözlerinizi ve kulaklarınızı açık, ağızlarınızı kapalı tutun. Şimdi, ejder-yılanın dediğini yapın. Mağaraya gidin. Sen ve Alake ve... aaa..."</p>

  <p>"Sabia."</p>

  <p>"Sabia." üçünüz şu mağaraya gidin ve biraz uyumaya çalışın. Yanınızda kuru giysi, biraz şarap ve başka ne istiyorsanız götürün. Belki biraz da yiyecek."</p>

  <p>Grundle burnunu çekti. "Muhtemelen zehirlidir."</p>

  <p>Haplo çileden çıkmışçasına içini çekmemek için zor tuttu kendini. "Sizi öldürmek isteselerdi, başına o şey yerine bir balta düşürebilirlerdi." Bir kez daha Cüce'nin gözünün üzerine kaymış olan gümüş taca işaret etti.</p>

  <p>Tacı çıkaran Cüce, ona şüpheyle bakıp omuzlarını silkti. "Mantıklı konuşuyorsun," dedi şaşkın şaşkın.</p>

  <p>Gümüşü kumların üzerine fırlattı, bir eliyle bir sepet ekmeği, diğer eliyle bir fıçı birayı yakaladı ve mağaraya doğru bata çıka ilerlemeye başladı.</p>

  <p>"Sen de onunla git," dedi Haplo, hala yanında oyalanmakta olan Alake'e. "Her şey yoluna girecek. Endişelenme."</p>

  <p>"Evet, biliyorum. Ben... ben giysilerini alıp senin için kurutacağım," diye öneride bulundu Alake.</p>

  <p>Haplo'ya yan yan baktı, sonra hızla bakışlarını çevirdi ve ıslak pantolonu almaya yeltendi.</p>

  <p>"Gerek yok," dedi Haplo, elini nazikçe kolunun üzerine koyarak. "Teşekkür ederim, ama ejder-yılanlar benim için de giysi sağlamışlar. Yine de, belki şey... Sabia için birşeyler almak isteyebilirsin. üzerine daha çok uyan bir şey."</p>

  <p>"Evet, haklısın." Yapacak bir işi olması Alake'i rahatlatmış gibiydi.</p>

  <p>Kumlara saçılmış giysilerin arasında aranmaya başladı. İstediklerini bulunca gülümseyerek Haplo'ya baktı, ejder-yılanlara soğuk, meydan okur bir bakış fırlattı, sonra Grundle'ın arkasından seğirtti.</p>

  <p>Hala gölgelerin içinden çıkmamış olan Devon yiyecek ve şarap toparlıyordu. Tam diğerlerinin arkasından mağaraya yollanıyordu ki, Haplo onu çağırdı.</p>

  <p>"İkiniz uyuyor. Biriniz uyanık kalıyor. Anladın mı" Yumuşak bir sesle, elfçe konuşmuştu.</p>

  <p>Devon yanıt vermedi, yalnızca başını salladı ve yoluna gitti. Haplo tekrar ejder-yılana döndü. Tüm bu zaman boyunca yaratık, başını halkalarının üzerine koymuş, ateş ışığı altında tembel tembel gözlerini kırpıştırarak sessizce beklemişti.</p>

  <p>"Gerçekten de," dedi, üçü mağarada kaybolduktan sonra, "siz Patrynler menschleri idare etmeyi biliyorsunuz. Halkın onlara yardımcı olmak üzere, bunca yüzyıl boyunca serbest olsaydı, ne kadar harika şeyler başarılabilirdi. Heyhat, olmayacakmış demek."</p>

  <p>Ejder-yılan hüzünle kendi kendine uzun dakikalar boyunca düşündü, sonra iri bedenini kaydırdı.</p>

  <p>"Bununla beraber, şimdi haksız mahkumiyetinizden kurtulduğunuza göre, kuşkusuz kaybettiğiniz zamanı ve fırsatları telafi edeceksiniz. Bana halkından ve planlarınızdan bahset."</p>

  <p>Haplo omuzlarını silkti. "Hikayemiz uzun, Kral ve bizim için acı olsa da, muhtemelen başkalarına can sıkıcı gelecektir." Bu yaratıklara halkı hakkında herhangi bir şey anlatma niyetinde değildi. Bedeni kurumuştu; derisinde beliren desenlerin solgun hatlarını görebiliyordu. "Giyinmemin sakıncası var mı"</p>

  <p>Aniden, mücevher ve giysi yığınlarının arasında silahlar da bulunduğunu fark etmişti. Daha yakından bakmak istiyordu.</p>

  <p>"Lütfen. Kesinlikle. Kendim önermemekle düşüncesizlik ettim. Ama zaten" -yılan hoşnut bir şekilde kendi pullu bedenine baktı- "biz bu şekilde düşünmeye alışık değiliz."</p>

  <p>Haplo giysi yığınlarının arasında arandı, ihtiyaç duyduklarını bulup giyindi. Tüm bu süre boyunca gözleri bir kılıcın üzerindeydi. Yılanı sinirlendirmeden kılıcı nasıl alacağını merak ediyordu.</p>

  <p>"Ama kılıç zaten senin, efendim," dedi ejder-yılan sakin sakin.</p>

  <p>Haplo ihtiyatlı bir hayret içinde bakakaldı. "Düşmanlarınızın önüne silahsız gitmen akıllıca olmaz," diye yorum yaptı ejder-yılan.</p>

  <p>Haplo kılıcı kaldırdı, denercesine savurdu ve elinde yarattığı histen hoşlandı. Sanki tam olarak kendi eli için yapılmış gibiydi. Bir kılıç kemeri buldu, taktı ve silahı kınının içine soktu. "Düşman derken Sartanları kastettiğini düşünüyorum, Kral,"</p>

  <p>"Başka kim olabilir" Ejder-yılanın kafası karışmış gibiydi. Sonra, aniden anladı. "Ah, bizi kastediyorsun. Bilmeliydim. Onlarla konuştuktan sonra bizim hakkımızda yargıya vardın."</p>

  <p>Mağaraya doğru bir göz attı.</p>

  <p>"Tabii bana gerçeği söyledilerse," dedi Haplo.</p>

  <p>"Ah, söyledikleri gerçekti. Eminim." ejder-yılan içini çekti ve bu iç çekiş arkadaşları tarafından da yankılandı. "Telaşla hareket ettik ve belki de onları sindirmek konusunda, nasıl desem, aşırı hevesli davrandık. Ama tüm yaratıkların kendilerini savunmaya hakları vardır. Aslanın boğazına atlayan kurda zalim denebilir mi"</p>

  <p>Haplo homurdandı, çevresine saçılmış olan şeylerle teşhir edilen büyü gücünü düşündü. "Bir avuç elf, insan ve cüceden korktuğunuza inanmamı mı bekliyorsun"</p>

  <p>"Menschler değil," diye tısladı ejder-yılan. "Menschlerin arkasında duranlar! Onları buraya getirenler!"</p>

  <p>"Sartanlar. "</p>

  <p>"Evet! Senin eski düşmanın. Ve bizim de."</p>

  <p>"Sartanların burada, Chelestra'da olduğunu mı söylüyorsun"</p>

  <p>"Onlarla dolu bir kent. İsmi sana tanıdık gelecek biri yönetiminde. "</p>

  <p>"Samah mı" Haplo kaşlarını çattı. "Bana gemide de aynısını söyledin, Kral. Ama bu, bizi zindana atan aynı Samah olamaz..."</p>

  <p>"Aynısı! Aynısı!" ejder-yılan halkalarının arasında yükseldi, kızıl-yeşil gözleri alevlendi. Kendi kendine fısıldayarak, tıslayarak, yavaş yavaş sakinleşti, tekrar yerine yerleşti. "Bu arada, senin adın nedir, Patryn"</p>

  <p>"Haplo."</p>

  <p>"Haplo." Yılan sözcüğün tadına bakmış ve bu tattan hoşlanmış gibi göründü. "O zaman, Haplo, sana Samah'ın, onun ve lanetli ırkının yok etmesine ramak kaldığı evrene nasıl döndüğünü anlatacağım.</p>

  <p>"Koparılış'tan sonra, Samah ile Yediler Konseyi, yarattıkları dört dünyaya baktılar ve evleri olarak aralarında en güzel olanı seçtiler. Yanlarında, köle olarak kullanmak üzere menschler arasında en sevdiklerini getirdiler ve Kadeh adını verdikleri, büyüyle oluşturulmuş bir kara parçası üzerinde Suranan kentini kurdular.</p>

  <p>"O güzelim dünyaları üzerinde zaten yaşayanlar olduğunu keşfettiklerinde nasıl şaşırdıklarını tahmin edebilirsin." "Senin halkın mıydı, Kral"</p>

  <p>Ejder-yılan alçakgönüllülükle başını eğerek onayladı. "Ama siz nereden geldiniz? Sizi kim yarattı?"</p>

  <p>"Siz yarattınız, Patryn," dedi ejder-yılan yumuşak bir sesle. Haplo kaşlarını çattı, şaşırmıştı. Ama daha fazla sorgulayamadan ejder-yılan sözlerine devam etti.</p>

  <p>"Başta, dünyamıza yeni gelenleri hoş karşıladık. Onlarla başarılı, barışçıl bir ilişki kurmayı umuyorduk. Ama Samah bizden nefret ediyordu, çünkü sefil menschleri köleleştirdiği gibi köleleştiremiyordu bizi. O ve diğer Konsey üyeleri, hiçbir provokasyon olmadan bize saldırdılar. Doğalolarak kendimizi savunduk. Ama onları öldürmedik, utanç içinde kentlerine kaçmalarına sebep olduk."</p>

  <p>"Samah'ı yendiniz mi" diye sordu Haplo kuşkuyla. "Şimdiye kadar yaşamış olan en güçlü Sartan'ı"</p>

  <p>"Denizsuyunun tuhaf bir özelliği olduğunu fark etmiş olabilirsin..." dedi ejder-yılan.</p>

  <p>"İçinde boğulmadım, eğer kastettiğin buysa, Kral. Hava gibi soluyabiliyorum."</p>

  <p>"Ben bundan bahsetmiyordum."</p>

  <p>Haplo başını salladı. "Başka bir şey geliyor aklıma."</p>

  <p>"Gerçekten mi" Yılan gövdesini hafifçe kaydırdı, sanki kahkaha atıyor gibiydi. "Deniz suyunun her iki ırk üzerinde aynı etkiyi yarattığını sanıyordum. Ne tuhaf!"</p>

  <p>Haplo zor nefes alıyordu. Varlığını dolduran korkunç coşku, göğsünde gerçek, fiziksel bir acı yaratmıştı. Duygularını boşaltmak için bir şeye ihtiyaç vardı, aç olmadığı halde bir parça yiyeceğe uzandı.</p>

  <p>Deniz suyu Sartan büyüsünü yok ediyordu! Ve bu dünyada, Patrynlerin en çok nefret ettikleri düşmanları deniz suyuyla çepeçevre sarılmışlardı. Haplo şarap tulumunu kaldırdı, neredeyse düşürüyordu. Elleri sevinçle titriyordu. Şarap tulumunu dikkatle yere koydu. Sakin ol. İhtiyatlı ol. Bu yaratıklara güvenme.</p>

  <p>Kaygısız görünmeye çalıştı. Ne olduğunu bilmeden, aldırmadan bir lokma bir şey aldı. "Ama anlattığın bu şeyler nesiller önce oldu. Samah'ın hala hayatta olması nasıl mümkün olabilir, Kral? Belki yanılıyorsundur."</p>

  <p>"Yanılmıyorum," dedi ejder-yılan. "Ama... yiyecek. Hoşuna gitti mi Birşeyler daha almaz mısın"</p>

  <p>Haplo ağzına attığı şeyin tadını almamıştı. "Hayır, teşekkür ederim. Lütfen devam et."</p>

  <p>Yılan devam etti. "Biz onlara hadlerini bildirdikten sonra Sartanların bizi rahat bırakacağını, huzur içinde yaşamamıza izin vereceklerini ummuştuk. Ama Samah bize kızmıştı. Menschlerin gözünde aptal gibi görünmelerine sebep olmuştuk ve bu tanrı gibi yaratıkların alçaldığını gören menschler açıkça isyandan bahsetmeye başlamıştı. Halkına ya da masum menschlere neye malolursa olsun bizden intikam almaya yemin etti.</p>

  <p>"Büyü güçlerini kullanarak -bu arada, Sartanların deniz suyundan fena halde tiksindiklerini tahmin edersin-Samah ve Konsey denizyıldızını, dünyanın merkezindeki sabit yerinden kopardılar. Denizgüneşi uzaklaşmaya başladı. Su soğudu, hem Kadeh'teki, hem de bizim denizuydumuzdaki ısı düşmeye başladı. Sonuç olarak, onların da dünyayı terk edecekleri ve Ölüm Kapısını kullanarak kaçmak zorunda kalacakları anlamına gelse de, Sartanlar bizi dondurup öldürmeyi umuyorlardı.</p>

  <p>"Elbette, bu arada menschleri de donduracaklardı. Ama Koparılış sırasında feda edilen büyük sayılarla karşılaştırılınca birkaç bin insan, cüce ve elf neydi ki? Ama menschler bu kötücül planı keşfettiler ve efendilerine isyan ettiler. Gemiler yapıp İyideniz'e kaçtılar, denizgüneşinin peşinden gittiler.</p>

  <p>"Menschlerin göçü Sartanları şaşırtıp korkuttu. Artık bu dünyayı istemiyorlardı, ama ne de onu menschlere bırakmaya niyetliydiler. Tek bir menschin bile hayatta kalmayacağına yemin ettiler. Bu noktada, bizim bir seçim yapmamız gerekti."</p>

  <p>Ejder-yılan içini çekti, başını kaldırdı ve arkadaşlarına gururla baktı. "Menschler ile gidebilirdik. Bizim onlarla gidip onları balinalardan ve buraya menschleri hizaya sokmak için Sartanların getirdikleri başka korkunç yaratıklardan korumamız için yalvardılar. Ama menschler ile Sartanların öfkesi arasında durabilecek varlıkların ancak biz olduğumuzu biliyorduk. Arkada kalmayı seçtik. Bu acı çekeceğimiz anlamına gelse de.</p>

  <p>"Menschleri kurtardık, Sartanların Ölüm Kapısı aracılığı ile kaçmalarını engelledik. Buz onların ve bizim üzerimize kapandı. Uykuya sığınmak dışında bir seçenekleri kalmamıştı. Bir gün denizyıldızının yine bu yöne sürükleneceğini bilerek biz de uykuya yattık. Düşmanlarımız uyandığında, biz de uyanacaktık. "</p>

  <p>"Ama o zaman, neden menschlere saldırdınız, Kral Bir zamanlar onların kurtarıcısıydınız."</p>

  <p>"Evet, ama bu uzun, çok uzun zaman önceydi. Bizi ve yaptığımız fedakarlığı unuttular." ejder-yılan derin bir iç çekti, halkalarının üzerine çöktü. "Sanırım zaman geçtiğini hesaba katmalı ve hoşgörülü olmalıydık, ama bu güzel dünyaya geri döndüğümüz için heyecanlıydık ve kurtarmak için her şeyimizi tehlikeye attığımız halkların torunları ile tanışmaya can atıyorduk.</p>

  <p>"Menschlerin üzerine aniden, uyarıda bulunmadan geldik. Doğrusu, pek de güzel değiliz. Kokumuzun çirkin bulunduğu söylenmişti bana. Boyutlarımız korkutucu. Menschler çok korktular ve bize saldırdılar. Böylesine bir nankörlük karşısında incindik ve söylemeye üzülüyorum ama, karşılık verdik. Bazen gerçek gücümüzü unutuyoruz."</p>

  <p>Ejder-yılan yine içini çekti. Derin bir biçimde duygulanan arkadaşları acı içinde fısıldaştılar ve başlarını kuma eğdiler.</p>

  <p>"Konuyu sakin sakin düşününce, suçun çoğunun bizde olduğunu kabullendik. Ama durumu nasıl düzeltecektik? Eğer yine menschlerin üzerine gitsek, bizi öldürmek için gösterdikleri çabayı iki katına çıkaracaklardı. Bu yüzden menschleri buraya getirmeye karar verdik. Her ırktan bir kişi, her kraliyet ailesinden bir kız evlat. Eğer bu nazik hanımefendileri kimseye zarar vermeyi istemediğimiz konusunda ikna edebilirsek, halklarına dönerler, özürlerimizi aktarırlar ve her şey yoluna girer, diye düşündük. Herkes barış ve uyum içinde yaşayabilirdi."</p>

  <p>Nazik hanımefendi. Grundle mı Haplo kendi kendine güldü. Ama bir şey söylemedi, düşüncesini bir kenara itti, ejder-yılanların dürüstlüğü konusunda aklına gelebilecek kuşkuları bir kenara itti.</p>

  <p>Yılanın hikayesinin bazı kısımları menschlerden duydukları ile uyuşmuyordu, ama bunun şimdi önemi yoktu. Önemli olan, Sartanlara bir darbe, önemli bir darbe indirme şanslarının olmasıydı.</p>

  <p>"Barış ve uyum çok iyi, Kral," dedi Haplo, yılanı dikkatle izleyip, izleyeceği yolu el yordamıyla takip ederek, "ama Sartanlar buna asla izin vermezler. Sizin geri döndüğünüzü anladıkları zaman, sizi yok etmek için ellerinden geleni yapacaklar."</p>

  <p>"Çok doğru," diye kabul etti ejder-yılan. "Bizi yok etmek ve menschleri köleleştirmek isteyecekler. Ama ne yapılabilir? Sayımız az; çoğumuz uykudan sonra hayata dönmedi. Ve casuslarımızdan, gushnilerden,<a href="../Text/dipnotlar.xhtml#a27" id="k27"><sup>[27]</sup></a>&nbsp;Sartanların her zamankinden daha güçlü olduklarını duyduk. Ölüm Kapısı'ndan destek kuvvet aldılar."</p>

  <p>"Destek kuvvet." Haplo başını salladı. "Bu mümkün değil... "</p>

  <p>"En azından bir kişi geldi." Ejder-yılan kendinden emin bir biçimde konuşuyordu. "Ölüm Kapısı aracılığı ile özgürce yolculuk eden ve diğer dünyaları da ziyaret etmiş bir Sartan. Kendini bir mensch gibi gösteriyor, kendine bir mensch ismi vermiş. Beceriksiz ve sakar numarası yapıyor, ama biz onun ne olduğunu biliyoruz. O bizim Yılan Büyücüsü dediğimiz kişi. Ve Samah'tan çok daha kuvvetli."</p>

  <p>Ejder-yılanın gözleri kısıldı. "Neden gülüyorsun, Patryn"</p>

  <p>"Özür dilerim, Kral," dedi Haplo sırıtarak, "ama ben bu Sartan'ı tanıyorum. Ve onun hakkında endişelenmenize gerek yok. Beceriksiz ve sakar numarası yapmıyor. Gerçekten de öyle. Ve Ölüm Kapısı'nı kullanarak yolculuk etmiyor. Daha çok, kazayla oradan düştüğü söylenebilir."</p>

  <p>"Güçlü değil mi"</p>

  <p>Haplo mağaraya doğru başparmağını büktü. "Oradakiler daha güçlü."</p>

  <p>"Beni şaşırtıyorsun," diye bildirdi ejder-yılan ve gerçekten de şaşkın görünüyordu. Yarık gözlü, kızıl-yeşil bakışlarını arkadaşlarına çevirdi. "Aldığımız tüm bilgiler tam tersine inandırdı bizi. O Yılan Büyücüsü."</p>

  <p>"Aldığınız bilgi yanlış," dedi Haplo, başını sallayarak, gülmekten kendini alıkoyamayarak. Alfred, bir Yılan Büyücüsü! Bu her ne demekse, Alfred değildi.</p>

  <p>"Vay, vay, vay. Demek öyle," diye düşündü ejder-yılan. "Bu konuda biraz düşünmek gerekiyor. Ama, başta ki konumuzdan uzaklaşmış görünüyoruz. Sartanlar hakkında ne yapılabileceğini sormuştum. Sanırım sen yanıtı biliyorsun."</p>

  <p>Haplo, derisindeki desenlerin uyarıcı ışıltılarını görmezden gelerek ejder-yılana doğru birkaç adım attı.</p>

  <p>"O üç mensehin halkları iyi anlaşıyor. Aslında, size karşı savaşmak üzere birleşmeyi planlıyorlar. Ya onları daha tehlikeli bir düşmanları olduğu konusunda ikna edersek"</p>

  <p>Ejder-yılanın gözleri iri iri açıldı, kızıl-yeşil ışıltı tamamen kırmızıya döndü, parlaklığı kör ediciydi. Haplo gözlerini kıstı, elini kaldırarak parıltıya karşı gözlerini korumak zorunda kaldı.</p>

  <p>"Ama bu menschler barışçıl. Savaşmayacaklardır." "Benim bir planım var, Kral. İnan bana, iş hayatta kalmaya gelince, savaşacaklar."</p>

  <p>"Zihninde planını görebiliyorum ve haklısın, işe yarayacak." ejder-yılan gözlerini kapattı, başını eğdi. "Gerçekten, Haplo, siz Patrynler dünyanın efendileri olmayı hak ediyorsunuz. Önünde eğiliyoruz."</p>

  <p>Ejder-yılanlar başlarını kuma eğdiler, dev bedenleri saygı ile kıvrandı. Haplo aniden kendini çok yorgun hissetti. O kadar bitkindi ki, olduğu yerde düşecekti neredeyse.</p>

  <p>"Hadi, artık dinlenmeyi hak ettin," diye fısıldadı ejder-yılan. Haplo kumların üzerinde sendeleyerek, menschlerin sığındığı mağaraya yürüdü. Daha önce hiç bu kadar yorulduğunu hatırlamıyordu, büyüsünü kaybetmesine bir tepki olduğunu düşündü. Mağaraya girdi, menschlere bir bakış fırlattı, güvende oldukları konusunda temin etti onları, sonra yere yığıldı ve derin, rüyasız bir uykuya daldı.</p>

  <p>Kral ejder-yılan, bir kez daha başını rahatça kıvrımlarının üzerine yasladı, kızıl-yeşil gözleri parıldadı...</p>

  <p class="whitespace">&nbsp;</p>
</body>
</html>
