<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Ayhan Hocha</title>
  <link href="../Styles/Style_ayh.css" rel="stylesheet" type="text/css" />
</head>

<body class="calibre">
  <h1>YİRMİ DOKUZUNCU BÖLÜM</h1>
  <hr class="sigil_split_marker" />

  <h3 class="sigil_not_in_toc">DRAKNOR&nbsp;</h3>

  <h3 class="sigil_not_in_toc">CHELESTRA</h3>
  <hr class="sigil_split_marker" />

  <p><br /></p>

  <p>"O gemiyi nereye götürdüğünüzü sanıyorsunuz siz bakayım"</p>

  <p>Cüce güverte görevlisi birden ortaya fırlamış, üç gence dik dik bakıyordu.</p>

  <p>"Bir kraliyet reisinin kızı ile konuşuyorsun, bayım," dedi Alake, azametle dikilerek. "Ve kralının kızıyla."</p>

  <p>"Bu doğru," dedi Grundle, öne çıkarak.</p>

  <p>Hayretler içinde kalan güverte görevlisi kafasındaki şekilsiz şapkayı kaptı ve belden eğildi. "Afedersin, küçükhanım. Ama görevim buradaki gemileri korumak. Vater'in izni olmadan kimse gemi alamaz."</p>

  <p>"Bunu biliyorum," diye tersledi onu Grundle. "Ve babamın izni var. Göster ona, Alake."</p>

  <p>"Ne" Alake yerinde sıçradı, Grundle’a bakakaldı.</p>

  <p>"Ona babanın izin mektubunu göster." Grundle gözünü kırptı, anlamlı anlamlı insan kızının belinde ki örgü kemere takılı keseye baktı.</p>

  <p>Kesenin kenarından taşan, pek çok küçük, sıkı sıkı sarılmış parşömen görülebiliyordu.</p>

  <p>Alake kızardı, gözleri kısıldı. "Onlar benim büyülerim!" dedi sessizce, öfkeyle. "Onları kimseye göstermem."</p>

  <p>"Kadınlar," dedi Devon aceleyle, güverte görevlisinin kolunu tutup, adamı uzaklaştırarak. "Keselerinde ne olduğunu asla bilmezler."</p>

  <p>"Sorun yok," diye karşılık verdi Grundle. "Ona gösterebilirsin. Okumayı bilmez."</p>

  <p>Alake ona dik dik baktı.</p>

  <p>"Hadi! Fazla zamanımız yok! Muhtemelen Haplo çoktan gitmiştir. "</p>

  <p>Alake içini çekti. Kesesinin içine uzanarak, parşömenlerden birini çıkardı.</p>

  <p>"Bu işe yarar mı" diye sordu, parşömeni açıp, güverte görevlisinin burnuna sokarak, sonra adam bir göz atamadan geri çekerken.</p>

  <p>"Sa... sanırım." Cüce derin derin düşündü. "Ama sırf emin olmak için, sanırım gidip Vater'e kendim sormalıyım. Burada beklemeye aldırmazsınız, değil mi"</p>

  <p>"Hayır, hadi git. Acele etme." Grundle çok lütufkardı.</p>

  <p>Güverte görevlisi gitti. Adam sırtını döndüğü an üçü ana gövdedeki bir kapağa tırmandı ve oradan da, ana gemiye bir yunus yavrusunun annesine asılması gibi asılı duran ufak bir denizaltıya girdiler. Grundle her iki kapağı -ana gemideki ve denizaltıdaki kapakları kapattı ve küçük gemiyi güneş-kovalayandan ayırdı.</p>

  <p>"Bu şeyi nasıl kullanacağını bildiğinden emin misin" Grundle büyüden ne kadar hoşlanırsa, Alake de mekanik aletlerden o kadar hoşlanırdı.</p>

  <p>"Elbette," dedi Grundle hemen. "Pratik yapıyordum. Ejder-yılanları gizlice gözetlememiz gerekirse, bunun için bir gemiye ihtiyacımız olacağını düşünmüştüm."</p>

  <p>"Çok akıllıca," diye kabul etti Alake yüce gönüllülükle. Draknor çevresindeki su, İyideniz'in kalanının aksine karanlık ve bulanıktı.</p>

  <p>"Kan içinde yüzmek gibi," dedi Devon, Haplo'nun küçük gemisini aramak için lomboz deliğinden dışarı bakarken.</p>

  <p>İki kız kendilerinden hoşnut bir şekilde onayladılar. Hiçbir korkusuz otu şöhretini böylesine kanıtlamamıştı.</p>

  <p>"Ne yapıyor" diye merak etti Alake huzursuzca. "Çok uzun zamandır geminin içinde."</p>

  <p>"Sana söyledim," dedi Grundle. "Geri gelmeyecek. Muhtemelen içinde bir süre yaşayabilmek için gerekli ayarlamaları yapıyor..."</p>

  <p>"İşte orada," diye haykırdı Devon, işaret ederek.</p>

  <p>Haplo'nun denizaltısı kolaylıkla fark edilebiliyordu:</p>

  <p>Yngvar'a aitti ve bu yüzden üzerine kraliyet arması işlenmişti.</p>

  <p>Haplo'nun nereye gittiğini varsayarak -hiçbiri İyideniz'de yön bulmanın gizemleri konusunda eğitim almadığı için&nbsp;<a href="../Text/dipnotlar.xhtml#a47" id="k47"><sup>[47 ]</sup></a>kendilerinin en ufak bir fikri bile yoktu- menschler onu takip ettiler.</p>

  <p>"Bizi görebilir. Grundle, arkada kal," dedi Alake endişeyle. "Puh. Bu çamurun içinde bizi göremez. Şeyinde olsak bile..."</p>

  <p>“kuyruğunda," dedi Devon aceleyle.</p>

  <p>Gemiyi Grundle kullanıyordu. Alake ile Devon yanında durmuş, hevesle omzunun üzerinden bakıyorlardı. Korkusuz otu oldukça işe yaramıştı. Hoş bir şekilde gergindiler, ama korkmuyorlardı. Fakat aniden, Grundle döndü ve arkadaşlarına endişeyle baktı.</p>

  <p>"Aklıma bir şey geldi"</p>

  <p>"Gittiğin yere dikkat et!"</p>

  <p>"Ejder-yılanları en son gördüğümüz zamanı hatırlıyor musunuz? Haplo'yla konuşuyorlardı. Hatırladınız mı"</p>

  <p>İkisi de başlarını salladı.</p>

  <p>"Ve onun dilini konuşuyorlardı. Tek bir sözcüğünü bile anlayamadık! Söylediklerini anlamıyorsak, ne konuştuklarını nasıl öğreneceğiz"</p>

  <p>"Ah, eyvah," dedi Alake, morali bozularak. "Bunu düşünmemiştim. "</p>

  <p>"Ne yapıyoruz o zaman?" diye sordu Grundle, macera hevesi kaybolmuş bir şekilde. "Güneş-kovalayana geri mi dönüyoruz?"</p>

  <p>"Hayır," dedi Devon kararlılıkla. "Ne söylediklerini anlamasak bile, gözlerimizi kullanabilir, belki bu şekilde birşeyler öğrenebiliriz. Dahası, Haplo tehlikede olabilir. Yardımımıza ihtiyacı olabilir."</p>

  <p>"Ve benim yan sakallarım da ayaklarıma değene kadar uzar!" diye terslendi Grundle.</p>

  <p>"Eh, sen ne yapmak istiyorsun?" diye sordu Devon. Grundle arkadaşına baktı. "Alake"</p>

  <p>"Devon'a katılıyorum. Bence devam edelim."</p>

  <p>"O zaman sanırım devam ediyoruz," dedi Grundle, omuzlarını silkerek. Sonra neşelendi. "Kim bilir? Belki o mücevherlerden biraz daha buluruz."</p>

  <p><br /></p>

  <p>Haplo denizaltısını Draknor'a doğru yavaş yavaş, tekrar karaya oturtmaktan kaçınarak sürdü. Su karanlıktı ve pis görünüşlüydü. Önünü zar zor görebiliyordu, nerede olduğu ve ne tarafa gittiği konularında hiçbir fikri yoktu. Ejder-yılanların onu yönlendirmesine, onu kendilerine çekmelerine izin veriyordu.</p>

  <p>Derisindeki desenler parlak bir mavi ile ışıldamaya başladılar. Gemiyi Draknor'un sahiline yönlendirmek için büyük bir irade gücü gerekmişti. Tüm içgüdüleri arkasını dönüp kaçması için uyarıyordu onu.</p>

  <p>Denizaltı yüzeye çıktı. Sudan, Haplo'yu ürküten bir anilikle dışarı fırlayıverdi. Önünde geniş bir kumsal ve karanlığın içinde ürkütücü, hayaletsi bir ışıkla parıldamakta olan beyaz kumları görebiliyordu. lşığın kaynağı belli değildi, belki de ufalanan taşların kendisi parlıyordu.</p>

  <p>Bu sefer hoşgeldin ateşi yoktu. Ya beklenmiyordu, ki Haplo buna inanmazdı, ya da hoş karşılanmamıştı. Yağlı kumaştan kesesini düzeltti, derisine ağır ve güven verir bir şekilde yaslanışını hissetti.</p>

  <p>Gemisini yanaştıran Haplo, ayaklarını ıslatmamaya dikkat ederek gemiden kıyıya atladı. Beyaz kumların üzerine güvenle indi ve kendini toplamak için bir an durdu.</p>

  <p>Kumsal önünde metrelerce uzanıyordu. Çentikli kenarları İyideniz üzerine karanlık duran yüksek kaya formasyonları kumda yükseliyordu.</p>

  <p>Tuhaf dağlar, diye düşündü Haplo, onlara tiksinti ile bakarak. Ona kırık, çiğnenmiş kemikleri hatırlatıyordu. Ejder-yılanların nerede olduğunu merak ederek çevresine bakındı. Bakışları dağların bir yanındaki karanlık bir açıklığa gitti. Bir mağara.</p>

  <p>Haplo boş, terk edilmiş kumlarda yürümeye başladı. Derisindeki desenler alev gibi parlıyordu. Üç mensch koya, Haplo'yu o kadar yakından takip ederek girdiler ki, neredeyse burun-dümene ilerliyorlardı. Ama Draknor'a varınca mesafelerini korudular.</p>

  <p>Karanlık suların içinde zorlukla ileriyi görerek, Patryn'in gemisinin sahile yanaştığını, Patryn'in kumsala atladığını, sonra, sanki hangi yöne gideceğine karar vermeye çalışırcasına çevresine bakındığını gördüler.</p>

  <p>Bir karara varmış gibiydi. Kararlılıkla kıyı boyunca yürümeye başladı.</p>

  <p>İşitme mesafesinden çıkınca, üçü küçük denizaltılarını kıyıya yanaştırdılar ve sudan, Grundle'ın dediği gibi "uzaklaşmaları için onları uyaran bir parmak gibi" fırlayan bir mercan formasyonuna bağladılar. .</p>

  <p>Üçü birden kahkaha attı.</p>

  <p>Sığ sularda yürüdüler. Haplo'yu gözden kaçırmamak için acele etmek zorunda kaldılar.</p>

  <p>Adamı takip etmek kolaydı. Patryn'in derisi parlak mavi bir ışıltı yayıyordu.</p>

  <p>Arkasından sessizce ilerlediler. Ya da daha doğrusu, Devon Haplo'nun arkasından sessizce ilerledi. Elf zarif bir kolaylık ile kumların üzerinde kayıyordu. Yürüyüşü o kadar hafifti ki, ayakları yere değmiyor gibiydi.</p>

  <p>Grundle mutlulukla, Devon'ı taklit ettiğini hayal ediyordu ve gerçekten de sessizce yürümek konusunda başarılıydı -bir cüce İçin. Kalın çizmeleri yere güm diye iniyor, nefesi ıslıklı otlamalarla çıkıyordu ve sessiz kalması gereken yerde konuşuyordu.</p>

  <p>Alake neredeyse elf kadar sessizce hareket edebilirdi, ama o anın heyecanı içinde küpelerini ve boncuklarını çıkarmayı unutmuştu. Büyülerinden biri, bir keseye sardığı küçük, gümüş bir çan gerektiriyordu. Alake'in ayağı bir kez kaydı ve çan küçük, boğuk bir şıngırtı çıkardı.</p>

  <p>Üçü nefeslerini tutarak yerlerinde dondular. Haplo'nun onları duyduğundan emindiler. Korkusuz otunun yok etmeyi başaramadığı tek korkuları, Patryn'in onlan yakalaması ve geri göndermesi korkusuydu.</p>

  <p>Haplo yürümeye devam etti. Anlaşılan duymamıştı. üçü rahat birer nefes aldı ve yollarına devam etti.</p>

  <p>Ejder-yılanların onları duyup duymadığını merak etmek akıllarına hiç gelmedi.</p>

  <p><br /></p>

  <p>Haplo mağaranın önünde durdu. Hayatında buna benzer bir korkuyu yalnızca bir kez hissetmişti: lorduyla Labirent'in dışında, Son Kapı'nın önünde dururken. Lordu içeri girmeyi başarmıştı.</p>

  <p>Haplo başaramamıştı.</p>

  <p>"İçeri gir, Patryn," diye tısladı bir ses karanlıkta.. "Korkma. Önünde eğiliyoruz."</p>

  <p>Haplo'nun derisinde desenler kırmızı mavi çaktı, ışıkları ötedeki karanlığı aydınlattı. Yılanın verdiği güvenceden çok büyüsünün gücünü görmesi sayesinde rahatlayan Haplo, mağaranın girişine yürüdü.</p>

  <p>İçeri bakınca, onları gördü.</p>

  <p>Rünlerin ışığı ejder-yılanların parlak pullarından yansıdı.</p>

  <p>Bedenleri tiksinti verici, karmaşık halkalar halinde birbirlerine dolanmıştı. Bir yılanın nerede bittiğini, bir başkasının nerede başladığını anlamak mümkün değildi.</p>

  <p>Çoğu uyuyor gibiydi, gözleri kapalıydı. Haplo, bir Patrynin Labirent'te yürümeyi öğrendiği gibi sessizce yürüdü, ama mağaraya daha yeni adım atmıştı ki, iki yarık göz açıldı ve kızıl-yeşil bakışlarını ona dikti.</p>

  <p>"Patryn," dedi Yılan Kralı. "Efendim. Varlığınla bizi onurlandırıyorsun. Lütfen, daha yakına gel."</p>

  <p>Haplo yılanın istediğini yaptı, derisindeki desenler kaşınıp yanıyor, onu neredeyse çılgına çeviriyordu. Elinin üzerini kaşıdı. Yılan'ın dev kafası tepesinde dikildi; bedeni komşularından birinin sırtına rahatça yaslanmıştı.</p>

  <p>"Menschler ile Sartanlar arasındaki toplantı nasıl geçti" diye sordu ejder-yılan, gözlerini tembel tembel kırparak.</p>

  <p>"Beklenebilecek kadar iyi," dedi Haplo kısaca. Planını açıklayıp, yılanlara emirlerini verdikten sonra hemen yanlarından ayrılmayı hedefliyordu. Bu yaratıklardan hiç hoşlanmıyordu. "Sartanlar... "</p>

  <p>"Afedersin," diye sözünü kesti yılan, "ama insan dilini konuşabilir miyiz? Senin dilinde konuşmanın bizi yorduğunu hissediyoruz. Evet, insan dili kaba ve hantal, ama gerektiği anlar oluyor. Eğer senin için de uygunsa..."</p>

  <p>Haplo için uygun değildi. Bundan hoşlanmamıştı, bu ani değişimin ardında ne olduğunu merak etti. İlk karşılaştıklarında dilini yeterince iyi biliyorlardı, uzun uzun konuşmuşlardı. Sırf otoritesini dayatmak için reddetmeyi düşündü, ama anlamsız olduğuna karar verdi. Hangi dili konuştuklarının ne önemi vardı Bunu gerektiğinden daha fazla uzatmak istemiyordu.</p>

  <p>"Pekala," dedi ve insan dilini kullanarak planlarını açıklamaya başladı. Üç mensch Haplo'nun mağaraya girmesini izledi. Derisi parlak, alev alev bir maviydi.</p>

  <p>"Yılanların yaşadığı yer burası olmalı," diye bağırdı Grundle.</p>

  <p>"Şşş!" Devon elini kızın ağzına kapadı.</p>

  <p>“Ardından içeri giremeyiz," diye fısıldadı Alake endişeyle. "Belki arkada giriş vardır." Üçü dağın yanı boyunca dolandı. Dev, düşmüş kayaların arasında sendeleyerek ilerlediler. Yürümek tehlikeliydi. Yer, kayalardan sızan karanlık bir sıvı ile ıslak ve kaygandı. Sendeleyip düştüler. Grundle kendi kendine küfretti.</p>

  <p>Dağın kenarı dev oyuntularla kaplıydı. "Sanki birisi dağdan kocaman ısırıklar almış gibi," dedi Alake. Ama bu oyuntuların hiçbirisi mağaranın içine gitmiyordu.</p>

  <p>Cesaretleri kırılmış, pes etmek üzereydiler ki, aniden, tam da bulmayı umdukları şeyi buldular.</p>

  <p>Küçük bir tünel dağın tam yanında açılıyordu. üçü içeri girdiler ve tüneli incelediler. Mağara kuruydu, yol pürüzsüz ve yürünmesi kolaydı.</p>

  <p>"Sesler duyuyorum!" dedi Grundle heyecanla. "Bu Haplo!"</p>

  <p>Gözleri iri iri açılmış, dikkatle dinledi. "Ve söylediklerini anlayabiliyorum. Haplo'nun dilini öğrendim!"</p>

  <p>"Çünkü insan dilinde konuşuyor," dedi Alake. Devon gülümsemesini sakladı. "En azından, şimdi ne söylediklerini anlayacağız. Acaba daha yakına yaklaşabilir miyiz"</p>

  <p>"Bu tüneli takip edelim," dedi Grundle, işaret ederek.</p>

  <p>"Doğru yola doğru ilerliyor gibi görünüyor."</p>

  <p>Üçü, son, derece olağanüstü bir şekilde, onları tam da istedikleri yöne götüren tünele girdiler. Hevesle ilerlediler. Haplo’nun sesi her an daha yüksek, daha açık geliyordu, ejder-yılanların sesleri de öyle. Tünelin yan duvarları harika bir ışıltı veriyor, yollarını aydınlatıyordu.</p>

  <p>"Biliyor musun," dedi Alake, hoşnut bir şekilde, "sanki tam da bizim için yapılmış gibi."</p>

  <p><br /></p>

  <p>"Demek bu savaş anlamına geliyor," dedi ejder-yılan. "Kuşkun mu vardı, Kral" Haplo kısa bir kahkaha attı.</p>

  <p>"Biraz var, itiraf etmeliyim. Sartanlar anlaşılmazdır. lrkların da gerçekten de kendini hiç düşünmeyen, menschleri açık kollarla karşılayabilecek, bu, kendi başlarının üzerinde bir çatıları kalmayacak anlamına gelse de onları kendi konutlarına alacak kişiler vardır."</p>

  <p>"Samah onlardan biri değil," dedi Haplo.</p>

  <p>"Hayır, öyle olduğunu hiç düşünmemiştik."</p>

  <p>Ejder-yılan gülümser gibi göründü, ama bu kertenkele suratının ifadesini nasıl değiştirdiği Haplo'nun anlayışının ötesindeydi.</p>

  <p>"Peki menschler ne zaman saldıracaklar" diye sordu ejder-yılan.</p>

  <p>"Ben de bu konuda konuşmak için geldim, Kral. Bir önerim var. Bunun başta yaptığımız plana uymadığını biliyorum, ama sanırım daha çok işe yarayacak. Sartanları yenilgiye uğratmak için tek yapmamız gereken kenti denizsuyunun basmasını sağlamak."</p>

  <p>Haplo, menschlere açıkladığı zaman kullandığı terimlere benzer terimlerle açıkladı. "Denizsuyu büyülerini yok edecek, onları menschler için kolay av haline getirecek..."</p>

  <p>"Ve onlar da içeri girip, istedikleri gibi katliam yapabilecekler. Onaylıyoruz." Ejder-yılan başını tembel tembel salladı.</p>

  <p>Komşularından çoğu gözlerini açtılar, uykulu onaylarla kırpıştırdılar.</p>

  <p>"Menschler kimseyi katletmeyecek. Ben daha çok teslim olmalarını sağlamayı düşünüyordum -kesin ve koşulsuz. Ve Sartanların ölmesini istemiyorum. Samah'ı ve belki bir kaç Sartanı daha sorgulaması için lorduma götürmeyi düşünüyorum. Yanıt verebilecek kadar canlı olmaları işe yarardı," diye bitirdi Patryn çarpık bir gülümseme ile.</p>

  <p>Yarık gözler tehlikeli bir biçimde kısıldı. Haplo gerginleşti. Ama yılanların sesleri neredeyse şakacı çıktı. "Peki menschler ıslak Sartanlarla ne yapacaklar"</p>

  <p>"Su çekilene ve Sartanlar kuruyana kadar menschler Surunan'a girmiş olacak. Sartanlar, çoktan yerleşmeye başlamış binlerce insan, elf ve cüceyi kentlerinden çıkarmayı güç bulacaklar. Ve elbette menschler, sizin yardımınızla istedikleri zaman deniz kapılarını açıp kenti suya boğmakla tehdit edebilirler."</p>

  <p>"Neden bizim planımızdan farklı, böyle bir plan yaptığını merak ettik. Menschleri açık savaşa zorlamakta ne kusur buldun"</p>

  <p>Tıslayan ses soğuk, tonu tehlikeliydi. Haplo anlayamıyordu. Sorun neydi?</p>

  <p>"Bu menschler savaşamaz," diye açıkladı. "Kim bilir kaç zamandır savaşmamışlar. Ah, insanların kendi aralarında çatışmalar oluyor, ama nadiren birisi yaralanıyor. Sartanlar, büyüleri olmadan bile ciddi kayıplara sebep olabilirler. Benim yolumun daha iyi, daha kolay olduğunu düşündüm. O kadar."</p>

  <p>Ejder-yılan başını hafifçe kaldırdı, bedenini kertenkeleden yastığı üzerinde kaydırarak, mağara zemininde Haplo'nun yanına süründü. Haplo yerinden kıpırdamadı, bakışlarını kararlılıkla yarık gözlere dikti. İçgüdüsü korkusuna teslim olmanın, dönüp kaçmanın ölüm anlamına geleceğini söylüyordu. Tek şansı durumla yüzleşmek, yılanların gerçekte neyin peşinde olduklarım anlamaktı.</p>

  <p>Yassı, dişsiz baş ondan bir kol uzaklıkta durdu. "Ne zamandan beri," diye sordu ejder-yılan, "bir Patryn menschlerin nasıl yaşadığı... ya da nasıl öldükleri ile ilgileniyor?"</p>

  <p>Haplo'nun bedeninden bir ürperti geçti, varlığının çekirdeğinden başladı, içini burktu. Ağzını açıp bir yanıt vermeye yeltendi.</p>

  <p>"Bekle!" diye usladı ejder-yılan. "Bak, burada kim var?"</p>

  <p>Bir şekil pis kokulu mağara havasında belirmeye başladı.</p>

  <p>Şekil pırıldadı, kaydı, belirdi, soldu, belki büyüsünün, belki büyünün sahibinin kararsızlığından, belki her ikisinden birden, bocaladı.</p>

  <p>Ejder-yılan ilgi ile izliyordu, ama Haplo onun geriye kaydığını, arkadaşlarının oluşturduğu düğüme yaklaştığını fark etti.</p>

  <p>Patryn, pırıldayan şeklin kim olduğunu anlayacak kadarını görmüştü -ihtiyaç duymadığı tek kişi. Ne halt ediyordu burada? Belki de bu bir hileydi. Belki onu Samah göndermişti.</p>

  <p>Alfred belirginleşti. Çevresine belirsizce bakındı, gözlerini karanlıkta kırpıştırdı ve hemen Haplo'yu tespit etti.</p>

  <p>"Seni bulduğum için o kadar memnunum ki!" Alfred rahatlayarak içini çekti. "Bu büyünün ne kadar zor olduğunu tahmin bile edemezsin..."</p>

  <p>"Ne istiyorsun" diye sordu Haplo, sinirle.</p>

  <p>"Köpeği iade ediyorum," dedi Alfred neşeyle. Elinin bir hareketi ile hayvan yanında belirdi.</p>

  <p>"Eğer hayvanı isteseydim, ki istemiyorum, kendim gelip alırdım..."</p>

  <p>Alfred'den daha uyanık olan köpek, ejder-yılanları fark etti. Vahşi, çılgınca bir korku içinde havlamaya başladı.</p>

  <p>Alfred, görünüşe göre ancak o anda, büyüsünün onu nereye getirdiğini fark etti. Şimdi ejder-yılanların hepsi uyanmıştı. Bedenleri kıvranarak, kaygan bir hızla dolaşık düğümden ayrıldılar.</p>

  <p>"Ah... ey -ey -eyvah," diye kekeledi Alfred ve bayılarak ölü gibi yere yığıldı.</p>

  <p>Ejder-yılan kralının başı köpeğe doğru daldı.</p>

  <p>Haplo Sartan'ın baygın bedeninin yanına sıçrayıp köpeği ensesinden yakaladı.</p>

  <p>"Köpek, sus!" diye emretti.</p>

  <p>Köpek sızlandı, Haplo'ya hüzünle, sanki hoş karşılandığından emin değilmiş gibi baktı. Ejder-yılan geri çekildi.</p>

  <p>Patryn başparmağını Alfred'e doğru büktü. "Ona git. Dostuna göz kulak ol."</p>

  <p>Köpek, ilk önce ejder-yılanlara tehditkar bir bakış fırlatıp, uzak durmaları konusunda uyararak, itaat etti. Alfred'e doğru yürüyen hayvan, Sartan'ın yüzünü yalamaya başladı.</p>

  <p>"O sinir bozucu yaratık sana mı ait" diye sordu ejder-yılan.</p>

  <p>"Eskiden öyleydi, Kral," diye bildirdi Haplo. "Ama artık onun."</p>

  <p>"Gerçekten mi" Yılanınn gözleri alevlendi, sonra hemen soğudu. "Hala sana bağlı görünüyor."</p>

  <p>"Lanet köpeği unut!" diye hırladı Haplo, sabrı tükenerek.</p>

  <p>"Planımı konuşuyorduk. Beni..."</p>

  <p>"Sartan'ın önünde hiçbir şey konuşmayacağız," diye sözünü kesti ejder-yılan.</p>

  <p>"Alfred'i mi kastediyorsun Ama o baygın!"</p>

  <p>"O çok tehlikeli," diye tısladı ejder-yılan.</p>

  <p>"Öyle mi" dedi Haplo, yerde bir yığın halinde yatmakta olan Sartan'a bakarken.</p>

  <p>Köpek Alfred'in kel kafasını yalıyordu.</p>

  <p>"Ve seni çok iyi tanıyor gibi görünüyor."</p>

  <p>Haplo'nun derisi tehlike ile karıncalandı. Lanet olsun o aptal Sartan'a! Fırsatım varken öldürmeliydim onu. En yakın fırsatta öldüreceğim onu...</p>

  <p>"Onu şimdi öldür," dedi ejder-yılan.</p>

  <p>Haplo gerginleşti, yaratıklara sert sert baktı. "Hayır."</p>

  <p>"Neden"</p>

  <p>"Çünkü beni gizlice gözetlemek üzere gönderilmiş olabilir.</p>

  <p>Ve eğer öyleyse, onu kimin, neden gönderdiğini ve ne yapmayı planladığını bilmek istiyorum. O kadar tehlikeli olduğunu düşündüğünüze göre, siz de bilmek istemelisiniz."</p>

  <p>"Bizim için pek az önemi var. Ve o gerçekten tehlikeli, ama biz kendi başımızın çaresine bakabiliriz. O senin için bir tehlike, Patryn. O Yılan Büyücüsü'dür. Yaşamasına izin verme! Öldür onu... şimdi."</p>

  <p>"Bana 'efendim' dedin," dedi Haplo serinkanlılıkla. "Ama bana emir veriyorsun. Yalnızca tek bir adamın, lordumun benim üzerimde böyle bir gücü vardır. Belki bir gün Sartan'ı öldürürüm, ama o güne ben karar veririm."</p>

  <p>Yılanın gözlerinin kızıl-yeşil parıltısı kör edici olmuştu. Haplo'nun gözleri yanıyor, acıyordu. Gözlerini kırpma isteği ile mücadele etti. Eğer gözlerini kaçırırsa, bir daha kendi ölümünden başka bir şey göremeyeceğini hissediyordu.</p>

  <p>Sonra aniden ortalık karardı. Ejder-yılanın göz kapakları alevlerin üstüne kapanmıştı.</p>

  <p>"Biz yalnızca senin iyiliğini düşünmüştük, efendim. Elbette, sen iyisini bilirsin. Belki, dediğin gibi, onu sorgulamak akıllıca olur. Şimdi sorgulayabilirsin."</p>

  <p>"Siz buradayken konuşmaz. Aslında, siz buradayken ayılmaz da," diye ekledi Haplo. "Eğer sizin için uygunsa, Kral, onu götüreceğim..."</p>

  <p>Yavaş yavaş, kararlılıkla hareket eden, ejder-yılandan gözünü ayırmayan Haplo, Alfred'in gevşek kollarını yakaladı ve pek de hafif siklet sayılamayacak adamı sırtladı. Haplo, Sartan'ın gevşek bedenini omzuna kaydırdı.</p>

  <p>"Onu gemime taşıyacağım. Eğer ondan bir şey öğrenirsem, size bildiririm."</p>

  <p>Ejder-yılanın başı kıvranarak, yavaşça öne, arkaya sallandı.</p>

  <p>Gitmeme izin verip vermemeyi tartışıyorlar, diye düşündü Haplo. Eğer yılan reddederse, kalmasını emrederse ne yapacağını düşündü. Herhalde Alfred'i önlerine atardı.</p>

  <p>Yılan'ın gözleri kapandı, sonra alevalevaçıldı. "Pekala. Bu arada, biz planın hakkında konuşacağız."</p>

  <p>"İstediğiniz kadar konuşun," diye homurdandı Haplo. Geri dönmeye niyeti yoktu. Mağaradan çıkmak üzere yürümeye başladı.</p>

  <p>"Afedersin, Patryn," dedi ejder-yılan, "ama köpeğini unutmuş görünüyorsun."</p>

  <p>Haplo unutmamıştı. Planı buydu. Hayvanı arkada bırak, bırak kulakların olarak görev yapsın. Dönüp ejder-yılanlara baktı.</p>

  <p>Biliyorlardı. "Köpek, buraya gel."</p>

  <p>Haplo kolunu Alfred'in bacaklarına doladı. Sartan, kolları bir tür biçimsiz, komik kukla gibi sarkıyordu, Patryn'in sırtından aşağı sallanıyordu. Köpek yanlarında yürüyor, arada bir Sartan'ın elini rahatlatmak istercesine yalıyordu.</p>

  <p>Mağaradan çıkınca, Haplo derin bir nefes aldı ve eliyle alnını sildi. Titrediğini fark edince cesareti kırıldı.</p>

  <p><br /></p>

  <p>Devon, Alake, ve Grundle tünelin ucuna, tam da Alfred'in yoktan varolduğunu görecek zamanda gelmişlerdi. Gölgelerin içine çökerek, iri kayaların arkasına saklandılar, izlediler ve dinlediler.</p>

  <p>"Köpek!" diye nefes verdi Devon.</p>

  <p>Alake onun elini yakaladı ve sessiz olmasını istedi. Titriyordu ve ejder-yılanlar Haplo'ya Alfred'i öldürmesini emrettikleri zaman huzursuz göründü, ama Patryn gününe kendinin karar vereceğini söyleyince yüzü aydınlandı.</p>

  <p>"Bir hile," diye fısıldadı diğer ikisine. "Adamı kurtarmak için bir hile. Eminim Haplo onu gerçekten öldürmeyi düşünmüyor. "</p>

  <p>Grundle itiraz edecekmiş gibi göründü, ama Devon bu sefer onun elini tuttu ve uyarırcasına sıktı. Cüce mırıldanarak sustu. Haplo, Alfred'i de yanında götürerek çıktı. Ejder-yılanlar konuşmaya başladılar.</p>

  <p>"Köpeği gördünüz," dedi kral, kendi başlarına kalmalarına rağmen insan dilinde konuşarak.</p>

  <p>Şimdiye kadar insan dilini işitmeye alışmış olan üç genç, bu tuhaf olay üzerinde düşünmediler.</p>

  <p>"Köpeğin ne anlama geldiğini biliyorsunuz," diye devam etti ejder-yılan uğursuz bir şekilde.</p>

  <p>"Ben bilmiyorum!" diye fısıldadı Grundle yüksek sesle.</p>

  <p>Devon onun elini tekrar sıktı. Ejder-yılanlar başlarını sallayarak anladıklarını belirttiler.</p>

  <p>"Bu işe yaramayacak," dedi kralları. "Bu bize uymuyor. Gevşek davrandık, dehşet yatıştı. Bu Patryn'in mükemmel bir araç olduğunu düşünmüştük. Zayıf ve kusurlu çıktı. Ve şimdi yanında, büyük gücü olan bir Sartan var. Bir Yılan Büyücüsü, Patryn'in hayatını ellerinde tuttuğu, ama canını almadığı biri!"</p>

  <p>Öfke tıslamaları karanlığı doldurdu. üç genç şaşkın şaşkın bakıştılar. Her biri midelerinde hafif bir ürperme, bedenlerini saran bir soğukluk hissetmeye başlamıştı -korkusuz otu etkisini yitiriyordu ve yanlarında fazlasını getirmeyi akıl etmemişlerdi. Destek için birbirlerine sokuldular.</p>

  <p>Ejder-yılanların kralı başını kaldırdı, mağarada bulunan herkesi görmek için büküldü. Herkesi.</p>

  <p>"Ve önerdiği bu savaş. Kansız! Acısız! 'Teslim almaktan' söz ediyor!" Yılan sözcükleri alayla tısladı. "Kaos bizim yaşamımızın kanıdır. Ölüm, etimiz ve suyumuzdur. Hayır. Bizim aklımızda teslim almak yoktu. Sartanlar her geçen gün daha da büyük bir korkuya kapılıyor. Artık yarattıkları bu engin evrende yalnız olduklarına inanıyorlar. Sayıları az, düşmanları çok ve güçlü.</p>

  <p>"Patryn'in iyi bir önerisi de vardı ama ve bunun için ona borçluyum -kenti denizsuyuna boğmak. Ne kadar büyük bir deha. Sartanlar suyun yükselmesini izleyecekler. Korkuları paniğe dönüşecek. Tek umutları -kaçmak olacak. Yüzyıllar önce, direnecek kadar güçlü oldukları şeyi yapmak zorunda kalacaklar. Samah Ölüm Kapısı'nı açacak!"</p>

  <p>"Ya menschler"</p>

  <p>"Onları kandıracağız, dostu düşman kılacağız. Birbirlerini katledecekler. Onların acıları ve korkuları ile besleneceğiz, güçleneceğiz. Bu güce, Ölüm Kapısı'ndan geçmek için ihtiyacımız olacak."</p>

  <p>Alake titriyordu. Devon rahatlatırcasına kolunu ona doladı. Grundle ağlıyordu, ama sessizce yapıyordu bunu, dudakları sımsıkı kapanmıştı. Çamurlu, titreyen eliyle gözyaşını sildi.</p>

  <p>"Ya Patryn" diye sordu biri. "O da ölecek mi?"</p>

  <p>"Hayır, Patryn yaşayacak. Unutmayın: hedefimiz kaos.</p>

  <p>Ölüm Kapısı'ndan geçince, bu Nexus Lordu'nu ziyaret edeceğiz. Ona bir hediye getirerek beni sevmesini sağlayacağım -bu Haplo'yu, kendi türüne ihanet eden Patryn'i götüreceğim. Bir Sartan'la dostluk kuran bir Patryn."</p>

  <p>Üç gencin korkusu büyüdü, bedenlerini sinsi bir hastalık gibi kapladı. Yanıyor, donuyorlardı, kollan ve bacakları titriyor, mideleri tiksintiyle kasılıyordu. Alake konuşmaya çalıştı.</p>

  <p>Yüz kasları korkuyla kasılmıştı, dudakları titriyordu.</p>

  <p>"Haplo'yu... uyarmalıyız," demeyi başardı.</p>

  <p>Diğerleri onaylayarak başlarını salladılar. Hiçbiri sesli olarak yanıt verememişti. Ama kıpırdamaya korkuyorlardı, en ufak bir sesin ejder-yılanların dikkatini çekeceğinden korkuyorlardı.</p>

  <p>"Haplo'ya gitmeliyim," dedi Alake hafifçe. Ellerini uzattı, mağara duvarını yakaladı ve kendini ayaklarının üzerine çekti. Kısa, keskin nefesler alıyordu. Gitmeye çalıştı.</p>

  <p>Ama yollarını aydınlatan ışık şimdi sönmüştü. Çürümekte olan canlı etten yayılan korkunç bir koku neredeyse öğürmesine sebep olacaktı. ızdırap içinde haykıran dev bir yaratıktan çıkarmış gibi gelen uzak, kederli bir feryat işittiğini sandı.</p>

  <p>Alake gürültülü gölgelere doğru yürüdü.</p>

  <p>Devon takip edecek oldu, ama elini Grundle'ın panik dolu, ölümcül kavrayışından kurtaramadı.</p>

  <p>"Sakın!" diye yalvardı Grundle. "Sakın beni bırakma." Elfin yüzü tebeşir beyazıydı, gözleri dökmediği yaşlarla pırıldıyordı. "Halkımız, Grundle," diye fısıldadı, yutkunarak. "Halkımız."</p>

  <p>Cüce yutkundu, dudağını ısırdı. Gönülsüzce Elfin elini bıraktı .</p>

  <p>Devon kaçtı. Ayağa kalkan Grundle, sendeleyerek arkasından takip etti.</p>

  <p><br /></p>

  <p>"Mensch çocuklar gidiyor mu" diye sordu ejder-yılanların kralı.</p>

  <p>"Evet, Kral," diye yanıt verdi hizmetkarlarından biri. "Emrin nedir?"</p>

  <p>"Onları yavaş yavaş, teker teker öldürün. Son hayatta kalanın, duyduklarını Haplo'ya anlatacak kadar yaşamasına izin verin."</p>

  <p>"Başüstüne, KraL." Ejder-yılanın dili hoşnutlukla kıpırdandı.</p>

  <p>"Ah," diye ekledi ejder-yılanların kralı kayıtsızlıkla, "onları Sartanlar öldürmüş gibi görünmesini sağlayın. Sonra bedenleri ebeveynlerine iade edin. Bu her tür 'kansız savaş' düşüncesini sona erdirir."</p>

  <p class="whitespace">&nbsp;</p>
</body>
</html>
