<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Ayhan Hocha</title>
  <link href="../Styles/Style_ayh.css" rel="stylesheet" type="text/css" />
</head>

<body class="calibre">
  <h1>OTUZUNCU BÖLÜM</h1>
  <hr class="sigil_split_marker" />

  <h3 class="sigil_not_in_toc">DRAKNOR&nbsp;</h3>

  <h3 class="sigil_not_in_toc">CHELESTRA</h3>
  <hr class="sigil_split_marker" />

  <p><br /></p>

  <p>Ölmekte olan bir balina gibi karaya vurmuş olan denizaltı, tuhaf bir şekilde acınası ve savunmasız görünüyordu. Haplo baygın Alfred'i kabaca yere attı. Sartan çırpındı ve inledi. Haplo, sert sert bakarak adamın tepesine dikildi. Köpek biraz uzakta durmuş, her birini endişeli bir kararsızlıkla izliyordu.</p>

  <p>Alfred'in gözleri kırpışarak açıldı. Bir an, nerede olduğunu ya da neler olup bittiğini hatırlayamadı. Sonra hafızası yerine geldi ve korkusunu da beraber getirdi.</p>

  <p>"Git... gittiler mi" diye sordu titrek bir sesle, kemikli dirseklerinin üzerinde doğrulup, panik içinde çevresine bakarak.</p>

  <p>"Ne halt ediyordun sen orada" diye sordu Haplo.</p>

  <p>Çevrede ejder-yılan göremeyen Alfred rahatladı ve utanç içinde göründü. "Köpeğini iade ediyordum," dedi uysallıkla.</p>

  <p>Haplo başını salladı. "Buna inanmamı mı bekliyorsun gerçekten Kim gönderdi seni Samah mı"</p>

  <p>"Beni kimse göndermedi." Alfred bedeninin muhtelif parçalarını toparladı, yerli yerine koydu ve ayağa kalkmayı başardı. "Kendi irademle, köpeği iade etmek için geldim. Ve... ve menschlerle konuşmak için." Bu, son ifadede bir miktar bocalamıştı.</p>

  <p>"Menschler mi"</p>

  <p>"Evet, ee, niyetim buydu." Alfred utanç içinde kızardı. "Senin menschlerle birlikte, güneş-kovalayanlardan birinde olacağını varsayarak, büyüye beni sana getirmesini emrettim."</p>

  <p>"Ama onlarla beraber değilim," dedi Haplo.</p>

  <p>Alfred başını eğdi, endişeyle çevresine bakındı. "Evet, bunu görebiliyorum. Artık... artık gitmemiz gerekmez mi"</p>

  <p>"Ben birazdan gidiyor olacağım. İlk önce, neden beni takip ettiğini söyleyeceksin. Giderken bir Sartan tuzağına düşmek istemiyorum. "</p>

  <p>"Sana söyledim," diye itiraz etti Alfred. "Köpeğini iade etmek istedim. Çok mutsuz. Senin menschlerle beraber olacağını sanıyordum. Başka bir yerde olabileceğin aklıma gelmedi. Acelem vardı. Düşünmedim..."</p>

  <p>"Buna inanabilirim!" dedi Haplo sabırsızlıkla, mazeretleri yarıda keserek. Alfred'e dikkatle baktı. "ama inandığım yalnızca bu kadar. Ah, yalan söylemiyorsun, Sartan, ama her zamanki gibi, gerçeği de söylemiyorsun. Köpeği iade etmeye geldin. Güzel. Başka ne var"</p>

  <p>Alfred'in yüzü daha koyu bir kırmızı oldu, ensesinden, kafasının tepesindeki kel bölgeye kadar yükseldi.</p>

  <p>"Seni menschlerle birlikte bulacağımı sandım. Ve onlarla konuşabileceğimi, sabırlı olmaları için uyarabileceğimi. Bu savaş korkunç bir şey olacak, Haplo. Korkunç bir şey! Bunu durdurmalıyım! Zamana ihtiyacım var, o kadar. O... o iğrenç yaratıkların işe karışması..." .</p>

  <p>Alfred mağaraya doğru baktı, ürperdi, bakışlarını Haplo'ya ve canlı bir maviyle parlamakta olan, derisindeki desenlere çevirdi. "Sen de onlara güvenmiyorsun, değil mi"</p>

  <p>Sartan bir kez daha Haplo'nun zihnini okumuş, düşüncelerini paylaşmıştı. Patryn bundan bıkıp usanmıştı. O mağarada yanlış bir şey söylemişti. <i>Bu menschler savaşamaz... Sartanlar ciddi kayıplara yol açabilir.</i></p>

  <p>Ve tıslayan yanıtı yine işitir gibi oldu. <i>Ne zamandan beri bir Patryn menschlerin nasıl yaşadığı... ya da nasıl öldüğü ile ilgileniyor?</i></p>

  <p>Ne zamandan beri?</p>

  <p>Bunun suçunu Alfred'e atamam bile. Hepsi o hayatıma girmeden önce oldu. Benim yüzümden. Benim yüzümden, diye düşündü Haplo acı acı. Tehlike en baştan beri vardı. Ama itiraf etmedim. Kendi nefretim beni körleştirdi. Tıpkı yılanların tahmin ettiği gibi.</p>

  <p>Haplo'nun içinde bir tür kargaşa olduğunu hissederek sessiz kalan, endişeyle sonucu bekleyen Alfred'i süzdü.</p>

  <p>Haplo köpeğin soğuk burnunun eline bastırıldığını hissetti. Bakışlarını aşağı indirdi. Hayvan başını kaldırdı ve kuyruğunu hafifçe salladı. Haplo hayvanın başını okşadı, köpek yanına yanaştı.</p>

  <p>"Problemlerinin en büyüğü menschler ile yapacağınız savaş değil, Sartan," dedi Haplo sonunda.</p>

  <p>Karanlığa rağmen, dağın bir yanına açılmış bir delik gibi görünen, mağara girişine baktı. "Daha önce de kötülüğün yanında bulundum. Labirent'te... Ama böyle bir şeyi hiç görmedim~" Başını salladı, tekrar Alfred'e döndü. "Halkını uyar. Ben de kendi halkımı uyaracağım. Bu ejderler dört dünyayı fethetmek istemiyor. Onları yok etmek istiyor."</p>

  <p>Alfred bembeyaz kesildi. "Evet... Evet. Bunu hissettim. Samah ve Konsey'le konuşacağım. Anlamalarını sağlamaya çalışacağım... "</p>

  <p>"Sanki bir hainle konuşurmuşuz gibi!"</p>

  <p>Rünler alevlendi ve gecenin içinde yıldızlardan bir çağlayan gibi kıvılcımlandı. Büyünün ortasından, Samah dışarı adım attı.</p>

  <p>"Neden şaşırmadım acaba" Haplo sertçe gülümsedi, Alfred'e baktı. "Sana neredeyse güveniyordum, Sartan."</p>

  <p>"Yemin ederim, Haplo!" diye haykırdı Alfred. "Bilmiyordum... Benim kastettiğim..."</p>

  <p>"Bizi kandırmaya çalışmaya devam etmeye gerek yok, Patryn," dedi Samah. "Bu 'Alfred'in -dostunun- her hareketi izleniyordu. Onu baştan çıkarman ve kendi kötücül planlarının içine çekmen kolayolmuştu. Ama herhalde, beceriksizliğini düşününce, bu kadar hantal ve yeteneksiz bir adamı kullanmaya karar verdiğine çoktan pişman olmuşsundur."</p>

  <p>"Sanki sizin zayıf ve sümsük ırkınızdan birini kullanacak kadar alçalacakmışım gibi," dedi Haplo küçümseyerek. Sessizce, Seni bir yakalayabilsem, Samah, burayı hemen terk ederim, diyordu kendi kendine. Ejder-yılanları ve menschleri, Alfred'i ve o laneti köpeği burada bırakırdım. Denizaltı hazır, rünler bizi güvenle Ölüm Kapısı'ndan geçirir...</p>

  <p>Haplo mağaraya yan yan baktı. Ejder-yılanlar ortalarda yoktu, ama Sartan Konsey üyesinin adalarında olduğunu biliyor olmalıydılar. Haplo izlediklerini biliyordu, karanlıkta parlayan kızıl-yeşil gözleri görebiliyormuş gibi emindi bundan.</p>

  <p>Ve onların kendisini devam etmeye zorladıklarını hissedebiliyordu, savaşmalarını istiyorlardı.</p>

  <p>Korku ve kaos istiyorlardı. Ölüm istiyorlardı.</p>

  <p>"Ortak düşmanımız orada. Halkına dön, Konsey üyesi," dedi Haplo. "Geri dön ve uyar onları. Ben de kendi halkıma dönmeyi ve onları uyarmayı planlıyorum."</p>

  <p>Döndü, gemisine doğru yürümeye başladı.</p>

  <p>"Dur, Patryn!"</p>

  <p>Parlak, kırmızı desenler alevlendi, ateşten bir duvar Haplo 'nun önünü kesti. lsı korkunçtu, etini yaktı, ciğerlerini dağladı.</p>

  <p>"Geri dönüyorum ve sen de benimle geliyorsun. Tutuklum olarak," diye bildirdi Samah.</p>

  <p>Haplo onunla yüzleşmek üzere döndü, gülümsedi. "Gelmeyeceğimi biliyorsun. Savaşmadan olmaz. Ve onların istediği de bu." Mağaraya işaret etti.</p>

  <p>Alfred titreyen ellerini yalvarırcasına uzattı. "Konsey üyesi, onu dinle! Haplo haklı..."</p>

  <p>"Sessiz ol, hain! Neden bu Patryn'i savunduğunu anlamadığımı mı sanıyorsun Onun itirafları senin suçluluğunu kanıtlayacak. Seni Surunan'a götüreceğim, Patryn. Barış içinde gitmemizi tercih ederim, ama eğer savaşmayı tercih ediyorsan..." Samah omuzlarını silkti. "Öyle olsun."</p>

  <p>"Seni uyarıyorum, Konsey üyesi," dedi Haplo sessizce. "Gitmeme izin vermemen durumunda, üçümüz hayatta kalırsak kendimizi şanslı sayacağız." Ama konuşurken, çoktan büyüsünü inşa etmeye başlamıştı.</p>

  <p>Eskiden, Patrynler ile Sartanlar arasında açık savaş nadir görülürdü. Menschlere savaşın yanlış olduğunu anlatan Sartanlar, imajlarını düşünmek zorundaydılar ve genellikle savaşmaya zorlanmayı reddederlerdi. Düşmanlarını alt etmek için daha ince yöntemler kullanırlardı. Ama zaman zaman savaş kaçınılmaz olur, bir mücadele gerçekleşirdi. Bu tür savaşlar her zaman görkemli, çoğu zaman ölümcül olurdu. Gizlice yapılırlardı. Menschlerin, yarı-tanrılarından birini ölürken görmeleri doğru olmazdı.</p>

  <p>İki rakip arasında savaş, hem zihinsel, hem de fiziksel olarak uzun ve yorucu olurdu.<a href="../Text/dipnotlar.xhtml#a48" id="k48"><sup>[48]</sup></a>&nbsp;Bazı savaşçıların sırf yorgunluktan yere yığıldıkları bilinirdi. Her rakip, o an mevcut olan sayısız olasılıklara dayanarak saldırmaya hazırlanmakla yetinmez, aynı zamanda rakibinin yapmaya hazırlandığı büyüye karşı bir savunma da geliştirmek zorunda kalırdı.</p>

  <p>Her iki taraf da, rakibin zihinsel durumunu gözden geçirerek bir sonraki hareketini beklemek için yollar geliştirdiğini iddia etse de, savunma genellikle tahminlere dayanırdı.<a href="../Text/dipnotlar.xhtml#a49" id="k49"><sup>[49]</sup></a></p>

  <p>İki tarafın yapmaya hazırlandığı savaş, böyle bir savaştı. Haplo yaşamı boyunca bunu hayal etmiş, bunu özlemişti. Bu, her Patrynin en büyük dileği idi, çünkü geçen çağlar içinde çoğu şey kaybolmuş olsa da, bir şeye sıkı sıkı tutunmuşlardı: nefret. Ama uğruna yaşadığı an sonunda gelmişken, Haplo bunun zevkini çıkaramıyordu. Ağzında kül tadından başka bir şey yoktu. Seyircilerinin, her hareketlerini izleyen kırmızı, yarık gözlerin farkındaydı.</p>

  <p>Haplo ejderleri kafasından çıkarmaya, yoğunlaşmaya çalıştı. Büyüsünü çağırdı ve onun yanıt verdiğini hissetti. Coşkunluk içinde kabardı, tüm korkularını, düşüncelerini boğdu. Genç ve güçlüydü, gücünün zirvesindeydi. Zaferinden emindi.</p>

  <p>Sartan'ın, Patryn'in beklemediği bir avantajı vardı. Samah daha önce büyülü savaşlar yapmıştı, ama Haplo yapmamıştı.</p>

  <p>İkisi yüz yüze durdular.</p>

  <p>"Hadi, oğlum," dedi Haplo sessizce, köpeği ittirerek. "Alfred'e dön."</p>

  <p>Hayvan inledi, gitmek istemedi.</p>

  <p>"Git!" Haplo köpeğe dik dik baktı. Kulakları düşen köpek, itaat etti.</p>

  <p>"Durun! Bu çılgınlığı durdurun!" diye haykırdı Alfred. Kendini savaşanların arasına atmaya niyetlenerek, vahşice öne fırladı. Ne yazık ki, Alfred nereye gittiğine dikkat etmedi ve köpeğe takılıp, tepeüstü düştü. İkisi karmaşık bir yığın halinde kumların üzerinde yuvarlandılar.</p>

  <p>Haplo büyüsünü yaptı.</p>

  <p>Patryn'in derisindeki desenler kırmızı mavi alevlendi, aniden havaya doğru kıvrıldı ve ateş ışığı altında kızıl kızıl parlayan, çelikten bir zincir olmak üzere birbirlerine dolandılar. Zincir Samah'ı güçlü kıvrımları arasında tutsak etmek ve savunmasız bırakmak üzere, şimşek hızıyla aktı.</p>

  <p>Ama işe yaramadı.</p>

  <p>Samah anlaşılan, Patryn'in kendisini tutsak almaya çalışması olasılığını bekliyordu. Konsey üyesi, Patryn saldırısını yaptığı zaman, kendisinin orada olmaması olasılığını uyandırdı. Ve Patryn saldırısını yaptığı zaman Samah orada değildi.</p>

  <p>Çelik zincir havaya dolandı. Samah biraz uzakta durmuş, Haplo'ya, ona taş atan bir çocuğa bakarcasına horgörü ile bakıyordu. Konsey üyesi şarkı söyleyip dans etmeye başladı.</p>

  <p>Haplo saldırıyı tanıdı. Acı verici bir karar ile karşı karşıyaydı ve bu kararı bir kalp atımı kadar sürede yapması gerekiyordu. Ya kendisini saldırıya karşı savunacaktı -ve bu, düşmanına açık sayısız olasılığı hemen gözden geçirmesi gerek demekti-ya da Samah'ı büyü ortasında, savunmasız yakalamayı umarak kendisi de saldırıya geçecekti. Ne yazık ki, böyle bir manevra Haplo'yu da savunmasız bırakacaktı.</p>

  <p>Kolaylıkla yenebileceğini düşündüğü bir düşmana karşı saldırısı savuşturulan Haplo öfkelenmişti ve savaşı bir an önce bitirmek istiyordu. Çelik zincir hala havada asılıydı. Haplo hemen büyüsünü yeniden düzenledi, desenlerin formunu bir mızrağa dönüştürdü ve doğrudan Samah'ın göğsüne fırlattı.</p>

  <p>Samah'ın sol elinde bir kalkan belirdi. Mızrak kalkana çarptı; Haplo'nun büyüsünün zinciri ufalanmaya başladı.</p>

  <p>Aynı anda, sulardan bir rüzgar dalgası yükseldi. Dev bir yumruk şeklini alan rüzgar, Haplo'ya vurdu, onu savurdu ve tepetaklak yere devirdi.</p>

  <p>Patryn tüm ağırlığı ile kumların üzerine düştü.</p>

  <p>Darbe yüzünden sersemleyen, kafası karışan Haplo hemen ayağa kalktı. Bedeni Labirent'te öğrendiği içgüdülerle tepki vermişti. Orada, bir anlık zayıflık ölüm anlamına gelirdi.</p>

  <p>Haplo rünleri söyledi. Bedenindeki desenler alevlendi. Bu acı mücadeleyi sona erdirecek emri vermek üzere ağzını açtı. Emri irkilmiş bir küfüre dönüştü.</p>

  <p>Bir şey sıkıca ayak bileğine sarıldı. Onu çekiştirmeye, yere devirmeye çalışmaya başladı.</p>

  <p>Haplo büyüsünü yarıda bırakmak zorunda kaldı. Onu tutanın ne olduğunu görmek için başını eğdi.</p>

  <p>Bir tür büyülü su yaratığının uzun dokunacı sudan uzanıyordu. Kendi büyüsüne dalan Haplo, kumsalda ona doğru kayan şeyi fark etmemişti. Şimdi onu yakalamıştı; Sartan rünleri ile parlayan kıvrımları Haplo'nun bileğine, baldırına, bacağına sarıldı.</p>

  <p>Yaratığın gücü inanılmazdı. Haplo kendini kurtarmaya çalıştı, ama o uğraştıkça dokunaç daha sıkı sarılıyordu. Dokunaç ayağını çekti ve Haplo'yu kumların üzerine fırlattı. Haplo tekmeler atarak, kıvranarak serbest kalmaya çalıştı. Yine korkunç bir kararla karşı karşıyaydı. Büyüsünü kendini kurtarmak için kullanabilirdi, ya da büyüsünü saldırı için kullanabilirdi.</p>

  <p>Haplo düşmanına bakmak için döndü. Samah kendinden hoşnut bir şekilde, dudaklarında bir zafer gülümsemesi ile seyrediyordu.</p>

  <p>Kazandığını nasıl düşünebilir, diye merak etti Haplo öfkeyle. Bu aptal canavar ölümcül değil. Beni zehirlemiyor, ezerek öldürmeye çalışmıyor.</p>

  <p>Bu bir hile. Zaman kazanmak için bir hile. Samah, saldırmak yerine enerjimi kendimi kurtarmaya harcayacağımı sanıyor. Sürpriz, Samah!</p>

  <p>Haplo'nun tüm zihinsel gücü yapmaya hazırlandığı büyüyü tekrar şekillendirmek üzerinde yoğunlaştı. Desenler havada alevlendi, bir araya geldi, güç ile vızıldamaya başladı. Tam o anda, Patryn çizmesinin ucuna su değdiğini hissetti.</p>

  <p>Su...</p>

  <p>Haplo aniden Samah'ın planını anladı. Sartan onu bu şekil de yenmeyi düşünmüştü: basit, ama etkili.</p>

  <p>Onu suya atacaktı.</p>

  <p>Patryn küfretti, ama paniğe kapılmayı reddetti. Rün yapısına hedefini değiştirmesini emretti, onları alev alev bir dizi oka dönüştürdü ve ayağını yakalamış yaratığa gönderdi.</p>

  <p>Yaratığın dokunacı deniz suyu ile ıslanmıştı. Büyülü oklar ona çarptı, cızırdadı ve söndü.</p>

  <p>Su Haplo'nun ayağını, sonra bacağını kapladı. Şimdi, çılgınca ellerini kuma gömmüş, tutunmaya, denize çekilmesini engellemeye çalışıyordu. Parmakları arkasında uzun izler bırakıyordu. Yaratık çok güçlüydü ve Haplo'nun büyüsü zayıflıyor, karmaşık rün yapıları ayrışmaya, çözülmeye başlıyordu.</p>

  <p>Hançerler! Gittikçe sıkılaşan halkaların arasında kıvranarak sırtüstü dönen Haplo, gömleğini çekip açtı ve hararetle silahları çıkarmaya başladı.</p>

  <p>Soğuk mantık onu durdurdu, Labirent'in mantığı, bir çok kez hayatta kalmasını sağlayan mantık. Su şimdi kalçalarına geliyordu. Bu hançerler tek savunma yoluydu ve onları ıslatmak üzereydi. Yalnızca bu kadar.da değil, varlıklarını düşmanına... düşmanlarına göstermek üzereydi. Gösterinin bittiğini görünce üzülmüş olan seyircisini unutmamıştı.</p>

  <p>Yenilgiyi kabul et, daha iyi -ne kadar acı olsa da-ve mücadeleye devam et, sonra her şeyi, seni hiçbir yere götürmeyecek, çaresiz bir saldırı için tehlikeye at.</p>

  <p>Yağlı kumaştan keseyi sıkıca göğsüne bastıran Haplo, gözlerini kapattı. Su beline kadar yükseldi, sonra göğsüne, başına. Ve onu kapladı.</p>

  <p>Samah bir sözcük söyledi. Dokunaç Haplo'yu bıraktı ve yok oldu.</p>

  <p>Haplo suyun içinde yatıyordu. Ne olduğunu görmek için derisine bakması gerekmiyordu: hastalıklı, beyaz renkte, çıplak et.</p>

  <p>Dalgalar bedeni üzerinde oynaşırken o kadar uzun bir süre, o kadar kıpırtısız yattı ki, Alfred korktu.</p>

  <p>"Haplo!" diye seslendi ve Patryn budalaca kendisine doğru, suya doğru yaklaşan beceriksiz, sürüklenen ayak sesleri duydu.</p>

  <p>Haplo doğruldu. "Köpek, durdur onu!" diye bağırdı. Köpek Alfred'in arkasından fırladı, ceketinin eteğini yakalayıp onu geri çekti.</p>

  <p>Alfred düştü. Bacakları ve kolları açık, tüm ağırlığı ile kumların üzerine oturuverdi. Köpek, kendinden memnun bir şekilde yanında durdu. Arada bir Haplo'ya endişeli bir bakış fıdatıyordu.</p>

  <p>Samah Alfred'e horgörü ve tiksintiyle baktı.</p>

  <p>"Anlaşılan hayvanın senden daha fazla beyni var." "Ama... Haplo yaralı! Boğuluyor olabilir!" diye haykırdı Alfred.</p>

  <p>"Benden daha yaralı değil," diye yanıt verdi Samah soğuk bir sesle. "Numara yapıyor. Büyük ihtimalle, şu anda bile bir kötülük planlıyor. Her ne planlıyorsa, bunu büyüsü olmadan yapmalı."</p>

  <p>Konsey üyesi, kıyıya doğru yürüdü ve güvenli bir mesafede durdu. "Ayağa kalk, Patryn. Sen ve suç ortağın benimle Surunan'a geleceksiniz. Size ne yapılması gerektiğine Konsey karar verecek."</p>

  <p>Haplo onu duymazdan geldi. Su büyüsünü yok etmişti, ama aynı zamanda onu sakinleştirmiş, hararetini düşürmüş, öfkesini dindirmişti. Açıkça düşünebiliyor, seçeneklerini gözden geçirebiliyordu. Bir soru aklından çıkmıyordu: ejder-yılanlar nerede?</p>

  <p>Dinliyorlar... İzliyorlar... Korkunun, nefretin tadını çıkarıyorlar. Ölümcül bir sonuç bekliyorlar. Savaş sürdüğü sürece araya girmeyecekler. Ama savaş bitmişti. Ve Haplo büyüsünü kaybetmişti.</p>

  <p>"Pekala," dedi Samah. "Ben de seni olduğun gibi götürürüm."</p>

  <p>Haplo suyun içinde doğruldu. "Dene."</p>

  <p>Samah rünleri söylemeye başladı, ama sesi çatladı. Boğulur gibi oldu, öksürdü, yine denedi. Alfred Konsey üyesine hayret içinde baktı. Haplo, sert sert gülümseyerek izliyordu.</p>

  <p>"Nasıl" Samah öfkeyle Patryn'e döndü. "Senin büyün yok!"</p>

  <p>"Benim yok," dedi Haplo sakinlik içinde. "Onların var." Islak parmağını mağaraya doğru uzattı.</p>

  <p>"Hah! Yeni bir numara!" Samah tekrar büyüsünü yapmaya teşebbüs etti.</p>

  <p>Haplo ayağa kalktı, suyu şapırdatarak, kıyıya doğru yürüdü. İzleniyordu. Hepsi izleniyordu.</p>

  <p>Acı ile inledi, Samah'a dik dik baktı. "Sanırım kaburgalarımdan birini kırdın."</p>

  <p>Elini yan tarafına, gizli hançerlerin üzerine bastırdı. Silahları kullanabilmesi için derisinin kuruması gerekiyordu. Ama bunu halletmek çok zor olmamalıydı.</p>

  <p>Yine inledi, sendeledi ve düştü; ellerini sıcak, kuru kumlara gömdü. Köpek onu izledi ve duygudaşlık ile inledi, sızlandı.</p>

  <p>Alnı endişeyle kırışan Alfred, ellerini uzatarak Haplo'ya doğru ilerliyordu.</p>

  <p>"Bana dokunma!" diye hırladı Haplo. "lslağım!" diye ekledi, aptal adamın anlayacağını umarak.</p>

  <p>İncinmiş görünen Alfred geriledi.</p>

  <p>"Sen!" diye suçladı Samah. "Büyümü sen engelliyorsun!"</p>

  <p>"Ben mi?" Alfred ağzını açtı, anlaşılmaz birşeyler geveledi.</p>

  <p>"Ben... Ben... Ben mi? Hayır, ben yapmadım..."</p>

  <p>Haplo'nun tek düşüncesi vardı: Nexus'a dönmek, uyarıyı iletmek. Sıcak kumların üzerinde, sırtını kamburlaştırarak, büyük acı içindeymiş gibi yaparak yattı. Kumların kuruttuğu eli gömleğinin içinde, yağlı kumaştan keseye kaydı.</p>

  <p>Eğer Samah beni durdurmaya kalkarsa ölür. üzerine atlayıp yüreğinden hançerlerim onu. Hançerin rünleri, çevresine ne tür koruyucu büyü örmüş olursa olsun, çözecektir.</p>

  <p>Sonra gerçek savaş başlar.</p>

  <p>Ejderler. Kimsenin kaçmasına izin vermeye niyetleri yok.</p>

  <p>Eğer denizaltıya kadar gidebilirsem, geminin büyüsü onları uzakta tutacak kadar güçlü olmalı. Benim güven içinde Ölüm Kapısı'na gitmeme yetecek kadar.</p>

  <p>Haplo'nun eli hançerin kabzası üzerinde kapandı. Dehşet dolu bir haykırış havayı yardı. "Haplo, bize yardım et! İmdat!"</p>

  <p>"Bu bir insan sesine benziyor!" diye haykırdı Alfred hayret içinde, karanlıkların içine bakarak. "Menschler burada ne arıyor?"</p>

  <p>Haplo, elinde hançer, duraladı. Sesi tanımıştı: Alake'in sesiydi bu.</p>

  <p>"Haplo!" diye haykırdı yine çaresizlik içinde, çılgınca. "Onları gördüm!" Alfred işaret etti. Üç mensch canlarını kurtarmak için koşuyorlardı. Ejder-yılanlar arkalarından sürünüyor, kurbanlarını kesime giden koyunlar gibi güdüyor, onlarla oynuyor, panikleriyle besleniyorlardı.</p>

  <p>Alfred Haplo'ya koştu, ayağa kalkmasına yardım etmek için elini uzattı. "Çabuk! Hiç şansları yok!"</p>

  <p>Haplo'yu tuhaf bir duygu kapladı. Bunu ya da buna benzer başka bir şeyi daha önce de yapmıştı...</p>

  <p class="softbreak">&nbsp;</p>

  <p>...Kadın Haplo'ya elini uzattı, ayağa kalkmasına yardım etti. Haplo hayatını kurtardığı için kadına teşekkür etmedi. Kadın da teşekkür beklemiyordu zaten. O gün, belki de ertesi gün iyiliğinin karşılığını verecekti. Labirent böyleydi.</p>

  <p>"İki taneler," dedi Haplo, cesetlere bakarak.</p>

  <p>Kadın mızrağını çekip çıkardı, halil iyi durumda olduğundan emin olmak için inceledi. Diğeri rünler ile yarattığı elektrikten ölmüştü. Bedeni hala tütüyordu.</p>

  <p>"İzci bunlar," dedi kadın. "Bir av topluluğu." Kestane rengi saçlarını yüzünden geriye attı. "Konakçılara gidecekler." "Evet." Haplo geldikleri tarafa baktı.</p>

  <p>Kurtadamlar otuz, kırk yaratıktan oluşan sürüler halinde avlanırdı. On beş Konakçı vardı, beş tanesi çocuktu.</p>

  <p>"Hiç şansları yok." Bir omuz silkmesi eşliğinde söylenen, kayıtsız bir yorumdu. Haplo hançerindeki kan ve pisliği sildi.</p>

  <p>"Geri dönüp, savaşmalarına yardım edebiliriz," dedi kadın. "İki kişiyiz. Fazla faydamız dokunmaz. Onlarla beraber biz de ölürüz. Bunu biliyorsun."</p>

  <p>Uzakta, boğuk bağırışlar duydular -savunma için birbirine seslenen Konakçılar. Bunun üzerinde, rün söyleyen kadınların tiz sesleri. Ve bunun da üstünde, bir çocuğun tiz haykırışı.</p>

  <p>Kadının yüzü karardı, kararsızca o yöne baktı.</p>

  <p>"Hadi," diye uyardı Haplo, hançerini kınına koyarak. "Çevrede başkaları da olabilir."</p>

  <p>"Hayır. Hepsi ava gidiyor."</p>

  <p>Çocuğun haykırışı tiz bir dehşet çığlığına dönüştü. "Sartanlar yüzünden," dedi Haplo, sert bir sesle. "Bizi bu cehenneme koydular. Bu kötülüğün sorumlusu onlar."</p>

  <p>Kadın ona baktı, kahverengi gözleri altın tanecikleriyle süslenmişti. "Acaba? Belki de bizim içimizdeki kötülüktür."</p>

  <p class="softbreak">&nbsp;</p>

  <p>Dehşet dolu bir haykırış, bir çocuğun haykırışı. Bir el ona uzandı. Tutmadığı bir el. Boşluk, geri gelmeyecek şekilde kaybedilmiş bir şey için duyulan üzüntü.</p>

  <p>İçimizdeki kötülük.</p>

  <p>Nereden geldiniz... Sizi kim yarattı Haplo ejder-yılanlara sorduğu soruları hatırladı.</p>

  <p>Siz yarattınız, Patryn.</p>

  <p>Köpek keskin bir uyarı havlayışı kopardı. Hevesle Haplo'ya koştu, sabırsızdı, saldırı komutu verilmesi için yalvarıyordu.</p>

  <p>Haplo ayağa kalktı. "Bana dokunma," dedi Alfred'e sertçe. "Benden uzak dur. Üzerine su sıçratma! Büyünü bozar," diye ekledi sabırsızlıkla, Alfred'in kafasının karıştığını görünce. "Büyün ne işe yarayacaksa!"</p>

  <p>"Ah, evet!" diye mırıldandı Alfred ve telaşla geriledi. Haplo her iki hançerini birden çekti.</p>

  <p>Samah o an bir sözcük söyledi. Bu sefer büyüsü işe yaradı. Parlak desenler Patryn'i çevreledi, ellerini kelepçe gibi sardı, ayaklarını bağladı. Köpek korkmuş bir havlama ile geri sıçradı, Alfred'e kaçtı.</p>

  <p>Haplo ejder-yılanın zevk kahkahasını duyar gibi oldu. "Beni serbest bırak, seni aptal! Onları kurtarabilirim."</p>

  <p>"Tuzağına düşmeyeceğim, Patryn." Samah rünleri söylemeye başladı. "Bu menschlere aldırdığına inanmamı beklemiyorsun, değil mi"</p>

  <p>Hayır, Haplo Samah'ın inanmasını beklemiyordu, çünkü kendisi de inanmıyordu. İçgüdüydü bu, savunmasız olanları, zayıf olanları koruma ihtiyacıydı. çocuğunu çalıların içine iten ve düşmanı ile savaşmak üzere arkasını dönen annenin yüzündeki ifadeydi.</p>

  <p>"Haplo, yardım et!"</p>

  <p>Alake'in çığlığı kulaklarında çınladı. Haplo bağlarından kurtulmak için mücadele etti, ama büyü çok güçlüydü. Götürülüyordu. Kum, su, dağlar gözlerinin önünde solmaya başladı. Menschlerin haykırışları hafifledi, uzaklaştı.</p>

  <p>Ve sonra, aniden büyü sona erdi. Haplo kendini yine kumsalda buldu. Büyük bir yükseklikten bırakılmış gibi sersemlemişti.</p>

  <p>"Hadi, Haplo," dedi Alfred, yanında durarak. çökmüş bedeni dikilmiş, ince omuzlarını kaldırmıştı. "Çocuklara git. Yapabiliyorsan kurtar onları."</p>

  <p>Bir el elinin üzerine kapandı. Haplo bileklerine baktı. Kelepçeler yok olmuştu. Serbestti.</p>

  <p>Samah öfkeden çılgına dönmüştü, yüzü çarpılmıştı. "Halkımızın tarihinde asla bir Sartan bir Patryn'e yardım etmemiştir. Bu sonun demek, Alfred Montbank! Sonun geldi!"</p>

  <p>"Hadi, Haplo." Alfred Konsey üyesinin sözlerini duymazdan geldi. "Onun karışmamasını sağlayacağım."</p>

  <p>Köpek Haplo'nun çevresinde koşarak çemberler çiziyor, uyarırcasına havlıyor, ejder-yılanlara doğru fırlıyor, sonra geri gelerek sahibini ilerlemeye zorluyordu.</p>

  <p>Sahibi. Bir kez daha.</p>

  <p>"Sana borçluyum, Alfred," dedi Haplo. "Ama ödeyebilecek kadar yaşayacağımı sanmıyorum."</p>

  <p>Hançerlerini çekti, hançerlerin rünleri kızıl-mavi parladı.</p>

  <p>Köpek yerinden 'fırladı, doğrudan ejder-yılanlara doğru atıldı.</p>

  <p>Haplo takip etti.</p>

  <p class="whitespace">&nbsp;</p>
</body>
</html>
