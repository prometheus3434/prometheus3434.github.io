<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Ayhan Hocha</title>
  <link href="../Styles/Style_ayh.css" rel="stylesheet" type="text/css" />
</head>

<body class="calibre">
  <h1>ON DÖRDÜNCÜ BÖLÜM</h1>
  <hr class="sigil_split_marker" />

  <h3 class="sigil_not_in_toc">İYİDENİZ&nbsp;</h3>

  <h3 class="sigil_not_in_toc">CHELESTRA</h3>
  <hr class="sigil_split_marker" />

  <p class="whitespace">&nbsp;</p>

  <p>Haplo yatağında sırtüstü yatmış, ellerinin sırtına bakıyordu. Derisine işlenmiş desenler koyu mavi olmuştu; büyüsü her geçen an daha da güçleniyordu. Ve rünler hafif hafif parlamaya başlamıştı, bedeninin her yanı karıncalanıyordu-tehlike işareti, henüz uzakta, ama hızla yaklaşan bir tehlike.</p>

  <p>Ejder-yılanlar. Kuşkusuz.</p>

  <p>Haplo'ya, gemi hız kazanmış gibi geliyordu. Geminin hareketleri daha az düzgün, daha istikrarsızdı ve ayaklarının altındaki güvertenin titreşiminin arttığını hissediyordu.</p>

  <p>"Cüce'ye sorabilirim. O bilir," diye mırıldandı Haplo.</p>

  <p>Ve elbette, menschlere ejderlerin yuvasına yaklaştıklarını</p>

  <p>söylemeliydi. Hazırlanmaları için uyarmalıydı onları...</p>

  <p>Ne için? Ölmek için mi?</p>

  <p>Devon, zayıf, hassas elf savaş baltasıyla kendisini neredeyse sakat bırakacaktı.</p>

  <p>Alake'in büyüsü vardı, ama bunlar Labirent'te, ikinci kapısını geçen her çocuğun yapabileceği numaralardı. Ejder-yılanların korkunç gücü karşısında, o çocuğu canavarlardan bir ordunun ortasına fırlatmak gibiydi.</p>

  <p>Grundle. Haplo gülümsedi, başını salladı. Eğer menschlerden herhangi biri ejder-yılanlarla başa çıkabilecekse, bu ancak cüce kızı olabilirdi. Hiçbir şey yapamasa bile, ölmeyecek kadar inatçı çıkardı.</p>

  <p>Gidip onlara söylemeli, onları hazırlamak için elinden geleni yapmalıydı. Doğrulup oturdu.</p>

  <p>"Hayır," dedi aniden ve kendini yatağın üzerine attı. "Birgün için yeterince mensch gördüm."</p>

  <p>Labirent adına, onlara söz vermek de nereden aklına gelmişti Onlara zarar gelmesini engellemek konusunda! Kendisi hayatta kalırsa çok şanslı olacaktı.</p>

  <p>Ellerini sıkıp yumruk yaptı ve kemiklerinı tendonların üzerinde gergin duran desenleri inceledi. Kollarını kaldırarak, dövmeli derinin altındaki kasların keskin, temiz hatlarına baktı.</p>

  <p>"İçgüdü. Annemle babamın beni çalıların arasına saklamalarına ve canavarları benden uzaklaştırmalarına sebep olan aynı içgüdü. Kendimizden zayıfları koruma içgüdüsü, halkımızın Labirent'te hayatta kalmasını sağlayan içgüdü!"</p>

  <p>Ayağa fırladı ve küçük kamarasını adımlamaya başladı. "Lordum anlayacaktır," diye temin etti kendini. "Lordum da aynı şekilde hissediyor. Yaşamının her günü Labirent'e dönüyor, çocuklarını, halkını savunmak ve korumak için savaşmak üzere. Bu doğal bir duygu..." Haplo içini çekti, hafif sesle küfretti. "Ama fena halde uygunsuz!"</p>

  <p>Üç mensch çocuğunun hayatını korumaktan daha acil konular vardı düşünmesi gereken. O pis deniz suyu rün büyüsünü, sıradan suyun çamuru yok etmesinden daha hızlı yok etmişti. Ve bir de ejder-yılanların vaadi vardı.</p>

  <p>En azından, bunun bir vaat olduğunu varsayıyordu. Samah. Büyük Samah. Yediler Konseyi'nin başı. Koparılışı planlayan Konsey üyesi, Patrynlerin yenilmesini, hapsedilmesini ve çağlar boyunca acı çekmelerini sağlayan Konsey üyesi.</p>

  <p>Konsey üyesi Samah. Labirent'te pek çok şey ölmüştü, ama o isim yaşıyordu. Nesilden nesile aktarılmıştı, babadan oğula son nefeste fısıldanmış, anneden kızına bir lanetle geçmişti. Düşmanları Samah'ı hiç unutmamıştı ve Samah'ın canlı yakalanabileceği düşüncesi Haplo'yu anlatılamaz bir sevinçle dolduruyordu. Hatta bunun nasıl mümkün olabileceğini bile sormak aklına gelmemişti.</p>

  <p>"Samah'ı yakayacağım ve onu lorduma götüreceğim -eski başarısızlıklarımı telafi edecek bir hediye. Lordum, Samah'ın, halkımın döktüğü her gözyaşını, akıttığı her damla kanı ödemesini sağlayacak. Samah yaşamını ödeyerek geçirecek. Günleri acı, işkence, korku ile dolu olacak. Geceleri ise dehşet ve ızdırapla. Dinlenemeyecek. Uyuyamayacak. Ölmedikçe huzur bulamayacak. Ve kısa süre sonra, çok kısa süre sonra, Samah ölmek için yalvarmaya başlayacak."</p>

  <p>Ama Nexus Lordu Samah'ın yaşamasını sağlayacaktı. Uzun bir yaşamı olmasını sağlayacaktı...</p>

  <p>Kapının şiddetle çalınması Haplo'yu kanlı hayallerinden uyandırdı. Gümleme bir süredir devam ediyordu, ama uyanık gördüğü niyada kulakları gökgürültüsü doluydu ve fark etmemişti.</p>

  <p>Belki onu rahatsız etmemeliyiz, Grundle," dedi Devon'un yumuşak sesi kapıdan. "Uyuyor olabilir..."</p>

  <p>"O zaman bir an önce uyansa iyi olur!" diye yanıt verdi Cüce.</p>

  <p>Haplo bu hatası için kendini payladı; bu tür bir hata Labirent'te canına malolurdu. Uzun adımlarla kapıya gitti ve o kadar aniden açtı ki, savaş baltasının sapıyla kapıyı dövmekte olan Cüce içeri devrildi.</p>

  <p>"Eee? Ne istiyorsunuz?" diye terslendi Haplo.</p>

  <p>"Biz... biz seni uyandırdık," dedi Alake, bakışları endişeyle karışık yatağına yönelirken.</p>

  <p>Devon kekeledi. "Ö -özür dileriz. Uyandırmak istememiştik..."</p>

  <p>"Gemi hız kazanıyor," diye bildirdi Grundle. Onun bakışları şüpheyle Haplo'nun derisine dikilmişti. "Ve sen yine parlıyorsun. "</p>

  <p>Haplo hiçbir şey söylemedi, ona dik dik baktı ve kızın anlayıp gideceğini umdu. Alake ve Devon çoktan geri geri çıkmaya başlamışlardı.</p>

  <p>Ama Grundle'ın gözünü korkutmak kolay değildi. Savaş baltasını omzuna dayadı, ayaklarını sıkıca sallanan güverteye basıp Haplo'nun yüzüne baktı. "Ejder-yılanlara yaklaşıyoruz, değil mi"</p>

  <p>"Muhtemelen," dedi Haplo ve kapıyı kapatmaya yeltendi. Grundle'ın gürbüz bedeni yolunu tıkıyordu.</p>

  <p>"Bize ne yapmamız gerektiğini söylemeni istiyoruz."</p>

  <p>Ben nereden bileyim, diye bağırmak geldi Haplo'nun içinden. Labirent'te buna benzer büyü güçleriyle karşılaştım, ama hiçbiri bu kadar güçlü değildi. Ve bu ejder-yılanların tek yapması gereken üzerime bir kova su dökmek. İşim biter o zaman!</p>

  <p>Menschler sessizce durmuş, ona bakıyordu. Ona güveniyorlardı (eh, en azından ikisi) ve hepsi sessizce yalvarıyor, umut ediyordu.</p>

  <p>Onlara bu umudu kim verdi? Ve şimdi bunu yok etmeye hakkım var mı?</p>

  <p>Dahası, dedi kendi kendine soğuk soğuk, faydalı olabilirler. Aklının gerilerinde bir planı vardı...</p>

  <p>"İçeri girin," dedi sertçe, kapıyı açarken.</p>

  <p>Menschler içeri doluştu.</p>

  <p>"Oturun," dedi Haplo onlara.</p>

  <p>Yalnızca yatak vardı oturacak. Alake ona baktı -dağınıktı, hala Haplo'nun sıcaklığını taşıyordu. Alake'in kirpikleri titredi ve yanaklarına sürtündü. Başını salladı.</p>

  <p>"Hayır, teşekkür ederim. Ben ayakta dururum. Önemli değil..."</p>

  <p>"Otur!" diye emretti Haplo sertçe.</p>

  <p>Alake yatağın ucuna ilişti. Devon onun yanında yerini aldı ve uzun bacaklarını rahatsızca açtı. (Cüce yatakları yere yakın yapılır.) Grundle kendini yatağın başına fırlattı, kısa bacaklarını sallamaya, topuklarını yere sürtmeye başladı. üçü birden ona baktı, yüzleri ciddiydi.</p>

  <p>"Bir konuda anlaşalım. Bu ejder-yılanlar hakkında sizden daha fazlasını bilmiyorum. Hatta belki sizden de az biliyorum."</p>

  <p>"Seninle konuştular," diye hatırlattı Grundle. Haplo onu duymazdan geldi.</p>

  <p>"Şşş, Grundle," diye fısıldadı Alake.</p>

  <p>"Kendimizi korumak için yapacaklarımız daha çok sağduyuya dayanıyor. Sen" -Haplo bakışlarını elfe kaydırdı- "kız numarası yapmaya devam etsen daha iyi olur. Başını ve yüzünü ört ve ne olursa olsun eşarbını çıkarma. Çeneni de kapalı tut. Sessiz kal ve bırak konuşmayı ben yapayım. Bu hepiniz için geçerli," diye ekledi Haplo, Cüce'ye anlamlı anlamlı bakarak.</p>

  <p>Grundle burun kıvırıp başını arkaya attı. Savaş baltasını bacaklarının arasına koymuştu ve endişeyle güverteye vuruyordu. Balta Haplo'nun aklına bir şey getirdi.</p>

  <p>"Gemide başka silah var mı? Küçük silahlar. Hançer gibi." Grundle horgörüyle burnunu çekti. "Hançerler elfler içindir. Cüceler öyle zayıf silahlar kullanmaz."</p>

  <p>"Ama gemide bıçaklar var," diye öneride bulundu Alake.</p>

  <p>"Mutfakta. "</p>

  <p>"Mutfak bıçakları," diye mırıldandı Haplo. "Keskin ve küçük mü Devon kemerine saklayabilir mi Sen... bir yerlerine saklayabilir misin" Alake'in bedenine sıkıca oturan giysilerine işaret etti.</p>

  <p>"Elbette keskinler!" diye bildirdi Grundle öfkeyle. "Bir cücenin kör bıçak yaptığı günü görmek isterdim! Ama bu balta kadar keskin olsalar da o pis yaratıkların derisine işlemeyebilir."</p>

  <p>Haplo sessizdi, kafasından geçenleri söylemenin en kolay, en ince yolunu arıyordu. Sonunda, kolay ve nazik bir yol olmadığına karar verdi. "Onları ejder-yılanlar üzerinde kullanmayı düşünmemiştim." Başka bir şey söylemedi, anladıklarını ummuştu.</p>

  <p>Anladılar... bir an sonra.</p>

  <p>"Yani," dedi Alake, kara gözleri kocaman açılmış, "onları bizim... bizim." Yutkundu.</p>

  <p>"Kendi üzerinizde kullanmak zorunda kalabilirsiniz," dedi Haplo, kısa ve gerçekçi konuşmaya karar vererek. "Bazen ölüm dostunuz olabilir."</p>

  <p>"Biliyorum," dedi Alake titreyerek. "Halkımın nasıl öldüğünü gördüm."</p>

  <p>"Ben de ejder-yılanların işkence ettiği elfi gördüm," diye ekledi Devon.</p>

  <p>Grundle bir değişiklik yaparak hiçbir şey söylemedi. Kavgacı cüce bile sinmiş görünüyordu.</p>

  <p>Devon derin bir nefes aldı. "Ne demek istediğini anlıyoruz ve minnettarız, ama bunu yapabileceğimizden emin değilim..."</p>

  <p>Yapabilirsiniz, dedi Haplo ona içinden. Korku, acı ve işkence dayanabileceğinizden çok olduğu zaman, bunu bitirmek için can atacaksınız.</p>

  <p>Ama bunu onlara nasıl söyleyebilirim, diye merak etti Haplo acı acı. Onlar daha çocuk. Ayaklarına batan bir kıymık ya da bir düşüş ya da kafadaki bir şişlik dışında acı çekmek hakkında ne bilirler?</p>

  <p>"Bize..." Devon dudaklarını yaladı. Cesur olmaya çalışıyordu. "Bize... nasıl yapıldığını gösterebilir misin" Her iki yanındaki kızlara birer bakış fırlattı. "Alake ve Grundle'ı bilmem, ama ben... buna benzer bir şey yapmak zorunda kalmadım hiç." Hüzünle gülümsedi. "İşi berbat edeceğimden eminim."</p>

  <p>"Bıçağa ihtiyacımız yok," dedi Alake. "Bir şey söylemeyecektim, ama yanımda bazı bitkiler var. Az miktarda kullanılınca acıyı dindirir, ama bütün bir yaprağı çiğnersen..." yaşamın boyunca çekeceğin tüm acıları dindirir," diye bitirdi Grundle. İnsana kıskanç bir hayranlıkla baktı. "Yanında böyle bir şeyolduğunu bilmiyordum, Alake." Ama sonra aklına bir şey geldi. "Bize söylemeyeceğini belirtirken ne demek istedin" "Söylerdim," diye yanıt verdi Alake. "Size bir seçenek verebilirdim. Daha önce de belirttiğim gibi," diye ekledi yumuşak bir sesle, siyah gözlerini Haplo'ya kaldırarak, "halkımın nasıl öldüğünü gördüm."</p>

  <p>O anda, Haplo onun kendisine aşık olduğunu anladı. Bu kavrayış kendisini daha iyi hissetmesini sağlamadı. Aslında, şimdi daha da kötü hissediyordu. Hakkında endişelenmesi gereken bir şey daha olacak demekti bu. Ama neden endişelensindi ki? Bu sefil insanın kalbini kırıp kırmamak fark edecek miydi? Hem, yalnızca bir menschti. Ama ona nasıl baktığına bakılırsa, çocuk yetiştirmek konusundaki fikirlerini değiştirmesi gerekecekti.</p>

  <p>"Güzel. Senin için çok iyi, Alake," dedi, sesinin mümkün olduğunca soğuk ve duygusuz çıkması için çaba harcayarak. "Bu bitkileri ejder-yılanların bulamayacağı bir yere sakladın, değil mi"</p>

  <p>"Evet, onları..."</p>

  <p>"Hayır!" Elini kaldırdı. "Söyleme. Bilmediğimiz bir şeyi biz den öğrenemezler. Zehiri güvenli ve gizli bir yerde sakla."</p>

  <p>Alake ciddiyetle başını salladı. Haplo'ya sıcak ve parlak gözlerle bakmaya devam ediyordu.</p>

  <p>Bunu kendine yapma. Mümkün değil, demek istedi Haplo ona.</p>

  <p>Belki de ona söylemeliyim. Belki en iyisi bu olur. Ama nasıl açıklayabilirim? Labirent'te aşık olmanın, kendi kendini bilinçli olarak yaralamak anlamına geldiğini nasıl açıklayabilirim? Aşktan iyi bir şey çıkmaz. Ölüm, korkunç bir acı boş bir yalnızlıktan başka hiçbir şey çıkmaz.</p>

  <p>Ve bir Patrynin asla bir menschi ciddi bir biçimde sevemeyeceğini nasıl açıklayabilirim? Haplo Koparılış öncesinde, Patryn kadınlarının ve erkeklerinin mensch arasında zevk aradığı günler olduğunu biliyordu. Bu tür ilişkiler güvenli&nbsp;<a href="../Text/dipnotlar.xhtml#a24" id="k24"><sup>[24]</sup></a>&nbsp;ve keyif vericiydi. Ama üzerinden çok zaman geçmişti. Halkı yaşamı şimdi daha fazla ciddiye alıyordu.</p>

  <p>Alake bakışlarını indirdi, dudakları utangaç bir gülümsemeyle aralanmıştı. Haplo gözlerini ona dikmiş olduğunu fark etti; kuşkusuz kız yanlış fikirler ediniyordu.</p>

  <p>"Artık gidin. Dışarı çıkın," dedi sertçe. "Kamaralarınıza gidip hazırlanın. Uzun zaman bekleyeceğimizi sanmıyorum. Devon, ne olur ne olmaz diye o bıçaklardan birini alabilirsin. Sen de, Grundle."</p>

  <p>"Onları nerede bulabileceğinizi gösterebilirim," diye öneride bulundu Alake.</p>

  <p>Çıkarken Haplo'ya gülümsedi, uzun kirpiklerinin altından yan yan baktı, sonra kapıdan dışarı çıktı.</p>

  <p>Devon arkasından gitti. Elf çıkarken Haplo'yu süzdü. Elf'in gözleri aniden soğuk ve gölgeli olmuştu. Ama hiçbir şey söylemedi. Eşikte durup çenesini çıkaran, yan sakalları diken diken olan Grundle oldu.</p>

  <p>"Onu incittin" -Cüce küçük yumruğunu tehdit edercesine kaldırdı- "ve yılanlar olsa da, olmasa da, seni öldüreceğim."</p>

  <p>"Endişelenmen gereken başka şeyler var bence," dedi Haplo sessizce.</p>

  <p>"Hah!" Grundle yan sakallarını salladı. Küçük sırtını döndü ve ayaklarını yere vurarak, savaş baltasını omzunda sallayarak çıkıp gitti.</p>

  <p>"Lanet olsun!" Haplo kapıyı çarparak kapattı.</p>

  <p><br /></p>

  <p>Patryn küçük odasını adımlayarak planlar yaptı, vazgeçti, sonra başka planlar yaptı. Tam kendine bütün bunların saçmalık olduğunu, üzerinde kontrolü olmayan bir şeyi yönetmeye çalıştığını itiraf etme noktasına gelmişti ki, odası aniden karanlığa gömüldü.</p>

  <p>Haplo yerinde körleşmiş, yönünü şaşırmış bir şekilde kalakaldı. Denizaltı bir şeye çarptı ve çarpışma Haplo'nun ayaklarını yerden kesti. Duvarlardan birine çarptı. Aşağıdan gelen bir sürtünme sesinden, geminin yere oturduğunu tahmin etti.</p>

  <p>Gemi sallandı, kaydı, bir yana yattı, sonra yerleşir gibi oldu. Tüm hareketler, tüm sesler kesildi.</p>

  <p>Haplo kıpırdamadan, nefesini tutarak durup dinledi.</p>

  <p>Kamarası artık karanlık değildi. Derisinde parlayan desenler onu ve küçük kamarasındaki her şeyi ürkütücü bir ışıkla aydınlatıyordu. Haplo rünlerin bir kez bu kadar kuvvetle tepki gösterdiğini görmüştü ve o zaman Labirent'teydi. Yanlışlıkla kan-ejderlerinin, o cehennemsi yerde en çok korkulan yaratıkların mağarasına dalmıştı.</p>

  <p>O zaman arkasını dönüp kaçmış, bacak kasları yanmaya ve kasılmaya, ciğerleri ağrımaya, yorgunluk ve acıdan ağlamaya başlayana kadar koşmuştu. Sonra biraz daha koşmuştu. Bedeni ona canını kurtarmak için kaçmasını söylüyordu...</p>

  <p>Parlayan desenlere baktı, onu eyleme geçmeye zorlayan, neredeyse çıldırtıcı karıncalanma duygusunu hissetti. Ama ejder-yılanlar onu tehdit etmemişti. Tam tersini yapmış, eski düşmanlarından intikam almasına yardım etmeye söz vermişlerdi -ya da söz verir görünmüşlerdi.</p>

  <p>"Bir numara olabilir," diye mantık yürüttü. "Beni buraya çekmek için bir numara. Bir tuzak mı? Ama neden?"</p>

  <p>Derisindeki rünlere tekrar bakınca kendinden emin oldu. Güçlüydü, büyüsü güçlüydü, normale dönmüştü. Eğer bu bir tuzaksa, ejder-yılanlar düşündüklerinden daha fazlasını yakaladıklarını göreceklerdi.</p>

  <p>Bağırış çağırışlar ve ayak sesleri Haplo'yu düşüncelerinden kopardı.</p>

  <p>"Haplo!" diye uludu Grundle.</p>

  <p>Haplo kapısını hızla açtı. Menschler koşarak koridordan aşağı, ona geliyorlardı. Alake, içinde parlak, beyaz bir ışık veren süngerimsi bir yaratık&nbsp;<a href="../Text/dipnotlar.xhtml#a25" id="k25"><sup>[25]</sup></a>&nbsp;olan bir lambayı tutarak yollarını aydınlatıyordu. Menschler derisi kendi lambaları kadar parlak bir şekilde yanan Haplo'yu görünce irkildiler. Yerlerinde durdular, birbirlerine sokulup hayret içinde ona baktılar.</p>

  <p>Karanlıkta, pasparlak yanan desenleri ile, görkemli bir manzara sunuyor olmalıydı.</p>

  <p>"Sanırım... buna ihtiyacımız olmayacak," dedi Alake hafifçe ve lambayı düşürdü.</p>

  <p>Lamba tangırdayarak yere düştü. Sesi Haplo'nun içinden keskin bıçaklar gibi geçti.</p>

  <p>"Kesin sesinizi" diye tısladı. Üçü yutkundu, başlarını salladı ve korkmuş bir şekilde bakıştı.</p>

  <p>Ejder-yılanların gizlice bizi dinlediğini düşünüyor olmalılar. Eh, belki de doğrudur, diye düşündü Haplo sertçe. İçindeki her doğal ve edinilmiş içgüdü yumuşak adımlarla, ihtiyatla yürümesi konusunda uyarıyordu onu.</p>

  <p>Eliyle, yaklaşmalarını işaret etti. Sessiz olmak için ellerinden geleni yaparak koridorda yürüdüler. Alake'in boncukları şıngırdadı, Grundle'ın ağır çizmeleri boş bir sesle güvertede gümledi, Devon eteklerine takıldı, sendeledi ve duvara çarptı.</p>

  <p>Öfkeyle "Şşş!" diye emretti Haplo hafif bir sesle. "Kıpırdamayın!"</p>

  <p>Menschler yerlerinde dondular. Karanlıktan da az ses çıkararak, Haplo Grundle'a doğru kayıp yanında diz çöktü.</p>

  <p>"Ne oldu Biliyor musun"</p>

  <p>Cüce başını salladı, ağzını açtı.</p>

  <p>Haplo onu kendine çekti, kulağını işaret etti. Yan sakalları yanağını gıdıkladı.</p>

  <p>"Sanırım bir mağaranın içine girdik."</p>

  <p>Haplo düşündü. Evet, bu mantıklı geliyordu. Ani karanlığı açıklıyordu.</p>

  <p>"Sence burası ejder-yılanların yaşadığı yer mi" diye sordu Alake.</p>

  <p>Haplo'nun yanında durmak için yaklaştı. Devon derin, titrek bir nefes alıp, dudaklarını birbirine bastırdı. Grundle iç çekip, kaşlarını çattı.</p>

  <p>Çığlık yok, gözyaşı yok, panik yok. Haplo cesaretleri için menschlere haklarını vermek zorundaydı.</p>

  <p>"Ne yapıyoruz" diye sordu Devon, sesinin çatlamasını engellemeye çalışarak.</p>

  <p>"Burada kalıyoruz," dedi Haplo. "Hiçbir yere gitmiyoruz ve hiçbir şey yapmıyoruz. Bekliyoruz."</p>

  <p>"Uzun zaman beklemeyeceğiz," dedi Grundle.</p>

  <p>"Ne? Neden?" diye sordu Haplo.</p>

  <p>Yanıt olarak, Grundle başının üzerini işaret etti. Haplo başını kaldırdı. Derisinden parlayan ışık üstlerindeki tahtaları aydınlatıyordu. Islaktılar, parlıyorlardı. Bir su damlası Haplo'nun ayaklarının dibine düştü. Sonra bir başkası, sonra bir başkası.</p>

  <p>Haplo geri sıçrayıp, duvara yaslandı. Güvertedeki suya baktı, bakışlarını tepeden dökülen damlalara çevirdi. Damlalar bir sızıntıya dönüştü, sızıntı hızla bir akıntı halini alıyordu.</p>

  <p>"Gemi parçalanıyor," diye bildirdi Grundle, sonra kaşlarını çattı. "Cüce denizaltıları parçalanmaz ama. Yılanlar yüzünden olmalı. "</p>

  <p>"Bizi dışarı çıkmaya zorluyor," dedi Alake. "Endişelenme, Grundle. Devon ve ben sana yardım ederiz."</p>

  <p>"Ben endişelenmiyorum," dedi Cüce. Bakışları Haplo'ya kaydı.</p>

  <p>Hayatında ilk defa katışıksız dehşetle tanışıyordu -zayıftatıcı, kuvvetten düşürücü. Korkusu düşünme ve mantık yürütme yeteneğini yok etmişti. Korkunç bir büyülenme ile gittikçe ayaklarına yaklaşan suya bakmaktan başka bir şey yapamıyordu.</p>

  <p>Yüzmek! Neredeyse gülecekti. Demek bu bir tuzaktı! Beni buraya çektiler, sonra savunmasız kalmamı sağladılar.</p>

  <p>Su koluna sıçradı. Haplo irkildi, telaşla sildi onu. Çok geçti. Deniz suyunun derisine dokunduğu yerde, desenlerin parıltısı sönmüştü. Su yükseliyordu, çizmelerinin burnuna gelmeye başlamıştı. Büyü çemberinin yavaşça çatırdadığını ve ufalandığını hissedebiliyordu.</p>

  <p>"Haplo! Sorun ne!" diye haykırdı Alake.</p>

  <p>Gövdenin bir kısmı çöktü. Ahşap kırılıp kıymıklandı. Açılan delikten su çağlayarak dökülmeye başladı. Elfin ayağı kaydı, akıntının altında yok oldu. Dikey bir kirişe tutunan Alake, Devon'ın bileğini yakaladı, onu koridor boyunca sürüklenmekten kurtardı. Sendeleyerek ayağa kalktı.</p>

  <p>"Burada kalamayız!" diye bağırdı.</p>

  <p>Su seviyesi Grundle'ın beline geliyordu ve cüce kızı paniğe kapılmaya başlamıştı. Fındık rengi derisi sararmıştı. Gözleri yusyuvarlak açılmış, çenesi titremeye başlamıştı. Cüceler, elfler ve insanlar gibi deniz suyunu soluyabilir, ama -muhtemelen sağlam bedenleri suda çok beceriksiz kaldığından- denizi sevmezler ve ona güvenmezler.</p>

  <p>Grundle daha önce hiç ayak bileklerini aşan suda durmamıştı. Şimdi su göğsüne geliyordu.</p>

  <p>"İmdat! Alake, Devon! Bana yardım edin!" diye haykırdı vekollarını çılgınca sallayıp su sıçrattı. "Alakeeee!"</p>

  <p>"Grundle! Tamam!"</p>

  <p>"İşte, elimi tut. Ahh! Çimdikleme. Seni yakaladım. Birazcık bırak. İşte, Alake'in elini de tut."</p>

  <p>"Seni yakaladım, Grundle. Kurtulacaksın. Rahatla. Hayır, suyu yutma. Kafanı suyun içine batır ve tıpkı hava soluduğun gibi solu. Hayır! Yapma! Boğulacaksın! Boğuluyor. Grundle..."</p>

  <p>Cüce suyun altına battı, öksürüp tıksırarak çıktı ve paniği iyice arttı.</p>

  <p>"Onu yüzeye çıkarsak daha iyi olacak!" diye haykırdı Devon.</p>

  <p>Alake Haplo'dan tarafa endişeli bir bakış fırlattı.</p>

  <p>Haplo ne yerinden kıpırdamış, ne de konuşmuştu. Su kalçalarına kadar geliyordu. Derisindeki ışık tamamen sönmek üzereydi.</p>

  <p>Haplo onun bakışlarını gördü, onun kendisi için endişelendiğini gördü. Neredeyse kahkaha atacaktı.</p>

  <p>"Hadi, git!" diye hırladı.</p>

  <p>Daha fazla tahta kırıldı, su Grundle'ın burnuna kadar gelmeye başladı. Cüce kızı başını suyun üzerine çıkarmak için mücadele etti, nefes nefese guruldadı.</p>

  <p>Devon acı içinde irkildi. "Elimi koparacak, Alake! Hadi!" "Gidin!" diye emretti Haplo öfkeyle.</p>

  <p>Gövde çatırdayarak parçalandı. Su gemiye doldu, Haplo'nun kafasının üstüne kapandı. Menschleri gözden kaybetti, her şeyi gözden kaybetti. Sanki gece sıvı bir kıvam ve şekil almış gibiydi. Bir an Cüce'ninki kadar büyük bir panik yaşadı. Canı acıyana kadar, karanlığı solumaktan kaçınarak nefesini tuttu. ümitsizlik içindeki zihninin bir kısmı boğulmanın daha kolay olacağını söylüyordu. Ama bedeni buna izin vermeyi reddetti.</p>

  <p>Ağzını açtı ve su solumaya başladı. Birkaç dakika sonra zihni berraklaştı. Göremiyordu, eliyle yoklayarak enkazın arasında ilerlemeye başladı. Kırık tahta parçalarını bir kenara iterek kendini kurtarmayı başladı.</p>

  <p>Amaçsızca yüzdü ve yorgunluktan bayılana kadar bu sıvı gecede debelenip durmaya yazgılı olup olmadığını merak etti. Ama düşünce zihninde şekillenmeye başladığı anda başı sudan çıktı. Minnetle hava çekti içine.</p>

  <p>Yüzeyde sessizce yüzerek çevresine bakındı.</p>

  <p>Kıyıda büyük bir ateş yakılmıştı. Ahşap çatırdayarak yanıyor, sıcaklık ve ışık vaat ediyordu. Kızıl parıltısı mağaranın kaya tavanında ve duvarlarında yansıyordu.</p>

  <p>Haplo dışarıda bir yerden gelen korkuyu hissetti. İçini boğucu bir dehşet sardı. Duvarlar kayadan kan gibi sızan yapışkan, yeşil-kahverengi bir maddeyle kaplıydı. Tuhaf bir şekilde mağaranın yaralandığı ve korku içinde yaşadığı izlenimine kapıldı. Korku ve korkunç bir acı.</p>

  <p>Saçma.</p>

  <p>Haplo hızla arkasına ve her iki yanına baktı, ama pek az şey görebildi. Orada burada, ateşin ışığı ıslak taşların üzerinde oynaştı.</p>

  <p>Şapırtı sesleri dikkatini çekti. Üç şekil -portakal rengi ateş ışığında siyah gölgeler-sudan çıktı. Şekillerin ikisi, yürüyemeyen üçüncüye yardım ediyordu. Buna, çarpışan boncukların ahenkli sesi ve üçüncü şekilden gelen boğuk bir inleme de eklenince, Haplo bunların kendi menschleri olduğu sonucuna vardı.</p>

  <p>Ejder-yılanlardan iz yoktu.</p>

  <p>Alake ile Devon Grundle'ı kıyıya sürüklemeyi başardılar. Kıyıya varınca, yorgunluk içinde ellerini bıraktılar. Hepsi dinlenmek için yere çöktü. Ama Alake birkaç derin' nefes aldıktan sonra yine ayağa kalktı ve suya yöneldi.</p>

  <p>"Nereye gidiyorsun" Elfin berrak sesi mağarada yankılandı.</p>

  <p>"Onu bulmalıyım, Devon! Yardıma ihtiyacı olabilir. Yüzünü görmedin mi..."</p>

  <p>İçinden küfreden Haplo, kıyıya doğru yüzdü. Alake çıkardığı şapırtıları duydu. Sesi çıkaranın kim ya da ne olduğunu göremediğinden, yerinde dondu. Devon yanına seğirtti. Elinde metal bir şey parıldadı.</p>

  <p>"Benim!" diye seslendi Haplo onlara. Karnı yere sürtündü. Ayağa kalkıp, üzerinden sular süzülerek yürüdü ve sudan çıktı.</p>

  <p>"Sen... sen iyi misin" Alake elini çekingen bir şekilde elini uzattı, ama Haplo'nun yüzündeki ifadeyi görünce geri çekti.</p>

  <p>Hayır, iyi değildi. Hiç iyi değildi.</p>

  <p>Hem İnsan'ı, hem de Elfi görmezden gelerek, ayaklarını yere vurarak yanlarından geçti ve uzun adımlarla ateşe yürüdü. Ne kadar çabuk kurursa, büyüsü o kadar çabuk dönecekti. Cüce ıslak bir yığın halinde kumların üzerinde yatıyordu. Haplo onun ölüm ölmediğini merak etti. Boğuk bir inleme ölmediğini anlattı ona.</p>

  <p>"Yaralandı mı" diye sordu, ateşe uzanarak.</p>

  <p>"Hayır," diye yanıt verdi Devon, arkadan gelip.</p>

  <p>"Daha çok, korktu," diye ekledi Alake. "Kendine gelecektir. Ne... ne yapıyorsun"</p>

  <p>“Giysilerimi çıkarıyorum," diye homurdandı Haplo. Gömleğini ve çizmelerini çıkarmıştı ve şimdi deri pantolonunun ipini çözüyordu.</p>

  <p>Alake boğuluyormuş gibi bir çığlık attı. Telaşla yüzünü çevirip, elleriyle gözlerini kapattı. Haplo yine homurdandı. Eğer kız daha önce hiç çıplak adam görmediyse, şimdi görecekti işte. Bir insan kadının hassaslıklarıyla uğraşacak ne zamanı, ne de sabrı vardı. Uyarıcı büyüsü yok olmuş olsa da, desenler silinmiş olsa da, mağarada yalnız olmadıklarını açıkça hissedebiliyordu. İzleniyorlardı.</p>

  <p>Pantolonunu kumların üzerine fırlatan Haplo, ateşin yanında diz çöktü, ellerini ve kollarını ateşe uzattı. Tatmin içinde, su damlalarının buharlaşmasını, kurumaya başlamasını izledi. Çevresine bakındı.</p>

  <p>"Eşarbını başına çek," diye emretti Devon'a. "Ateşin yanında otur. Aksi halde şüphe çekersin. Ama yüzünü ışıktan uzak tut. Ve o lanet bıçağı kaldır!"</p>

  <p>Devon kendisine söyleneni yaptı. Bıçağı göğsüne soktu, başına ve yüzüne ıslak bir kumaş parçası sardı. Titreyerek ateşin yanına süründü ve bağdaş kurup oturmaya yeltendi.</p>

  <p>"Bir erkek gibi oturma!" diye tısladı Haplo. "Dizlerinin üzerine. İşte böyle. Alake, Grundle'ı buraya getir. Ve uyandır onu. Herkesin bilincinin yerinde ve tetikte olmasını istiyorum."</p>

  <p>Alake yanıt vermek için oyalanmadan başını salladı. Yüzü koyun yere kapanmış olan Cüce'nin yanına seğirtti.</p>

  <p>"Grundle, kalkmalısın. Haplo öyle diyor. Grundle" -Alake sesini alçalttı- "kötülüğü hissedebiliyorum. Ejder-yılanlar burada, Grundle. Bizi izliyorlar. Lütfen, cesur olmalısın!"</p>

  <p>Cüce yine inledi, ama oflayıp puflayarak, ıslak gözlerini kırpıştırarak doğrulup oturdu. Alake onun ayağa kalkmasına yardım etti. İkisi ateşe doğru yürümeye başladılar.</p>

  <p>"Bekleyin!" diye soludu Haplo.</p>

  <p>Yavaş yavaş ayağa kalktı.</p>

  <p>Arkasında, Alake'in keskin bir nefes aldığını, Grundle'ın birşeyler mırıldandığını ve sonra sustuğunu duydu. Devon gölgelerin arasına çekilmişti.</p>

  <p>Kızıl-yeşil gözler karanlıkta belirdi, ateşin ışığının onların yanında soluk görünmesine sebep oldu. Gözler yarık gibiydi, yılan gözleriydi ve onlardan çok vardı, sayısız, Haplo'nun sayabileceğinden daha fazla. üzerinde yükseldiler, yükseklikleri inanılmazdı. Kumların ve kayaların üzerinde kıvranan dev, ağır bedenlerden bir ses geldi. Pislik, çürük ve ölüm kokuları ağzını ve burnunu kaplamış gibiydi. Midesi kasıldı. Arkasında, menschlerin dehşet içinde sızlandıklarını duydu. İçlerinden biri kusuyordu.</p>

  <p>Haplo arkasına dönmedi. Dönemiyordu. Ejder-yılanlar ateş ışığına doğru süründü. Alevler dev, pullu bedenlerinin üzerinde parladı. Tepesinde yükselen yaratıkların büyüklüğü karşısında hayretler içinde kalmıştı. Yalnızca boyutları değil, güçleri de çok büyüktü. Huşu içindeydi, aciz kalmıştı. Büyüsünü kaybettiği için üzülmüyordu artık, çünkü bir işe yaramayacaktı. Bu varlıklar tek nefesle onu mahvedebilirlerdi. Bir fısıltıları onu yere yapıştırabilirdi.</p>

  <p>Yanına sarkıttığı ellerini sıkan Haplo, sakinlik içinde ölümü bekledi.</p>

  <p>Ejder-yılanlar arasında en büyükleri aniden başını kaldırdı. Kızıl-yeşil gözler alev aldı, mağarayı şeytani bir ışığa boğdu. Sonra gözler kapandı, baş, ateş ışığı altında çırılçıplak duran Haplo'nun önünde yere kapandı.</p>

  <p>"Patryn," dedi saygıyla. "Efendim."</p>

  <p class="whitespace">&nbsp;</p>
</body>
</html>
