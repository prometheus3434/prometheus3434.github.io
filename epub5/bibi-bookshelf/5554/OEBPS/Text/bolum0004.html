<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Ayhan Hocha</title>
  <link href="../Styles/Style_ayh.css" rel="stylesheet" type="text/css" />
</head>

<body class="calibre">
  <h1>ÜÇÜNCÜ BÖLÜM</h1>

  <p class="whitespace">&nbsp;</p>
  <hr class="sigil_split_marker" />

  <h3 class="sigil_not_in_toc">İYİDENİZ'DE BİR YERDE</h3>
  <hr class="sigil_split_marker" />

  <p class="whitespace">&nbsp;</p>

  <p>Adım Grundle<a href="../Text/dipnotlar.xhtml#a6" id="k6"><sup>[6]</sup></a></p>

  <p>Çocukken, yazmayı ilk öğrendiğim cümle buydu. Buraya neden yazdığımı bilmiyorum, neden bu cümleyle başladığımı bilmiyorum, yalnız, uzun zamandır bu boş sayfaya bakıyordum ve bir şey yazmak zorunda olduğumu, aksi halde hiçbir şey yazamayacağımı biliyordum.</p>

  <p>Bunu kim bulup okuyacak, merak ediyorum. Ya da birinin okuyup okumayacağını. Bunu öğreneceğimi hiç sanmıyorum. Yolculuğumuzun sonuna kadar hayatta kalma umudumuz yok.</p>

  <p>(Elbette, bir mucize olacağı, bir şeyin ya da birisinin bizi kurtaracağına ilişkin olanaksız umudumuz sayılmazsa. Alake böyle bir şeyi umut etmenin, özellikle de bunun için dua etmenin çok kötü bir şey olduğunu, çünkü biz kurtulursak halklarımızın acı çekeceğini söylüyor. Sanırım haklı, aramızda en zekimiz o. Ama çağırma ve yaratma büyülerini çalışmaya devam ettiğini gözlemledim; bize verdiği öğüdü tutsa bunu yapmazdı.)</p>

  <p>Yolculuğumuza dair bir anlatı yazmamı tavsiye eden Alake oldu.</p>

  <p>Biz yok olduktan sonra halklarımızın bunu ele geçireceğini ve onda bir miktar teselli bulabileceklerini söylüyor. Hem, elbette, Devon'ı açıklamak için gerekli. Söylediklerinin hepsi doğru, ama bu görevi bana, büyüsünü çalışması için onu yalnız bırakmam ve onu sürekli rahatsız etmemem için verdiğinden şüpheleniyorum.</p>

  <p>Ve sanırım haklı. Böylesi, oturup ölümü beklemekten daha iyi. Ama halklarımızdan her hangi birinin bu anlatıyı göreceği konusunda kuşkularım var. Bir yabancının görmesi daha olası geliyor.</p>

  <p>Ben öldükten sonra bunu bir yabancının okuyacağını düşünmem tuhaf. Daha da tuhafı, korkularımı ve kuşkularımı sevdiklerimle paylaşamazken, kendimi onları bir yabancıyla paylaşırken bulmam. Belki de bu kişi bir başka denizuydusundan olur. Başka denizuyduları varsa tabii ve ben bundan kuşkuluyum. Yine de Alake, Benzersiz'in bizden başka kimseyi yaratmadığını düşünmenin günah olduğunu söylüyor. Ama biz cüceler şüpheciyizdir, en az bizim kadar uzun zamandır buralarda olmayan her şeyden kuşkulanırız.</p>

  <p>Ölümlerimizin bir işe yarayacağından kuşkuluyum.</p>

  <p>Denizin Efendileri'nin sözlerini tutacağından kuşkuluyum.</p>

  <p>Kendimizi feda etmemiz boşa olacak. Halklarımız kıyamete yazgılı.</p>

  <p>İşte. Sonunda yazdım. Kendimi şimdi daha iyi hissediyorum, ama artık Alake'nin bu günceyi hiç görmemesi için dikkat etmeliyim.</p>

  <p>Adım Grundle.</p>

  <p>Bu sefer daha kolay oldu. Babam Yngvar Gürsakal, Garganlıların Vate'si&nbsp;<a href="../Text/dipnotlar.xhtml#a7" id="k7"><sup>[7]</sup></a>.</p>

  <p>Annemin adı Hilda. Gençliğinde, tüm denizuydusundaki en güzel kadın olduğu söylenir. Benim güzelliğim hakkında da şarkılar yapıldı, ama annemin, düğün gününde çizilmiş bir portresini gördüm; onunla karşılaştırılınca ben sıradan kalıyorum. Yan sakalları neredeyse beline geliyormuş ve cüceler arasında oldukça nadir görülen ve kıymet verilen bal rengindeymiş.</p>

  <p>Babam annemin yarış alanına bir adım attığını, diğer yarışçıların ona bir bakış fırlatıp uzaklaştıklarını ve onu tartışmasız galip olarak bıraktıklarını anlatır. Anlatıldığına göre annem buna fena halde bozulmuş, çünkü balta fırlatma konusunda uzun uzun çalışmışmış ve her altı atışının beşinde hedefi tutturabiliyormuş. Gargan'da kalmış olsaydım benim evlilik yarışmalarım da yapılacaktı, çünkü Arayış Zamanı'nın sonlarındayım.</p>

  <p>Bu leke bir gözyaşı damlası. Artık bunu Alake'nin görmesine izin vermemem gerektiği konusunda eminim! Kendim için ağlamıyordum ama. Hartmut için ağlıyordum. Beni çok seviyor. Ve ben de onu seviyorum. Ama onu düşünmemeliyim, aksi halde gözyaşlarım sayfadaki tüm mürekkebi bozacak.</p>

  <p>Bunu bulan kişi muhtemelen bu anlatıyı bir cücenin yazmasına şaşıracaktır. Halkım okuma, yazma, rakamlar gibi şeyleri pek sevmez. Halkıma göre yazmak zihni tembelleştirir. Tüm Gargan tarihi ve her ailenin kendi tarihi halkımın zihninde saklıdır. Aslında cücelerin kendilerine ait bir yazı dili yoktur, insan dilinde yazmamın sebebi bu.</p>

  <p>Hesap işlerini de kafamızda mükemmel bir biçimde yapabiliriz -insan ve elf satıcılar buna çok şaşarlar. Şimdiye kadar, tüm hayatı boyunca kazandığı parayı, en son buğday tanesine kadar hesaplayamayan cüce görmedim. Bazı ihtiyar gri-sakallar bu konuda devirler boyu konuşabilir!</p>

  <p>Kaderimde halkımın hükümdarı olmak olmasaydı, ben de okuyup yazmayı hiç öğrenemezdim. İnsan ve elf müttefiklerle bu kadar yakın ilişkiler kuracak olduğumdan, annem ve babam onlar arasında yetişmem ve onların alışkanlıkları hakkında eğitilmem gerektiğine karar verdiler. Ve sanırım (bence bunu daha önemli buluyorlardı), insanları ve elfleri bizim alışkanlıklarımız hakkında eğitmemi istiyorlardı.</p>

  <p>Küçük bir yaşta, Phondra kabilesi reisinin kızı Alake ile birlikte Elmas'a, elf denizuydusuna&nbsp;<a href="../Text/dipnotlar.xhtml#a8" id="k8"><sup>[8]</sup></a>&nbsp;gönderildim. Alake, devirler açısından olmasa bile, zihinsel olarak benim yaşlarımda. (İnsanların yaşamları o kadar acınası derecede kısa ki, hızla büyümeye zorlanıyorlar.) Yanımızda, çalışmalarımıza katılan elf prensesi Sabia vardı.</p>

  <p>Güzel, nazik Sabia. Onu bir daha asla göremeyeceğim. Ama bu zalim sondan kaçtığı için Benzersiz'e şükretmemiz lazım.</p>

  <p>Biz üç kız yıllarca beraber kaldık, birlikte öğretmenlerimizi çılgına çevirdik ve birbirimizi kardeş gibi sevmeyi öğrendik. Gerçekten de, tanıdığım pek çok kardeşten daha yakın olduk, çünkü aramızda rekabet ya da kıskançlık yoktu.</p>

  <p>Tek anlaşmazlığımız, birbirimizin kusurlarına tahammül etmeyi öğrenmek konusunda oldu. Ama anne babalarımız, bizi bir arada yetiştirmek konusunda bilgece davrandı. Örneğin ben insanları pek sevmezdim. Çok yüksek sesle, çok hızlı konuşurlar, çok saldırgandırlar ve bir konudan diğerine, bir mekandan diğerine sıçrayıp dururlar. Hiç yerlerinde oturup, düşünmeye zaman ayırmazlarmış gibi görünürler.</p>

  <p>Uzun zaman boyunca insanların arasında yaşamak bana onların sabırsızlıklarını, hırslarını, devamlı telaş, telaş, telaş içinde olmalarını anlamayı öğretti. Kendi ölümlülükleri ile yarışıyorlardı.</p>

  <p>Buna karşın uzun ömürlü elflerin, çoğu cücenin düşündüğü gibi tembel hayalperestler olmadıklarını, yalnızca yaşamlarını telaşsızca yaşadıklarını, yarın için endişelenmelerine gerek olmadığını, çünkü daha sayısız yarınları olduğunu öğrendim.</p>

  <p>Alake ve Sabia benim sözünü sakınmayan dürüstlüğüme tahammül edecek kadar iyiydiler. Bu halkımın bir özelliği. (Bunun iyi bir özellik olduğunu düşünmek hoşuma gidiyor, ama bazen gerçekten de aşırıya kaçabiliyor!) Bir cüce, karşısındaki buna hiç hazırlıklı olmasa bile, her zaman gerçeği söyler. Oldukça inatçı da olabiliriz ve bir kez topuklarımızı yere gömdük mü, olduğumuz yerde kalırız ve asla kıpırdamayız. Sıradışı inatçılığa sahip bir insan için "cüce gibi ayakları var" deyimi kullanılır.</p>

  <p>Ek olarak, insan ve elf dillerini akıcı bir şekilde konuşup yazmayı öğrendim (ama zavallı mürebbiyem kalemi bu kadar beceriksizce tutmama hep bozuldu). Denizuydularının tarihlerini ve dünyamızın, Chelestra'nın farklı tarihlerini öğrendim. Ama gerçekten öğrendiğim şey, sevgili kardeş-dostlarıma ve onlar aracılığı ile ırklarına karşı duyduğum sevgi oldu.</p>

  <p>Zamanı gelip de, her birimiz kendi denizuydumuzun üzerinde, halklarımızın başına geçtiğimizde halklarımızı daha da yakınlaştırmak için neler yapacağımızı planlardık.</p>

  <p>Bu asla gerçekleşmeyecek. Hiçbirimiz o kadar uzun yaşamayacağız.</p>

  <p>Neler olduğunu anlatsam iyi olacak sanırım.</p>

  <p>Her şey, güneş-kovalayanı kutsayacağım gün başladı. Benim günüm. Benim harika günüm.</p>

  <p>Heyecandan uyuyamadım. Telaşla en iyi giysilerimi giydim -uzun kollu, düz ve dayanıklı kumaştan bir bluz (biz süslü püslü şeyleri sevmeyiz), arkadan bağlanan bir elbise ve sağlam, kalın çizmeler. Babamın evindeki odamda, aynanın önünde durdum ve günün en önemli işini yapmaya başladım: saçlarımı ve yan sakallarımı fırçalamaya ve kıvırmaya.</p>

  <p>Babam bana seslendiğinde, zaman çabucak geçmiş gibiydi. Onu işitmediğime kendimi inandırdım ve kendime alıcı gözüyle bakıp, halk içine çıkmaya uygun görünüp görünmediğimi merak ederek durdum. Görünüşüme bu kadar özen göstermemin kibirimden kaynaklandığını düşünmeyin. Gargan tahtının varisi olarak, hem görünüşüm hem de davranışlarım uygun olmalı.</p>

  <p>İtiraf etmeliyim -çok güzel görünüyordum.</p>

  <p>Elmas elflerinden ithal edilmiş yağ kaplarını topladım, saç maşalarını dikkatle ızgaranın yanındaki yerlerine dizdim. Hizmetkarları tepesinden ayrılmayan ve o uzun, sarı saçlarını bir kez bile fırçalamamış olan Sabia, kendi kendime giyinmekle kalmayıp, sonradan ortalığı da toplamam fikri ile bir türlü barışamadı. Biz Garganlılar gururlu ve kendine yeterli bir toplumuz ve cüce gücü gerektiren işler için birbirimize hizmet etmek aklımıza bile gelmez. Vater'imiz kendi odununu keser; Muter'imiz kendi çamaşırını yıkar ve kendi evini süpürür. Ben kendi saçımı kıvırırım. Kraliyet ailesinin tüm diğer Garganlılar'dan tek farkı, bizim diğerlerinden iki kat fazla çalışmamızın beklenmesidir.</p>

  <p>Ama bugün ailem, halkımıza verdiğimiz hizmetlere karşılık bir ödül alacaktı. Güneş-kovalayanlar filosu tamamlanmıştı. Babam Benzersiz'in filoyu takdis etmesi için dua edecekti ve ben de saçından bir tutamın amiral geminin burnuna çivilenmesi onuruna sahip olacaktım.</p>

  <p>Babam yine bağırdı. Hızla odamdan çıktım ve koridora fırladım.</p>

  <p>"Kız nerede?" diye sorduğunu duydum babamın. "Denizgüneşi bizi geçip gidecek. O hazırlanana kadar kaskatı donacağız."</p>

  <p>"Onun büyük günü bugün," dedi annem yatıştırırcasına.</p>

  <p>"İyi görünmesini istersin, değil mi? Tüm talipleri orada olacak."</p>

  <p>"Bah!" Babam homurdandı. "Bu tür şeyleri düşünmek için çok genç."</p>

  <p>"Belki. Ama şimdi göze ilişen, daha sonra beyne ulaşır," dedi annem, bir cüce deyimini tekrarlayarak&nbsp;<a href="../Text/dipnotlar.xhtml#a9" id="k9"><sup>[9]</sup></a>.</p>

  <p>"Hıh!" dedi babam.</p>

  <p>Ama beni gördüğünde, göbeği gururla şişti ve gecikmem hakkında hiçbir şey söylemedi.</p>

  <p>Baba, seni o kadar özlüyorum ki! Ah, ne kadar zor! Ne kadar zor!</p>

  <p>Dağa oyulmuş bir mağaraya benzeyen evimizden çıktık. Tüm evlerimiz ve işyerlerimiz, dağın eteklerine yapılan insan ve elf yapılarının aksine, dağın içine yapılmıştır. Elmas mercankaya şatosunda yaşamaya alışmak zor geldi. Sanki kayaya tehlikeli bir biçimde kondurulmuş gibi geliyordu bana. Şatonun dağdan aşağı yuvarlandığını, beni de içinde götürdüğünü gördüm rüyalarımda!</p>

  <p>Sabah çok güzeldi. Denizgüneşinin ışınları dalgaların içinden parıldıyordu&nbsp;<a href="../Text/dipnotlar.xhtml#a10" id="k10"><sup>[10]</sup></a>. Mahallenin üzerinde süzülen tek tük bulutlar güneş ışınlarını yakalıyordu. Ailem İyideniz'in kıyılarına doğru elik bir eğimle alçalan patikalarda yürüyen cüce kalabalıklarına katıldı. Komşularımız babama seslendi, birkaçı gelip geniş göbeğine şaplak attı -tipik cüce selamlaması-ve törenden sonra handa kendilerine katılmaya davet etti.</p>

  <p>Babam da karşılık olarak onların göbeklerine şaplak attı ve dağdan aşağı yolumuza devam ettik. Kara üzerindeyken, biz Garganlılar her yere ayaklarımız üzerinde gideriz. Arabalar patates taşımak içindir, cüce taşımak için değil. Ve biz cüceler, elfleri arabaların, insanları yük hayvanlarının üstünde gezerken görmeye alışsak da, çoğu Garganlı bu tembelliği, diğer iki ırkın kanında olan bir zayıflık olarak kabul eder.</p>

  <p>Biz cücelerin kullandığı tek araç, ünlü denizaltılarımızdır. İyideniz'de yolculuk etmek için tasarlanmış gemilerdir bunlar. Bu gemiler -cücelerin gururu- zorunluluk yüzünden geliştirilmiştir, çünkü suyun içinde taş gibi batmak gibi talihsiz bir eğilimimiz vardır. Yüzebilen cüce doğmamıştır daha.</p>

  <p>Biz Garganlılar öyle akıllı gemi yapımcılarıyızdır ki, eskiden kendi gemilerini yapan Phondralılar ve Elmaslılar bunu bırakmış ve yalnızca bizim becerimize güvenir olmuşlardır. Şimdi, insanların ve elflerin sağladıkları paralar sayesinde, şaheserlerimizi yaptık -güneş kovalayanlardan bir filo, üç denizuydusunun nüfusunu taşımaya yetecek sayıda denizaltı.</p>

  <p>"Güneş-kovalayan yapmamız istenmeyeli nesiller olmuştu," diye bildirdi babam. Keskin bir eğimle deniz seviyesindeki limana alçalan yoldan aşağı bakmak için bir an durmuştuk. "Ve bu kadar çok kişiyi taşımak üzere tasarlanmış, bu kadar büyük bir filo yapmamıştık hiç. Bu, uzun zaman hatırlanacak, tarihi bir olay."</p>

  <p>"Ve Grundle için de büyük bir onur," dedi annem, bana gülümseyerek.</p>

  <p>Annemin gülümsemesine karşılık verdim, ama bir şey söylemedim. Biz cücelerin pek komiklik meraklısı olduğu söylenemez, ama ben bir cüce için bile ciddi ve ağırbaşlı bulunurum ve o gün düşüncelerim görevlerim üzerinde yoğunlaşmıştı. Son derece pratik bir doğam vardır, (Sabia'nın üzüntüyle söylediği gibi) hiç duygusal ya da romantik değilimdir.</p>

  <p>"Keşke arkadaşların da bugün burada olup, seni görebilselerdi," diye ekledi annem. "Onları davet ettik, ama, elbette, Güneş Kovalama için hazırlanırken kendi halkları arasında oldukça meşguller."</p>

  <p>"Evet, anne," diye onayladım. "Gelebilseler hoş olurdu."</p>

  <p>Denizgüneşini yakalamak uğruna bile cüce yaşam biçimini değiştirmezdim, ama Phondralıların Alake'e gösterdikleri saygıyı ve Elmaslıların Sabia'ya gösterdikleri sevgiyi kıskanmaktan da kendimi alamıyordum. Halkım arasında ben, bir başka cüce kızından başka bir şey değilim. Kendimi, arkadaşlarıma her şeyi anlatacağım düşüncesi ve (dürüst olmak gerekirse güneş-kovalayanın üzerinde onlardan birinin saç tutamı olmayacağı bilgisi ile avutmaya çalıştım!</p>

  <p>Dev denizaltıların demirlenmiş olduğu limana vardık. Yanlarına gidince, gemilerin devasalığı, onları yaratmak için sarf edilen işgücü beni hayranlık içinde bıraktı.</p>

  <p>Güneş-kovalayanlar siyah balinalara benzeyecek şekilde yapılmıştı, pruvaları pürüzsüzdü ve Phondra'nın kuruağaçlarından ağaçlarından yapılmıştı. Ağaçların ismi, onları suyun vereceği zarardan koruyan doğal bir reçine salgılamalarından geliyor. Gövdesine kakılmış pencereler denizgüneşi altında mücevher gibi parlıyordu. Ve büyüklükleri! İnanamıyordum! Her bir güneş-kovalayan -toplam on tane vardı-neredeyse sekiz stadion&nbsp;<a href="../Text/dipnotlar.xhtml#a11" id="k11"><sup>[11]</sup></a>&nbsp;uzunluğundaydı. Büyüklükleri beni hayretler içinde bıraktı, ama sonra, üç alemin nüfusunu taşımak üzere yapıldıklarını hatırladım.</p>

  <p>Rüzgar yükseldi. Yan sakallarımı düzelttim, annem saçımı düzeltti. İskelede toplanmış cüce kalabalığı bize iyi huylulukla yol verdi. Garganlılar, heyecanlıyken bile, düzenli ve disiplinlidirler, insanların benzer toplantılarında görülen gürültülü itiş kakışlar yaşanmaz.</p>

  <p>Sağa sola selam vererek aralarında yürüdük. Erkekler ellerini alınlarına götürdüler, durumun ciddiyetine uygun düşen resmi bir saygı ifadesi. Kadınlar reverans yaptılar ve sonuna kadar açık ağızları ile kocaman denizaltılarına bakmakta olan ve bu harika şeylerden başlarını çevirip, her gün gördükleri krallarına bakmak içlerinden gelmeyen çocuklarını dürtüklediler.</p>

  <p>Ben annemin yanında yürüyordum, evli olmayan bir cüce kızı için uygun olan yerde. Dosdoğru önüme bakıyor, gözlerimi alçakgönüllü bir şekilde önüme çevirmeye zorluyordum kendimi. Zihnim yapmam gerekecek şeylere odaklanmıştı.</p>

  <p>Ama bakışlarım iskelenin ucunda duran, iki uzun sıra halinde dizilmiş deri zırhlı, temiz traşlı genç adama kayıp duruyordu.</p>

  <p>Arayış Zamanı'nda tüm cüce erkeklerinin askerlik yapması beklenir. En iyileri, bugün Vater ile ailesinin onur muhafızları olarak seçilmişti. Kocam olma ayrıcalığını kazanacak genç adam, büyük ihtimalle bunlardan biri olacaktı. Benim bir tercihim olması aslında pek de uygun olmayan bir şeydi, ama Hartmut'un tüm diğer talipleri kolayca yenebileceğinden emindim.</p>

  <p>Beni ona bakarken yakaladı ve bana öyle bir gülümsemeyle gülümsedi ki, içim sıcacık oldu. O kadar yakışıklı ki! Kızılımsı kahverengi saçları uzun ve gür, yan sakalları kumral ve evlendikten sonra uzatmasına izin verilecek olan sakalı, büyük ihtimalle yan sakallarına uyacak. Çoktan dörtklan&nbsp;<a href="../Text/dipnotlar.xhtml#a12" id="k12"><sup>[12]</sup></a>&nbsp;şefi rütbesine erişti, bekar bir cüce için büyük bir onur bu.</p>

  <p>Mareşalin bir komutu üzerine, askerler silahlarını -en sevilen silah, yani balta-selam ifadesi ile kaldırdılar, çevrelerinde savurdular sonra balta başlarını yere çarptılar.</p>

  <p>Hartmut'un silahını klanındaki diğer cücelere göre daha büyük bir beceriyle kullandığını fark ettim. Bu gelecek için iyi bir işaretti, çünkü balta fırlatma, odun kesme ve balta savuşturabilme yarışları evlilik yarışmasının galibini belirler.</p>

  <p>Annem kolumu yakalayıp hızlıca çekti.</p>

  <p>"O delikanlıya bakmayı bırak!" diye fısıldadı. "Senin hakkında ne düşünecek?"</p>

  <p>İtaatkarca bakışlarımı babamın geniş sırtına çevirdim, ama iskelenin ucunda duran Hartmut'un yanından geçerken varlığını hissetmekten kendimi alamadım. Ve geçerken baltasını bir kez daha yere vurdu, sırf benim için.</p>

  <p>Amiral gemisinin pruvasında bizim için küçük bir tören platformu yapılmış, kalabalığa tepeden bakmamız sağlanmıştı.</p>

  <p>Platforma tırmandık. Babam öne çıktı. Zaten fazla gürültü yapmayan kalabalık, hemen sustu.</p>

  <p>"Ailem!,"<a href="../Text/dipnotlar.xhtml#a13" id="k13"><sup>[13]</sup></a>&nbsp;diye başladı babam, ellerini geniş göbeği üzerinde kavuşturarak, "halkımızın en son Güneş Kovalamak zorunda kalmasının üzerinden uzun, çok uzun zamanlar geçti. Aramızdaki en yaşlı kişi bile -yaşlılıktan sakalı sararmış, kalabalığın önündeki şeref yerinde duran yaşlı bir cüceye başını eğerek saygıyla selam verdi-halkımızın denizgüneşini kovalayıp Gargan'a çıktığı zamanı hatırlamıyor."</p>

  <p>"Babam hatırlıyor," diye söylendi yaşlı cüce tiz bir sesle. Küçük bir çocukken yapmış yolculuğu."</p>

  <p>Babam bir an durdu, sözünün beklenmedik bir şekilde kesilmesi ile düşünceleri dağılmıştı. Kalabalığın başlarının üzerinden mahalleye ve onun rengarenk kapı dizilerine çevirdim bakışlarımı ve ilk defa aklıma, üzerinde doğduğum bu kara parçasından ayrılacağım ve bir başka kara parçasına, yabancı bir yere, dağın içindeki güvenli, karanlık sığınaklara giden kapıları bile olmayan bir yere gideceğim geldi.</p>

  <p><br /></p>

  <p>Gözlerim yaşlarla doldu. Başımı eğdim, herhangi birinin (özellikle de Hartmut'un) beni ağlarken görmesi beni utandırırdı.</p>

  <p>"Bizi yeni bir alem bekliyor, her üç ırkın -insanların, elflerin ve cücelerin-bir arada üzerinde yaşamasına yetecek bir denizuydusu. Her birinin kendi aleminde, ama her biri bir diğeri ile ticaret yaparak, birlikte çalışarak, paylaşarak, gönençli bir dünyada yaşamasına yetecek kadar büyük.</p>

  <p>"Yolculuk uzun olacak," diye devam etti babam, ve yorucu. Hedefimize ulaştığımız zaman çok çalışmamız, evlerimizi, iş yerlerimizi yeniden yapmamız gerekecek. Gargan'ı terk etmek zor olacak. Sevdiğimiz ve kıymet verdiğimiz pek çok şeyi zorunlu olarak geride bırakmamız gerekecek. Ama her şeyden daha fazla değer verdiğimiz ve aziz tuttuğumuz şeyi yanımıza alacağız. Ve bu da birbirimiziz. Her şeyi, her kuruşu, her kumaş parçasını, her tencereyi, her beşiği, yatağı arkada bırakabiliriz ve bir arada olacağımızdan, cüce ulusu hedefine güçlü bir şekilde, öne çıkmaya, büyüklüğümüzü bu yeni dünyada göstermeye hazır olarak varacaktır!"</p>

  <p>Söylevi sırasında babam kolunu anneme dolamıştı. Annem de benim elimi tuttu. Halkımız yüksek sesle tezahürat yapmaya başladı. Gözyaşlarım kurudu.</p>

  <p>"Bir arada olduğumuz sürece," dedim kendi kendime, "bir arada olduğumuz sürece bu yeni ülke bizim yuvamız olacak."</p>

  <p>Utangaç utangaç Hartmut'a baktım. Gözleri parlıyordu. Bana gülümsedi, yalnızca bana. O bakış, o gülümseme ile her şey söylenmişti. Evlilik yarışlarında hile yapılmaz, ama çoğu cüce önceden sonucu tahmin edebilir.</p>

  <p>Babam konuşmaya devam ediyor, Chelestra tarihinde ilk kez insanların, elflerin ve cücelerin Güneş Kovalama'yı birlikte yapacaklarını anlatıyordu.</p>

  <p>Geçmiş zamanlarda Güneş Kovalama yapmıştık elbette. Dünyamızı oluşturan suyun içinde durmaksızın süzülen deniz güneşinin ardından seğirtmiştik. Ama o zamanlar cüceler yalnızdı, yaklaşan, yavaş yavaş denizgüneşini saracak olan buzdan geceden kaçıyorlardı.</p>

  <p>Hüzünlü, anayurdumu terk etme düşüncesini aklımdan uzaklaştırdım ve gemide Alake ve Sabia ile ne kadar eğleneceğimizi düşünmeye başladım. Onlara Hartmut'tan bahsedecek, onu gösterecektim. Gerçi herhangi bir insan ya da elf kızı onun ne kadar yakışıklı olduğunu anlayabileceğini sanmıyordum.</p>

  <p>Babam öksürdü. Onun bana baktığını gördüm. Annem kaburgalarımı dürtükledi. Hemen gelişmelere döndüm, yüzüm kıpkırmızı yanıyordu. Elimde, çoktan kesilmiş ve parlak mavi bir kurdele ile bağlanmış, saçımdan bir tutam tutuyordum. Babam bana çekici uzattı, annem ise çiviyi. İkisini de aldım, güneş kovalayanın tepemde yükselen geniş, ahşap direğine döndüm. Kalabalık sessizdi ve tören sona erdiğinde çılgınca kutlamak üzere hazırdı.</p>

  <p>Tüm gözlerin (özellikle de bir çiftinin) üzerimde olduğunu hissederek, saç tutamını çivinin çevresine sıkıca sardım, çiviyi gövdeye dayadım, tam çiviyi çekiçle bir güzel çakacaktım ki, kalabalıktan hafif bir mırıltı yayıldığını duydum. Bu, Chelestra'nın nadir fırtınaları sırasında denizin yükselmesini hatırlattı bana.</p>

  <p>İlk düşüncemin, bir şey ya da birisi o büyük anımı mahvettiği için fena halde sinirlenmek olduğunu hatırlıyorum. Kalabalığın dikkatinin benden çevrildiğini hissederek çekici indirdim ve öfkeyle, bütün bu tantananın sebebini anlamak üzere bakındım.</p>

  <p>Her Gargan -erkek, kadın ya da çocuk-denize doğru bakıyordu. Bazıları parmakları ile işaret ediyorlardı. Geri kalanlardan daha kısa olanlar parmakuçlarında yükselerek boyunlarını uzatıp, görmeye çalışıyorlardı.</p>

  <p>"Çok akıllıca," diye homurdandım, denizaltının ardından görmeye çalışıp başarısız olurken. "Alake ve Sabia geldiler, hem de her şeyin ortasında. Eh, zamanlamaları kötüydü, ama en azından izlemek için burada olacaklar. Nasıl olsa baştan başlayabilirim. "</p>

  <p>Ama, denizi açıkça görebilen aşağıdaki cücelerin yüzündeki ifadeye bakılırsa gelmekte olan şeyler, elfler için yaptığımız, renkli süslerle süslenmiş kuğu gemileri ya da insanlar için yaptığımız sağlam balıkçı gemileri değildi. Bunlar pek çok sakal sallamalar ve bazı el sallamalar ile karşılanırdı, cüceler duygularını bu kadar açığa vurur işte. Şimdi sakalları sıvazlanıyor -cücelerin huzursuz olduğunun göstergesi ve anneler telaşla uzaklaşan çocuklarını toparlıyorlardı.</p>

  <p>Cüce ordusunun mareşali platforma koştu.</p>

  <p>"Vater, bunu görmelisin!" diye bağırdı.</p>

  <p>"Burada kalın," diye emretti babam bize ve platformdan inerek mareşalin arkasından seğirtti.</p>

  <p>Törenin mahvolduğu açıktı. Bunun için öfkeliydim, hiçbir şey göremediğim için öfkeliydim, babam fırlayıp gittiği için öfkeliydim. Elimde çekiç ve saç tutamı ile durdum ve beni bir prenses yapan, Gargan'daki herkes neler olup bittiğini görebilirken beni bu aptal platformda durmaya mahkum eden kadere lanet ettim.</p>

  <p>Babama itaatsizlik etmeye cesaret edemezdim -bunu yapan bir cüce kızı, yan sakallarının kesilmesi ile cezalandırılır, son derece küçük düşürücü bir durum-ama kuşkusuz platformun ucuna gitmemin bir zararı olmazdı. Belki de oradan görebilirdim. Tam bir adım atmıştım ve annemin bana geri dönmemi söylemek için bir nefes aldığını işitmiştim ki, Hartmut platformun üzerine sıçrayıp bize doğru koştu.</p>

  <p>"Vater, yokluğunda sizi ve kızınızı güvende tutmamı emretti, Muter," dedi, anneme saygıyla eğilerek.</p>

  <p>Ama gözleri benim üzerimdeydi.</p>

  <p>Belki de kader her şeyin doğrusunu biliyordu. Olduğum yerde kalmaya karar verdim.</p>

  <p>Neler oluyor?" diye sordu annem endişeyle.</p>

  <p>"Denizde bir kargaşa, o kadar," dedi Hartmut kayıtsızca.</p>

  <p>Yağ gibi bir şey denize yayılıyor ve birkaç kişi yağ tabakası içinde kafalar görmüş, ama bence denize bira kupasının içinden bakıyorlardı. Muhtemelen bir balık sürüsü. Araştırmak için kayıklar açılıyor."</p>

  <p>Annem tatmin olmuş göründü. Ama ben olmamıştım. Hartmut'un gözlerinin emir beklercesine mareşale gittiğini gördüm. Ve gülümsemek için yiğitçe bir çaba gösterse de, yüzü gerildi.</p>

  <p>"Bence, Muter," diye devam etti, "biz yağ tabakasının sebebini keşfedene kadar, sizin platformdan inmeniz akıllıca olabilir. "</p>

  <p>"Haklısın, delikanlı. Grundle, o çekici bana ver. Elinde çekiç orada dururken aptal gibi görünüyorsun. Ben babanın yanına gideceğim. Hayır, Grundle, sen genç muhafızla kal."</p>

  <p>Annem aceleyle platformdan aşağı indi ve babamın ardından, kalabalığın içine doğru hamle yaptı. Teşekkürlerimi ve takdislerimi arkasından gönderdim.</p>

  <p>"Bence aptal gibi görünmüyorsun," dedi Hartmut bana.</p>

  <p>"Bence harika görünüyorsun."</p>

  <p>Genç cüceye yaklaştım ve artık elimde çekiç olmadığından, elim kazayla onun elinin içine kayabilirdi. Kayıklar kumsaldan ayrılıyor, kürekçiler küreklere asılıyor, denize doğru atılıyorlardı. Platformdan ayrıldık ve Gargan nüfusunun geri kalanı ile birlikte suyun kıyısına doğru koşturduk.</p>

  <p>"Sen ne olduğunu düşünüyorsun?" diye sordum alçak sesle.</p>

  <p>"Bilmiyorum," dedi Hartmut, yalnız olduğumuz için endişesinin belli olmasına izin vererek. "Tüm hafta tuhaf hikayeler duyduk. Yunuslar İyideniz'de yüzen garip yaratıklara dair raporlar ilettiler. Derileri suyu kirleten ve içinde yüzecek kadar şanssız olan tüm balıkları öldüren zehirli bir yağla kaplı yılanlar hakkında. "</p>

  <p>"Nereden gelmişler?" Daha yakına sokuldum.</p>

  <p>"Kimse bilmiyor. Yunuslara göre, denizgüneşi yörüngesini değiştirmeye başlayınca Benzersiz bilir kaç zamandır donmuş bekleyen pek çok denizuydusunu çözmüş."</p>

  <p>"Bak!" dedim nefes nefese. "Birşeyler oluyor."</p>

  <p>Küçük kayıkların içindeki cücelerin, çoğu kürek çekmeyi bırakmıştı. Bazıları küreklerini kaldırmış, kıpırdamadan durmuş, denize bakıyorlardı. Diğerleri endişeyle kıyıya doğru kürek çekmeye başlamıştı. Sudaki yağ tabakasından başka bir şey göremiyordum -dalgaları yatıştıran ve ona dokunan kayıkların üzerinde bir tabaka bırakan yeşilimsi, kahverengimsi, yapışkan bir şey. Kokusunu da duyabiliyordum; midemi bulandıran zehirli bir koku.</p>

  <p>Hartmut elimi sıkıca tuttu. Su çekilmeye başlamıştı! Daha önce hiç buna benzer bir şey görmemiştim -sanki dev bir ağız suyu emiyordu.</p>

  <p>Kayıkların çoğu ıslak, yağ kaplı kumların üzerine oturmuştu bile. Daha uzaktaki kayıklar suyla beraber emiliyorlardı! Denizciler kürek çekerek, hareketlerini durdurmak için çılgınca çabalıyorlardı. Denizaltıları alçaldı, alçaldı ve sonra öne arkaya sallanarak, gıcırtılı bir sesle dibe oturdular.</p>

  <p>Ve sonra, dalgaların arasından dev bir kafa yükseldi. Derisi gri-yeşildi ve zayıf güneşışığı altında çirkin bir parlaklıkla pırıldayan pullarla kaplıydı. Baş küçüktü, boyunla aynı kalınlıktaydı. Arkadaki kuyruk sayılmazsa, sırf boyundan oluşuyor gibiydi. Yılan korkunç bir şekilde kıvranarak hareket etti. Gözleri bize ilk baktığında yeşildi, ama sonra değiştiler ve korkunç, alev alev bir kırmızıyla parlamaya başladılar. Yılan yükseldi, yükseldi ve yükseldikçe suyu da beraber çekti.</p>

  <p>Devdi, canavar gibiydi. Dağın yarısı kadar yüksekti. Deniz suyunun benden uzaklaştığını gördüm ve aniden bende onunla beraber sürüklenecekmişim gibi hissettim. Hartmut kolunu bana doladı. Kalın ve gürbüz bedeni güçlü ve güven vericiydi.</p>

  <p>Yılan imkansız görünen bir yüksekliğe ulaştı ve sonra kendini bırakarak, kafaüstü amiral gemisine doğru düşerek, geminin gövdesinde bir delik açtı. Deniz suyu büyük bir dalgayla kıyıya döndü.</p>

  <p>"Kaçın!" diye bağırdı babam, sesi kalabalığın dehşet dolu seslerinin üzerinde gümbürdeyerek. "Dağa kaçın!"</p>

  <p>Garganlılar döndü ve kaçmaya başladı. Korku içinde olmamıza rağmen, kargaşa, düzensizlik, panik yoktu. Yeterince hızlı davranamayan yaşlı cüceler oğulları ve kızları tarafından yakalandılar ve taşındılar. Anneler küçük çocukları yakaladı, babalar daha büyük çocukları omuzlarına kaldırdı.</p>

  <p>"Sen de koş, Grundle!" dedi Hartmut bana. "Ben görevimin başına dönmeliyim."</p>

  <p>Savaş baltasını kaldırarak, çekilen halkı korumak için suyun kenarında toplanmış olan orduya katılmak üzere hızla koştu.</p>

  <p>Kaçmam gerektiğini biliyordum, ama ayaklarım hissizleşmiş gibiydi; bacaklarım ayakta durmaktan başka bir şey yapamayacak kadar zayıftı. Denizaltının enkazı arasından zarar görmemiş bir şekilde yükselen yılana baktım. Dişsiz ağzını sessiz bir kahkaha ile açarak, kendini bir başka gemiye doğru fırlattı. Tahtalar paramparça oldu. İlkine çok benzeyen başka yaratıklar denizden yükseldi ve denizaltılardan geri kalanlar ile bulabildikleri kayıkları parçalamaya başladılar. Yaratıkların oluşturduğu dalgalar kıyıyı dövüyor, yıkımı tamamlıyorlardı.</p>

  <p>Kayıklar alabora oldu ve mürettebatlarını suya fırlattılar. Bazıları hemen batıp giden cüceler, yağ kaplı köpükler tarafından yutuldu. Ordu yılanlara karşı kararlıca durdu. Hartmut aralarında en cesur olanıydı ve baltasını meydan okurcasına kaldırarak suyun içine doğru ilerledi. Yılanlar onları görmezden geldiler ve limandaki gemileri parçalamakla yetindiler -bir tanesi, kraliyet gemisi, Phondra ve Elmas'a yolculuk yapmak için kullandığımız gemi dışında.</p>

  <p>Yılan durdu, bize ve yaratıklarının yaptığı yıkıma baktı. Gözleri kırmızıdan yeşile döndü, bakışları düz ve sabitti. Başını bir yandan diğerine yavaş yavaş döndürdü ve o korkunçbakışları içimizden birine dokunduğu her seferinde, o bakışların altında büzüldük. Konuştuğu zaman, diğer yılanlar yıkımlarını bırakıp dinlediler.</p>

  <p>Yılan cüce dilinde mükemmel konuşuyordu.</p>

  <p>"Bu mesaj size ve müttefikleriniz insanlar ile elflere. Denizin yeni efendileri bizleriz. Yalnızca bizim iznimizle içinde yolculuk yapabilirsiniz ve bizim iznimizi, bir bedel karşılığında alabilirsiniz. O bedelin ne olacağını daha sonra öğreneceksiniz. Bugün gördüğünüz yalnızca gücümüzün bir örneği, eğer bedeli ödemezseniz başınıza neler geleceğini görmeniz için. Uyarımızı iyi düşünün!"</p>

  <p>Yılan suya gömüldü ve yok oldu. Diğerleri yağlı denizde yüzen tahta parçalarının arasında hızla yüzerek onu takip ettiler. Güneş-kovalayanların kalıntılarına bakarak durduk. Halkın üzerine çöken sessizliği hatırlayabiliyorum. Kimse ölenler için üzülmüyordu henüz.</p>

  <p>Yılanların gerçekten gittiğinden herkes emin olunca, ölenlerin cesetlerini toplama işi başladı -hepsinin zehirlenerek öldüğü anlaşıldı. Bir zamanlar içilebilecek kadar temiz ve güzel olan deniz suyu, şimdi onu yutacak kadar talihsiz olan kişiyi öldüren pis bir yağ tabakası ile kaplanmıştı.</p>

  <p><br /></p>

  <p>Ve her şey, işte böyle başladı. Anlatacak daha çok, çok şey var, ama Alake'nin beni aradığını, yemek zamanı olduğunu söylediğini duyuyorum. İnsanlar! Her sorunun çaresinin yiyecek olduğunu sanıyorlar. Ben de her cüce kadar severim yemeyi, ama şu anda hiç iştahım yok.</p>

  <p>Şimdilik bitirmeliyim.</p>

  <p class="whitespace">&nbsp;</p>
</body>
</html>
