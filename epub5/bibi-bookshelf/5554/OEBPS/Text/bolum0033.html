<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Ayhan Hocha</title>
  <link href="../Styles/Style_ayh.css" rel="stylesheet" type="text/css" />
</head>

<body class="calibre">
  <h1>OTUZ İKİNCİ BÖLÜM</h1>
  <hr class="sigil_split_marker" />

  <h3 class="sigil_not_in_toc">SURUNAN&nbsp;</h3>

  <h3 class="sigil_not_in_toc">CHELESTRA</h3>
  <hr class="sigil_split_marker" />

  <p><br /></p>

  <p>Haplo yavaş yavaş, gönülsüzce kendine geldi. Acıyla uyanacağını, dikkatle düzenlediği hayatının alevler içinde yok olduğunu, kütler gibi sulara saçıldığını görerek uyanacağını biliyordu.</p>

  <p>Uzun dakikalar boyunca gözlerini açmadan yattı, benzer koşullar altında yaptığı gibi, ihtiyatlı olmak için değil, ama derin bir bitkinlik yüzünden. O andan itibaren yaşamak Haplo için sürekli bir mücadele olacaktı. Uzun zaman önce, Arianus yolculuğuna başlarken, tüm yanıtları biliyordu. Şimdi, sonunda, sorulardan başka bir şey yoktu elinde. Artık kendine güvenmiyordu, emin değildi. Kuşku duyuyordu. Ve kuşkusu onu korkutuyordu.</p>

  <p>Bir sızlanma duydu; çalımsı bir kuyruk yere sürtündü. Islak bir dil elini yaladı. Gözlerini hala kapalı tutan Haplo, köpeğin başını okşadı, kulaklarını kaşıdı. Lordu hayvanın döndüğünü görmekten memnun olmayacaktı: Ama zaten, lordunun görünce memnun olmayacağı çok şey vardı.</p>

  <p>Haplo içini çekti ve artık tekrar uyuyamayacağını anlayınca, inleyerek gözlerini açtı. Ve elbette, uyanınca gördüğü ilk yüz, Alfred'e aitti.</p>

  <p>Sartan tepesinde duruyor, ona endişeyle bakıyordu. "Canın acıyor mu? Neresi acıyor?"</p>

  <p>Haplo gözlerini kapatmak istedi. Ama bunun yerine doğrulup oturdu, çevresine bakındı. Bir eve ait olması gereken bir odadaydı, bir Sartan evi -içgüdüsüyle anlamıştı bunu. Ama artık bir ev değildi, bir Sartan hapishanesiydi. Pencereler koruma rünleriyle pırıldıyordu. Canlı bir kırmızıyla parlayan güçlü desenler kapıyı kapatıyor, kilitliyordu. Haplo üzüntüyle kollarına ve bedenine baktı. Giysileri ıslak, derisi çıplaktı.</p>

  <p>"Seni denizsuyuyla ıslatıyorlar -Samah'ın emri," dedi Alfred. "üzgünüm."</p>

  <p>"Neden özür diliyorsun?" diye homurdandı Haplo, Sartan'a sinirle bakarak. "Senin hatan değil. Neden senin hatan olmayan şeyler için özür dileyip duruyorsun?"</p>

  <p>Alfred kızardı. "Bilmiyorum. Sanırım aslında her şeyin, bir bakıma benim hatam olduğunu hissettim hep. Kim ve ne olduğumdan dolayı."</p>

  <p>"Eh, öyle değil, bu yüzden sızlanmayı kes," diye terslendi Haplo. Birşeylere saldırmak zorundaydı ve en yakınındaki şey Alfred idi. "Halkımı Labirent'e yollayan sen değildin. Koparılış'a sen sebep olmadın."</p>

  <p>"Hayır," dedi Alfred hüzünle, "ama hatalı bulduğum şeyleri düzeltmek için bir şey de yapmadım. Her zaman... bayıldım."</p>

  <p>"Her zaman mı?" Haplo Sartan'a keskin gözlerle baktı. Grundle'ın inanılmaz masalını hatırlamıştı aniden. "Ya Draknor'dayken. Yine bayıldın mı?"</p>

  <p>"Korkarım öyle," dedi Alfred, başını utançla eğerek. "Emin değilim, elbette. Neler olup bittiğini hatırlamıyorum. Ah, bu arada." Haplo'ya huzursuzca, yan yan baktı. "Korkarım ben... yaraların için yapabildiğimi yaptım. Umarım çok kızmazsın, ama çok acı çekiyordun..."</p>

  <p>Haplo çıplak derisine baktı. Hayır, kendi kendini iyileştiremezdi. Öfkelenmeye çalıştı, öfkelenmek çok daha iyi hissettirirdi kendini, ama fazla bir şey hissedecek kadar enerjisi yoktu.</p>

  <p>"Yine özür diliyorsun," dedi ve uzandı.</p>

  <p>"Biliyorum. Özür dilerim," dedi Alfred.</p>

  <p>Haplo ona dik dik baktı.</p>

  <p>Alfred sırtını döndü ve küçük odadaki bir başka yatağa yöneldi.</p>

  <p>"Teşekkür ederim," dedi Haplo sessizce.</p>

  <p>Hayretler içinde kalan Alfred, doğru mu duyduğunu görmek için döndü. "Bir şey mi söyledin?"</p>

  <p>Haplo bir daha tekrar etmeyecekti. "Neredeyiz" diye sordu, zaten bildiği halde. "Draknor'dan ayrıldıktan sonra ne oldu? Ne kadar zamandır baygınım?"</p>

  <p>"Bir gün, bir gece, yarım gün daha. Çok fena yaralanmıştın. Samah'ı büyünün geri dönmesine izin vermesi için ikna etmeye çalıştım. Büyünü kullanarak kendini iyileştirmen için, ama reddetti. Korkuyor. Çok korkuyor. Nasıl hissettiğini biliyorum. Bu korkuyu tanıyorum."</p>

  <p>Alfred sustu, boşluğa baktı. Haplo huzursuzca kıpırdandı."Sana bir soru sordum..." .</p>

  <p>Sartan gözlerini kırpıştıştırdı ve daldığı düşüncelerden uyandı.</p>

  <p>"Özür dilerim. Ah. Bak, gene özür diledim. Hayır, hayır. Bir daha yapmayacağım. Söz veriyorum. Nerede kalmıştım? Deniz suyu. Seni günde iki kere ıslatıyorlar." Alfred köpeğe bakıp gülümsedi. "Şuradaki dostun, ne zaman birisi sana yaklaşsa büyük mücadele verdi. Neredeyse Samah'ı ısırıyordu. Köpek artık beni dinliyor. Sanırım hayvan bana güvenmeye başladı."</p>

  <p>Haplo burun kıvırdı, bu konuyu devam ettirmek için bir gerek görmedi. "Ya menschler? Güven içinde evlerine vardılar mı?"</p>

  <p>"Aslında, hayır. Yani, yeterince güvendeler," diye değiştirdi Alfred telaşla, Haplo'nun kaşlarını çattığını görünce, "ama evlerine gitmediler. Samah onları konuk etmeyi önerdi. Aslında onlara oldukça iyi davranıyor. Kendi tarzında. Onları anlamıyor yalnızca. Ama menschler -cüce kız ve elf delikanlı-senin yanından ayrılmayı reddettiler. Cüce bu konuda oldukça inatçıydı. Samah'a ağzının payını verdi."</p>

  <p>Haplo Grundle'ın çenesini çıkardığını, Sartan Konsey üyesine yan sakallarını salladığını hayal edebiliyordu. Patryn gülümsedi. Bunu görmek isterdi.</p>

  <p>"Menschler burada, bu evde kalıyor. Sartanların izin verdiğince seni görmeye geldiler. Aslında, hala gelmemiş olmalarına şaştım. Ama, elbette, bu sabah..."</p>

  <p>Alfred'in kafası karıştı. Sustu.</p>

  <p>"Bu sabah ne" diye sordu Haplo, aniden şüphelenerek. "Aslında bahsetmek istememiştim. Seni endişelendirmek istemiyordum."</p>

  <p>"Beni endişelendirmek mi" Haplo Sartan'a hayret içinde baktı, sonra kahkahalar atmaya başladı. Gözyaşlarının gözlerini yaktığını hissedene kadar güldü, sonra derin, titrek bir nefes aldı. "Bir Sartan hapishanesindeyim, büyümden yoksunum, yaşayan en güçlü Sartan büyücüsü tarafından tutsak alınmış bulunuyorum ve sen beni endişelendirmek istemiyorsun."</p>

  <p>"Özür..." Alfred Haplo'nun kötü kötü bakan gözleri ile karşılaştı, yutkundu, sustu.</p>

  <p>"Dur, tahmin edeyim," dedi Haplo sertçe. "Bugün Konsey toplanacak ve bize ne yapacaklarına karar verecekler. Bu, değil mi?"</p>

  <p>Alfred başını salladı. Yatağına dönerek oturdu. Uzun kolları moralleri bozuk bir şekilde bacaklarının arasından sarkıyordu.</p>

  <p>"Eh, sana ne yapabilirler ki? Eline bir şaplak atıp, iyi çocuk olmaya ve pis Patryn'den uzak durmaya söz mü verdirirler?"</p>

  <p>Bir şaka olması öngörülmüştü. Alfred gülmedi. "Bilmiyorum," dedi alçak, korku dolu bir sesle. "Bir sefer Samah'ı konuşurken duydum ve dedi ki..."</p>

  <p>"Şşş!" diye uyardı Haplo ve doğrulup oturdu. Bir ses, bir kadın sesi kapının dışında şarkı söylüyordu. Parlak koruyucu rünler solup yok olmaya başladı. "Ah," dedi Alfred canlanarak, "bu Orla!" Sartan değişmişti. çökmüş omuzlar dikilmişti, kendisi de dimdik, neredeyse vakur görünüyordu. Kapı açıldı ve önünde iki mensch yürüyen bir kadın girdi içeri.</p>

  <p>"Haplo!" diye haykırdı Grundle ve Patryn ne olduğunu anlayamadan, fırlayarak kendini onun kollarına attı.</p>

  <p>"Alake öldü!" diye feryat etti. "Ölmesini istememiştim. Hepsi benim suçum!"</p>

  <p>"Hadi ama," dedi Haplo, geniş, güçlü sırtı beceriksizce okşayarak. Kız ona sarıldı ve ağlamaya başladı.</p>

  <p>Haplo onu hafifçe sarstı. "Beni dinle, Grundle."</p>

  <p>Cüce yutkundu, burnunu çekti, sonra sessizleşti. "Üçünüzün yaptığı tehlikeliydi, aptalcaydı," dedi Haplo sertçe. "Yanlış yaptınız. Oraya kendi başınıza gitmemeliydiniz. Ama gittiniz ve bunu değiştiremezsin. Alake bir prensesti. Yaşamını halkına adamıştı. Halkı için öldü, Grundle. Kendi halkı" -Patryn Sartanlara baktı- "ve belki de daha pek çok kişi için."</p>

  <p>Gençlerle gelen Sartan kadın elini gözlerine götürdü ve sırtını döndü. Yanına giden Alfred, çekingenlikle yaklaştı. Kolu kendi iradesi ile, teselli etmek için kadının omuzlarına sarılmaya yeltendi. Kol tereddüt etti, geri çekildi.</p>

  <p>Lanet adam! diye düşündü Haplo. Bir kadına doğru düzgün kur yapamıyor bile.</p>

  <p>Grundle biraz daha burnunu çekip hıçkırdı.</p>

  <p>"Hey, hadi artık," dedi Haplo ona boğuk bir sesle. "Kes şunu. Bak, köpeğimi üzüyorsun."</p>

  <p>Anlaşılan bunu kişisel olarak algılamış olan köpek, kendi ulumaları ile ona eşlik ediyordu. Grundle gözyaşlarını sildi ve solgun bir yüzle gülümsemeyi başardı.</p>

  <p>"Nasılsın, bayım" diye sordu Devon, yatağın ucuna oturarak.</p>

  <p>"Daha iyi olmuştum," dedi Haplo. "Ama sen de öyle, herhalde."</p>

  <p>"Evet, bayım," diye yanıt verdi Devon.</p>

  <p>Solgun ve mutsuzdu. Yaşadığı korkunç olaylar izini bırakmıştı. Ama artık daha kendinden emin, daha güvenliydi. Kendini bulmuş gibiydi.</p>

  <p>Ve bunu yapan tek kişi de değildi.</p>

  <p>"Seninle konuşmamız gerek!" dedi Grundle, Haplo'nun ıslak yenini çekiştirerek.</p>

  <p>"Evet, bu çok önemli," diye ekledi Devon.</p>

  <p>İkisi bakıştılar, sonra Sartanlara çevirdiler gözlerini: Alfred ile adı Orla olan kadına.</p>

  <p>"Yalnız kalmak istiyorsunuz. Tamam. Biz gideriz." Alfred ayaklarını sürüyerek uzaklaşacak oldu.</p>

  <p>Gülümseyen kadın, elini onun koluna koydu. "Bunun mümkün olacağını sanmıyorum." Kapıya anlamlı anlamlı baktı. Koruyucu rünler yanmıyordu, ama dışarıda bir o yana, bir bu yana yüruyen ayak sesleri duyulabiliyordu -bir muhafız.</p>

  <p>Alfred büzülmüş gibi oldu. "Haklısın," dedi alçak sesle. "Düşünmeden konuştum. Burada oturacağız, ama dinlemeyeceğiz. Söz veriyoruz."</p>

  <p>Yatağın üzerine oturdu ve yanındaki yere elini koydu.</p>

  <p>"Lütfen, otur."</p>

  <p>Kadın önce yatağa, sonra Alfred'e baktı. Fena halde kızardı. Haplo aynı şekilde görünen, aynı şekilde tepki veren Alake'i hatırladı.</p>

  <p>Alfred de olağanüstü bir kırmızı tonuna dönüştü ve ayağa fırladı.</p>

  <p>"Bunu kastetmemiştim -Elbette, olmaz-Ne düşünmüş olmalısın Sandalye yok. Ben yalnızca.....</p>

  <p>"Evet, teşekkür ederim," dedi Orla hafifçe ve yatağın ucuna oturdu.</p>

  <p>Alfred yatağın diğer ucundaki yerine yerleşti ve bakışlarını ayakkabılarına dikti.</p>

  <p>Büyük bir sabırsızlıkla onları izlemekte olan Grundle, Haplo'nun elini tuttu ve onu Sartanlardan olabildiğince uzağa, bir köşeye çekti. Devon da arkasından geldi. İkisi, ciddiyet içinde, ağırbaşlılıkla, yüksek fısıltılarla hikayelerini anlatmaya başladılar.</p>

  <p>Derin bir tartışmaya dalmış üç kişiyle aynı odada olup da dinlememek mümkün görünmezdi, ama Sartanlar hayran kalınacak bir şekilde başardılar bunu. Hiçbiri konuşulan tek bir sözü duymadı, ikisi de, dıştaki sesleri duyamayacak kadar kendi iç seslerini dinlemeye dalmıştı.</p>

  <p>Orla içini çekti. Ellerini endişeyle ovuşturdu ve birkaç saniyede bir Alfred'e bakarak, düşündüklerini söyleyip söylememek konusunda karar vermeye çalıştı.</p>

  <p>Onun gerginliğini hisseden Alfred, sebebini merak etti. Aklına bir düşünce geldi.</p>

  <p>"Konsey. Şu anda toplantı halinde, değil mi"</p>

  <p>"Evet," diye yanıt verdi Orla, ama sesi çıkmadı.</p>

  <p>"Sen... sen orada değilsin, ama"</p>

  <p>Orla yanıt verecek oldu, ama sonunda başını sallamakla yetindi. "Hayır," dedi bir an sustuktan sonra. Çenesini kaldırarak, kararlılıkla konuştu. "Hayır, orada değilim. Konsey'den istifa ettim."</p>

  <p>Alfred'in ağzı açık kaldı. Bildiği kadarıyla, daha önce hiçbir Sartan böyle bir şey yapmamıştı. Hatta hiçbiri aklına bile getirmemişti.</p>

  <p>"Benim yüzümden mi" diye sordu Alfred çekingenlikle.</p>

  <p>"Evet. Senin yüzünden. Onun yüzünden." Patryn'e baktı.</p>

  <p>"Onlar yüzünden." Bakışları menschlere gitti.</p>

  <p>"Samah nasıl... ne dedi..."</p>

  <p>"Çok kızdı. Aslında," diye ekledi Orla kendinden hoşnut bir şekilde gülümseyerek, "ben de şu anda sen ve Patryn'le beraber yargılanıyorum."</p>

  <p>"Hayır!" Alfred hayretler içinde kalmıştı. "Bunu yapamaz!</p>

  <p>Senin bunu yapmana izin.....</p>

  <p>"Şşş!" Orla elini onun dudaklarına koydu. "Önemi yok." Alfred'in elini tuttu, o beceriksiz, kemikli, aşırı büyük eli. "Bana o kadar çok şey öğrettin ki! Artık korkmuyorum. Bize ne yaparlarsa yapsınlar, korkmuyorum."</p>

  <p>"Samah ne yapacak" Alfred'in parmakları Orla'nın elinin üzerine kapandı. "Diğerlerine ne oldu, hayatım? Uzun zaman önce gerçeği keşfeden kardeşlerimize ne oldu?"</p>

  <p>Orla dönüp onunla yüzleşti. Gözlerini gözlerine dikti. Sesi sakindi.</p>

  <p>"Samah onlan Labirent'e attı."</p>

  <p class="whitespace">&nbsp;</p>
</body>
</html>
