<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Ayhan Hocha</title>
  <link href="../Styles/Style_ayh.css" rel="stylesheet" type="text/css" />
</head>

<body class="calibre">
  <h1>YEDİNCİ BÖLÜM</h1>

  <p class="whitespace">&nbsp;</p>
  <hr class="sigil_split_marker" />

  <h3 class="sigil_not_in_toc">İYİDENİZ'DE BİR YERLERDE</h3>
  <hr class="sigil_split_marker" />

  <p class="whitespace">&nbsp;</p>

  <p>Sabah. Yeni bir ümitsizlik ve korku sabahı. Benim için en kötü zamanlar sabahlar. Korkunç kabuslardan uyanıyorum ve bir anlığına evimde, yatağımda olduğumu hayal ediyor, kabusların kabustan başka bir şeyolmadığı söylüyorum kendi kendime. Ama dehşet dolu kabusların her an gerçeğe dönüşebileceğini unutamıyorum. Ejder-yılanlarından bir iz görmedik, ama bizi birisinin izlediğini biliyoruz. İçimizden hiçbiri denizci değil, bu gemiyi nasıl yöneteceğimiz konusunda hiç fikrim yok, ama yine de gemiyi bir şey yönetiyor. Bir şey yönlendiriyor. Ve bunun ne olduğu konusunda en ufak bir fikrimiz bile yok.</p>

  <p>Üst güverteye gitmeye cesaret edemiyoruz. Geminin aşağıdaki kısımlarına kaçtık, çünkü o şey bizi burada rahat bırakıyor.</p>

  <p>Her sabah, Alake, Devon ve ben bir araya geliyor, iştahımız olmadığı halde yiyeceklerimizi yutmaya çalışıyoruz. Ve birbirimize bakıyor, kendi kendimize bugünün o gün, son gün mü olacağını soruyoruz.</p>

  <p>İşin en zor kısmı beklemek. Dehşetimiz gün be gün büyüyor. Sinirlerimiz harap oldu, gerildi. Devon -iyi huylu Devon, Alake ile onun elfler hakkında yaptığı yorumu tamamen yanlış anlayarak kavga etti. Hala didiştiklerini duyabiliyorum. Onları bu hale getiren öfke değil, korku. Sanırım korku yüzünden aklımızı yitireceğiz.</p>

  <p>Hatırlayarak, bir süre için unutabiliyorum. Ayrılışımızı anlatacağım.</p>

  <p>Acı ve keder doluydu. Anladık ki, kendimizi ejder-yılanlara teslim etmeye karar vermek işin kolay kısmıymış. Kendimizi toparladık, gözyaşlarımızı kuruttuk ve anne babalarımıza ne söyleyeceğimiz üzerinde konuştuk. Alake'i sözcümüz olarak seçtik ve terasa gittik.</p>

  <p>Anne babalarımız bizi görmeye hazırlıklı değildi. Sevgili karısını bir elf hastalığı yüzünden daha yeni kaybetmiş olan Eliason, Sabia'ya, annesinin kopyası olan tek kızına bakamıyordu. Bakışlarını çevirdiğinde, gözleri yaşlarla doluydu.</p>

  <p>Bunun üzerine Sabia cesaretini yitirdi. Babasına giderek, kollarını boynuna doladı ve gözyaşları birbirine karıştı. Elbette, bu her şeyi açıklıyordu.</p>

  <p>"Dinlediniz!" diye suçladı Dumaka bizi, kaşlarını çatarak.</p>

  <p>"Yine bizi gizlice dinlediniz"</p>

  <p>Onu hiç bu kadar öfkeli görmemiştim, Alake'in dikkatle planladığı konuşması titreyen dudaklarında kurudu.</p>

  <p>"Baba, gitmeye kararlıyız. Bizi durduramazsınız.....</p>

  <p>"Hayır!" diye kükredi babası öfke içinde ve mercanı yumruğu ile dövmeye başladı, ta ki ben pembe mercanın, kanı ile kızıla kestiğini görene kadar. "Hayır! Buna teslim olmaktansa ölürüm..."</p>

  <p>"Evet, ölürsün!" diye haykırdı Alake. "Ve halkımız da ölür! İstediğin bu mu, baba"</p>

  <p>"Savaş!" Dumaka'nın kara gözleri alevlendi, dudaklarında köpükler belirdi. "Onlarla savaşacağız! Hayvanlar ölümlü, tıpkı bizim gibi. Parçalanabilecek bir yürekleri, kesilebilecek bir kafaları var..."</p>

  <p>"Evet," dedi babam cesurca. "Savaşacağız."</p>

  <p>Sakalı yolunmuştu. Onların tutam tutam yerde, ayaklarının dibinde durduğunu gördüm. Kararımızın ne anlama geldiğini ilk defa o zaman anladım. Kararı önemsemezce vermemiştik, ama yalnızca kendimizi düşünerek, yalnızca bizim çekeceğimiz acıları düşünerek vermiştik. Ama biz ölsek, hatta korkunç bir şekilde ölsek de, yalnızca bir kere ölebilirdik ve bittiği zaman, Benzersiz'in yanında güvende olacaktık. Anne babalarımız (ve bizi sevenler) zihinlerinde bizimle defalarca öleceklerdi.</p>

  <p>O kadar utanmıştım ki, babamla yüzleşemiyordum.</p>

  <p>O ve Dumaka imal edecekleri savaş baltaları, silahlar ve elflerin onları nasıl büyüleyeceği hakkında atıp tutuyorlardı. Eliason, kırık bir şekilde birkaç öneride bulunacak kadar kendini toplamıştı. Ben tek bir kelime bile söyleyemiyordum. Belki halkımızın bir şansı olduğunu, yılanlarla savaşacağımızı ve yaşamlarımızın kurtulacağını düşünmeye başlamıştım. Ve sonra Alake'i fark ettim. Tuhaf bir şekilde sessiz, tuhaf bir şekilde sakindi.</p>

  <p>"Anne," dedi aniden, soğuk bir sesle, "onlara gerçeği söylemelisin. "</p>

  <p>Delu irkildi. Kızına sessiz olmasını emreden hızlı, yakıcı bir bakış fırlattı, ama çok geçti. Bakışları her şeyi daha da kötüleştirdi, çünkü hepimiz sakladığı bir şeyolduğunu anlamıştık.</p>

  <p>"Ne gerçeği" diye sordu annem keskin bir sesle.</p>

  <p>"Bundan bahsetme iznim yok," dedi Delu boğuk bir sesle, gözlerini bizden kaçırarak. "Kızımın da çok iyi bildiği gibi," diye ekledi acı acı.</p>

  <p>"Söylemelisin, anne," diye ısrar etti Alake. "Aksi halde körcesine, altedilemez bir düşmanla savaşmaya gitmelerine izin vereceksin. "</p>

  <p>"Bu ne anlama geliyor, Delu"</p>

  <p>Konuşan yine annemdi. Oradaki en kısa kişi oydu. Benden bile kısadır. Ama şimdi gözlerimin önünde yan sakalları titriyor, çenesi dışarı fırlamış, elleri belinde, ayakları sıkıca yere bastırılmış. Delu uzun ve incedir; annem yalnızca beline geliyordu. Ama benim anılarımda o gün, gücü ve cesareti ile herkese tepeden bakan benim annemdi.</p>

  <p>Delu, annemin baltası altında devrilen bir ağaç gibi çöktü. İnsan büyücü alçak bir banka oturdu, ellerini kucağında kenetleyip açıyordu, başı eğilmişti.</p>

  <p>"Ayrıntıya giremem," dedi alçak sesle, "size bu kadarını bile anlatmamalıydım, ama... ama..." Yutkundu, titrek bir nefes aldı. "Açıklamaya çalışacağım. Bir cinayet işlendiğinde..."</p>

  <p>(Burada insanların kendi türlerinden olanı öldürebildiklerini söylemek için ara veriyorum. Buna inanmakta güçlük çektiğinizi biliyorum, ama bu gerçek. Kısa yaşam süreleri yüzünden yaşamı kutsal sayacaklarını sanırsınız. Ama hayır. Açgözlülük, intikam, şef olmak gibi değersiz şeyler için öldürürler.)</p>

  <p>"Bir cinayet işlendiğinde ve katil bulunamadığında," diyordu Delu, "Ocak'ın üyeleri -varlığını bile şu anda açıklamıyor olmam gereken bir büyüyü kullanarak-cinayet işleyen kişi hakkında bilgi toplarlar."</p>

  <p>"Katilin imgesini bile yaratabilirler," diye ekledi Alake, "eğer katilin bir tutam saçını, kanını ya da deri parçasını bulabilirlerse."</p>

  <p>"Şşş, çocuğum. Neler söylüyorsun" diye payladı onu annesi, ama itirazı zayıftı, morali çökmüştü.</p>

  <p>Alake sözlerine devam etti. "Tek bir iplik bile Ocak'ın, katilin ne giydiğini anlamasını sağlayabilir. Eğer suç yeni işlenmişse, eylemin dehşeti havadadır ve ondan faydalanabiliriz..."</p>

  <p>"Hayır, kızım" Delu başını kaldırdı. "Bu kadar yeter. Yalnızca katilin değil, daha iyi bir terim olmadığı için söylüyorum, katilin ruhunun bile imgesini yaratabiliriz."</p>

  <p>"Ocak bu büyüyü köyde yaptı mı"</p>

  <p>"Evet, eşim. Büyüydü. Sana söylemem yasaktı."</p>

  <p>Dumaka hoşnut görünmedi, ama bir şey söylemedi. İnsanlar büyüye saygı duyarlar, ona hayranlık ve korku ile bakarlar. Elfler büyüyü daha pratik anlamda değerlendirirler, ama bunun elf büyüsünün pratik şeylerle ilgili olması ile bağı olabilir. Biz cüceler her iki görüşte de pek anlam göremeyiz. Ah, zaman ve işgücü kazandırabilir, ama bunun bedelini özgürlüğünüz ile ödersiniz. Hem, kim bir sihirbaza güvenir ki görünüşe göre eşi bile güvenmiyordu.</p>

  <p>"Ve demek, Delu, bu büyüyü hayvanın dışkısı, ya da arkada her ne bıraktıysa, onun üzerinde uyguladınız." Annem sabit fikirlilikle hepimizi konuya döndürdü. "Peki ruhları hakkında ne öğrendiniz"</p>

  <p>"Ruhları olmadığını," dedi Delu.</p>

  <p>Annem çileden çıkmış bir şekilde ellerini havaya kaldırdı ve babama, zamanımızı boşa harcadığımızı söylemeye çalışır gibi baktı. Ama, Alake'in yüzündeki ifadeye bakarak, dahasının olduğunu anlamıştım.</p>

  <p>"Ruhları yok," diye devam etti Delu, sert bakışlarını anneme dikerek. "Anlamıyor musun Tüm ölümlü varlıkların ruhu vardır. Tüm ölümlü varlıkların bedenleri olduğu gibi. ".</p>

  <p>"Ve bizim endişelendiğimiz de bedenler zaten," diye terslendi annem.</p>

  <p>"Delu'nun söylemeye çalıştığı," diye açıkladı Alake, "eğer bu yılanların ruhu yoksa, o zaman ölümlü de olmadıkları."</p>

  <p>"Bu da ölümsüz oldukları anlamına geliyor, öyle mi" Eliason kıza şok içinde baktı. "Öldürülemezler mi"</p>

  <p>"Emin değiliz," dedi Delu bitkinlik içinde ayağa kalkarak. "Konuyu açmamamın daha iyi olacağını düşünmemin sebebi bu. Ocak daha önce hiç bu tür yaratıklarla karşılaşmadı. Bilmiyoruz. "</p>

  <p>"Ama fikriniz nedir" diye sordu Dumaka.</p>

  <p>Delu yanıt vermemeyi tercih etmiş gibiydi, ama bir an sonra, başka seçeneği olmadığına karar verdi.</p>

  <p>"Eğer keşfimiz doğru ise, o zaman onlar yılan değil. Eskilerin 'ejder' diye bildiği bir türden. Eskiler ejderleri ölümsüz sayarlarmış, ama bunun sebebi, bir ejder öldürmenin neredeyse imkansız olmasından kaynaklanıyormuş. Yani öldürülemiyor değiller." Kısa bir an için meydan okur gibi bir ifade yerleşti yüzüne, ama sonra hemen soldu. "Ejderler çok büyük güce sahiptir. Özellikle de büyü konusunda."</p>

  <p>"Yaratıklarla savaşırsak kazanma umudumuz yok," dedi babam. "Söylediğiniz bu mu Çünkü ben, bu benim için farketmez, diyorum! Bile isteye, onlara bir cüce feda edemeyiz -herhangi bir cüce. Ve halkım da böyle söyleyecektir."</p>

  <p>Haklı olduğunu biliyordum. Biz cücelerin, içimizden birinin kurban edildiğini görmektense, bir ırk olarak yok edilmeyi tercih edeceğimizi biliyordum. Güvende olduğumu biliyordum. Rahatlamıştım... ve utancım derinleşti.</p>

  <p>Dumaka çevresine bakındı, kara gözleri vahşiydi. "Yngvar'la hemfikirim. Onlarla savaşmalıyız."</p>

  <p>"Ama, baba," diye itiraz etti Alake. "Benim için tüm halkımızı nasıl mahkum edersin..."</p>

  <p>"Bunu senin için yapmıyorum, kızım," diye karşı çıktı Dumaka sertçe. "Bunu halkımız için yapıyorum. Onlara bir kızımızı verirsek, bir sonraki seferde bu 'ejderlerin' tüm kızlarımızı istemeyeceğini kim bilebilir Ve bir sonraki seferde tüm oğullarımızı Hayır!" Zaten kanamakta olan yumruğunu mercana vurdu. "Savaşacağız. Ve halkımız da böyle söyleyecektir."</p>

  <p>"Ben kıymetli evladımı feda edemem," diye fısıldadı Eliason gözyaşı dolu bir sesle.</p>

  <p>Sabia'ya, sanki yılanların ona sarıldığını görmüşçesine sıkıca tutunuyordu. Sabia ona sarılmış, kendi acısından çok onun acısına ağlıyordu.</p>

  <p>"Ne de halkım kendi güvenlikleri için böyle bir bedel ödemeyi kabul eder. Dumaka'nın da söylediği gibi, bu yılanlara ya da ejderlere ya da adları her ne ise, onlara güvenebilsek bile.</p>

  <p>"Savaşacağız," diye devam etti Eliason, daha büyük bir kararlılıkla. Sonra içini çekti ve çevresine çaresizlik içinde bakındı. "Elflerin en son savaştığı zamanlardan sonra sayısız çağlar geçmiş olmasına rağmen. Yine de, silah yapım bilgilerinin hala arşivlerimizde olduğunu sanıyorum..."</p>

  <p>Babam burun kıvırdı. "Bu yaratıkların siz elflerin oturup kitapları okumanızı, cevherleri çıkarmanızı, sonra demirhanelerinizi yapıp kılıç imal etmenizi bekleyeceklerini mi sanıyorsunuz? Hah! Elimizdeki ile yetinmemiz lazım. Size savaş baltaları göndereceğim..."</p>

  <p>"Ben de mızraklar ve kılıçlar göndereceğim," diye araya girdi Dumaka, keskin bir savaş arzusuyla yanarak.</p>

  <p>Delu ve Eliason muhtelif askeri büyüleri, mantraları, tılsımları tartışmaya başladılar. Ne yazık ki, elf ve insan büyüleri o kadar farklıydı ki, hiçbiri bir diğerine yardım öneremiyordu, ama her ikisi de, yapıcı bir adım atıyor gibi görünmekten teselli buluyor gibiydiler.</p>

  <p>"Neden siz kızlar Sabia'nın odasına dönmüyorsunuz," diye öneride bulundu annem. "Şok yaşadınız." Yanıma gelerek, beni göğsüne bastırdı. "Ama halkı için hayatını feda etmeyi düşünen cesur kızımı her zaman şerefle hatırlayacağım."</p>

  <p>Annem yanımdan ayrılıp, Dumaka ile savaş baltalarını ve uzun baltaları karşılaştıran babama katılmak üzere uzaklaştı. Biz kızlar unutulmuştuk.</p>

  <p>İşte bu kadardı. Kararlarını vermişlerdi. Sevinmem gerektiğini hissediyorum, ama kalbim -kendimizi feda etmeye karar vermemizden sonra tuhaf bir şekilde hafif hisseden kalbim göğsümde kurşun gibi ağırdı. Yükü taşımaktan başka bir şey yapamıyordum. Ayaklarım parlak, mercan koridorlarda sürükleniyordu. Alake ciddi ve düşünceliydi. Sabia hala zaman zaman hıçkırıklarla sarsılıyordu. Elf kızının odasına ulaşana kadar birbirimize bir şey söylemedik.</p>

  <p>O zaman bile konuşmadık, en azından yüksek sesle. Ama düşüncelerimiz su akıntıları gibiydi, hepsi aynı yöne akıyor, sonunda aynı yatağa ulaşıyordu. Bunu biliyordum, çünkü aniden Alake'e baktım ve onun da bana baktığını gördüm. İkimiz de aynı anda bakışlarımızı, gözleri irileşmiş olan Sabia'ya çevirdik. Sabia zayıfça yatağının üzerine çöktü ve başını salladı.</p>

  <p>"Hayır, bunu düşünüyor olamazsınız! Babamın ne dediğini duydunuz... "</p>

  <p>"Sabia, beni dinle." Alake'in ses tonu bana, elf kızını mürebbiyelerimize bir oyun oynamaya ikna etmeye çalıştığı zamanları hatırlattı. "Burada, bu odada durup, halkının gözlerinin önünde katledilmesini seyredebilecek misin 'Bunu önleyebilirdim,' demeyecek misin"</p>

  <p>Sabia başını eğdi.</p>

  <p>Onun yanına gittim, kolumu omuzlarına doladım. Elfler ne kadar zayıf, diye düşündüm. Kemikleri o kadar kırılgan ki, sırf dokunarak kırabilirsiniz onları.</p>

  <p>"Anne babalarımız gitmemize asla izin vermezler," dedim. "Meseleyi kendi ellerimize almalıyız. Halkımızı kurtarmamız için bir şans varsa, küçücük bir şans, o şansı kullanmalıyız."</p>

  <p>"Babam!" dedi Sabia, yine ağlamaya başlayarak. "Babamın kalbini kıracağım."</p>

  <p>Ben de babamı, ayaklarının dibinde, yerde yatan sakal tutamlarını, beni kucaklayan annemi düşündüm ve neredeyse cesaretimi kaybediyordum. Sonra ejder-yılanların iğrenç, dişsiz ağızlarında yakalanmış cüceleri düşündüm. Savaş baltası parlayan, ama dev yaratıklarla karşılaştırıldığında minicik ve güçsüz görünen Hartmut'u düşündüm.</p>

  <p>Şimdi, yazarken de onu düşünüyorum ve babamı, annemi, halkımı. Doğru şeyi yaptığımı biliyorum. Alake'in söylediği gibi, durup halkımın ölmesini izlerken, kendi kendime, Bunu engelleyebilirdim, demeye dayanamam!</p>

  <p>"Babanın düşünmesi gereken bir elf halkı olacak, Sabia. Onlar için güçlü olacaktır, bundan emin olabilirsin. Grundle" -Alake'in siyah gözleri bana kaydı, tavrı sert ve emrediciydi "ya gemi?"</p>

  <p>"Limanda demirli," dedim. "Kaptan ve mürettebatın çoğu dinlenme saatlerinde kıyıda olur, gemide yalnızca bir nöbetçi kalır. Onunla başa çıkabiliriz. Benim bir planım var."</p>

  <p>"Pekala." Alake bu konuyu bana bıraktı. "Derin-uyku zamanında gizlice kaçarız. İhtiyaç duyabileceğiniz şeyleri toparlayın. Gemide su ve yiyecek vardır, değil mi"</p>

  <p>"Ve silahlar," diye ekledim.</p>

  <p>Bu bir hataydı. Sabia bayılacak gibi oldu, hatta Alake bile şüpheli göründü. Başka bir şey söylemedim. Mesela onlara, benim savaşırken ölmeye kararlı olduğumu söylemedim. "Büyüm için ihtiyaç duyacaklarımı alacağım," dedi Alake. Sabia bize çaresizlik içinde baktı. "Ben de lavtamı alabilirim, " diye öneride bulundu.</p>

  <p>Zavallı kız. Herhalde yılanları şarkıları ile büyülemeyi düşünüyordu. Gülecek oldum, Alake ile göz göze geldim ve bunun yerine içimi çektim. Aslında, düşününce, onun lavtası ve benim baltam aynı şeye yarayacaktı.</p>

  <p>"Pekala. Şimdi ayrılıyoruz, ihtiyaç duyacaklarımızı toparlayın. Dikkatli olun. Sessiz olun. Yapacaklarınızı gizlice yapın! Anne babalarımıza, yemeğe inemeyecek kadar üzgün olduğumuz mesajını göndereceğiz. Ne kadar az kişi görürsek, o kadar iyi. Anlıyor musunuz Kimseye söylemeyin." Alake sert bakışlarını Sabia'ya dikti.</p>

  <p>"Kimseye... Devon hariç," diye yanıt verdi Sabia.</p>

  <p>"Devon mı Kesinlikle olmaz! Seni vazgeçirir." Alake erkeklere pek değer vermezdi.</p>

  <p>Sabia kızdı. "O benim kocam olması için seçtiğim kişi. Bilmeye hakkı var. Birbirimizden hiçbir şey saklamayız. Bu aramızda bir onur meselesi. Ondan istersem, kimseye bir şey söylemez. "</p>

  <p>Küçük, sivri çenesi meydan okurcasına titredi, zayıf omuzları dikleşti. Olabilecek en kötü zamanda inatlarının tutması konusunda elflere güvenebilirsin.</p>

  <p>Alake bundan hoşlanmadı, ama benim gibi o da, Sabia'nın fikrini değiştirmesini sağlamanın bir yolu olmadığını görebiliyordu.</p>

  <p>"Tüm yalvarmalarına, gözyaşlarına ve itirazlarına direnecek misin?" dedi Alake aksi aksi.</p>

  <p>"Evet," dedi Sabia, solgun yanakları sevimli bir şekilde kızararak. "Bunun ne kadar önemli olduğunu biliyorum, Alake. Seni hayal kırıklığına uğratmayacağım. Ve Devon anlayacaktır. Göreceksin. O bir prens, unuttun mu Halkımıza karşı sorumluluk taşımanın ne demek olduğunu bilir."</p>

  <p>Alake'in kaburgalarını dürtükledim. "Benim yapacak şeylerim var," dedim boğuk bir sesle. "Ve fazla zamanımız yok."</p>

  <p>Denizgüneşi uzak kıyıdan geceye doğru süzülüyordu. Deniz çoktan koyu mor bir renge bürünmeye başlamıştı; hizmetkarlar sarayda oraya buraya seğirtiyor, lambaları yakıyorlardı.</p>

  <p>Sabia yatağından kalktı ve lavtasını kutusuna yerleştirmeye başladı. Konuşmamızın sona erdiği açıktı.</p>

  <p>"Burada buluşuruz," dedim.</p>

  <p>Sabia serinkanlı bir onayla başını salladı. Hala kalıp tartışma eğiliminde görünen Alake'i yatak odasından koridora çıkarmayı başardım. Kapalı kapının ardından, Sabia'nın "Karanlık Lady" isimli bir şarkı söylemeye başladığını duyabiliyordum, insanın yüreğini burkacak kadar hüzünlü bir şarkıdır bu.</p>

  <p>"Devon gitmesine asla izin vermez! Anne babalarımıza söyleyecek!" diye tısladı Alake bana.</p>

  <p>"Erken geliriz," diye fısıldadım, "ve onlara gözkulak oluruz. Eğer Devon gidecek gibi olursa, onu durdururuz. Büyünle yapabilirsin bunu, değil mi"</p>

  <p>"Evet, elbette." Alake'in kara gözleri parıldadı. "Mükemmel bir fikir, Grundle. Kendim düşünebilmeliydim. Saat kaçta dönelim?"</p>

  <p>"Akşam yemeği bir burç sonra!&nbsp;<a href="../Text/dipnotlar.xhtml#a20" id="k20"><sup>[20]</sup></a>&nbsp;Devon burada, sarayda kalıyor. Sabia görünmeyince endişelenecek ve sorunun ne olduğunu görmek için gelecektir. Bu bize zaman verir."</p>

  <p>"Ya Sabia erken gelmesi için mesaj gönderirse?"</p>

  <p>"Yemeği kaçırarak Sabia'nın babasına saygısızlık etmeyi göze alamaz."</p>

  <p>Burada kalışları sırasında onlara tahammül etmek zorunda kalmam yüzünden elf görgü kuralları hakkında epey bilgim vardı. Alake de burada yaşamıştı, ama -insanlara has bir davranışla-canı nasıl isterse öyle davranmıştı. Alake'e hakkını teslim etmek gerekirse, elf yemeklerinden herhangi birinin sonuna kadar kalmaktansa, açlıktan ölmeyi tercih eder. Servis edilen tabaklar arasında saatler geçen elf yemekleri, bazen günlerce sürebilir. Ama bugün Eliason'un pek az iştahı olacağını tahmin ediyordum.</p>

  <p>Alake ve ben ayrıldık, her birimiz kendi odalarımıza döndük. Ben oradan oraya seğirterek giysilerimi, yan sakal fırçamı ve başka gerekli şeyleri küçük bir bohça yaparak, bir Phondra tatiline gider gibi hazırlandım. Planımızın heyecanı ve tehlikesi beni, korkunç sonu hakkında düşünmekten alıkoyuyordu sanırım. Ama anne babama bir veda mektubu yazmaya sıra gelince, yüreğim bana ihanet etmeye başladı.</p>

  <p>Elbette, annem ve babam ne yazdığımı okuyamayacaktı, ama elf kralına bir not ekleyerek, mektubu onlara okumasını rica etmeyi planlamışttm. Söylemek istediğim şeyleri ifade etmeyi başarmadan önce pek çok sayfa yırttım ve sonunda mektup öyle çok gözyaşıyla kaplandı ki, herhangi birinin yazılanları çözebildiğini hiç sanmıyorum. Anneme ve babama biraz umut ve teselli verebildiğini umuyorum.</p>

  <p>Mektubu bitirdiğim zaman onu babamın sakal bakım çantasına tıktım, sabah olduğunda orada bulacaktı. Sonra, anne babamın misafir odasında oyalandım, onlara ait olan her ufak tefek şeye sevgiyle baktım ve tüm kalbimle, onları bir kez daha görebilmeyi diledim. Ama annemi kandıramayacağımı çok iyi biliyordum, bu yüzden onlar daha yemekten kalkmadan telaşla oradan çıktım ve sarayın, Sabia'nın yaşadığı kısmına yollandım.</p>

  <p>Yalnız kalma ihtiyacı duyarak, sessiz bir köşe buldum, orada oturdum ve güç vermesi, rehberlik ve yardım etmesi için Benzersiz'e dua ettim. Çok rahatladım, huzur buldum ve doğru şeyi yaptığım hissine kapıldım.</p>

  <p>Konuşmalarını duymamızı Benzersiz istemişti. Benzersiz bizi yalnız bırakmayacak. Bu ejder-yılanlar kötü olabilir, ama Benzersiz iyidir. O bize yol gösterecek, bizi koruyacak. Bu yaratıklar ne kadar güçlü olsa da, bu dünyayı ve içindeki her şeyi yaptığına inandığımız Benzersiz'den daha güçlü değiller.</p>

  <p>Kendimi çok daha iyi hissediyordum ve tam Alake'e ne olduğunu merak etmeye başlamıştım ki, Devon'ın yanımdan fırtına gibi geçip, Sabia'nın odasına yöneldiğini gördüm. Hangi odaya gireceğini merak ederek köşemden çıktım (elbette Sabia'nın yatak odasına girmesine izin verilmeyecekti) ve Alake ile toslaştım.</p>

  <p>"Neden bu kadar geciktin" diye sordum sinirle, alçak sesle. "Devon çoktan geldi!"</p>

  <p>"Büyü ayinleri," dedi bana çalımla. "Açıklayamam."</p>

  <p>Bilmeliydim. Devon'ın endişeli sesini ve sonra Sabia'nın duennasının&nbsp;<a href="../Text/dipnotlar.xhtml#a21" id="k21"><sup>[21]</sup></a>&nbsp;ona yanıt verdiğini, ona Sabia'nın iyi olmadığını, ama beklerse kendisini oturma odasında göreceğini söylediğini duydum.</p>

  <p>Devon o yöne yöneldi. Kapılar kapandı.</p>

  <p>Alake koridora fırladı, ben de ardından koşturdum ve oturma odasının yanındaki müzik odasına, Sabia ile duennasından bir iki saniye önce daldık.</p>

  <p>"Bunu kaldırabilecek misin, hayatım" Duenna, civcivinin yanındaki tavuk gibi Sabia'nın yanında dolanıp duruyordu. "Hiç iyi görünmüyorsun."</p>

  <p>"Başım çok kötü ağrıyor," dediğini duyduk Sabia'nın zayıf bir sesle. "Şakaklarımı ovmak için bana lavanta suyu getirebilir misin"</p>

  <p>Alake elini mercan duvara koydu, birkaç sözcük mırıldandı ve duvar parmaklarının altında çözülerek, onun içinden görebileceği bir delik oluşturdu. Benim göz seviyemde bir delik daha oluşturdu. Neyse ki, elfler odalarını mobilyalar, vazolar, çiçekler, kuş kafesleri ile doldurur. İyi gizlenmiştik, ama ben bir palmiye ağacının yapraklarının arasından izlemek zorunda kalıyordum. Alake ise bir şarkıcı phurah kuşu ile göz gözeydi.</p>

  <p>Sabia Devon'a, ancak evli çiftler için uygun görülebilecek bir yakınlıkta duruyordu. Duenna kötü haberle geldi.</p>

  <p>"Zavallı Sabia. Lavanta suyu bitmiş. Nasılolur, anlamadım.</p>

  <p>Daha dün doldurmuştum şişeyi."</p>

  <p>"Marabella, bana bir iyilik yapıp, tekrar doldurabilir misin Başım korkunç zonkluyor." Sabia elini alnına koydu. "Annemin eski odasında biraz vardı, sanırım."</p>

  <p>"Korkarım çok hasta," dedi Devon endişeyle.</p>

  <p>"Ama annenin odası Grotto'nun öbür kanadında," dedi duenna. "Siz ikinizi yalnız bırakmamalıyım..."</p>

  <p>"Yalnızca bir an kalacağım," dedi Devon.</p>

  <p>"Lütfen, Marabella," diye yalvardı Sabia.</p>

  <p>Elf prensesi hayatında hiç reddedilmemişti. Duenna kararsızlıkla ellerini oynattı. Sabia hafifçe inledi. Duenna hemen gitti. Orası ile Sabia'nın annesinin odası arasında pek çok yeni oda açıldığını ve pek çok eski koridonın kapandığını bildiğimden, sabah olmadan duennanın geri dönebileceğini sanmıyordum.</p>

  <p>Sabia, yumuşak bir sesle her şeyi Devon'a anlatmaya başladı.</p>

  <p>ikisi arasında geçen acı dolu sahneyi tasvir etmem mümkün değil. Birlikte büyümüşler, çocukluklarından itibaren birbirlerini sevmişlerdi. Devon dehşet dolu bir şokla dinledi, sonra öfke doldu, sonra hararetle tartıştı, karşı çıktı. Sabia'nın sakinliği, kendine hakimliği karşısında gurur duydum, ama, Devon'ın kederi karşısında ne kadar acı çektiğini bildiğimden, gözlerime yaşlar doldu.</p>

  <p>"Onur bağımız olduğundan sırrımızı sana anlattım, sevgilim," dedi, ellerini Devon'ın ellerinin üzerine koyup, doğrudan gözlerinin içine bakarak. "Bizi durdurma, bize ihanet etme gücün var. Ama bunu yapmayacaksın, biliyorum, çünkü sen bir prenssin ve bu fedakarlığı halkımızın iyiliği için yaptığımı anlıyorsun. Ve biliyorum ki, hayatım, senin yaptığın fedakarlık benimkinden çok daha zor olacak, ama ben nasıl senin aşkın adına güçlü oluyorsam, senin de benim için güçlü olacağını biliyorum."</p>

  <p>Devon kedere boğularak, dizlerinin üzerine çöktü. Sabia yanında diz çöktü, kollarını ona doladı. Kendi gözetleme deliğimden çekildim, kendimden fena halde utanmıştım. Alake de kendi deliğinden uzaklaştı, iki deliği de elinin bir hareketi ve büyüsüyle kapattı. Genellikle aşkı küçük görür. Şimdi konu üzerinde hiçbir şey söylemediğini ve gözlerini oldukça hızlı kırpıştırmakta olduğunu fark etmiştim.</p>

  <p>Müzik odasında karanlığın içinde, bir lamba yakmaya cesaret edemeyerek oturduk. Gemiyi çalma planımı Alake'e anlattım, o da onayladı. Ama gemiyi nasıl kullanacağım hakkında pek az fikrim olduğunu söylediğimde, yüzü ciddileşti.</p>

  <p>"Bunun sorun olacağını sanmıyorum," dedi ve ne kastettiğini tahmin ettim.</p>

  <p>Ejder-yılanlar bizi bekliyor olacaktı.</p>

  <p>Bana kendi seviyesinde (üçüncü Seviye'ye yeni çıkmıştı, o da her ne demekse) çalıştığı büyülerden birşeyler anlattı. Aslında büyüsünden bahsetmemesi gerektiğini biliyordum ve itiraf etmeliyim ki hiç ilgilenmiyordum ve anlattıklarından hiçbir şey anlamıyordum. Ama korkumuzu düşünmememiz için aklımızı meşgul etmeye çalışıyordu, bu yüzden sahte bir ilgiyle dinledim.</p>

  <p>Sonra bir kapının kapandığını duyduk. Devon gitmiş olmalıydı. Zavallı çocuk, diye düşündüm ve ne yapacağını merak ettim. Elflerin kederden hastalanıp öldüğü bilinir, Devon'ın Sabia'dan fazla uzun yaşayacağını sanmıyordum.</p>

  <p>"Kendini toplaması için ona birkaç dakika verelim," dedi</p>

  <p>Alake, sıradışı bir düşüncelilik ile.</p>

  <p>"Fazla uzun olmasın," diye uyardım. "Bu geç burçta herkes yatağına gitmiş olmalı. Daha bu labirentten kurtulup sokaklardan geçeceğiz ve iskeleye varacağız."</p>

  <p>Alake kabul etti ve birkaç gergin dakikadan sonra ikimiz de daha fazla bekleyemeyeceğimize karar verip kapıya yöneldik.</p>

  <p>Koridor karanlık ve boştu. Marabella'yla karşılaşırsak anlatacağımız inanılır bir hikaye düşünmüştük, ama ondan ya da lavanta suyundan iz yoktu. Sabia'nın yatak odasına süzüldük, kapıya hafifçe vurduk ve hafifçe iterek açtık.</p>

  <p>Sabia yatak odasında, karanlığın içinde geziniyor, eşyalarını toparlıyordu. Kapının açıldığını duyunca telaşla başına ince bir eşarp örttü ve sonra bize döndü.</p>

  <p>"Kim o" diye sordu korkuyla. "Marabella"</p>

  <p>"Biziz," dedim. "Hazır mısın"</p>

  <p>"Evet, evet. Bir dakika."</p>

  <p>Çok heyecanlanmıştı anlaşılan, çünkü karanlıkta, sanki daha önce hiç buraya girmemiş gibi oraya buraya çarpa çarpa dolandı. Sesinin de değişmiş olduğunu fark ettim, ama ağlamaktan boğuk çıktığı sonucuna vardım. Sonunda, bir sandalyeye takılıp düştükten sonra, içinden danteller ve kurdeleler fışkıran ipekten bir çantayı sıkı sıkı kavrayarak yanımıza geldi.</p>

  <p>"Hazırım," dedi boğuk bir sesle, eşarbını yüzünden kaldırmadan. Muhtemelen şişmiş gözlerini ve burnunu göstermek istemiyordu. Elfler o kadar kibirli ki!</p>

  <p>"Ya lavta" diye sordum.</p>

  <p>"Ne"</p>

  <p>"Lavta. Lavtanı da alacaktın."</p>

  <p>"Ah, şey. Ben... vazgeçtim," dedi hafifçe, öksürdü, sonra</p>

  <p>boğazını temizledi.</p>

  <p>Alake koridorda nöbet tutuyordu. Bizi sabırsızca çağırdı.</p>

  <p>"Marabella bizi yakalamadan gelin!"</p>

  <p>Sabia arkasında seğirtti. Tam onu izlemek üzereydim ki, karanlıktan bir iç çekiş, Sabia'nın yatağından bir hışırtı geldiğini duyduğumu sandım. Başımı çevirdim, tuhaf bir gölge gördüm, ama tam bir şey söylemek üzereydim ki, Alake üzerime atıldı.</p>

  <p>"Hadi, Grudle!" diye ısrar etti, tırnaklarını koluma batınp, beni dışarı sürüklerken.</p>

  <p>Bu konuda daha fazla düşünmedim.</p>

  <p>Üçümüz Grotto'dan güven içinde çıktık. Sabia yolu gösterdi ve yalnızca bir kez kaybolduk. Elfler insanlar gibi, heryere muhafız koyma ihtiyacını göstermemeleri için Benzersiz'e şükürler olsun. Elf şehrinin caddeleri, bu saatte bir cüce sokağının olacağı gibi boştu. Yalnızca insan köylerinde, gecenin tüm saatleri boyunca dolananlar görürsünüz.</p>

  <p>Gemiye ulaştık. Alake nöbet tutan cücelere bir uyku büyüsü yaptı ve adamlar huzurla horlayarak güverteye devrildiler. Sonra gece boyunca en zorlu işimiz olacak şey ile yüzleştik -uyuyan cüceleri gemiden kıyıya taşımak ve onları fıçıların arasına saklamak.</p>

  <p>Cüceler ölü gibi ağırdı ve ilki ile güreşirken kolumun yerinden çıktığından emindim. Alake'e, yapabileceği bir uçma büyüsü olup olmadığını sordum, ama çalışmalarında o kadar ilerlemediğini söyledi. Tuhaftır ki, zayıf, kırılgan Sabia cüce taşıma konusunda sıradışı bir kuvvet ve beceri gösterdi. Yine, bunun garip olduğunu düşündüm. Gerçekten de kör müydüm acaba Yoksa Benzersiz gözlerimi kapatmamı mı emretmişti</p>

  <p>Son cüceyi de taşıdık ve daha önce tasvir ettiğim denizaltının daha ufak bir versiyonu olan gemiye bindik. İlk işimiz, yatakhaneleri, ambarları aramak ve mürettebatın orada burada bıraktığı muhtelif baltaları, mızrakları toplamak oldu. Onları, gözlem adasının arka tarafında bulunan üst güverteye taşıdık.</p>

  <p>Alake ile Sabia onları aşağı atmaya başladı. Silahların çıkardığı şapırtılar tüylerimi diken diken etti, şehirdeki herkesin duyduğundan emindim.</p>

  <p>"Bekle!" Alake'i yakaladım. "Hepsinden kurtulmamız gerekmiyor, değil mi Bir ikisini saklayamaz mıyız"</p>

  <p>"Hayır, yaratıkları savunmasız olduğumuza inandırmamız lazım," dedi Alake kararlılıkla ve son birkaç tanesini küpeştenin üzerinden fırlattı.</p>

  <p>"Bizi izleyen gözler var, Grundle," diye fısıldadı Sabia huşu içinde. "Onları hissetmiyor musun"</p>

  <p>Hissedebiliyordum ve silahlarımızı yunuslara teslim etmek konusunda beni daha mutlu kılmadı bu. Yatağımın altına bir savaş baltası saklama sağduyusunu göstermiş olduğum için memnundum. Bilmediği şey, Alake'i incitemeyecekti de.</p>

  <p>Gözlem odasına döndük, hiçbirimiz bir şey söylemiyor, her birimiz şimdi ne olacağını merak ediyorduk. Oraya varınca, birbirimize bakarak durduk.</p>

  <p>"Sanırım bu şeyi yürütebilirim," diye öneride bulundum. Ama bu gerekli olmadı.</p>

  <p>Alake'in öngördüğü gibi, geminin kapakları aniden gümleyerek kapandı ve bizi içeride bıraktı. Görebildiğimiz birisi tarafından yönetilmeyen gemi, rıhtımdan ayrıldı ve kayarak açık denize yöneldi.</p>

  <p>Gizli kaçışımızın hararetli heyecanı üzerimizden akıp, bizi buz gibi soğuk bıraktı; korkunç sonumuzun neye benzeyeceğini, açık bir biçimde fark etmeye başlamıştık. Su güverteyi aştı ve pencereleri kapladı. Gemimiz İyideniz'e daldı.</p>

  <p>Yapayalnız ve korkmuş, birbirimizin ellerine uzandık. Ve o zaman, elbette, Sabia'nın Sabia olmadığını anladım.</p>

  <p>Devon'dı.</p>

  <p class="whitespace">&nbsp;</p>
</body>
</html>
