<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>tummetin</title>
  <link href="../Styles/stylesheet1.css" rel="stylesheet" type="text/css" />
  
<style type="text/css">
@page { margin-bottom: 10.000000pt; margin-top: 10.000000pt; }
                @font-face {
    font-style: normal;
    font-family: "Liberation", serif, sans-serif;
    font-weight: normal;
    src: url(../Fonts/LiberationSerif-Regular.ttf)
    }

                @font-face {
    font-style: italic;
    font-family: "Liberation", serif, sans-serif;
    font-weight: normal;
    src: url(../Fonts/LiberationSerif-Italic.ttf)
    }

                @font-face {
    font-style: bold;
    font-family: "Liberation", serif, sans-serif;
    font-weight: bold;
    src: url(../Fonts/LiberationSerif-Bold.ttf)
    }
</style>
</head>

<body class="calibre">
  <div class="calibre1" id="calibre_pb_0"></div>

  <div class="chapter">
    <p class="baslik">C Serisi</p>

    <p class="baslik">İşkenceden Sonra Zihinsel ve Ruhsal Değişimler İle</p>

    <p class="baslik">Duygusal Altüst Oluşlar</p>

    <p class="normal">Bu seride, rahatsızlıkları işkence sırasında ya da hemen sonrasında ortaya çıkan, durumları hayli ağır hastaları bir araya getirdik. Onları alt gruplara ayırdık, çünkü karakteristik morbidite semptomları kişilik üzerindeki etkilerinden bağımsız olarak uygulanan farklı işkence yöntemlerine de denk düşüyordu.</p>

    <p class="baslik">Grup No. 1 – Sözde önlem olarak ayrımsız işkenceden sonra</p>

    <p class="normal">Burada tutuklulara gerçekten işkence yapmak yerine konuşturmaya yönelik kaba yöntemleri ele alıyoruz. Belirli bir aşamadan sonra acının dayanılmaz bir hal alması ilkesi burada özel bir önem taşır. Dolayısıyla amaç bu aşamaya mümkün olduğunca çabuk ulaşmaktır. Bunun için kılı kırk yarmaya gerek yoktur. Kaba güçle çeşitli yöntemler kullanılır: kurbana aynı anda birkaç polisin birden vurması; kurbanın çevresinde çember oluşturan dört polis kum torbası gibi onu birbirlerine doğru ileri geri iterken diğerinin de göğsünde sigara söndürmesi, bir diğerinin de falakaya çekmesi. Kurbanlar anlatırken bize özellikle korkunç görünen ve Cezayir’de uygulanan bazı yöntemler şunlardır:</p>

    <p class="normal">Tazyikli sabunlu suyla lavman yapma ve ağza zorla su verme.<a class="calibre2" href="../Text/Yeryuzunun%20Lanetlileri_split_021.html#footnote-600-47" id="footnote-600-47-backlink">[47]</a></p>

    <p class="normal">Anüse şişe sokma.</p>

    <p class="normal">“Hareketsizliğe zorlama” denilen iki işkence türü:</p>

    <p class="normal">Tutukluya zorla diz çöktürülür, kolları yere paraleldir, avuç içleri ise yukarıya dönüktür. Gövde ve baş diktir. Hiçbir harekete izin verilmez. Tutuklunun arkasında duran bir polis cop darbeleriyle tutukluyu kımıldamamaya zorlar.</p>

    <p class="normal">Tutuklu yüzü duvara dönük şekilde tutulur. Kolları kaldırılır ve elleri duvara dayalı tutulur. Burada da en küçük bir harekette ya da en küçük bir rahatlama işaretinde darbeler yağmur gibi iner.</p>

    <p class="normal">işkence gören iki kategori kurban olduğunu belirtmeliyiz:</p>

    <p class="normal">Bir şey bilenler</p>

    <p class="normal">Bir şey bilmeyenler.</p>

    <p class="normal">a. Bir şey bilenlerin hastanelere getirilmesi çok ender görülür. Fransız cezaevlerinde falanca yurtseverin işkence gördüğünü kesin olarak biliyor olabiliriz, ama onunla asla hasta olarak karşılaşmayız.<a class="calibre2" href="../Text/Yeryuzunun%20Lanetlileri_split_021.html#footnote-600-48" id="footnote-600-48-backlink">[48]</a></p>

    <p class="normal">b. Buna karşılık, hiçbir şey bilmeyenler sık sık bize başvurur. Burada genel bir tutuklama dalgasında ya da arama sırasında dövülen Cezayirlilerden söz etmiyoruz. Bunlar da bize hasta olarak gelmezler. Hiçbir örgüte dahil olmayan, yakalanan ve karakollara ya da sorgu merkezlerine getirilen Cezayirlilerden söz ediyoruz.</p>

    <p class="alt-baslik">Karşılaşılan Psikiyatrik Semptomlar</p>

    <p class="normal">a. Klinik depresyon: Dört vaka</p>

    <p class="normal">Bunlar anksiyeteden tamamen muaf, depresif ve çoğu zaman yatağa bağlı melankolik hastalardır, ilişki kurmaktan kaçınırlar, sonra belirli bir neden olmadan birden aşırı şiddet hali gösterirler.</p>

    <p class="normal">b. Anorexia nervosa: Beş vaka</p>

    <p class="normal">Bu hastalar ciddi sorunlar yaratır, çünkü sinirsel anoreksi, beraberinde her tür temas fobisini de getirir. Örneğin hastanın yanına gelerek ona dokunmaya, elini tutmaya çalışan hemşireyi hemen sert bir şekilde iterler. Yapay yoldan beslemek ya da ilaç vermek olanaksızdır.<a class="calibre2" href="../Text/Yeryuzunun%20Lanetlileri_split_021.html#footnote-600-49" id="footnote-600-49-backlink">[49]</a></p>

    <p class="normal">c. Huzursuzluk: On bir vaka</p>

    <p class="normal">Bunlar sakin duramayan hastalardır. Yalnız kalmakta ısrar ederler ve doktorla odasında yalnız kalmaya ikna etmek zordur.</p>

    <p class="normal">Birinci kategoriye giren işkence kurbanlarında sık sık iki duyguya rastlanır:</p>

    <p class="normal">Birincisi, adaletsizlik. Bir hiç uğruna gece gündüz işkence görmek bu insanların içinde bir şeyleri yok etmiştir sanki. Bu kurbanlardan bir tanesi özellikle acı verici bir deneyim yaşamıştı: Birkaç gün sonuçsuz işkence gördükten sonra polis FLN ile hiç ilgisi olmayan barışsever bir adamla karşı karşıya olduğunu anladı. Belirtildiğine göre, buna karşın polis şefi şöyle dedi: “Onu bu halde çıkarmayın. Biraz daha üzerinde çalışın ki, dışarı çıktığında sesini çıkarmasın.”<a class="calibre2" href="../Text/Yeryuzunun%20Lanetlileri_split_021.html#footnote-600-50" id="footnote-600-50-backlink">[50]</a></p>

    <p class="normal">ikinci olarak, bütün ahlâki değerlere kayıtsızlık. Bu hastalara göre haklı dava yoktur. işkenceye neden olan bir dava zayıf bir davadır. Yapılması gereken ilk iş kişinin gücünü artırmasıdır, yoksa davanın erdemleri sorununu ortaya koymak değil. Önemli olan tek şey güçtür.</p>

    <p class="baslik">Grup No. 2 Elektrik işkencesinden sonra</p>

    <p class="normal">Bu grupta asıl olarak elektrik işkencesinden geçen Cezayirli yurtseverleri ele aldık. Elektrik daha önce bir dizi işkence yönteminden biri olarak kullanılmasına karşın, Eylül 1956’dan sonra bazı sorgular yalnızca elektrikle yapıldı.</p>

    <p class="alt-baslik">Karşılaşılan Psikiyatrik Semptomlar</p>

    <p class="normal">a. Kısmi ya da sistemli somatik hastalıklar: üç vaka</p>

    <p class="normal">Bu hastalar vücutlarında “iğneler” hisseder ve onlara elleri parçalanıyormuş, kafaları patlıyormuş, dillerini yutuyorlarmış gibi gelir.</p>

    <p class="normal">b. Apati, isteksizlik ve ilgisizlik: yedi vaka</p>

    <p class="normal">Bu hastalar hareketsizdir, motivasyonları ve enerjileri yoktur ve günübirlik yaşarlar.</p>

    <p class="normal">c. Elektrik fobisi</p>

    <p class="normal">Elektrik düğmesine dokunmaktan, radyoyu açmaktan korkma, telefon korkusu. Doktorun elektroşok tedavisi olasılığından söz etmesi bile mümkün değildir.</p>

    <p class="baslik">Grup No. 3 “Gerçek serumu” sonrası.</p>

    <p class="normal">Bu ilaç, hiçbir çapraz muayenenin işe yaramayacağı bir bilinçaltı zihinsel bloke durumu yaşayan hastalarda kullanılır. Kimyasal yöntemler denenir. Şırınga edilen penthanol en yaygın kullanılan serumdur; amacı hastayı kurtulamadığı iç çelişkiden kurtarmaktır. Doktor hastayı bu “yabancı beden”den kurtarmak için devreye girer.<a class="calibre2" href="../Text/Yeryuzunun%20Lanetlileri_split_021.html#footnote-600-51" id="footnote-600-51-backlink">[51]</a> Ne var ki, psikolojik etkenlerin yavaş çözülmesini kontrol etmenin zorlukları vardır ve hastalığın daha da kötüye gitmesi ya da yeni ve pek açıklanamayan semptomların ortaya çıkması alışılmadık bir şey değildir. Bu yüzden genel olarak bu yöntem az çok kullanılmaz olmuştur.</p>

    <p class="normal">Cezayir’de askeri doktorlarla psikiyatristler gözaltı merkezlerinde bu yöntemle deney yapmak için geniş bir alan buldular. Nevroz vakalarında penthanol bastırmayı rahatlatıyorsa, o halda Cezayirli yurtseverlerde de siyasal engellerin yıkılmasına ve elektriğe gerek kalmadan tutukluyu konuşturmaya hizmet edebilirdi – çünkü tıp geleneği acı çektirmekten kaçınılması gerektiğini belirtir. Bu, “psikolojik savaş”ın tıptaki eşdeğeridir.</p>

    <p class="normal">Senaryo şöyledir: Önce psikiyatrist, “Ben doktorum, polis değilim. Sana yardım etmek için buradayım,” der. Bu şekilde birkaç gün sonra tutuklunun güveni kazanılır.<a class="calibre2" href="../Text/Yeryuzunun%20Lanetlileri_split_021.html#footnote-600-52" id="footnote-600-52-backlink">[52]</a> Sonra: “Kafanı toplaman için sana iğne yapacağım.” Birkaç gün boyunca her tür vitamin, kalp çalıştırıcılar ve diğer yalancı ilaçlar verilir. Dördüncü ya da beşinci gün damardan penthanol verilir. Sorgu başlar.</p>

    <p class="alt-baslik">Karşılaşılan Psikiyatrik Semptomlar</p>

    <p class="normal">a. Konuşmada klişeler</p>

    <p class="normal">Hasta sürekli, “Onlara hiçbir şey söylemedim. Bana inanmalısınız, konuşmadım,” tarzında cümleler tekrarlar. Bu tür klişelere sürekli anksiyete eşlik eder. Aslında hasta çoğunlukla işkence altında konuşup konuşmadığını bile bilmiyordur. Uğruna savaştığı davaya ve isimleriyle adreslerini vermiş olabileceği yoldaşlarına karşı suçluluk duygusu burada çok ağır hale gelir. Bu parçalanmış vicdanları hiçbir şey rahatlatamaz.</p>

    <p class="normal">b. Zihinsel ve duyusal algıda bulanıklık</p>

    <p class="normal">Hasta bir nesnenin varlığından emin olamaz. Yürütülen mantık hiç ayrım gözetmeden kabul edilir. Aynı anda her şey hem doğru hem de yanlıştır.</p>

    <p class="normal">c. Teke tek konuşmalara karşı fobi</p>

    <p class="normal">Bu korku, her an yeniden sorgulanabileceği akut izlenimden kaynaklanır.</p>

    <p class="normal">d. içe kapanma</p>

    <p class="normal">Hasta sürekli tetiktedir. Bir soruyu sözcüğü sözcüğüne kaydeder ve yanıtını sözcüğü sözcüğüne ince ince işler. Bundan psikolojik yavaşlık, kesintili cümleler, tekrarlar vb. ile birlikte yarı içe kapanma görüntüsü ortaya çıkar.</p>

    <p class="normal">Bu hastaların bütün damardan verilen ilaçları inatla reddettikleri açıktır.</p>

    <p class="baslik">Grup No.4 Beyin yıkamadan sonra</p>

    <p class="normal">Cezayir’de “psikolojik savaş” konusundan son zamanlarda çok söz edildi. Bu yöntemler konusunda eleştirel bir inceleme yapma niyetinde değiliz. Burada psikiyatrik sonuçlarını hatırlatmakla yetineceğiz. Cezayir’de iki kategori beyin yıkama merkezi vardır:</p>

    <p class="alt-baslik">1. Aydınlar için</p>

    <p class="normal">Burada ilke aydının oyunda rol almasını sağlamaktır. Bunun hangi psikoterapi okuluna dahil olduğu açıktır.<a class="calibre2" href="../Text/Yeryuzunun%20Lanetlileri_split_021.html#footnote-600-53" id="footnote-600-53-backlink">[53]</a></p>

    <p class="normal">a. İşbirliği oyunu oynamak</p>

    <p class="normal">Aydın işbirliğinin nedenlerini belirleyerek işbirliği yapmaya davet edilir. Dolayısıyla ikili bir kişilik yaşamak ve önleyici tedbir olarak dolaşımdan çekilen ünlü bir yurtsever rolünü oynamak zorunda kalır. Operasyonun amacı bilinci oluşturan öğelere içeriden saldırmaktır. Aydın yalnızca işbirliği yapmakla kalmayacaktır, hasımlarını ya da konuşmaktan kaçınanları kazanmak için “özgürce” tartışma emri de verilmiştir. Bu, yurtseverlerle ilgili ipuçları vermesi ve böylece muhbir görevi görmesi için etkili bir yoldur. Şans eseri hiç muhalif bulamadığını iddia ederse, muhalifler ona gösterilir ya da muhalif varmış gibi davranması söylenir.</p>

    <p class="normal">b. Fransa’nın başarıları ve sömürgeciliğin değerleri üzerine konuşma</p>

    <p class="normal">Bu görevi mümkün olduğunca iyi yapabilmesi için aydın Yerli Bürosu’ndan memurlar ya da daha iyisi psikologlar, sosyal psikiyatristler, sosyologlar vb. gibi “siyasi danışmanlar”dan bilgi alır.</p>

    <p class="normal">c. Cezayir Devrimi’nin savlarını ele alıp birer birer çürütme</p>

    <p class="normal">Cezayir bir ulus değildir; hiçbir zaman bir ulus olmamıştır; hiçbir zaman da olmayacaktır.</p>

    <p class="normal">“Cezayir halkı” diye bir şey yoktur.</p>

    <p class="normal">Cezayir yurtseverliği anlamdan yoksundur.</p>

    <p class="normal">Fellahlar komplocu, suç işleyen insanlardır ve aldatılmış zavallılardır.</p>

    <p class="normal">Aydınlar sırayla bu temalarda sunuş yapmak zorundadır ve sonuçların ikna edici olması gerekir. Notlar (ünlü “ödüller”) verilir ve her ay sonunda bu notlar toplanır. Aydının dışarıya çıkmasına izin verilip verilmeyeceğinin değerlendirilmesinde kullanılır.</p>

    <p class="normal">d. Tamamen patolojik bir komün yaşamı sürme</p>

    <p class="normal">Tek başına kalmak bir isyan eylemidir. Bu yüzden aydının yanında her zaman biri olmalıdır. Sessizlik de yasaklanmıştır. Aydın yüksek sesle düşünmelidir.</p>

    <p class="alt-baslik">Tanıklık</p>

    <p class="normal">Bu, gözaltına alınan ve aylarca beyin yıkamaya maruz bırakılan bir akademisyen vakasıdır. Bir gün kamp yetkilileri onu gösterdiği gelişmeden dolayı kutlayarak yakında serbest kalacağını söylediler.</p>

    <p class="normal">Düşmanın manevralarının farkında olan adam, bu haberi fazla ciddiye almadı. Gerçekten de stratejileri tutuklulara yakında serbest bırakılacaklarını söylemek ve kararlaştırılan günden birkaç gün önce bir özeleştiri seansı organize etmekti. Toplantının sonunda, tam iyileşme belirtileri göstermediğinden çoğunlukla tutuklunun serbest bırakılma tarihini ertelerlerdi. Orada bulunan psikologlara göre seans tek taraflı milliyetçi virüse dikkat çekiyordu.</p>

    <p class="normal">Ama bu kez böyle bir kandırmaca olmadı. Tutuklu gerçekten de serbest bırakıldı. Dışarıya çıkan eski tutuklu yaşadığı şehre ve ailesine kavuşunca, oyununu bu kadar iyi oynadığı için kendisini tebrik etti. Ulusal savaşta tekrar yer alacağı için memnundu ve liderleriyle bağlantı kurmaya çalıştı. Tam o anda kafasında korkunç, rahatsız edici bir düşünce belirdi. Belki de hiçbir zaman kimseyi kandırmamıştı; ne kendisini hapsedenleri ne diğer tutukluları ne de kendisini.</p>

    <p class="normal">Oyunun ne zaman sona ermesi gerekiyordu?</p>

    <p class="normal">Burada bir kez daha hastayı rahatlatmak ve suçluluk duygusundan arındırmak zorunda kaldık.</p>

    <p class="normal">Karşılaşılan Psikiyatrik Semptomlar:</p>

    <p class="normal">a. Bütün kolektif tartışmalara karşı fobi. Üç ya da dört kişi bir araya gelir gelmez yasaklamalar ortaya çıkar, güvensizlik, kararsızlık kendini hissettirir.</p>

    <p class="normal">b. Özne verili bir bakış açısını açıklamayı ve savunmayı olanaksız bulur. Antitezli düşünce süreci. Onaylanan her şey aynı anda aynı güçle reddedilebilir. Bu savaşta karşılaştığımız en acı verici miras budur. Saplantılı kişilik Cezayir’de sömürgeciliğin hizmetinde kullanılan “psikolojik savaş”ın ürünüdür.</p>

    <p class="alt-baslik">2. Aydın olmayanlar için</p>

    <p class="normal">Berrouaghaia gibi merkezlerde artık öznellik bireyin tavrını değiştirmenin başlangıç noktası olarak alınmaz. Tam tersine bedene odaklanılır, ulusal bilincin böylece yok edileceği umuduyla beden bozulur. Birey “dövülerek” şekle sokulur. Bireyin ödülü, işkence görmemek ya da yiyecek bulmaktır.</p>

    <p class="normal">a. FLN üyesi olmadığınızı itiraf etmeniz gerekir. Tüm grup bunu yüksek sesle haykırmalı ve saatlerce tekrar etmelidir.</p>

    <p class="normal">b. Sonra bir zamanlar FLN’de olduğunuzu itiraf etmeniz ve artık bunun yanlış olduğunu kabul etmeniz gerekir. Kahrolsun FLN!</p>

    <p class="normal">Sonra bir sonraki aşama gelir: Cezayir’in geleceği Fransız’dır, Fransız’dan başka bir şey olamaz. Fransa olmadan Cezayir ortaçağa geri döner.</p>

    <p class="normal">Son olarak, siz Fransızsınız. Çok yaşa Fransa!</p>

    <p class="normal">Burada karşılaşılan rahatsızlıklar ciddi değildir. Huzur ve sükûnet isteyen, acı çeken bereli bir beden söz konusudur.</p>
  </div>

  <div class="calibre1" id="calibre_pb_24"></div>
</body>
</html>
