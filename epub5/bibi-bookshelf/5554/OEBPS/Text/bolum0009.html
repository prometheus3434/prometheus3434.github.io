<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Ayhan Hocha</title>
  <link href="../Styles/Style_ayh.css" rel="stylesheet" type="text/css" />
</head>

<body class="calibre">
  <h1>SEKİZİNCİ BÖLÜM</h1>
  <hr class="sigil_split_marker" />

  <h3 class="sigil_not_in_toc">UYKU SALONU&nbsp;</h3>

  <h3 class="sigil_not_in_toc">CHELESTRA</h3>
  <hr class="sigil_split_marker" />

  <p><br /></p>

  <p>Chelestra'daki Sartan şehrinin Konsey odasında, Samah'ın Patrynlerin savaşa hazırlandığını ifade etmesi, Konsey üyelerini yüzlerinin dehşet bürümesine sebep oldu.</p>

  <p>"Niyetleri bu, değil mi" diye sordu Samah, Alfred'e dönerek.</p>

  <p>"Ben... sanırım olabilir." Alfred hayretler içinde, tereddüt etti. "Hiç bu konuda konuşmadık..." Sesi azalıp yok oldu.</p>

  <p>Samah onu düşünceli düşünceli, dikkatle süzdü. "Buraya kazayla gelip bizi tam da bu anda uyandırman son derece talihli bir olay, kardeşim."</p>

  <p>"Ben -ne dediğini anladığımdan emin değilim, Konsey üyesi," diye yanıt verdi Alfred tereddütle, Samah'ın ses tamından hoşnutsuz halde.</p>

  <p>"Belki de gelişin pek de kazayla olmadı, ne dersin"</p>

  <p>Alfred bir an, Konsey üyesinin daha yüksek bir güçten mi bahsettiğini merak etti. Bu beceriksiz, kıymetsiz Sartan'a bir haberci olarak güvenmeye cesaret edebilecek bir Benzersiz var mıydı acaba</p>

  <p>"Ben -ben sanırım olabilir..."</p>

  <p>"Sanırsın demek!" Samah sözcüğün üzerine atladı. "Onu sanırsın, bunu sanırsın! Ne demek 'sanırsın'"</p>

  <p>Alfred ne demek olduğunu bilmiyordu. Ne söylediğini bilmiyordu, çünkü Samah'ın ne söylediğini anlamaya çalışıyordu. Alfred kekelemekten, bakakalmaktan ve sanki hepsini öldürmeyi planlıyormuşçasına suçlu görünmekten başka bir şey yapamıyordu.</p>

  <p>"Bence zavallı kardeşimize çok sert davranıyorsun, Samah," diye araya girdi Orla. "Ondan kuşkulanmak ve onu düşmanla bir olmakla suçlamak yerine ona minnet dolu teşekkürlerimizi sunmalıyız."</p>

  <p>Alfred şaşkınlık içinde baktı. Demek Konsey üyesinin kastettiği buydu! Beni Patrynlerin gönderdiğini düşünüyor!... Ama neden Neden ben?</p>

  <p>Samah'ın yakışıklı yüzünden bir gölge geçti, güneşin politik ışığını bir öfke bulutu kapladı. Sesinde kalan bir karanlık dışında öfke bulutu hemen geçti.</p>

  <p>"Seni hiçbir şeyle suçlamıyorum, kardeşim. Yalnızca bir soru sordum. Yine de, eğer karım sana haksızlık ettiğimi düşünüyorsa, beni affetmeni rica ediyorum. Yorgunum, kuşkusuz uyanmanın ve bize getirdiğin şok edici haberin etkisi olmalı."</p>

  <p>Alfred bir karşılık vermeye zorunlu hissetti kendini. "Beni tanısanız hikayeme inanmakta güçlük çekmezdiniz. Bu konuda sizi temin ederim, Konsey üyeleri. Buraya kazayla geldim. Tüm yaşamım bir tür kaza oldu zaten."</p>

  <p>Diğer Konsey üyeleri hafifçe utanmış göründü; bir Sartan, bir yarı tanrı böyle davranmamalıydı.</p>

  <p>Samah, Alfred'i indirdiği gözkapaklarının altından izledi.</p>

  <p>Adama değil, sözlerinin yarattığı imgelere bakıyordu.</p>

  <p>"Eğer başka itiraz yoksa," dedi Konsey üyesi aniden, "yarına kadar Konsey'e ara vermeyi öneriyorum. O zamana kadar, gerçek durumu öğrenebileceğimizi umuyorum. Keşif için yüzeye ekipler gönderilmesini tavsiye ediyorum. İtiraz var mı"</p>

  <p>İtiraz yoktu.</p>

  <p>"Genç erkek ve kadınların arasından seçin. Onlara dikkatli olmalarını, düşmandan iz aramalarını söyleyin. Onları deniz suyundan kaçınmaları konusunda özellikle uyarın."</p>

  <p>Alfred de imgeler görebiliyordu ve Konsey üyeleri ahenk ve fikir birliği içinde ayağa kalkarken, bazılarını diğerlerinden ayıran tuğladan ve dikenden duvarlar olduğunu gördü. Ve karı kocayı ayıran duvardan daha yüksek, daha kalın duvar yoktu.</p>

  <p>Uzun uykularını ve dünyanın çevrelerinde paramparça olduğunu öğrendikleri zaman o duvarda çatlaklar oluşmuştu. Ama Alfred çatlakların hızla doldurulduğunu, duvarların güçlendirildiğini gördü. Son derece mutsuz ve rahatsız hissediyordu.</p>

  <p>"Orla," diye ekledi Samah, kapıdan çıkarken yarı dönerek. Konsey Başı her zaman başta yürürdü. "Belki de kardeşimizin... Alfred'in ihtiyaçları ile ilgilenecek kadar iyi olursun." Mensch ismi Sartan dudaklarına zorlukla gelmişti.</p>

  <p>"Onur duyarım," dedi Orla, nazikçe eğilerek karşılık verirken. Duvar, tuğla tuğla büyüyor, genişliyordu.</p>

  <p>Alfred kadının hafifçe içini çektiğini duydu. Kocasını takip eden bakışları özlem dolu ve hüzünlüydü. O da duvarı görüyor, orada olduğunu biliyordu. Belki de o duvarı yıkmak istiyordu, ama nasıl başlayacağı konusunda hiç fikri yoktu. Samah'a gelince, duvarın varlığından bir şikayeti yok gibiydi.</p>

  <p>Konsey üyesi odadan çıktı ve diğerleri onu takip ettiler.</p>

  <p>Üçü hemen arkasından yürüdü. İkisi -Orla'ya bir bakış fırlattıktan ve Orla başını salladıktan sonra-arkalarından çıktılar. Alfred huzursuzluk içinde, ne yapacağını bilemeden olduğu yerde kaldı.</p>

  <p>Soğuk parmaklar bileğine kapandı. Kadının dokunuşu Alfred'i irkiltti. Neredeyse ayakkabılarından dışarı fırlıyordu, ayakları aksi yönlerde kaydı ve boğucu bir toz bulutu kaldırdı. Alfred sendeledi, gözlerini kırpıştırdı, hapşırdı ve burası dışında, Labirent de dahil, herhangi bir yerde olmayı diledi. Orla da onun düşmanla bir olduğunu mu düşünüyordu Kıvranarak, korkuyla konuşmasını bekledi.</p>

  <p>"Ne kadar sinirlisin! Lütfen, sakin ol" Orla ona düşünceli düşünceli baktı. "Ama sanırım, bizim için olduğu gibi, senin için de büyük bir şok olmalı. Aç ve susuz olmalısın. Ben aç ve susuz olduğumu biliyorum. Benimle yürür müsün"</p>

  <p>Yemeğe davet edilmekte -Alfred için bile-korkutucu bir şey yoktu. Açtı. Abarrach'ta yemek yemek için zaman ve iştah bulamamıştı. Bir kez daha sessizlik ve huzur içinde, kardeşleri ile birlikte yemek yemek düşüncesi mutluluk vericiydi. Çünkü bunlar gerçekten onun halkıydı, kendisi uzun uykusuna dalmadan önce tanıdığı Sartanlar gibi. Belki de Samah'ın kuşkularının onu rahatsız etmesinin sebebi buydu. Belki de onu rahatsız eden kendi kuşkularıydı.</p>

  <p>"Evet, bu hoşuma gider. Teşekkür ederim," dedi Alfred, Orla'ya neredeyse utangaç utangaç bakarken.</p>

  <p>Orla ona gülümsedi. Gülümsemesi ürkek, tereddüt doluydu, sanki sık sık kullanılmıyormuş gibi. Ama çok güzel bir gülümsemeydi ve gözlerine ışık getirdi. Alfred ona sersemlemiş bir şekilde, hayranlık içinde bakakaldı.</p>

  <p>Morali yükseldi, o kadar yükseldi ki, tüm duvarlar ve duvar düşünceleri çevresinde yıkıldı, yok oldu, zihninden çıktı gitti. Onun yanında yürüyerek, tozlu odayı terk etti. Hiçbiri konuşmadı, birlikte dostça yürüdüler, sessiz, etkin bir koşuşturma ortamına girdiler. Alfred düşünüyordu ve anlaşılan, düşüncelerinde pek de dikkatli davranmıyordu.</p>

  <p>"Bana verdiğin kıymet beni gururlandırdı, kardeşim," dedi Orla ona yumuşak bir ses ve yanaklarında hafif bir kızarma ile. "Ama düşüncelerini saklı tutsan senin için daha uygun olur."</p>

  <p>"A... afedersin!" Alfred'in nefesi kesildi, yüzü kıpkırmızı yanmaya başladı. "Yalnızca... kardeşlerimin yanında olmaya alışık değilim..."</p>

  <p>Elini şöyle bir salladı, yüzyıllardır ölü yatanlara yaşam döndürmekle meşgul olan Sartanları işaret etti. Alfred, ona dik dik bakan Samah'ı görmekten korkarak çevresine hızlı, suçluluk dolu bir bakış gezdirdi. Ama Konsey üyesi yirmilerindeki genç bir adamla konuşmaya dalmıştı. Gencin görünüşündeki benzerliğe bakılırsa, Samah'ın bahsettiği oğlu olmalıydı.</p>

  <p>"Kıskanacağından korkuyorsun." Orla önemsemezce gülmeye çalıştı, ama bu girişimi başarısız oldu ve bir iç çekişle son buldu. "Gerçekten, kardeşim, bu tür bir mensch zayıflığı arıyorsan, çok fazla Sartanla yaşamamışsın."</p>

  <p>"Her şeyi yanlış yapıyorum." Alfred başını salladı. "Beceriksiz bir aptalım. Ve bunun suçunu menschlerle birlikte yaşamama yükleyemem. Ben buyum işte."</p>

  <p>"Ama halkımız hayatta kalsaydı her şey farklı olacaktı. Yalnız kalmayacaktın. Çok yalnızdın, değil mi, Alfred"</p>

  <p>Sesi duyarlı, acıma dolu, merhametliydi.</p>

  <p>Alfred gözyaşlarına boğulmak üzereydi. Neşeyle karşılık vermeye çalıştı. "Düşündüğün kadar kötü değildi. Menschler vardı..."</p>

  <p>Orla'nın acıma dolu bakışları derinleşti.</p>

  <p>Bunu gören Alfred, itiraz etti. "Hayır, hayal ettiğin gibi değil. Menschleri küçük görüyorsun. Hepimiz öyle yaptık, sanırım.</p>

  <p>"Uyumadan önce hayatın nasıl olduğunu hatırlıyorum. Menschlerin arasına nadiren karışırdık ve karıştığımızda, onlara yalnızca çocuk odasını ziyaret eden ebeveynleri gibi giderdik. Ama ben onların arasında uzun süre yaşadım. Sevinçlerini ve üzüntülerini paylaştım, korkularını ve hırslarını öğrendim. Ne kadar çaresiz ve güçsüz hissettiklerini öğrendim. Ve ne kadar çok yanlış yapmış olurlarsa olsunlar, başardıkları şeyler için onlara hayranlık duymamak elimden gelmiyor."</p>

  <p>"Ama yine de," dedi Orla, kaşlarını çatarak, "zihninde gördüğüm gibi, menschler aralarında savaşmaya, birbirlerini katletmeye, elfler insanlarla, insanlar cücelerle dövüşmeye başladılar."</p>

  <p>"Ve bilinen en büyük felaketi onların başına kim sardı" diye sordu Alfred. "İyilik adına kim milyonları öldürdü, kim hayatta kalanları tuhaf dünyalara götürdü ve sonra onları kendi başlarının çaresine bakmak üzere yalnız bıraktı"</p>

  <p>Orla'nın yanaklarında iki parlak kırmızı nokta belirdi. Alnındaki kara çizgi derinleşti.</p>

  <p>"Üzgünüm," Alfred özür dilemek için acele etti. "Hakkım yoktu... orada değildim..."</p>

  <p>"Sen orada, yüreğimde bana o kadar yakın gelen, ama kafamın bana uzun zaman önce yok olduğunu söylediği dünyada değildin. Patrynlerin gittikçe büyüyen güçleri karşısında duyduğumuz korkuyu bilmiyorsun. Bizi tamamen silmeyi, soykırım uygulamayı düşünüyorlardı. Ve sonra, o senin menschlerin için ne kalacaktı geride? Despot bir yönetimin demir çizmesinin topuğu altında bir kölelik yaşamı. Konsey'in bu korkunç tehditle nasıl savaşmamız gerektiğine karar vermeye çalışırken nasıl ızdırap çektiğini bilemezsin. Uykusuz geceler, acı tartışmalar. Bizim kendi, kişisel acılarımızı bilemezsin. Samah bile..." Aniden sustu ve dudağını ısırdı.</p>

  <p>Düşüncelerini saklamak, yalnızca istediklerini göstermek konusunda ustaydı. Alfred sözlerine devam etse ne söyleyeceğini merak etti.</p>

  <p>Uzun bir mesafe yürümüşler, Uyku Salonu'ndan uzaklaşmışlardı. Duvarların dibinde mavi desenler uzanıyor, tozlu koridorlar boyunca yol gösteriyorlardı. Karanlık odalar yanlara dallanıyordu, kısa süre sonra Sartanlar için geçici yaşam mekanları olacak odalar. Ama şimdilik, ikisi rün ışıklı karanlıkta yalnız duruyorlardı.</p>

  <p>"Geri dönmemiz lazım. Bu kadar uzağa yürümeyi düşünmemiştim. Yemek odasını geçtik." Orla geri dönmeye yeltendi.</p>

  <p>"Hayır, bekle." Alfred, onu durdurmakla gösterdiği cürete şaşarak, elini koluna koydu. "Bir daha bu şekilde yalnız konuşmak için fırsatımız olmayabilir. Ve... anlamalıyım Sen katılmadın, değil mi Sen ve bazı diğer Konsey üyeleri."</p>

  <p>"Hayır. Hayır, katılmadık."</p>

  <p>"Sen ne yapmak istemiştin"</p>

  <p>Orla derin bir nefes aldı. Ona bakmıyordu; sırtı dönük kaldı. Bir an, Alfred onun yanıt vermeyeceğini sandı, görünüşe göre o da aynı şeyi düşünmüştü, ama sonra, omuzlarını silkerek, fikrini değiştirdi.</p>

  <p>"Nasıl olsa yakında öğreneceksin. Koparılış'ı gerçekleştirme kararı konuşuldu, tartışıldı. Acı ayrılıklar yarattı, aileleri böldü." İçini çekti, başını salladı. "Ben ne mi önerdim Hiçbir şey. Saldırıya uğrarsak Patrynlere karşı kendimizi savunmak dışında hiçbir şey yapmamamızı önerdim. Saldıracakları kesin değildi, hatırlatırım. Yalnızca bizim korktuğumuz bir şeydi..."</p>

  <p>"Ve korku kazandı."</p>

  <p>"Hayır!" diye terslendi Oda öfkeyle. "Sonunda bu kararı vermemizin sebebi korku değildi. Mükemmel bir dünya yaratma şansına sahip olma özlemimizdi. Dört mükemmel dünya! Herkesin barış ve uyum içinde yaşayabileceği dört dünya. Kötülük olmadan, savaş olmadan... Samah'ın rüyası buydu. Tüm itirazlara rağmen oyumu onun lehine vermeyi kabul etmemin sebebi buydu. Samah karar verdikten sonra göndermelere karşı çıkmamamın sebebi..."</p>

  <p>Yine durdu.</p>

  <p>"Göndermeler mi" diye sordu Alfred.</p>

  <p>Orla'nın yüz ifadesi soğudu. Konuyu değiştirdi. "Samah'ın planı başarılı olmalıydı. Neden olmadı Başarısızlığın sebebi neydi" Alfred'e, neredeyse suçlarcasına dik dik baktı.</p>

  <p>Ben değilim! diye itiraz etti Alfred hemen. Benim hatam değildi.</p>

  <p>Ama, yine, belki de öyleydi, diye düşündü rahatsızca. Herşeyi düzeltmek için hiçbir şey yapmadım kuşkusuz.</p>

  <p>Orla koridorda geri döndü, adımları sertti. "Çok uzun süredir onlardan ayrıyız. Diğerleri bizim için endişelenecek."</p>

  <p>Rün ışığı solmaya başladı.</p>

  <p>"Yalan söylüyor."</p>

  <p>"Ama, baba, bu mümkün, değil. O bir Sartan..."</p>

  <p>"Bir Patryn ile yolculuk yapan zayıf zihinli bir Sartan, Ramu. Yozlaştığı, zihninin ele geçirildiği açık. Onu suçlayamayız. Danışmak için başvurabileceği bir Konsey üyesi yoktu, zor zamanlarında ona yardım edecek hiç kimse yoktu."</p>

  <p>"Her konuda mı yalan söylüyor"</p>

  <p>"Hayır, sanmıyorum," dedi Samah, bir an derin derin düşündükten sonra. "Arianus'un uyku salonlarında ölü yatan Sartan imgeleri, Abarrach üzerinde yasak ölüçağırıcılık sanatını uygulayan Sartan imgeleri çok gerçekti, yalan olamayacak kadar gerçek. Ama o imgeler kısaydı, uçucuydu. Anladığımdan emin değilim. Neler olduğunu anlamak için onu daha fazla sorgulamalıyız. Ama daha çok, bu Patryn hakkında bilgi almalıyım."</p>

  <p>"Anlıyorum. Benim ne yapmamı istiyorsun, baba" "Alfred'le dost ol, oğlum. Onu konuşmaya cesaretlendir, onu kabuğundan çıkar, her söylediğine katıl, duygudaş ol. Adam yalnız, kendi türü ile birlikte olmaya aç. Kendini savunmak için yarattığı kabuğun içinde saklanıyor. Onu iyilikle açacağız ve açtığımız zaman, onu yeniden kazanmak için çalışmaya başlayabiliriz.</p>

  <p>"Aslında çoktan başladım." Samah kendinden hoşnut bir şekilde karanlık koridora baktı.</p>

  <p>"Gerçekten mi" Oğlu bakışlarını takip etti.</p>

  <p>"Evet. Bedbaht adamı annene teslim ettim. Gerçek düşüncelerini onunla paylaşması daha muhtemel."</p>

  <p>"Ama annem bilgisini bizimle paylaşacak mı" diye merak etti Ramu. "Adamı sevmiş gibi geliyor bana."</p>

  <p>"Kapımıza yalvarmaya gelen her serseriyle dost olurdu zaten." Samah omuzlarını silkti. "Ama daha fazlası yok. Bize' söyleyecektir. Halkına sadıktır. Koparılış'tan hemen önce, benim tarafıma geçti, tüm itirazlarını bıraktı. Ve Konsey'in geri kalanı da ona uymak zorunda kaldı. Evet, bilmem gerekeni bana söyleyecektir. Özellikle de, hedefimizin zavallı adama yardım etmek olduğunu anladığı zaman."</p>

  <p>Ramu babasının bilgeliği karşısında eğildi ve gitmeye hazırlandı.</p>

  <p>"Yine de, Ramu." Samah oğlunu durdurdu. "Gözlerini açık tut. Bu... Alfred'e güvenmiyorum."</p>

  <p class="whitespace">&nbsp;</p>
</body>
</html>
