<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Ayhan Hocha</title>
  <link href="../Styles/Style_ayh.css" rel="stylesheet" type="text/css" />
</head>

<body class="calibre">
  <h1>BEŞİNCİ BÖLÜM</h1>

  <p class="whitespace">&nbsp;</p>
  <hr class="sigil_split_marker" />

  <h3 class="sigil_not_in_toc">ÖLÜM KAPISI</h3>

  <h3 class="sigil_not_in_toc">CHELESTRA</h3>
  <hr class="sigil_split_marker" />

  <p><br /></p>

  <p>Haplo ayılmak zorunda kaldı.</p>

  <p>Yırtıcı bir acıya uyandı, ama aynı anda, bir kez daha bütün olduğunu, acısının dindiğini anladı. Varlığının çemberi yine bütünleşmişti. Hissettiği acı, ağız tarafından yakalanan kuyruk ucunun acısıydı.</p>

  <p>Ama çember güçlü değildi. Kararsız ve sağlıksızdı. Elini kaldırmak, gücünü aşan bir hareketti neredeyse. Ama başardı ve parmaklarını çıplak göğsüne koydu. Yüreğinin üzerindeki rünle başlayarak yavaş yavaş, dura dura derisine yazılan her rünün üzerinden geçmeye, tekrar birleştirmeye, sağlamlaştırmaya başladı.</p>

  <p>İsim rünü ile başladı; annesinin rahminden çıktığı anda, kıvranan, çığlıklar atan bebeğin kalbinin üzerine işlenen ilk rün ile. Ayini bebeğin annesi ya da bebeğin annesi ölmüşse, kabilenin bir başka kadın üyesi yapar. Babası hala hayattaysa ve hala kabile ile birlikteyse,<a href="../Text/dipnotlar.xhtml#a17" id="k17"><sup>[17]</sup></a>&nbsp;isim babası tarafından seçilir. değilse, bebeğe kabile reisi isim verir.</p>

  <p>İsim rünü bebeğe fazla büyü koruması vermez. Bunun çoğu, dedikleri gibi memeden gelir, yani annesinin ya da sütannesinin büyüsünden. Ama yine de bedendeki en önemli rün isim rünüdür, çünkü daha sonra eklenen her desen baştaki isim rününe dayanır -çemberin başlangıcına.</p>

  <p>Haplo parmaklarını isim rününün üzerinde gezdirdi ve karmaşık deseni ezbere çizdi.</p>

  <p class="softbreak">&nbsp;</p>

  <p>"Haplo: 'tek, yalnız.' İsmin ve kaderin bu," dedi babası, parmağı Haplo'nun göğsünde kaba ve sert. "Annen ve ben bizim yolumuza çıkan zorlukları çoktan aştık. Bundan sonra geçtiğimiz her Kapı, kadere bir göz kırpış. Ama Labirent'in, şanslı olanlar ile güçlü olanlar dışındaki herkesi ele geçirdiği gibi, bizi de ele geçireceği zaman gelecek. Ve şanslı ve güçlü olanlar genellikle yalnız olanlardır. İsmini tekrarla."</p>

  <p>Haplo tekrarladı, pis parmağını ciddiyetle zayıf göğsünde dolaştırdı.</p>

  <p>Babası başını salladı. "Ve şimdi koruma ve iyileştirme rünleri."</p>

  <p>Haplo zahmetle, isim rününden başlayarak göğsüne, karnındaki yaşamsal organlara, hassas kasıklarına doğru yayılan rünlerin üzerinden geçti. Kısa yaşamında sayısız defa yaptığı gibi tekrarladı onları. O kadar sık yapmıştı ki bunu, aklı o gün kurduğu tavşan tuzaklarına gitti ve akşam yemeğini getirerek annesini şaşırtıp şaşırtamayacağını merak etti.</p>

  <p>"Hayır! Yanlış! Tekrar başla!"</p>

  <p>Babasının kayıtsızca, isimlendirme sopası olarak bilinen sopayla Haplo'nun korunaksız, rünsüz avucuna indirdiği darbe, Haplo'nun aklını dersine döndürdü. Darbe gözlerini yaşlarla doldurdu, ama gözyaşlarını telaşla zaptetti, çünkü babası onu dikkatle izliyordu. Acıya dayanıklılık bu kaba eğitimin, tekrarlar ve rün çizmeler kadar önemli bir kısmıydı.</p>

  <p>"Bugün dikkatsizsin, Haplo," dedi babası, isimlendirme sopasını -sürüngen gülolarak bilinen, eti delen dikenlerle bezenmiş ince, esnek bir bitkiydi-sert zemine pat pat vurdu.</p>

  <p>"Düşmanlarımız tarafından bu lanetli zindana atılmadan önceki özgür günlerimizde... Düşmanın adını söyle, oğlum."</p>

  <p>"Sartanlar," dedi Haplo, derisine takılı kalan dikenlerin verdiği acıyı hissetmemeye çalışarak.</p>

  <p>"Özgürlük günlerimizde, senin gibi çocukların okullara gittikleri ve rünleri, zihinsel egzersiz olsun diye öğrendikleri anlatılır. Ama artık böyle değil. Artık bu bir ölüm kaım meselesi. Annen ve ben öldüğümüzde, Haplo, doğru olarak yapıldığında sana bu zindandan kaçmak ve ölümlerimizin intikamını düşmanımızdan almak için ihtiyaç duyacağın gücü verecek rünlerden sen sorumlu olacaksın. Güç ve dayanıklılık rünlerini tekrarla."</p>

  <p>Haplo'nun eli bedenini bıraktı, kollarına ve bacaklarına dolanan, ellerinin sırtına, ayaklarının üzerine uzanan deserıleri takip etti. Bunlan koruma ve iyileştirme rünerinden daha iyi biliyordu. O "bebek" rünleri memeden kesildiğinde işlenmişti.</p>

  <p>Aslında bu yeni deserılerden bir kısmını derisine kendisinin işlemesine izin verilmişti yetişkinliğin işareti. Gurur verici bir andı o, zalim, sert ve kısa olacağı kuşkusuz hayatının başlangıcını simgeleyen ilk ayindi.</p>

  <p>Haplo başka hata yapmadan dersini tamamladı ve babasının tatmin olarak başını kısaca sallaması ile ödüllendirildi.</p>

  <p>"Şimdi, o yaraları iyileştir," dedi babası, çocuğun avucundan fırlayan dikenlere işaret ederek.</p>

  <p>Haplo dişleri ile dikenleri çekti ve yere tükürdü, sonra ellerini birleştirdi ve öğretildiği gibi iyileştirici çemberi oluşturdu. Dikenlerin bıraktığı kırmızı şişkinlikler yavaş yavaş yok oldu. Pis ama yarasız avuçlarını babasına gösterdi. Adam homurdandı, ayağa kalkıp uzaklaştı.</p>

  <p>İki gün sonra, o ve Haplo'nun annesi, ikisi de ölmüş olacaklardı. Haplo yapayalnız kalacaktı.</p>

  <p>Şanslı ve güçlü olanlar genellikle yalnız olanlardır...</p>

  <p>Haplo'nun zihni bir acı ve zayıflık bulutunun üzerinde süzüldü. Babası için desenler çizdi ve sonra babası, kanlı parçalanmış bir ceset oldu ve sonra babası Nexus Lordu'ydu, Haplo 'yu çalıgülü sopası ile dövüyordu.</p>

  <p>Haplo dişlerini sıktı ve gözlerine dolan yaşları zaptetmeye, çığlığını tutmaya ve rünlere yoğunlaşmaya çalıştı. Eli sol koluna, çocukken oraya kendi çizdiği ve yetişkin olduğunda tekrar çizdiği desene, sonra yetişkinken eklediği diğer desenlere gitti ve gücünün, dayanıkIılığın içinde büyüdüğünü hissetti.</p>

  <p>Bacaklarındaki desenlere ulaşmak için doğrulup oturmak zorunda kaldı. İlk teşebbüsünde neredeyse kendinden geçecekti, ama dönen sislerin arasında çabaladı ve zihninde göz kırpan ışıkların arasından baktı, mide bulantısını bastırdı, rünleri baldırlarına, kalçalarına, dizlerine, ayak bileklerine ve ayaklarına kadar takip etti.</p>

  <p>Her an, dikenli sopanın acısını hissetmeyi ve "Hayır! Yanlış! Tekrar başla!" diye azarlanmayı bekledi.</p>

  <p>Ve sonunda bitirdi, doğru yapmıştı. Güvertede sırtlistü yattı ve bedeninden geçen, yüreğinin üzerindeki isim rününden başlayıp bedenine, kollarına, bacaklarına yayılan harika, sıcak akımı hissetti.</p>

  <p>Haplo uyudu.</p>

  <p>Uyandığı zaman bedeni hala zayıftı, ama bu, uzun zaman aç ve susuz kalmasından kaynakIanan bir zayıflıktı -kısa sürede tedavi edilebilirdi. Kendini ayağa kalkmaya zorladı ve nerede olduğunu merak ederek, köprüdeki büyük pencereden dışarı baktı. Ölüm Kapısı'nın dehşetinin içinden yine geçtiğini hatırlıyordu belirsizce, ama anıları acı patlamaları ile doluydu, onun için hemen onları uzaklaştırdı.</p>

  <p>En azından acil bir tehlike içinde değildi. Bedenindeki rünler yalnızca hafifçe parlıyordu ve bu da çektiği ve tahammül ettiği şeylere bir tepkiydi, bir tehdide karşılık değildi. Geminin dışında, engin bir su mavisi dışında hiçbir şey göremiyordu. Ona baktı ve gökyüzü mü, su mu, katı mı, gaz mı, değilse ne olduğunu merak etti. Anlayamıyordu, ama açlıktan mantık yürütemeyecek kadar sersemlemişti.</p>

  <p>Döndü ve geminin içinde sendeleyerek yürüdü. YiyecekIerini stokladığı ambara doğru sendeleyerek ilerledi. "Asla orucunu bir ziyafet ile bozma," deyişine uyarak şaraba batırdığı ekmekten biraz yedi. Gücü az da olsa yerine gelince, Haplo köprüye döndü, deri pantolonunu, uzun kollu beyaz gömleğini, deri yeleğini ve çizmelerini giyerek, tarih derslerini hatırlayanlara onun bir Patryn olduğunu belli eden rünleri kapattı. Yalnızca, o an için, ellerini açıkta bıraktı, çünkü dümentaşındaki büyülü rünleri kullanarak gemiyi yönetmesi gerekecekti.</p>

  <p>En azından, gemiyi yönetmesi gerekeceğini varsayıyordu. Haplo çevresindeki, sumavisi renkteki, -her ne ise-baktı ve akıl yürütmeye başladı, ama sonsuzca uzanan bir gökyüzünde ilerliyor da olabilirdi, mavi boyayla boyanmış bir duvara çarpmak üzere de.</p>

  <p>"Üst güverteye çıkıp çevreye bir göz atalım, ha, oğlum" dedi. Bu ifadeyi takip eden her zamanki heyecanlı havlamayı duyamayınca çevresine bakındı. .</p>

  <p>Köpek yoktu.</p>

  <p>O zaman Haplo'nun aklına, hayvanı şeyden beri görmediği geldi... şeyden... eh, uzun bir zaman olmuştu.</p>

  <p>"Köpek, buraya!" Haplo ıslık çaldı. Yanıt yok.</p>

  <p>Haplo sinirlenerek, köpeğin zaman zaman yaptığı gibi, sosisleri talan etmekle meşgul olduğunu düşünerek, ağır adımlarla ambara döndü ve burnuna bulaşmış sosis yağı ile, olabildiğince masum görünen köpeği ambarda bulmaya hazırlandı.</p>

  <p>Köpek orada değildi. Eksik sosis de yoktu.</p>

  <p>Haplo seslendi, ıslık çaldı. Yamt yok. O zaman, ani bir yalnızlık ve mutsuzluk sancısı ile, köpeğin gitmiş olduğunu anladı. Ama, bazı açılardan işkencenin yakıcı acısından daha zor olan o acıyı yaşadığı anda, Haplo acının azaldığını ve yok olduğunu hissetti.</p>

  <p>Sanki varlığı, bir kapı gibi açılmıştı. Soğuk, keskin bir rüzgar esti ve endişe verici her kuşkuyu, yaşadığı her duyguyu bir buz tabakası ile kapladı.</p>

  <p>Haplo kendisini yenilenmiş, tazelenmiş ve boş hissetti. Ve boşluğun, daha önce içinde çalkalanan öfkeli kargaşadan ve karmaşıkltktan daha iyi olduğunu keşfetti.</p>

  <p>Köpek. Bir koltuk değneği, lordunun her zaman dediği gibi. Şanslı ve güçlü olanlar genellikle yalnız olurlar. Köpek Haplo'nun amacına hizmet etmişti.</p>

  <p>"Gitmiş." Omuzlarım silkti ve unuttu.</p>

  <p>Alfred. O sefil Sartan.</p>

  <p>"Şimdi anlıyorum. Aldatılmıştım, büyüsünün tuzağına düşmüştüm. Tıpkı halkımın Koparılış'tan önce aldatıldığı, tuzağa düştüğü gibi. Yine karşılaşacağız, Sartan ve karşılaştığımız zaman, bu sefer kaçamayacaksın."</p>

  <p>Geçmişe bakan Haplo, ne kadar zayıf davrandığını görünce şaşırdı, lordundan kuşku duyduğunu ve onu kandırmaya çalıştığını hatırlayınca şaşırdı.</p>

  <p>Lordu... Kuşkularından kurtulmasını, bu rahatlama duygusunu lorduna borçluydu.</p>

  <p>"Küçükken babamın beni cezalandırması gibi, lordum da şimdi beni cezalandırdı. Kabul ediyorum. Bunun için minnettarım. Öğrendim. Seni hayal kırıklığına uğratmayacağım, lordum."</p>

  <p>Elini kalbinin üzerindeki rünün üzerine koyarak yemin etti. Sonra yapayalnız dışarıya, Ejder Kanadı isimli elf gemisinin üst güvertesine yürüdü.</p>

  <p>Haplo güverteyi adımladı, ejder pullarıyla kaplı yüksek yelkenlerin ötesine baktı, küpeştenin üzerinden eğilerek geminin omurgasının çok aşağılarına baktı, geminin pruvası olan, dişlerini çıkarmış ejder başının ötesinde ne olduğunu görmek için öne yürüdü. Uzakta gözüne hiçbir şey ilişmedi. Maviliğin üzerinde karanlık bir noktadan başka hiçbir şey, ama derisindeki rünlerin karıncalanmasından ve midesini büzüştüren korku dolu duygulardan, Ölüm Kapısı'na bakmakta olduğu sonucunu çıkardı.</p>

  <p>Demek ki Ölüm Kapısı'ndan geçmişti, çünkü Nexus'ta olmadığı açıktı. Lordu gemiyi yola çıkarmış olmalıydı.</p>

  <p>"Ve dördüncü dünyaya, Chelestra'ya, su dünyasına gitmeye hazırlandığıma göre, burası da orası olmalı," dedi Haplo, kendi kendine konuşarak, onu sonsuz su mavisi gibi saran sessizliği bozan bir ses duymaktan memnun.</p>

  <p>Gemisi hareket ediyordu; bakışlarını bir noktaya-Ölüm Kapısı'na -sabitleyebildiğine ve arkasında büzüldüğünü, küçüldüğünü görebildiğine göre, o kadarını çıkarabiliyordu. Ve açık güvertede dururken, geminin ileri hareketinden doğan rüzgarın derisinde estiğini hissedebiliyordu.</p>

  <p>Hava serin ve nemliydi, ama Haplo bir su dünyasında nemden daha fazlası olması gerektiğini düşünüyordu ve tekrar güvertede yürüyerek nerede olduğunu, nereye ilerlediğini anlamaya çalıştı.</p>

  <p>Sudan oluşan bir dünya. Bunu hayal etmeye çalıştı, ama ziyaret ettiği önceki üç dünyayı hayal etmekte de başarısız olduğunu kabul etmek zorunda kaldı. Sonsuz bir denizde yüzen adalar geldi aklına. Ve bir kez bunu hayal edince, aklına başka bir şey gelmiyordu. Başka hiçbir şey mantıklı gelmiyordu.</p>

  <p>Ama, eğer öyleyse, adalar neredeydi Acaba, yukarıda, havada mıydı Ama bu doğru olsaydı, güneş altında pırıldayan engin sular neredeydi</p>

  <p>Haplo, sorunu çözmek üzere alt güverteye döndü. Belki de dümentaşındaki rünler bir ipucu verirdi.</p>

  <p>Ama o anda, Chelestra'nın neye benzediğini anladı. Gemisi bir su duvarına çarpmıştı.<a href="../Text/dipnotlar.xhtml#a18" id="k18"><sup>[18]</sup></a></p>

  <p>Çarpışmanın gücü Haplo'yu tepetaklak devirdi. Dümentaşı ayaklarının üzerinden fırlayıp güvertede yuvarlandı. Haplo ayağa kalkmaya çalışırken, gökgürültüsü gibi gelen bir çatırtı ve gümbürdeme ile yerinde dondu. Ana direk kırılmıştı.</p>

  <p>Haplo pencereye koştu ve gemisine saldıranın ne olduğunu görmek için dışarı baktı.</p>

  <p>Hiçbir şey. Düşman göremiyordu, yalnızca su vardı.</p>

  <p>Bir şey pencerenin önüne düştü ve görüşünü kapattı. Haplo bunun, geminin yönlendirilmesi için kullanılan ejder kanadından yelken olduğunu fark etti. Şimdi, boğulmakta olan bir kuş gibi suyun içinde çırpınıyor, dalgalanıyordu.</p>

  <p>Geminin iç taraflarından gelen başka çatırtılar ve köprüye akmaya başlayan su derecikleri nahoş gerçeği anlamasını sağladı. Saldırıya uğramamıştı.</p>

  <p>"Lanet gemi parçalanıyor!" Haplo küfretti, inanamayarak çevresine bakındı.</p>

  <p>Bu mümkün değildi. Her tahta, her kiriş, her direk ve yelken, bu geminin her kıymığı rün büyüsü ile korunuyordu. Hiçbir şey ona zarar veremezdi.</p>

  <p>Elder Kanadı Pryan'ın güneşlerinin arasından zarar görmeden geçmişti. Arianus'un Maelstrom'una dayanmış, Abarrach'ın eriyik lav denizinde kavrulmadan yüzmüştü. Güçlü bir Sartan ölüçağıranı, büyüsünü bozmaya çalışmış, ama başaramamıştı. Korkunç lazarlar da denemişti bunu, ama onlar da başaramamıştı. Ejder Kanadı ve pilotu hepsinden sağ salim kurtulmuştu. Ama su, sıradan su, geminin çatlak bir çömlek gibi ufalanmasına sebep oluyordu.</p>

  <p>Gemi ağır ağır yuvarlanıyor, tahtalar gıcırdayıp inliyor, hayatta kalmaya çabalıyor, sonra vazgeçiyordu. Ejder Kanadı yavaş yavaş parçalanıyordu; parçalanmamıştı henüz, ama zaten hiç parçalanmaması gerekirdi.</p>

  <p>Haplo hala inanamıyordu, inanmayı reddediyordu. Yan yatan güvertenin üzerinde dengesini bulmaya çalışarak, zorlukla ayağa kalktı. Su bileklerine gelmişti.</p>

  <p>Dönerek dümentaşını aradı ve neden ayaklarının üzerinden fırladığını merak etti. O da rünlerle kaplıydı, gemiyi yönlendiren desenlerce korunuyordu. Eğer taşı alıp yerine koyabilirse, gemisini sudan çıkarabilir, şimdi bir hava cebi olduğunu düşündüğü yere götürebilirdi.</p>

  <p>Haplo dümentaşının yerini saptadı; bölme duvarına doğru yuvarlanmıştı. Yükselen suyun içinde yuvarlak tepesi zar zor görülebiliyordu. Haplo suyun içinde taşa doğru ilerledi ve almak için uzandı. Taşa bakakaldı.</p>

  <p>Taş yuvarlak, pürüzsüz ve tamamen boştu. Rünler gitmişti. Bir çatırtı daha geldi. Su seviyesi hızla yükseliyordu.</p>

  <p>Bu zihninin bir oyunu olmalıydı, olup bitenlere panik içinde verdiği bir tepki olmalıydı. Dümentaşının üzerindeki desenler, büyüyle, derin harflerle taşın üzerine işlenmişti. Herhangi bir şekilde silinmeleri mümkün değildi. Haplo taşı almak için ellerini suya daldırdı. Taşı çıkardı ve büyüyü etkinleştirmek için rünleri söyledi.</p>

  <p>Hiçbir şey olmadı. Lordunun bahçesinden çıkarılmış bir taş tutuyor da olabilirdi. Ve sonra, taşa şaşkın, öfkeli bir hayal kırıklığı ile bakarken, Haplo'nun bakışları ellerine kaydı.</p>

  <p>Parmaklarından, bileklerinden, kollarından sular damlıyor, taş kadar boş ve çıplak, pürüzsüz ve lekesiz derisinden süzülüyordu.</p>

  <p>Haplo taşı düşürdü. Şimdi dizlerine gelen suya, Ejder Kanadı'nın son çırpınışlarını yaşamakta olduğunu anlatan çatırtılara aldırmadan, dikkatle ellerine baktı ve rünlerin rahatlatıcı, güven verici çizgilerini boş yere aradı.</p>

  <p>Desenler yok olmuştu.</p>

  <p>Haplo, suyun seviyesi ile birlikte, içinde yükselen panik dalgasını bastırmaya çalışarak sağ kolunu kaldırdı. Bir su damlası -şimdi boş olan-elinin arkasında aktı ve rün kaplı kolu boyunca ilerledi. Şaşkın bir dehşet içinde, su damlasının derisinin üzerinde kaymasını, etine işlenmiş rünlerin arasında gezinmesini izledi. Su arkasında, yavaş yavaş solan, yok olan rünlerden temiz bir iz bırakıyordu.</p>

  <p>Demek gemisine olan da buydu. Su rünleri çözüyor, büyülü gücüne ilişkin her izi siliyordu.</p>

  <p>Aklına, suyun büyüsünü yok etme sebebi hakkında bir açıklama gelmeyen Haplo, durumu düzeltmek için hiçbir yol bulamıyordu. Zihni kargaşa ve kaos içindeydi. Tüm hayatı boyunca büyüyle yaşadığından, bir anda bir mensch kadar çaresiz kalmıştı.</p>

  <p>Köprüdeki su seviyesi şimdi Haplo'nun ayaklarını yerden kesecek kadar yükselmişti. Kısa süre sonra koruma sağlamayacağını bildiği halde, gemisinin güvenliğini terk etmek için tuhaf bir gönülsüzlük hissetti. Geminin büyüsü yok oluyordu, ölüyordu, tıpkı kendi büyüsünün ölmekte olduğu gibi. Bir mensch gibi yaşamaktansa, ölmesinin daha iyi olacağı düşüncesi geldi aklına -ya da, bir menschten daha beter durumda yaşamaktansa, çünkü çok kaba da olsa, bazılarının büyüsü olurdu.</p>

  <p>Gözlerini kapatmak ve suyun başını örtmesine izin vermek, böylece acısına son vermek fikri çabucak gelip geçti. Haplo öfkeliydi, başına gelenlerden dolayı köpürüyordu, sorumlu her kimse, ya da her ne ise, ona çok kızıyordu. Sorumlunun kim olduğunu keşfetmeyi, bunun nedenini anlamayı ve bedelini ödemelerini sağlamayı düşündü. Ve ölürse bunları yapamayacağını.</p>

  <p>Haplo yüzeyi görme umuduyla başını kaldırdı. üst tarafında bir ışık gördüğünü düşündü. Son nefesini içine çekip, Ejder Kanadı'nın yüzmekte olan kalıntılarını ayağıyla itti ve suyun içinde ittirip kakararak, tekmeleyerek kendine yol açmaya başladı.</p>

  <p>Güçlü kulaçları Haplo'yu yukarı doğru itti, süzülen tahtaparçalarını kenara itti. Bir ışık olduğu kesindi; aşağıya bakınca, altındaki suyun karanlığını görebiliyordu. Ama bir yüzey göremiyordu.</p>

  <p>Haplo'nun ciğerleri yanmaya başladı; gözlerinde parlak benekler dans ediyordu. Nefesini daha fazla tutamazdı. Öfkeyle, boğulma korkusundan doğan bir panikle, yukarı doğru yüzdü.</p>

  <p>Başaramayacağım. Öleceğim. Ve kimse bilmeyecek... Lordum asla öğrenemeyecek...</p>

  <p>Çektiği acı çok fazla gelmişti. Haplo artık dayanamıyordu.</p>

  <p>Yüzey, eğer bir yüzey varsa, çok yukarısındaydı. Mücadeleedecek gücü kalmamıştı. Kalbi, beyni patlayacak gibiydi, göğsü yakıcı bir acıyla kavruluyordu.</p>

  <p>Kasları, beyninin mücadele ettiği şeye göre hareket etti.</p>

  <p>Haplo'nun ağzı açıldı. Burnundan ve ağzından su soludu ve bedeninden tuhaf bir sıcaklık geçtiğini hissettiğinde, ölmekte olduğunu düşündü.</p>

  <p>Ama ölmüyordu ve bu onu hayrete düşürdü. Daha önce hiç boğulmamıştı doğal olarak ve boğulup da geri dönen, deneyimini anlatan birisi ile karşılaşmamıştı. Ama boğularak ölenleri görmüştü; akciğerler su ile dolduğunda, diğer organlarla beraber, işlevsiz kaldıklarını biliyordu. Şu anda bunun olmadığını keşfetmek onu çok şaşırtmıştı.</p>

  <p>Eğer bu imkansız görünmeseydi, Haplo hava soluduğu kolaylıkla su soluduğuna yemin edebilirdi.</p>

  <p>Haplo suda kıpırdamadan asılı kaldı ve bu sıradışı, şaşırtıcı olguyu düşünmek için ara verdi. Beyninin mantıklı, düşünen, akıl yürüten kısmı kabul etmeyi reddediyordu ve bir sonraki nefesi ile su soluyacağını düşündüğünde, kendini yine nefesini tutarken, göğsü dehşet içinde kabarırken buluyordu. Ama eğer rahatlarsa ve bu konuda düşünmezse, nefes alabiliyordu. Açıklayamıyordu, ama alabiliyordu işte. Ve beyninin bir parçasına, bu mantıklı geliyordu. Uzun, çok uzun zaman önce unuttuğu bir parçasına.</p>

  <p>Eskiden olduğun şeye döndün. Hayata böyle, burada başladın.</p>

  <p>Haplo bunu düşündü ve bu konuda daha sonra endişelenmeye karar verdi. Şimdi önemli olan hayatta olmasıydı, mantıksızdı, ama hayattaydı. Ve hayatta olmak, bambaşka sorunlar çıkarıyordu ortaya.</p>

  <p>Su ciğerleri için hava olabilirdi, ama o kadardı. Haplo midesindeki boş, burkucu duygudan, suyun onu besleyemeyeceğini, susuzluğunu gideremeyeceğini anladı. Hızla tükenen gücünü de yineleyemiyordu. Boğulmaktan kurtulup, onu destekleyecek büyüsü olmadığından açlıktan, susuzluktan, yorgunluktan ölecekti.</p>

  <p>Zihni berraklaştı. Ölümden kaçınmak için panik içinde mücadele etme gereği kalmayınca, Haplo çevresini irıcelemeye başladı. Şimdi, güneşışığı olduğunu umduğu ışığın daha önce düşündüğü gibi yukarısında değil, yan tarafında bir yerde parlamakta olduğunu görebiliyordu. Güneş olduğundan kuşkuluydu, ama ışıktı işte ve şansı varsa, ışık olan yerde yaşam da olurdu.</p>

  <p>Haplo Ejder Kanadı'nın enkazından sürüklenen bir tahta parçasına tutunarak, ağırlık yapan çizmelerinden ve giysilerinin çoğundan kurtuldu. Hüzünle çıplak kollarına ve bacaklarına baktı. Rünlerden iz kalmamıştı.</p>

  <p>Haplo tahtanın üzerinde olabildiğince rahatlamaya çalıştı ve ne sıcak ne soğuk olan, ısısı beden ısısına çok yakın olan, öyle ki derisinin üzerinde hiç duygu yaratmayan suyun içinde uzandı.</p>

  <p>Rahatladı, düşünmeyi bilinçli olarak reddetti ve dehşetten, korkudan kurtulmaya çalıştı. Su onu destekledi, moralini yerine getirdi. Yüzünün yanında uçuşan saçlarına bakarak, suyun hareket ettiğini, gitmek istediği yöne doğru bir akımı olduğunu görebiliyordu. Bu kararını güçlendirdi. Suyun aksi yönüne gitmektense, suyla beraber ilerlemek daha kolay olacaktı.</p>

  <p>Haplo yavaş yavaş enerjisinin döndüğünü hissedene dek dinlendi. Sonra, tahta parçasını destek olarak kullanıp, ışığa doğru yüzmeye başladı.</p>

  <p class="whitespace">&nbsp;</p>
</body>
</html>
