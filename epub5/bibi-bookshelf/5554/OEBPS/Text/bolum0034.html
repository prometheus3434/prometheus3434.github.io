<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Ayhan Hocha</title>
  <link href="../Styles/Style_ayh.css" rel="stylesheet" type="text/css" />
</head>

<body class="calibre">
  <h1>OTUZ ÜÇÜNCÜ BÖLÜM</h1>
  <hr class="sigil_split_marker" />

  <h3 class="sigil_not_in_toc">SURUNAN&nbsp;</h3>

  <h3 class="sigil_not_in_toc">CHELESTRA</h3>
  <hr class="sigil_split_marker" />

  <p><br /></p>

  <p>"Ejder-yılanların böyle söylediğini duyduk, Haplo," dedi Grundle, anı karşısında korkmuş görünerek. "Her şeyin bir hile olduğunu, halklarımızın birbirini katletmesini sağlayacaklarını ve seni tutsak alarak..."</p>

  <p>"Lorduna götüreceklerini söylediler," diye araya girdi Devon. "Ejder-yılanlar seni lorduna götürmeyi ve senin hain olduğunu söylemeyi planlıyorlar. Onları duyduk."</p>

  <p>"Bize inanmak zorundasın!" diye ısrar etti Grundle. Patryn dikkatle dinlemiş, duydukları karşısında kaşlarını çatmış, ama konuşmamıştı.</p>

  <p>"Bize inanıyorsun, değil mi" diye sordu Devon.</p>

  <p>"Size inanıyorum."</p>

  <p>Sesinden ikna olduğunu anlayan ikisi rahatladılar. Haplo yılanın sözlerinin yankısını işitir gibi oldu. Kaos bizim yaşamımızın kanıdır. Ölüm, etimiz ve suyumuzdur.</p>

  <p>Abarrach'ta, daha büyük, iyi bir güç olduğuna ilişkin veri bulmuştu. Eğer bu doğruysa, diye düşündü, büyük ihtimalle burada, Chelestra'da tam aksini bulmuştu.</p>

  <p>Alfred'in işitip işitmediğini merak etti ve odanın karşı tarafına baktı. Anlaşılan duymamıştı. Sa rtan, sanki yüreğine bir mızrak saplanmış gibi görünüyordu.</p>

  <p>"Sartan!" dedi Haplo keskin bir sesle. "Bunu dinlemen lazım. Bana anlattığını ona da anlat," dedi Grundle'a. "Ejder-yılanları ve Ölüm Kapısı'nı."</p>

  <p>Alfred başını Cüce'ye çevirdi. Sarsılmıştı, yarım kulakla dinlediği açıktı. Kendine daha fazla hakim görünen Orla, tüm dikkatini Grundle'a verdi.</p>

  <p>Böylesine bir dinleyici kitlesi karşısında utanan Grundle, hikayesine heyecan içinde başladı, ilerledikçe kendine güven kazandı.</p>

  <p>"çoğunu anlamadım. Başta anlıyordum, kentinizi nasıl sular altında bırakacaklarını, bunun büyünüzü yok edeceğini ve kaçmak zorunda kalacağınızı anladım. Ama sonra 'Ölüm Kapısı' diye bir şeyden bahsetmeye başladılar."</p>

  <p>Onay için Devon'a baktı. Elf başını salladı.</p>

  <p>"Evet, buydu. 'Ölüm Kapısı'." Alfred aniden dikkatini topladı. "Ölüm Kapısı mı? Ölüm Kapısı'na ne olmuş?"</p>

  <p>"Sen anlat," dedi Grundle Elfe. "Tam olarak hangi sözleri kullandıklarını sen biliyorsun. Ben bir türlü hatırlayamıyorum."</p>

  <p>Devon tam olarak hatırladığından emin olmak için bir an düşündü. "Şöyle dediler: 'Çağlar önce direnecek kadar güçlü oldukları şeyi yapmak zorunda kalacaklar. Samah Ölüm Kapısı'nı açacak!' Ve sonra Ölüm Kapısı'ndan geçmek konusunda birşeyler söylediler..." Orla'nın nefesi kesildi, ayağa kalktı, elini göğsüne bastırdı.</p>

  <p>"Samah'ın yapmayı planladığı da bu! Menschler saldırırsa Ölüm Kapısı'nı açmaktan söz ediyor!"</p>

  <p>"Ve bu da diğer dünyalara yayılacak korkunç bir dehşetin serbest kalması demek," dedi Haplo. "Ejder-yılanların sayısı ve gücü artacak. Peki onlarla savaşacak kim kalacak?"</p>

  <p>"Samah durdurulmalı," dedi Orla. Cüce ile Elfe döndü.</p>

  <p>"Halkınız durdurulmalı."</p>

  <p>"Biz savaş istemiyoruz," diye yanıt verdi Devon ciddiyetle. "Ama yaşayacak bir yerimiz olmalı. Bize pek az seçenek bırakıyorsunuz. "</p>

  <p>"Anlaşabiliriz. Herkesi bir araya getiririz, görüşürüz..."</p>

  <p>"Bunun için çok geç, 'Eşim.'" Samah kapıda belirdi. "Savaş başladı. Mensch sürüleri kentimize yaklaşıyor. Başlarında ejder-yılanlar var."</p>

  <p>"Ama... bu mümkün değil" diye haykırdı Grundle. "Halkım ejder-yılanlardan korkuyor."</p>

  <p>"Elfler iyi bir sebep olmadan ejder-yılanları takip etmez," diye bildirdi Devon, Samah'a kısık gözlerle bakarak. "Onları böyle aşırı bir karar almaya zorlayacak bir şey olmuş olmalı."</p>

  <p>"Çok iyi bildiğiniz gibi, bir şey oldu gerçekten. Siz ve Patryn."</p>

  <p>"Biz mi" diye haykırdı Grundle. "Biz nasıl bir şey yapabiliriz! Burada, sizinle beraberdik! Gerçi bir şey yapmayı isterdik ya!" diye ekledi, ama bu, yan sakallarına söylediği bir mırıltı olarak çıktı yalnızca.</p>

  <p>Devon Grundle'ın sırtını dürtükledi ve kız sustu.</p>

  <p>"Bence, çocukları savaşı başlatmakla suçlamadan önce ne demek istediğini açıklamalısın, Samah," diye araya girdi Orla. "Pekala, 'Eşim.' Açıklayacağım."</p>

  <p>Samah sözcüğü bir kırbaç gibi kullanmıştı, ama Orla darbeye aldırmadı. Sakinlik içinde Alfred'in yanında durdu.</p>

  <p>"Ejder-yılanlar menschlere gittiler ve genç insan dişisinin talihsiz ölümünden biz, Sartanların sonımlu olduğunu söylediler. Ejderler diğer iki çocuğu tutsak aldığımızı, onları rehin olarak tuttuğumuzu söylediler."</p>

  <p>Soğuk bakışları Devon ile Grundle'a döndü. "Her şey çok iyi planlanmış -ikinizin sizi yanımıza almaya ikna etmeniz. Patryn'in fikri elbette."</p>

  <p>"Evet, elbette," diye mırıldandı Haplo yorgun yorgun. "Tam bayılmadan önce aklıma geldi."</p>

  <p>"Böyle bir şey planlamadık ki" diye itiraz etti Grundle, alt dudağı titreyerek. "Sana gerçeği söyledik! Bence sen kötü bir adamsın!"</p>

  <p>"Şşş, Grundle." Devon kolunu ona sardı. "Bize ne yapacaksınız"</p>

  <p>"Biz çocuklarla savaşmayız," dedi Samah. "Güven içinde ailelerinize iade edileceksiniz. Ve yanınızda, halkınıza bir mesaj götüreceksiniz: Bize saldırmakla kendinizi tehlikeye atıyorsunuz. Kenti deniz suyuna boğma planınızdan haberdarız. Bunun bizi zayıflatacağını düşünüyorsunuz, ama Patryn 'dostunuz' ve onun kötü hizmetkarları sizi bilerek yanılttılar. Savunmasız Sartanlarla dolu bir kent bulmayacaksınız. Yüzyılların gücü ile silahlanmış, diğer dünyaların kudreti ile savunulan, binlerce Sartanla dolu bir kent bulacaksınız..."</p>

  <p>"Ölüm Kapısı'nı açacaksın," dedi Haplo.</p>

  <p>Samah yanıt vermeye tenezzül etmedi. "Sözlerimi halklarınıza tekrarlayın. Onları adilce uyardığımızın hatırlanmasını istiyorum. "</p>

  <p>"Ciddi olamazsın!" Alfred ellerini yalvarırcasına uzattı. "Neden bahsettiğini bilmiyorsun! Ölüm Kapısını açmak... felaket anlamına gelir. Ejder-yılanlar diğer dünyalara geçebilir. Abarrach'taki korkunç lazarlar bu dünyaya girmek için böyle bir fırsat bekliyor!"</p>

  <p>"Benim lordum da öyle," dedi Haplo, omuzlarını silkerek.</p>

  <p>"Ona bir iyilik yapmış olacaksın."</p>

  <p>"Ejderlerin yapmanı istediği bu, Samah," diye haykırdı Orla. "Bu çocuklar biliyor. Ejderleri plan yaparken duymuşlar."</p>

  <p>"Sanki onlara inanacakmışım gibi... ya da herhangi birinize." Samah hepsine horgörüyle baktı. "Duvarlara yapılacak ilk saldırı ile Ölüm Kapısı'nı açarım. Ve diğer dünyalarda Sartanlar var, biliyorum. Yalanlarınızla beni kandıramazsınız.</p>

  <p>"Lorduna gelince" -Samah Haplo'ya döndü- "kötücül ırkınızın geri kalanı ile birlikte Labirent'e atılacak. Ve bu sefer, kaçış yolu da bulamayacak!"</p>

  <p>"Konsey üyesi, bunu yapma." Alfred'in sesi sakin ve hüzünlüydü. "Gerçek kötülük orada değil. Gerçek kötülük burada." Elini kalbinin üzerine koydu. "Korku. Çok iyi biliyorum. Yaşamımın çoğu boyunca gücüne boyun eğdim.</p>

  <p>"Bir zamanlar, uzun zaman önce, Ölüm Kapısı'nın açık olması öngörülmüştü, bizi ölümden, yeni ve daha iyi bir yaşama götürecekti. Ama o zaman geçti. Çok şey değişti. Eğer Ölüm Kapısı'nı şimdi açarsan, pişmanlık ve üzüntü içinde, Ölüm Kapısı'nın -bir zamanlar umut vermesi öngörülen bir ismin-akla getirdiğinden çok daha karanlık ve kötücül bir şeyi açığa çıkardığını görürsün."</p>

  <p>Samah sessizlik içinde, örnek bir sabır içinde dinledi. "Sözlerin bitti mi?" diye sordu.</p>

  <p>"Bitti," diye yanıtladı Alfred alçakgönüllülükle.</p>

  <p>"Pekala. Bu menschlerin ailelerine iade edilmelerinin zamanı geldi." Samah işaret etti. "Gelin çocuklar. Bir arada durun. Büyüden korkmayın. Size zarar vermeyecek. Uyuyor gibi olacaksınız ve uyandığınızda, güven içinde, ailelerinizle birlikte olacaksınız."</p>

  <p>"Senden korkmuyorum." Grundle burnunu çekti. "Senin yapmayı umabileceğinden çok daha iyi büyü gördüm."</p>

  <p>Bir sır paylaşır gibi Alfred'e baktı ve göz kırptı. Alfred'in kafası oldukça karışmış gibiydi.</p>

  <p>"Halklarınıza söylemeniz gerekeni hatırlıyorsunuz, değil mi" diye sordu Samah.</p>

  <p>"Hatırlıyoruz," dedi Devon, "ve halklarımız da hatırlayacaklar. Sözlerini yaşadığımız sürece hatırlayacağız. Hoşçakal, Haplo." Elf ona döndü. "Sana yalnızca hayatım için teşekkür etmiyorum, onu nasıl yaşamam gerektiğini gösterdiğin için de teşekkür ediyorum."</p>

  <p>"Hoşçakal, Haplo," dedi Grundle. Yanına gitti ve dizlerine sanldı.</p>

  <p>"Artık kulak misafirliği yok," dedi Haplo sertçe.</p>

  <p>Grundle derin bir göğüs geçirdi. "Biliyorum. Söz veriyorum."</p>

  <p>Bir an durdu ve elbisesinin cebine tıkıştırdığı bir şeyi aradı. Nesne cebine sığmayacak kadar büyüktü ve durduğu yere sıkışmıştı. Grundle çekiştirdi, cebi yırttı. Nesneyi kurtararak, Haplo'ya uzattı. Bir defterdi bu, deri cildi yıpranmıştı ve gözyaşı olabilecek bir şeylerle lekelenmişti.</p>

  <p>"Bunu almanı istiyorum. Ejder-yılanlara gitmek üzere yola çıkarken tuttuğum günlük bu. Hanımefendiden" -Grundle Orla'ya doğru başını salladı- "benim için almasını istedim. Aldı. O iyi biri. içine biraz daha yazacaktım, sonu yazacaktım, ama... yapamadım. Çok fazla hüzünlü.</p>

  <p>"Her neyse," diye devam etti, söz dinlemez bir gözyaşını silerek, "başta senin için söylediğim kötü şeyleri boş ver. O zaman seni tanımıyordum. Yani... Anlıyor musun..."</p>

  <p>"Evet," dedi Haplo, armağanı kabul ederken. "Anlıyorum."</p>

  <p>Devon Grundle'ın elini tuttu, ikisi Samah'ın önünde durdular. Konsey üyesi rünleri söyledi. Alev alev desenler havada belirdi, Cüce ile Elfi çevreledi. ikisinin gözleri kapandı, başları eğildi, birbirlerine dayandılar. Rünler alevlendi ve ikili yok oldu.</p>

  <p>Köpek kasvetli bir uluma kopardı. Haplo elini hayvanın başına koydu ve sessiz olmasını söyledi.</p>

  <p>"Bu tamamlandı," dedi Samah kısaca. "Şimdi, çok daha nahoş bir işimiz var. Ne 'kadar çabuk halledilirse, o kadar iyi olur.</p>

  <p>"Sen, kendine Alfred Montbank ismini veren. Konsey davanı görüştü. Dikkatle tartıştıktan sonra, seni düşman ile işbirliği yapmaktan, kendi halkının aleyhine çalışmaktan, bizi yalanlarınla kandırmaya çalışmaktan, sapkınlıktan bahsetmekten suçlu bulduk. Seni mahkum ediyoruz. Sen, Alfred Montbank, Konsey'in seni mahkum edecek hakka ve bilgeliğe sahip olduğunu, böyle bir kararın hatalarından ders almanı ve hatalarını telafi etmeni sağlayacağını kabul ediyor musun"</p>

  <p>Konuşma yalnızca bir formaliteydi, Konsey'in önüne çıkan herkese yapılırdı. Ama Alfred dikkatle dinledi, her sözcüğün üzerinde dikkatle düşünür gibi göründü.</p>

  <p>"'Hatalarımdan ders almak ve onları telafi etmek,'" diye tekrarladı kendi kendine. Bakışlarını Samah'a kaldırdı ve yanıt verdiğinde sesi kararlıydı. "Evet, Konsey üyesi, kabul ediyorum."</p>

  <p>"Alfred, bunu yapamazsın!" orta kendini kocasının üzerine attı. "Bunu yapma, Samah! Sana yalvarıyorum! Neden dinlemiyorsun"</p>

  <p>"Sessiz ol, Eşim!" Samah onu ittirerek kendinden uzaklaştırdı. "Senin cezan da kararlaştırıldı. Seçme şansın var. Onunla gidebilir ya da bizimle kalabilirsin. Ama her iki durumda da, büyü gücün elinden alınacak."</p>

  <p>Orla bembeyaz bir yüzle ona bakakaldı. Yavaş yavaş, başını salladı. "Sen delisin, Samah. Korkun seni çıldırtmış "</p>

  <p>Gelip Alfred'in yanında durdu ve kolunu tuttu. "Onunla gitmeyi seçiyorum."</p>

  <p>"Hayır, Orla," dedi Alfred ona, "buna izin veremem. Ne söylediğini bilmiyorsun."</p>

  <p>"Evet, biliyorum. Unutuyorsun," diye hatırlattı ona, titrek bir gülümsemeyle, "imgelerini paylaştım." Bakışlarını Patryn'e çevirdi. "Neyle karşı karşıya olduğumuzu biliyorum ve korkmuyorum. "</p>

  <p>Haplo dikkat etmiyordu. Patryn kapıyı koruyan Sartan'ı incelemek ve adamın üzerine atlayıp kaçma ihtimalini değerlendirmekle meşguldu. Şansı azdı, neredeyse umutsuzdu, ama burada oyalanıp, Samah'ın onu yine ıslatmasını beklemekten daha iyiydi.</p>

  <p>Gerginleşti, saldırıya hazırlandı. Samah aniden döndü ve muhafızla konuştu. Haplo kendini rahatlamaya zorladı, kayıtsız görünmeye çalıştı.</p>

  <p>"Ramu. Bu ikisini Konsey Odası'na götür ve gönderilişe hazırla. Menschler. saldırıya geçmeden bu büyüyü yapmalıyız. Konsey'in tüm üyelerini topla. Bu kadar büyük bir büyü yapmak için hepsinin hazır bulunması gerekecek."</p>

  <p>"Ne gönderiliş büyüsü" Haplo, bunun kendisi ile bir ilgisini olduğunu düşünerek hemen savunmaya geçmişti. "Neler oluyor"</p>

  <p>Ramu içeri girdi, kapının yanında durdu.</p>

  <p>Alfred, yanında Orla ile öne çıktı. İkisi sakinlik ve vakar içinde hareket ediyorlardı. Ve bu sefer, diye fark etti Haplo hayret içinde, Alfred bir şeye takılıp düşmemişti.</p>

  <p>Haplo Alfred'in önünü kesti. "Sizi nereye gönderiyorlar" "Labirent'e," diye yanıt verdi Alfred.</p>

  <p>"Ne"</p>

  <p>Haplo, bunun onu tuzağa düşürmek için tasarlanmış tuhaf bir plan olduğunu düşünerek bir kahkaha attı. Ama neden böyle bir plan yapılsın, düşünemiyordu. "Buna inanmıyorum!"</p>

  <p>"Bizden önce başkalan da gönderilmiş, Haplo. ilk olmayacağız. Uzun zaman önce, Koparılış sırasında, gerçeği keşfeden ve kabullenen Sartanlar sizin halkınızla beraber zindana atılmış."</p>

  <p>Haplo sersemlemiş bir şekilde bakakaldı. Mantıklı gelmiyordu. Mümkün değildi. Ama Alfred'in doğruyu söylediğini biliyordu. Sartanlar yalan söylemezdi.</p>

  <p>"Bunu yapamazsın!" diye Samah'a itiraz etti Haplo. "Onları ölüme mahkum ediyorsun!"</p>

  <p>"Endişeleniyor numarasını bırak, Patryn. Sana hiçbir şey kazandırmaz. Bu senin sözde Nexus Lordun ve planları hakkında enine boyuna sorgulandıktan sonra sen de onlara katılacaksın. "</p>

  <p>Haplo adamı duymazdan geldi, Alfred'e döndü. "Onun seni Labirent'e göndermesine izin mi vereceksin Bu kadar mı?</p>

  <p>Orada bulundun! Benim zihnimde! Neye benzediğini biliyorsun. İki dakika hayatta kalamazsın. Ne sen, ne de Orla! Savaş, lanet olası! Hayatında bir kez diren ve savaş!"</p>

  <p>Alfred soldu, endişeli göründü. "Hayır, yapamam..."</p>

  <p>"Evet, yapabilirsin! Grundle haklıydı. Ejder sendin, değil mi? Draknor'da hayatlarımızı kurtardın. Sen güçlüsün. Samah'dan daha güçlüsün, yaşamış tüm Sartanlardan daha güçlüsün. Ejder-yılanlar bunu biliyor. Yılan Büyücüsü, diyorlar sana. O biliyor. Senden kurtulmaya çalışmasının sebebi bu."</p>

  <p>"Teşekkür ederim, Haplo," dedi Alfred nazikçe, "ama söylediklerin doğru olsa, kendimi bir ejdere çevirmiş olsam bile, nasıl yaptığımı hatırlamıyorum. Hayır, önemli değil. Lütfen, anla."</p>

  <p>Elini uzattı, Patryn'in kolunun üzerine koydu. "Hayatım boyunca olduğum şeyden kaçmaya çalıştım. Ya da bayıldım. Ya da bunun için özür diledim." Sakin, neredeyse huzurluydu. "Artık kaçmıyorum."</p>

  <p>"Evet," dedi Haplo sertçe. "Eh, bayılmamaya da çalış. Labirent'te olmaz." Kolunu Sartan'ın dokunuşundan kaçırdı.</p>

  <p>"Hatırlamaya çalışırım." Alfred gülümsedi.</p>

  <p>Köpek inledi, Alfred'e yanaştı, burnunu bacağına sürttü.</p>

  <p>Alfred köpeği tereddütle okşadı. "Ona iyi bak, oğlum. Bir daha kaybetme onu."</p>

  <p>Ramu aralarında girdi ve rünleri söylemeye başladı.</p>

  <p>Desenler alevlendi, Haplo'yu kör etti. lsı gerilemesine sebep oldu. Tekrar görebilir olduğu zaman, koruyucu kızıl rünler kapıyı ve pencereyi bloke ediyordu.</p>

  <p>Sartanlar gitmişti.</p>

  <p class="whitespace">&nbsp;</p>
</body>
</html>
