<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Ayhan Hocha</title>
  <link href="../Styles/Style_ayh.css" rel="stylesheet" type="text/css" />
</head>

<body class="calibre">
  <h1>ONUNCU BÖLÜM</h1>
  <hr class="sigil_split_marker" />

  <h3 class="sigil_not_in_toc">SURUNAN&nbsp;</h3>

  <h3 class="sigil_not_in_toc">CHELESTRA</h3>
  <hr class="sigil_split_marker" />

  <p><br /></p>

  <p>Becerikli Samah tarafından yönetilen Sartanlar öyle bir enerjiyle yaşama döndüler ki, Alfred şaşkınlık ve hayranlığa boğuldu. Tabutlarından kalkan Sartanlar, uzun zaman önce kendileri için inşa ettikleri bir aleme çıktılar. Kısa sürede Sartan büyüsü çevrelerine yaşam getirdi. Her şey o kadar güzeldi ki, Alfred sık sık manzaraya sevinç gözyaşları ile perdelenmiş gözlerle bakıyordu.</p>

  <p>Surunan. Sözcüğün kendisi merkez anlamına gelen bir kök rününden geliyordu -yürek, medeniyetin merkezi. En azından böyle olması öngörülmüştü. Ne yazık ki, yürek atmayı bırakmıştı.</p>

  <p>Ama şimdi bir kez daha hayattaydı.</p>

  <p>Alfred caddelerde yürüdü ve kentin güzelliğine hayran kaldı. Binalar, eski dünyadan getirilen gül ve inci rengi mermerden yapılmıştı. Büyüyle şekillendirilmiş yüksek kuleler zümrüt yeşili ve turkuaz mavisi bir gökyüzüne doğru yükseliyordu. Yaratıcıları kadar derin bir uykuya dalmış olan caddeler, sokaklar, muhteşem bahçeler büyülü bir yaşama döndüler ve hepsi Surunan'ın kalbine, Konsey Odası'na gidiyordu.</p>

  <p>Alfred kendi türündekilerle birlikte olmanın, kendini başkaları ile paylaşmanın zevkini unutmuştu. Kendini o kadar uzun süre saklamış, gerçek doğasını gizli tutmuştu ki, kendi büyü gücünü göstermekten endişelenmemek ferahlamasını sağlamıştı. Ama yine de bu yeni ve harika dünyada, kendi halkının arasında bile yeterince rahat ve huzurlu hissetmiyordu.</p>

  <p>İki kent vardı -içteki merkezi kent ve o kadar incelikli olmasa da, daha büyük olan dış kent. Dış kenti keşfeden Alfred, buranın menschlerin eskiden yaşadığı yer olduğunu hemen anladı. Ama Sartanlar uyurken onlara ne olmuştu? Gördüklerine bakılırsa, yanıt hazindi. Sartanlar bunları hemen kaldırmaya çalışmışlarsa da, kentin bu kısmında yıkıcı savaşlar yaşandığına ilişkin izler hala duruyordu. Binalar çökmüş, duvarlar yıkılmış, pencereler kırılmıştı. İnsan, elf ve cüce dillerinde tabelalar sökülmüş, sokaklarda kırık bir halde yatmaktaydı.</p>

  <p>Alfred hüzünle çevresine bakındı. Menschler bunu kendi kendilerine mi yapmıştı? Savaşsever doğaları hakkında bildiklerine bakılırsa bu olasıydı. Ama Sartanlar neden onları durdurmamıştı? Sonra Samah'ın düşüncelerinde gördüğü, korkunç yaratıklara ilişkin imgeler geldi aklına. Kimdi onlar? Bir başka soru daha. Ne kadar çok soru vardı! Neden bu Sartanlar uykuya çekilmişti? Neden yarattıkları bu ve diğer dünyalara karşı sorumluluklarını terk etmişlerdi?</p>

  <p>Samah'ın evindeki taraçalı bahçede bir akşam durmuş, aklına devamlı bu tür düşünceler gelmesine sebep olan korkunç bir kusur olması gerektiğini düşünüyordu; mutlu olmasını engelleyen bir kusur. Sonunda, sahip olmayı hayal ettiği her şeyi bulmuştu. Halkını bulmuştu ve umut ettiği her özelliğe sahiptiler; güçlü, kararlı, dayanıklı. Yolunda gitmeyen her şeyi yoluna sokmaya hazırdılar. Tepesine yığılan ağır yükler azalmıştı. Yükü taşımasına yardım edecek başkaları vardı.</p>

  <p>"Benim sorunum nedir" diye sordu kendine hüzünle.</p>

  <p>"Bir kez," dedi bir ses yanıt olarak, "yıllarca bir hapishane hücresinde kapalı kalmış bir insanın hikayesini duymuştum. Sonunda hücre kapısını açmışlar ve adama özgürlüğünü sunmuşlar, ama dışarı çıkmayı reddetmiş. Özgürlükten, ışıktan, taze havadan korkmuş. Karanlık hücresinde kalmak istemiş, çünkü orayı tanıyormuş. Orada güvende hissediyormuş."</p>

  <p>Alfred döndü ye Orla'yı gördü. Ona gülümsüyordu; sözleri ve ses tonu hoştu. Ama Alfred karmaşık, huzursuz durumuna gerçekten endişelendiğini gördü.</p>

  <p>Kızardı, içini çekip, bakışlarını yere indirdi.</p>

  <p>"Henüz hücreni terk etmedin, Alfred." Orla gelip yanında durdu ve elini koluna koydu. "Mensch giysileri giymekte ısrar ediyorsun." Bu konu aklına belki de, Alfred'in aşırı büyük ayaklarını barındıran ayakkabılarına bakmakta olduğu gerçeği yüzünden gelmişti. "Bize Sartan ismini söylemiyorsun. Yüreğini bize açmıyorsun."</p>

  <p>"Peki siz yüreklerinizi bana açtınız mı" diye sordu Alfred sessizce, bakışlarını ona kaldırarak. "Burada nasıl bir trajedi yaşandı? Eskiden burada yaşayan menschlere ne oldu? Baktığım her yerde, yıkım imgeleri görüyorum, taşların üzerinde kan görüyorum. Ama kimse bundan bahsetmiyor. Kimse hatırlıyor gibi görünmüyor."</p>

  <p>Orla soldu, dudakları gerildi.</p>

  <p>"Üzgünüm." Alfred içini çekti. "Beni ilgilendirmez. Hepiniz bana çok iyi davrandınız. Çok sabırlı ve naziktiniz. Hata bende. üstesinden gelmeye çalışıyorum. Ama, dediğin gibi, karanlıkta çok uzun süre kapalı kaldım. lşık... gözlerimi acıtıyor. Anlayabileceğini sanmıyorum."</p>

  <p>"Anlat bana, kardeşim," dedi Orla iyilikle. "Anlamama yardım et."</p>

  <p>Yine konudan kaçınmış, konuşmayı kendinden ve halkından uzaklaştırmış, doğrudan Alfred'e çevirmişti. Neden bu konuda konuşmaya isteksizdi? Tabii bu konu her açıldığında korku ve utanç hissettiği açıktı.</p>

  <p>Yardım çağrımız... demişti Samah.</p>

  <p>Neden? Eğer bu Sartanların kaybetmekte olduğu bir savaş değilse. Peki bu nasıl mümkün olabilirdi? Onlarla aynı seviyede savaşmayı becerebilecek tek düşmanları Labirent'e kapatılmıştı.</p>

  <p>Alfred, ne yaptığını fark etmeden, çiçek açmış bir sarmaşığın yapraklarını koparmaya başlamıştı. Birer birer yaprakları yoldu, onlara görmeden baktı, sonra yere bıraktı.</p>

  <p>Orla'nın eli Alfred'in elinin üzerine kapandı. "Bitki acı içinde haykırıyor."</p>

  <p>"Özür dilerim!" Alfred çiçeği bıraktı, dehşet içinde yarattığı yıkıma baktı. "Ben... düşünmeden yaptım..."</p>

  <p>"Ama senin acın daha fazla," diye devam etti Orla. "Lütfen, benimle paylaş."</p>

  <p>İyilik dolu gülümsemesi Alfred'in içini baharatlı şarap gibi ısıttı, onu sarhoş etti, kuşkularını ve sorularını unutturdu. O kadar uzun süredir kapalı tuttuğu, kendinin bile tam olarak farkında olmadığı düşünceleri, duyguları dökerken buldu kendini.</p>

  <p>"Uyandığım ve diğerlerinin ölmüş olduğunu fark ettiğim zaman, gerçeği kendime itiraf etmeyi reddettim. Arianus'taki anıt mezarda ne kadar yaşadım bilmiyorum... aylar, belki de yıllar boyunca. Geçmişte yaşıyor, kardeşlerim arasında yaşamanın nasıl olduğunu hatırlıyordum. Ve kısa süre sonra, geçmiş bugünden daha gerçek gelmeye başladı.</p>

  <p>"Her gece, uykuya dalarken, ertesi sabah uyandığımda onları uyanık bulacağımı söylüyordum. Bir daha yalnız kalmayacaktım. Elbette, o sabah asla gelmedi."</p>

  <p>"Şimdi geldi!" dedi Orla, elini bir kez daha Alfred'in elinin üzerine koyarken.</p>

  <p>Alfred ona baktı, gözlerinin yaşlarla parladığını gördü, neredeyse o da ağlayacaktı. Boğazını temizleyerek, yutkundu.</p>

  <p>"Öyleyse, sabahın gelmesi çok uzun sürdü," dedi boğuk bir sesle. "Ve ondan önce süren gece çok karanlıktı. Anlattıklarımla seni rahatsız etmemeliyim..."</p>

  <p>"Hayır, üzgünüm," dedi Orla telaşla. "Sözünü kesmemeliydim. Lütfen, devam et."</p>

  <p>Elini bırakmamıştı. Dokunuşu sıcak, kararlı ve rahatlatıcıydı. Alfred, bilinçsizce Orla'ya biraz daha yanaştı.</p>

  <p>"Bir gün, kendimi dostlarımın tabutlarının önünde dururken buldum. Kendi tabutum boştu ve 'İçeri tırmanmam ve gözlerimi kapatmam yeterli olacak, o zaman bu acı sona erecek,' diye düşündüğümü hatırlıyorum. Evet, intihar," dedi Alfred sakinlik içinde, Orla'nın korku ve dehşet içinde baktığını görerek. "Menschlerin dediği gibi, bir dönüm noktasına gelmiştim. Sonunda bu dünyada yapayalnız olduğumu kendime itiraf etmiştim. Ya gidip yaşamın bir parçası olacaktım, ya da bu yaşamı terk edecektim. Mücadelem acıydı. Sonunda, bildiğim ve sevdiğim her şeyi geride bıraktım ve dünyaya çıktım.</p>

  <p>"Bu deneyim korkunçtu, dehşet vericiydi. Birden fazla kez geri dönmeyi, sonsuza dek mezarların arasında gizlenmeyi düşündüm. Menschlerin gerçek gücümü keşfedeceklerinden ve beni kullanmaya çalışacaklarından korkarak yaşadım. Önceden geçmişte yaşıyor, anılarımda huzur buluyordum, ama şimdi o anıların tehlike arzettiğini görmüştüm. Önceki yaşamıma ilişkin tüm düşüncelerimi kafamdan çıkardım, aksi halde devamlı onları kullanmaya, onların gücünden faydalanmaya çalışacaktım. Mensch yaşam tarzına alışmak zorunda kaldım. Onlardan biri olmak zorunda kaldım."</p>

  <p>Alfred konuşmayı bıraktı ve açık mavi bulutlarla süslü, koyu mavi gece göğüne baktı.</p>

  <p>"Ne kadar yalnız olduğuma inanamazsın," dedi sonunda.</p>

  <p>Sesi o kadar yumuşak çıkmıştı ki, Orla duyabilmek için eğilmek zorunda kaldı. "Menschler o kadar, o kadar yalnızlar ki! Bildikleri tek iletişim, fiziksel iletişim. Ne hissettiklerini anlatmak için sözcüklere, bir bakışa ya da el hareketine güvenmek zorundalar ve dilleri çok kısıtlı. Çoğu zaman, ne demek istediklerini tam olarak ifade edemiyorlar, bu yüzden kendileri ve diğerleri hakkındaki gerçeği bilmeden yaşayıp ölüyorlar."</p>

  <p>"Ne kadar korkunç bir trajedi," diye mırıldandı Orla. "Ben de başta böyle düşünmüştüm," diye yanıt verdi Alfred. "Ama sonra, menschlerin sahip olduğu pek çok erdemin, biz Sartanların yapabildiği gibi, birbirlerinin ruhlarının içini görememelerinden kaynaklandığını fark ettim. Dillerinde inanç, güven, onur gibi sözcükler var. Bir insan bir diğerine, 'Sana inanıyorum, sana güveniyorum,' diyor. Ama arkadaşının yüreğinde ne olduğunu bilmiyor. İçini görmüyor. Ama ona inanıyor."</p>

  <p>"Ve biz Sartanların sahip olmadığı başka sözcükleri de var," dedi Orla sertçe. Alfred'in elini bıraktı, ondan uzaklaştı. "Hile, yalan, ihanet, aldatma gibi."</p>

  <p>"Evet," diye kabul etti Alfred uysallıkla. "Ama bütün bunların bir şekilde birbirini dengelediğini öğrendim."</p>

  <p>Bir sızlanma duydu, soğuk bir burnun bacağına yaslandığını hissetti. Uzanan Alfred, dalgın dalgın köpeğin yumuşak kulaklarını okşadı, sessiz kalması için başını sevdi.</p>

  <p>Seni bana, casusluk yapman için göndermiştir. Öyle, değil mi"</p>

  <p>Köpek Alfred'e terslercesine tek bir bakış fırlattı. Senden daha iyisini beklerdim, der gibiydi.</p>

  <p>"Hayvan Patryn'e ait," dedi Orla.</p>

  <p>Alfred ona baktı, tereddüt etti. "Öyle de diyebilirsin. Ama belki de..."</p>

  <p>"Şu anda onun adına casusluk yapıyor olabilir."</p>

  <p>"Olabilir," diye onayladı Alfred. "Ama sanmıyorum. Gerçi hayvanı bu tür amaçlar için kullanmıştık..."</p>

  <p>"Biz mi!" Orla Alfred'den uzaklaştı.</p>

  <p>"Ben... Yani... Haplo yapıyordu... Abarrach'ta... Prens ve Baltazar, bir ölüçağıran. Aslında onları gizlice dinlemek istemedim, ama başka seçeneğim yoktu..."</p>

  <p>Alfred meseleyi düzeltmek için birşeyler yapamadığını gördü. Tekrar başladı. "Haplo ve ben Abarrach'ta kaybolmuştuk..."</p>

  <p>"Lütfen!" diye araya girdi Orla hafifçe. "Lütfen o ismi söylemeyi bırak. Ben..." Gözlerini kapattı. "Korkunç şeyler görüyorum! İğrenç canavarlar! Vahşi ölümler..."</p>

  <p>"Labirent'i görüyorsun. Yüzyıllardır sizin... Patrynlerin kapalı kaldığı yeri görüyorsun."</p>

  <p>"Bizim onları kapattığımız yer demek üzereydin. Ama, zihninde o kadar gerçek ki! Sanki oraya gitmişsin gibi..."</p>

  <p>"Ben oraya gittim, Orla."</p>

  <p>Orla'nın renginin solduğunu, ona korku ile baktığını görünce Alfred fena halde şaşırdı. Alfred onu temin etmekte acele etti. "Yani oraya gerçekten gittiğimi söylemek istemedim."</p>

  <p>"Elbette," dedi Orla, bayılacakmış gibi. "Bu... bu mümkün değil. Gerçekten kastetmiyorsan, böyle şeyler söyleme o zaman."</p>

  <p>"Üzgünüm. Seni rahatsız etmek istemedim." Kadının neden bu kadar rahatsız olduğunu Alfred hiç anlamamıştı. Ve korkmuştu. Neden korkuyordu? Daha fazla soru.</p>

  <p>"Sanırım belki de, söylediklerini açıklasan daha iyi olur," dedi Orla.</p>

  <p>"Evet, deneyeceğim. Ben Labirent'e gittim, ama Haplo'nun bedeninde gittim. Onunla zihin değiş tokuşu yaptık da denebilir. Ölüm Kapısı'ndan geçerken oldu."</p>

  <p>"O da senin yerine mi geçti"</p>

  <p>"Sanırım. Bana hiçbir şey söylemedi, ama zaten söylemezdi de. Bana ismimle hitap etmek bile zordu onun için. Bana Sartan derdi. O kadar. Alaylı alaylı. Onu suçlayamam. Bizi sevmek için pek az nedeni var..."</p>

  <p>Oda kaşlarını çatmıştı. "Bir Patrynin bilincine girdin. Daha önce bir Sartan'ın başına böyle bir şey geldiğini sanmıyorum."</p>

  <p>"Muhtemelen gelmemiştir," diye kabul etti Alfred hüzünle.</p>

  <p>"Devamlı bir yerlere düşüp, girip duruyorum..."</p>

  <p>"Samah'a söylemelisin.”</p>

  <p>Alfred kızardı, gözlerini indirdi. "Aslında söylemesen daha iyi olur..." Köpeği okşamaya başladı.</p>

  <p>"Ama bu son derece önemli olabilir! Anlamıyor musun Bir Patrynin içindeydin. Bize ne düşündüklerini, neden bu tür tepkiler verdiklerini anlatabilirsin. Onları yenmemiz için gerekli fikri verebilirsin bize."</p>

  <p>"Savaş bitti," diye hatırlattı Alfred ona nazikçe.</p>

  <p>"Ama yeni bir savaş başlayabilir!" dedi Orla, yumruğunu sıkıp diğer avucuna vurarak.</p>

  <p>"Buna Samah inanıyor. Sen de inanıyor musun"</p>

  <p>"Samah ve benin fikir farklılıklarımız vardı," dedi Orla kısaca. "Herkes biliyor. Hiç saklamadık. Ama o bilgedir, Alfred.Ona saygı duyuyorum. O Konsey'in başıdır. Ve o hepimizin istediği şeyi istiyor. Barış içinde yaşamak."</p>

  <p>"Onun bunu istediğini mi düşünüyorsun"</p>

  <p>"Eh, elbette!" diye terslendi Orla. "Sen ne sanmıştın"</p>

  <p>"Bilmiyorum. Emin değilim." Alfred Samah, Öyle görünüyor ki, kardeşlerim, doğru zamanda uyanmışız. Eski düşmanımız bir kez daha savaşa hazırlanıyor derken ki yüz ifadesini hatırladı. Zihni imgeyi yarattı. Oda imgeyi onunla paylaştı. Yüzü yumuşadı.</p>

  <p>"Samah ile konuş. Ona karşı dürüst ol! ve" -içini çekti- "o da sana karşı dürüst olacaktır. Sorularını yanıtlayacaktır. Sana Chelestra'da bize neler olduğunu anlatacaktır. Ve senin iddia ettiğin gibi, neden sorumluluklarımızı terk ettiğimizi açıklayacaktır."</p>

  <p>Alfred'in yüzü kıpkırmızı kesildi. "Bunu söylemek..."</p>

  <p>"Hayır, Bir anlamda haklısın. Ama bizi yargılamadan önce gerçeği bilmelisin. Tıpkı bizim de seni yargılamadan önce gerçekleri bilmemizin gerektiği gibi."</p>

  <p>Alfred ne diyeceğini bilemedi. Daha fazla itiraz gelmiyordu aklına.</p>

  <p>"Ve şimdi," dedi Orla, ellerini önünde kavuşturarak, "ya köpek"</p>

  <p>"Köpeğe ne olmuş" Alfred huzursuz görünüyordu.</p>

  <p>"Eğer bu köpek bir Patryn'e aitse, neden burada Neden sana geldi"</p>

  <p>"Emin değilim," diye başladı Alfred tereddütle, "ama sanırım kaybolmuş."</p>

  <p>"Kayıp mı olmuş"</p>

  <p>"Evet. Sanırım köpek Haplo'yu kaybetmiş. Hayvan sahibini bulmama yardım etmemi istiyor."</p>

  <p>"Ama bu saçma! Bir masal kitabı gibi konuşuyorsun. Bu yaratık türü arasında zeki sayılabilir, ama gene de aptal bir hayvandan başka bir şey değil..."</p>

  <p>"Ah, hayır. Bu son derece sıradışı bir köpek," dedi Alfred ciddiyetle. "Ve eğer o burada, Chelestra'daysa, Haplo'nun da burada... bir yerde olduğundan emin olabilirsin."</p>

  <p>Bütün bu konuşmalarla biraz gelişme kaydedebileceklerini varsayan köpek, başını kaldırdı ve kuyruğunu salladı. "Patryn'in burada, Chelestra'da olduğunu mu düşünüyorsun"</p>

  <p>"Mantıklı geldiği kuşkusuz. Bu dördüncü dünya, bu dünyayı ziyaret ettikten sonra..." Durdu.</p>

  <p>"...Patrynler saldırıya geçecek."</p>

  <p>Alfred sessizce başını salladı</p>

  <p>"Düşmanımızın bu dünyada olduğu bilgisinin seni neden bu kadar rahatsız ettiğini anlayabiliyorum. Ama sanki rahatsız olmaktan çok, üzgün gibisin." Oda şaşkın şaşkın köpeğe baktı. "Kayıp bir köpek hakkında neden bu kadar endişeleniyorsun"</p>

  <p>"Çünkü," diye yanıt verdi Alfred ciddiyetle, "eğer köpek Haplo'yu kaybetmişse, korkarım Haplo da kendini kaybetmiş."</p>

  <p class="whitespace">&nbsp;</p>
</body>
</html>
