<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Ayhan Hocha</title>
  <link href="../Styles/Style_ayh.css" rel="stylesheet" type="text/css" />
</head>

<body class="calibre">
  <h1>DOKUZUNCU BÖLÜM</h1>

  <p class="whitespace">&nbsp;</p>
  <hr class="sigil_split_marker" />

  <h3 class="sigil_not_in_toc">İYİDENİZ'DE BİR YERLERDE</h3>
  <hr class="sigil_split_marker" />

  <p class="whitespace">&nbsp;</p>

  <p>Son derece tuhaf bir şeyoldu ve o kadar meşguldük ki, şimdiye kadar yazacak zaman bulamadım. Ama sonunda her şey sakin, heyecan dindi ve yalnızca tek şeyi merak ediyoruz: Şimdi bize ne olacak</p>

  <p>Nereden başlayayım? Düşününce, her şeyin Alake'in yunusları büyüyle çağırıp, onlarla konuşmaya çalışması ile başladığını görüyorum. Eğer mümkünse, nereye yöneldiğimizi, sonumuz kötü bile olsa, ne ile karşı karşıya olduğumuzu öğrenmek istiyorduk. Katlanmayı bu kadar zor kılan şey "bilmemek."</p>

  <p>Denizde sürüklenmekte olduğumuzu söylemiştim. Devon'ın günortası yemeği sırasında işaret ettiği gibi, bu tam olarak doğru değil. Ejder-yılanların rehberliği altında, belirli bir yöne doğru ilerliyoruz. Gemi üzerinde hiçbir kontrolümüz yok. Dümen odasına giremiyoruz bile.</p>

  <p>O yöne doğru yürüyünce korkunç bir duygu çöküyor üzerimize. Bacaklarımızdaki gücü tüketiyor ve bizi kıpırdayamaz, titrek bir halde bırakıyor. Yüreklerimizi ve zihnimizi korkunç ölüm imgeleri ile dolduruyor. Bir kez denedik, ama döndük ve panik içinde kaçtık, odalarımızda saklandık. Hala rüyalarıma giriyor.</p>

  <p>O olaydan sonra, kendimize geldiğimiz zaman, Alake yunuslar ile iletişim kurmayı denemeye karar verdi.</p>

  <p>"Yola çıktığımızdan beri hiç yunus görmedik," dedi. "Ve bu tuhaf bir durum. Neler olduğunu, nereye gittiğimizi bilmek istiyorum. "</p>

  <p>Şimdi düşününce, hiç balık görmememiz bana da garip gelmişti. Yunuslar arkadaşlık etmekten çok hoşlanırlar ve büyük dedidokuculardır. Genellikle geminin çevresinde sürü halinde yüzerler, haber için yalvanrlar ve dinleyecek kadar aptal olan herkese, kendi bildikleri haberleri aktarırlar.</p>

  <p>"Biz onları... ee... nasıl çağırıyoruz" diye sordum.</p>

  <p>Alake bilmemem karşısında hayrete düşmüş gibiydi. Neden olduğunu anlamıyorum. Aklı başında hiçbir cüce kendi isteğiyle balık çağırmaz! O sımaşık şeylerden kurtulmak için elimizden geleni yapıyoruz zaten.</p>

  <p>"Büyümü kullanacağım, elbette," dedi. "Ve Devon ile senin orada benimle olmanızı istiyorum."</p>

  <p>Heyecanlandığımı itiraf etmek zorundayım. İnsanlar ve elfler arasında yaşamıştım, ama insan büyüsü görmemiştim hiç ve Alake'in bizi davet etmesine şaşırmıştım. Bizim "enerjilerimizin" ona yardım edeceğini söyledi. Ben, kişisel olarak, onun yalnız ve korkmuş hissettiğini düşünüyordum, ama çenemi tuttum.</p>

  <p>Belki de Phondra ve Elmas büyü kavramlarını (becerebildiğimce) açıklamalıyım. Ve tabii Gargan bakış açısını.</p>

  <p>Cücelerin, elflerin ve insanların hepsi Benzersiz'e, bizi bu dünyaya getiren, biz buradayken bize gözkulak olan ve burayı terk ettiğimiz zaman bize kucak açan büyük bir güce inanır. Ama her ırkın Benzersiz hakkında farklı bir görüşü vardır.</p>

  <p>Temel cüce inancına göre, tüm cüceler Benzersiz'de ve Benzersiz her cücenin içindedir. Bu yüzden tek cüceye gelen zarar tüm cücelere ve aynı zamanda Benzersiz'e gelmiş sayılır -bir cücenin asla bilinçli olarak başka bir cüceyi öldürmemesi, kandırmaması ya da dolandırmamasının sebebi budur. (Meyhane kavgalarını saymazsak elbette. Kurallara göre yapılmış bir kavgada atılan bir yumruk, genellikle sağlığa faydalı sayılır.)</p>

  <p>Eski günlerde, biz cüceler Benzersiz'in daha çok bizimle ilgilendiğine inanırdık. Elfler ve insanlara gelince, eğer onlar da Benzersiz tarafından yaratılmışlarsa (ve bazıları onların roantarlar gibi karanlıktan fışkırdığına inanırdı), bu bir kaza sonucu olmalıydılar, ya da Benzersiz'e karşı olan bir güç tarafından yaratılmış olmalıydılar.</p>

  <p>Ama Uzun zaman boyunca bir arada yaşamak, hepimize bir diğerini kabullenmeyi öğretti. Şimdi biliyoruz ki, Benzersiz tüm yaşayanlarla ilgilenir (ama bazı ihtiyar dedeler hala Benzersiz'in cüceleri sevdiğini, insanlarla elflere yalnızca tahammül ettiğine inanır).</p>

  <p>İnsanlar Benzersiz'in her şeye hükmettiğine, ama -her Phondralı kabile reisi gibi-Benzersiz'in önerilere açık olduğuna inanır. Sonuç olarak insanlar talepleri ve istekleri konusunda durmaksızın Benzersiz'in başının etini yemektedir. Phondralılar aynı zamanda, Benzersiz'in vakarına yakışmayan bazı işgücü gerektiren görevleri yerine getiren astları olduğuna inanır. (Bu kavram o kadar insancadır ki!) Bu astlar, büyü aracılığı ile insanlar tarafından kullanılabilir ve Phondralılar mevsimlerin düzenini değiştirmekten, rüzgarlar çağırmaktan, yağmur yaratmaktan ve yangınlar başlatmaktan çok memnun olurlar.</p>

  <p>Elmaslıların Benzersiz görüşü çok daha rahattır. Onların bakış açısına göre, Benzersiz bir patlama ile her şeyi başlatmıştır ve şimdi tembel tembel oturmuş, her şeyin gelişmesini izlemektedir -Sabia'nın çocukken oynadığı parlak, renkli, dönüp duran oyuncakları izlemesi gibi. Elmaslılar büyüyü ruhani ve kutsal bir şey olarak değil, eğlenceli ve işgücü tasarrufu sağlayan bir şey olarak görürler.</p>

  <p>Yalnızca on altı yaşında olsa da (bizim için bebek demek, ama insanlar çok çabuk olgunlaşıyor), Alake büyü konusunda çoktan büyük beceri kazanmıştı ve annesinin en büyük dileğinin Ocak'ın önderliğini kızına aktarmak olduğunu biliyordum.</p>

  <p>Devon ve ben Alake'in sunağın önündeki (ikinci güvertedeki boş ambarda kurmuştu onu) yerini almasını izledik ve itiraf etmeliyim ki, onu izlemek oldukça zevkliydi.</p>

  <p>Alake uzun boylu ve yapılıdır. (Bu arada, boy konusunda insanlara hiç imrenmedim. Eski cüce atasözüne göre "Sopan ne kadar uzunsa, onu kırmak da o kadar kolaydır". Ama Alake'in, suyun içinde bükülen bir saz gibi zarif hareketlerine hayran oluyorum.) Derisi abanoz rengi. Siyah saçları, sırtından aşağı sarkan sayısız minik örgü halinde örülmüş ve her örgünün sonuna mavi, turuncu (kabilesinin renkleri) ve bakırdan boncuklar asılmış. Örgülerini saldığı zaman, yürürken boncuklar birbirine çarpıyor ve yüzlerce minik çan gibi ses çıkarıyor.</p>

  <p>Phondralıların genel kabul gören elbisesini, yani bedenine sardığı, kıvrımların birbirini tuttuğu (yalnızca Phondralıların bildiği bir marifet) mavi-turuncu bir kumaş parçasını giyiyor. Kumaş parçasının serbest ucunu sağ omzunun üzerine atıyor (bu bekar olduğunu gösteriyor -evli kadınlar kumaşı sol omuzlarına atar).</p>

  <p>Gümüş ayin bilezikleri kollarını süslüyordu, kulaklarında gümüş çanlar asılıydı.</p>

  <p>"O bilezikleri taktığını hiç görmemiştim, Alake," dedim, derin sessizliği bozmak için sohbet ederek. "Senin mi, yoksa annenin mi Hediye olarak mı verdi"</p>

  <p>Normalde yeni mücevherlerini teşhir etmeyi çok seven Alake, beni şaşırtarak yanıt vermedi ve yüzünü çevirdi.</p>

  <p>Beni duymadığını sandım. "Alake, sana sorduğum..."</p>

  <p>Devon keskin dirseği ile kaburgalarımı dürtükledi. "Şşş!</p>

  <p>Mücevherleri hakkında hiçbir şey söyleme'!'"</p>

  <p>"Ama neden" diye fısıldadım sinirle. Dürüst olmak gerekirse, birilerini incitmekten korkarak, ortalıklarda ayak uçlarımda dolanmaktan bıkıp usanmıştım.</p>

  <p>"Cenaze süslerini takıyor," diye yanıt verdi Devon.</p>

  <p>Şok geçirdim. Elbette, bu geleneği duymuştum. Doğumda, Phondralı kız çocuklarına gümüş bilezikler, küpeler hediye edilir. Bunları düğünlerinde takmaları ve daha sonra kendi kızlarına aktarmaları umulur. Ama, eğer bir kız zamansız olarak, evlenmeden ölürse, bilezikleri ve diğer mücevherleri, bedeni İyideniz'e Benzersiz ile buluşmaya gönderilirken yanına konulur.</p>

  <p>Kendimi çok kötü hissettim, her şeyi düzeltecek birşeyler söylemek istedim, ama söyleyebileceğim hiçbir şeyin yardımı olmayacağını fark ettim. Bu yüzden, topuklarımı yere sürterek ve Alake'in yaptığı şeylerle ilgilenmeye çalışarak oturdum.</p>

  <p>Devon yanıma oturdu. Gemideki mobilyalar cüceler için yapılmıştı. Sabia'nın eteğinin ipek kıvrımları arasında uzun bacaklarını kısa bacaklı taburenin iki yanına ayırıp otururken son derece rahatsız görünen Elf için üzüldüm.</p>

  <p>Alake sunaktaki nesneleri düzenlerken, her biri üzerinde durup dua ederken zaman geçmiyor gibi göründü.</p>

  <p>"Eğer insanlar böyle her minik şey için dua ediyorlarsa, benim tahminimce Benzersiz uzun zaman önce uyuyakalmıştır!" Alçak sesle konuştuğumu sanmıştım, ama Alake beni duymuş olmalıydı, çünkü dehşet içinde bana baktı ve kaşlarını çatarak payladı.</p>

  <p>Konuyu değiştirmemin daha iyi olacağına karar verdim ve Sabia'nın giysilerini giymiş olan Devon'a bakarak, uzun zamandır merak ettiğim bir şeyi sordum.</p>

  <p>"Sabia'yı onun yerine senin gitmene izin vermeye nasıl ikna ettin" diye sordum Elf'e.</p>

  <p>Elbette bu da yanlıştı. Neşeli görünmeye çalışan Devon, hemen hüzünlü bir ruh haline büründü ve yüzünü çevirdi. Alake bakışlarını bana çevirdi ve beni şiddetle çimdikledi. "Ona onu hatırlatma!"</p>

  <p>"Ahh! İşte bu iyi!" diye hırladım, sabrım tükenerek. "Alake'e küpelerinden bahsetmeyeceğim. Devon'a Sabia'dan bahsetmeyeceğim. Hem de onun giysilerini giydiği ve bu elbisenin içinde son derece aptal göründüğü halde. Eh, her ikinizin de unutmuş olması ihtimaline karşılık, bu benim de cenazem ve Sabia benim de dostumdu. Burada tatile çıkmış gibi yapıyoruz. Ama çıkmadık. Ve biz cücelerin dediği gibi, sözlerimizi midelerimizde saklamamız hiç de doğru değil. Yediklerimizi zehirler." Öfkeyle soludum. "Yemek yiyemememize şaşmamak lazım."</p>

  <p>Alake bana sessizlik içinde, şaşkın şaşkın baktı. Devon'ın solgun yüzünde bir gülümseme hayaleti dolaşıyordu.</p>

  <p>"Haklısın, Grundle," diye itiraf etti, bakışlarını hüzünle dar gövdeli, kurdelelerle bezenmiş, dantel kaplı, çiçek süslü elbiseye çevirerek. Elf erkekleri neredeyse elf kadınları kadar incedir, ama omuzları daha genişçe olur ve orada burada, bir dikişin gerginliğe dayanamadığını gördüm. "Sabia hakkında konuşmalıyız. Ben konuşmak istedim, ama hüzünlü anıları hatırlatarak sizi üzmek istemedim."</p>

  <p>Alake Devon'ın yanında diz çöktü ve elini tuttu "Cesaretin ve fedakarlığın için sana hayranlık duyuyorum, dostum. Senden daha fazla saygı duyduğum başka hiçbir erkek tanımıyorum."</p>

  <p>Bir insandan nadir duyulan övgü sözleri. Devon memnun olmuş ve duygulanmıştı. Yanakları kızardı, başını salladı. "Benim kendi bencilliğimdi," dedi yumuşak bir sesle. "Onun öldüğünü... ve nasıl öldüğünü bilerek nasıl yaşayabilirdim Onun güvende ve iyi olduğunu düşünerek benim ölmem daha kolay olacaktı."</p>

  <p>Aksi aksi, kendi yerine onun öldüğünü bilerek Sabia'nın kendisini daha mı iyi hissedeceğini merak ettim. Ama, o bir erkekti işte: elf, insan, cüce -hepsi aynıydı.</p>

  <p>"Peki senin gitmene izin vermeye nasıl ikna ettin onu" diye ısrar ettim. Sabia'yı tanıyordum, kararlılığını biliyordum ve bu kadar kolay teslim olduğuna inanmayı güç buluyordum.</p>

  <p>"Etmedim," dedi Devon, yanaklarındaki kırmızılık koyulaşırken. "Eğer bilmek zonındaysan, onu ikna eden bu oldu."</p>

  <p>Yumruğunu kaldırdı ve bereli eklemlerini gösterdi.</p>

  <p>"Onu yumrukladın!" dedim hayretle.</p>

  <p>"Ona vurdun!" diye tekrarladı Alake.</p>

  <p>"Onun yerine benim gitmeme izin vermesi için yalvardım. Reddetti. Onu ikna etmenin yolu yoktu ve gitmesini engelleyecek tek şeyi yaptım. Onu bayılttım. Başka ne yapabilirdimki Çaresizdim. İnanın bana, Sabia'yı incitmek hayatım boyunca yapmak zorunda kaldığım en zor şeydi"</p>

  <p>Buna inanabilirdim. Kazayla bir örümceğin üzerine basan bir Elmaslı, günlerce vicdan azabı çeker.</p>

  <p>"Mücevherlerime gelince," dedi Alake, kolundaki bileziği eliyle çevirerek, "bunlar benim, Grundle, doğduğumda annem verdi. Nereye gittiğim ya da ne yapacağım konusunda onlara başka bir mesaj bırakamazdım. Denedim, ama duygularımı sözlere dökmek çok zor geldi. Annem bunların yok olduğunu görünce, bilecektir. Anlayacaktır."</p>

  <p>Alake sunağa geri döndü. Devon, kan dolaşımını kesiyor olması gereken elbisesinin dar kol yenlerini çekiştirdi. Oturup ağlamak istedim. Sözcükler gelmişti, ama işitmesi zordular ve bunların olaylara nasıl yardımcı olabileceğini anlamıyordum.</p>

  <p>"Cüce atasözlerinden bu kadar," diye mırıldandım yan sakallarıma doğru.</p>

  <p>"Başlamaya hazırım," dedi Alake ve ben rahatlayarak içimi çektim.</p>

  <p>Alake törenin ayrıntılarını yazmamı yasakladı, ama istesem de yazamazdım zaten, çünkü neler olup bittiği konusunda en ufak bir fikrim bile yok. Tek bildiğim, tuzlanmış morina balığı (bulabilirlerse, yunusların en sevdiği yiyecek), flüt müziği, Alake'in bir sürü tuhaf sözcüğü şarkı halinde söylemesi ve balık seslerine benzer sesler çıkarmasını içerdiği. (İnsanlar yunus dilini konuşabiliyor. Sanırım cüceler de konuşabilirdi, ama neden bunu isteyelim ki Yunuslar cüce dilini oldukça iyi konuşuyorlar.)</p>

  <p>Bir ara, flüt müziği sırasında uyukladım ve Alake normal ses ve sözcüklerle konuşunca irkilerek uyandım.</p>

  <p>"Bitti. Şimdi yunusların bize gelmesi lazım."</p>

  <p>Tuzlanmış balığı denize atsan gelirler belki, diye düşündüm. Orada, sunağın üzerinde, gümüş bir tabağın içinde yatarken ne işe yaradığını anlamıyordum. Belki de Alake kokusunun onları çekeceğini düşünmüştü.</p>

  <p>Tahmin edebileceğiniz gibi; insan ve elf büyülerine pek güvenim yoktur ve hepimiz bir şeyin geminin gövdesine çarptığını duyduğumuzda nasıl şaşırdığımı hayal edebilirsiniz.</p>

  <p>"Geldiler," dedi Alake kendinden hoşnut bir şekilde ve boncukları şıngırdayarak, çıplak ayakla (insanlar nadiren ayakkabı giyerler) hızla güvertede ilerleyerek, onları karşılamak üzere su kilidine seğirtti.</p>

  <p>Devon'a bir göz attım. Omuzlarını silkip kaşlarını kaldırdı. Onları, benim duyabileceğim hiçbir ses çıkarmayan büyülü yunus ıslığı ile çağırmayı planlıyordu. Devon beni, yunusların bu sesi açıkça duyabildikleri ve sesi oldukça hoş buldukları konusunda temin etmişti.</p>

  <p>İkimiz Alake'in ardından koşturduk.</p>

  <p>Gemimizin dört güvertesi var ve en aşağıdan yukarıya doğru numaralanıyorlar. Güneş-kovalayanlar ile karşılaştırıldığında büyük bir araç değil, ama bu gemi yalnızca zaman zaman, diğer alemlere batmak için kraliyet ailesi tarafından kullanılıyor.</p>

  <p>Dördüncü güverte en üstteki güverte (dışarısını saymazsanız). Gözlem odası buradadır ve onun ötesinde, hiçbirimizin yaklaşmaya cesaret edemediği pilot kabini var. Gözlem odasından aşağıya, her güverteden bir diğerine açılan boşluktan bir merdiven iniyor. Gözlem odasının arka ucunda, dev bir pencere dizisi, o sırada nerede olduğunuza bağlı olarak kara ya da deniz manzarası sunuyor. Denizin içinden parlayan denizgüneşi bu odayı neşeli, mavi-yeşil bir ışıkla dolduruyor. Dışarıda, bir küpeşteyle çevrili açık güverteyi görebilirsiniz. Gemi hareket ederken, ancak bir insan oraya gidecek kadar çılgın olabilir.</p>

  <p>Kargo amban üçüncü güvertede bulunuyor. Onun arkasında, yiyip içmek, balta fırlatma antremanları ya da yalnızca oturmak için kullanılan ortak oda var. Bu odanın yan taraflarında pek çok küçük pencere var. Ortak odanın arkasmda, kraliyet ailesinin ve gemi mürettebatının kamaraları, bir alet odası, sonra büyülü elf kristalleri ile geminin ilerlemesini sağlayan sevk odası var.</p>

  <p>Birinci ve ikinci güverteler daha çok kargo için kullanılır.</p>

  <p>Bir de su kilidi vardır -önemli bir özellik. Bir cüce değilseniz, muhtemelen su kilidinin ne olduğunu merak ediyorsunuzdur.</p>

  <p>Daha önce de belirttiğim gibi, hiçbir cüce yüzmeyi öğrenemez (ya da öğrenmek istemez). Denize düşen bir cüce, muhtelemen yakalanıp taş zemine geri getirilmezse Chelestra'nın dibine kadar batar. Bu yüzden, tüm gemilerde, denize düşen cüce olursa, kurtarmak için su kilidi bulunur.</p>

  <p>Alake'i su kilidinin dibinde durmuş, yüzünü lomboz deliklerinden birine bastırmış, suya doğru bakarken bulduk. Yaklaştığımızı duyunca döndü. Gözleri faltaşı gibi açılmıştı.</p>

  <p>"Yunuslar değil. Bir insan. En azından, ben bir insan olduğunu düşünüyorum," diye ekledi kuşkuyla.</p>

  <p>"Öyle mi, değil mi," dedim, "Ayırt edemiyor musun" "Kendin bak." Alake sarsılmış görünüyordu.</p>

  <p>Devon ve ben lomboz deliğinin yanına yanaştık, Elf benim seviyeme gelebilmek için neredeyse iki büklüm olmuştu.</p>

  <p>Dışarıdaki şeyin bir insan erkeğine benzediği kesindi, Ya da, belki de, elf ya da cüceye benzemediğini söylemek daha doğru olurdu. Bir cüceden uzundu, kulakları sivri değildi, gözleri yuvarlaktı ve badem şekilli değildi. Ama bir insan için rengi yanlıştı, derisi bir tür ekmek hamuru rengindeydi. Dudakları maviydi, gözlerinin altında mor lekeler vardı ve çökmüş görünüyordu. Yan çıplaktı, yalnızca dar, kahverengi bir pantolon ve beyaz bir gömleğin lime lime parçaları vardı üzerinde. Bir tahta parçasına tutunmuştu ve bana işi bitmiş görünüyordu.</p>

  <p>Muhtemelen duyduğumuz gümleme bu adamın gemiye çarpmasından kaynaklanmıştı. Bizi lomboz deliğinden görebiliyordu ve biz onu izlerken, geminin yanına vunnak için zayıf bir teşebbüste bulundu. Zayıf düşmüş görünüyordu, çünkü kolu, kaldıracak gücü kalmamış gibi yana düştü. Bacakları suyun içinde gevşek bir şekilde asılı vaziyette, tahta parçasının üzerine çöktü.</p>

  <p>"Adam her ne ise, bu uzun sürmeyecek," dedim.</p>

  <p>"Zavallı adam," diye mırıldandı Alake, kara gözleri merhamet ile yumuşak. "Ona yardım etmeliyiz," dedi telaşla ve ikinci güverteye giden merdivene yöneldi. "Onu gemiye alacağız. Onu ısıtıp, yiyecek vereceğiz." Arkasına bir göz attı ve ikimizin de yerimizden kıpırdamadığını gördü. "Hadi ama! Ağır olacak. Kendi başıma başaramam.”</p>

  <p>İnsanlar. Her zaman birşeyler yapmak için yarış ederler. Asla düşünmek için durmazlar. Neyse ki, yanında bir cüce vardı.</p>

  <p>"Bekle, Alake. Bir an dur. Nereye gittiğimizi düşün. Bize ne olacağını düşün."</p>

  <p>Alake bana kaşlarını çattı, isteklerine karşı gelinmesi onu öfkelendirmişti. "Ee, ne olmuş Adam ölüyor! Onu bırakamayız."</p>

  <p>"Onun için yapacağımız en iyi şey olabilir bu," dedi Devon ona nazikçe.</p>

  <p>"Eğer şimdi onu kurtarırsak, yalnızca onu daha kötü bir kadere mahkum etmek için yapmış olabiliriz bunu."</p>

  <p>Bu kadar açıksözlü olduğum için üzgündüm, ama bazen bir insanın kafasına bir fikir sokmanın tek yolu budur. Sonunda ne söylediğimizi anlayan Alake, büzülmüş gibi göründü. Yemin ederim gözlerimizin önünde küçüldü. Küpeşteye yaslandı. Gözlerini indirerek, elini amaçsızca pürüzsüz ahşap korkuluklarda gezdirdi.</p>

  <p>Gemi hızla ilerliyordu. Kısa süre sonra adamı çok arkada bırakmış alacaktık. Görünüşe göre o da bunu görmüştü ve gittikçe tükenen gücünün son kalıntıları ile, arkamızdan yüzmeye çalışıyordu. Manzara yürek paralayıcıydı. Sırtımı döndüm. Ama Alake'in dayanamayacağını bilmeliydim.</p>

  <p>"Onu Benzersiz gönderdi," dedi, merdivenleri tırmanmaya başlayarak. "Benzersiz onu bize, duama yanıt olarak gönderdi. Onu kurtarmak zorundayız!"</p>

  <p>"Bir yunus için dua ettin," dedim sinirle.</p>

  <p>Alake hiçbir şey söylemedi, bana paylarcasına baktı. "Günahkar olma, Grundle. Bu şeyi işletebilir misin"</p>

  <p>"Evet, ama Devon'ın yardımına ihtiyacım olacak," diye homurdandım, arkasından giderken.</p>

  <p>Aslında, Elf Prensi'nden daha güçlü olduğumdan kendi başıma da yapabilirdim, ama Devon ile konuşmak istiyordum. Alake'e, yüzen insana gözkulak olmasını söyledim, Devon'ı ikinci güverteye, su kilidinin en üst kısmına götürdüm. Pencereden, bölmenin güneşle aydınlanmış içine baktım, sıkıca kapalı ve kilitli olduğundan emin olmak için kapağın kolunu çevirdim.</p>

  <p>"Ya bu adamı gönderen Benzersiz değilse" diye telaşla Fısıldadım Elfin kulağına. "Ya bizi gözetlemek için ejder-yılanlarca gönderilmişse"</p>

  <p>Devon büyük dehşete kapılmış göründü. "Bunun olası olduğunu mu düşünüyorsun" diye sordu, yardım etmek için elinden geleni yapıp, yalnızca yoluma çıkarak.</p>

  <p>Onu bir kenara ittim. "Ya sen"</p>

  <p>"Sanırım. Ama bunu neden yapsınlar ki Zaten ellerindeyiz. İstesek de kaçamayız."</p>

  <p>"Bütün bunları neden yapıyorlar Benim tek bildiğim, bu insana güvenmekte acele etmeyeceğim. Tabii bir insansa. Ve sanırım sen de Sabia olmaya geri dönsen iyi olur."</p>

  <p>Tekrar merdivenlerden aşağı yöneldim. Devon eteklerine basıp takılarak arkamdan geldi.</p>

  <p>"Evet, belki de haklısın. Ama ya Alake? Bize uyması lazım. Ona söylemelisin."</p>

  <p>"Ben söylemem. Ondan kurtulmak için başka bir bahane uydurduğumu düşünür. Sen söyle. Seni dinler. Hadi. Ben bunu tek başıma yapabilirim."</p>

  <p>Tekrar güverteye çıkmıştık. Devon Alake'in yanına gitti ve sonunda, rahatsız edilmeden çalışmaya başlayabildim. Konuşmalarını duyamıyordum, ama başta Alake'in bize katılmadığını anladım, çünkü küpelerini çılgınca şıkırdatarak başını salladığını görebiliyordum.</p>

  <p>Ama Devon sabırlıydı, benden çok daha sabırlı ve yavaş yavaş onu ikna etti. Alake'in bana baktığını, sonra dışarıdaki adama baktığını gördüm. Yüzü endişeli ve düşünceliydi. Sonunda mutsuzca başını salladı.</p>

  <p>Su kilidinin içini gören alçak pencerenin önünde durdum, manivelayı kavradım ve hızla çektim. Gövdedeki bir panel sonuna kadar açıldı. Köpürüp guruldayan deniz suyu su kilidinin içine doldu ve yanında pek çok kızgın balığı (hiçbiri yunus değildi) ve insanı da sürükledi.</p>

  <p>Suyun uygun seviyeye ulaşmasını bekledim ve sonra paneli kapattım.</p>

  <p>"Onu yakaladım!" diye haykırdım.</p>

  <p>ikinci güverteye, su kilidinin tepesine koşturduk. Kapağını açıp içine baktım. Eğer adam bir cüce olsaydı, dipte yatıyor olacaktı ve onu çekmek için pençeleri kullanmak zorunda kalacaktık. Ama insan olduğundan, suyun tepesine yüzmeyi başardı ve orada, bir kol uzaklığında yüzmeye başladı.</p>

  <p>"Alake ve ben onunla ilgileniriz, Devon," dedim ona yumuşak bir sesle. "Sen git, eşarbını başına tak."</p>

  <p>Devon yanımızdan ayrıldı. Alake bana yardım etmeye geldi ve birlikte insanı kenardan içeri çekip güverteye taşımayı başardık. Su kilidini kapatıp kilitledim, alt paneli açtım, sinirli balıkların dışarı yüzmesine izin verdim ve pompaları çalıştırdım. Sonra gelip avladığımız balığa baktım.</p>

  <p>İtiraf etmeliyim ki, adamı gemiye alıp, ona yakından bakınca fikrimi değiştirmiştim. Ejder-yılanlar bir casus göndereceklerse, bundan daha iyi bir şey seçebileceklerini düşünüyordum.</p>

  <p>Gerçekten acınası durumdaydı, güvertede yatmış, öksürüyor, kasılıyor, sıvı tükürüyor ve sudan çıkmış balık gibi ağzını açıp kapatıyordu. Anlaşılan Alake daha önce buna benzer bir şey görmemişti. Neyse ki ben görmüştüm.</p>

  <p>"Ona ne oluyor" diye sordu endişeyle.</p>

  <p>"Beden ısısı çok düşmüş ve su solumadan tekrar hava solumaya alışmakta zorluk çekiyor."</p>

  <p>"Nereden anladın? Onun için ne yapacağız" diye sordu</p>

  <p>Alake.</p>

  <p>"Bazen Cüceler suya düşer, bu yüzden bir cüce olsaydı ne yapacağımı biliyorum. Onun içini dışını ısıtacağız. Üzerine bir sürü battaniye koyun ve içebileceği kadar brendi verin."</p>

  <p>"Emin misin" Alake kuşkulu görünüyordu. "Yani konyak hakkında. "</p>

  <p>Phondralılar arasında bir cüce kadar sarhoş deyimi vardır.</p>

  <p>Ama brendimizin en iyi müşterileri kimdir sizce?</p>

  <p>"Beynini şaşırtmamız lazım. Bu şekilde nefessiz kalmasının sebebi bu. Beyni bedenine, su soluyor olması gerektiğini söylüyor. Beynine düşünmesi gereken başka bir şey verirsek, bedeni tekrar hava solumaya başlayabilir -yapması gerektiği gibi," diye ekledim sertçe.</p>

  <p>"Anlıyorum. Grundle, bana bir şişe brendi ve bitki keselerimi getir. Ve Dev -Sabia'ya. rastlarsan, ona bulabildiği bütün battaniyeleri getirmesini söyle."</p>

  <p>Eh, büyük bir başlangıç yapmak üzere olduğumuz kesindi.</p>

  <p>Neyse ki, insan canlı kalmakla o kadar meşguldü ki, Alake'in kafa karışıklığını fark etmemiş gibiydi. Brendi için ambara yollandım ve dönerken Dev-Sabia'ya rastladım. Eşarp ve bir peçe takmıştı, yırtık dikişleri saklamak için omuzlarına bir şal almıştı. Alake'in talimatlarını ilettim. Battaniye almak için kamarasına döndü.</p>

  <p>Alake'in söylediklerini düşünerek yoluma devam ettim. Phondralılar karada geçirdikleri kadar zamanı suda geçirirler ve sonuç olarak asla, biz cücelerin "su zehirlenmesi" dediği rahatsızlığı yaşamazlar. Bu adamın Phondralı olmadığı açıktı. O zaman kimdi ve nereden geliyordu?</p>

  <p>Bunu anlamak için bir cüce yetmeyecekti. Ambara vardığımda, brendi şişelerinden birini aldım, tıpasını çıkardım ve iyi olduğundan emin olmak için bir yudum aldım. İyiydi. Gözlerimi kırpıştırdım.</p>

  <p>Bir iki yudum daha aldım, sonra tıpayı yerine taktım, yan sakallarımı sildim ve aceleyle yolcumuza döndüm, Alake ve Devon onu bosun sandalyesine oturtmuştu -bir halata bağlanmış olan, bir mil boyunca indirilip kaldırılabilen, yaralıları veya merdivenlerden çıkamayacak kadar şişman olanları kaldırmak için kullanılan bir sandalyedir bu, Adamı ikinci güvertedeki mürettebat kabinine taşıdık ve küçük bir kamaraya girmesine yardım ettik.</p>

  <p>Neyse ki, bacakları yeni doğmuş bir kedi yavrusu kadar titrek olsa da yürüyebiliyordu. Alake yere battaniyelerden bir yığın serdi. Adam battaniyelerin üzerine zayıfça çöktü ve üzerine daha fazla battaniye yığdık. Nefes almakta hala zorlanıyordu ve büyük acı içinde gibi görünüyordu.</p>

  <p>Brendi şişesini uzattım. Anlamış göründü, çünkü yaklaşmamı işaret etti. Şişeyi dudaklarına dayadım, bir yudum aldı. Kesik nefesleri öksürmeye dönüştü ve bir an tedavimizin onun sonu olacağından korktum, ama dayandı. Birkaç yudum daha almayı başardı, sonra zayıfça battaniyelerin üzerine yığıldı. Nefes alması kolaylaşmıştı. Birimizden diğerine, hepimizi süzdü, gözleri her şeyi içeri alıyor, dışarı hiçbir şey vermiyordu.</p>

  <p>Aniden, battaniyeleri üzerinden fırlattı. Alake, civcivi tüylerinin altından uzaklaşan bir tavuk gibi cık cıkladı.</p>

  <p>İnsan onu duymazdan geldi. Kollarına bakıyordu. Kollarına uzun uzun, derisini çılgınca ovuşturarak baktı. Ellerinin arkasına baktı. Gözlerini acı bir çaresizlik içinde kapatarak, battaniyelerin üzerine çöktü.</p>

  <p>"Ne oldu" diye sordu Alake, insan dilinde konuşarak. Gelip yanında diz çöktü. "Yaralı mısın? Sana yardım etmek için ne yapabiliriz?"</p>

  <p>Koluna dokunacak oldu, ama adam ondan uzaklaştı ve yaralı bir hayvan gibi hırladı.</p>

  <p>Alake ısrar etti. "Sana zarar vermeyeceğim. Yalnızca yardım etmek istiyorum."</p>

  <p>Adam Alake'e bakmaya devam etti, kaşlarının öfke ve kızgınlık içinde çatıldığını gördüm.</p>

  <p>"Alake," dedim sessizce. "Seni anlamıyor. Ne söylediğini bilmiyor. "</p>

  <p>"Ama insan dilini konuşuyorum..."</p>

  <p>"Dev -Sabia, sen dene," dedim, en az Alake kadar kekeleyerek. "Belki de insan değildir."</p>

  <p>Elf eşarbı ağzına kadar çekti. "Nereden geliyorsun? Adın nedir?" diye sordu, ahenkli Elmas dilini yavaşça ve tane tane konuşarak.</p>

  <p>Kaşlarını çatan yabancı gözlerini Devon'a çevirdi. Çaresizlik ifadesi öfkeye dönüştü. Bir kolunun üzerinde doğrularak, bize bağırdı. Onu anlamıyorduk, ama bir çevirmene ihtiyacımız yoktu.</p>

  <p>"Çıkın dışarı!" diye haykırıyordu basitçe. "Çıkın dışarı, beni yalnız bırakın!</p>

  <p>İnleyerek battaniyelerin üzerine yıkıldı. Gözlerini kapattı, Vücudundan ter boşanıyordu. Ama dudakları hareket etmeye, artık telaffuz etmeye gücü kalmadığı sözcükler şekillendirmeye devam etti.</p>

  <p>"Zavallı adam," dedi Alake yumuşak bir sesle. "Kaybolmuş, hasta ve korkmuş."</p>

  <p>"Bu mümkün," dedim, konu hakkında kendi -fikrim olduğundan, "ama istediğini yapsak iyi olur bence."</p>

  <p>"O... o iyileşecek mi" Alake gözlerini adamdan alamıyordu.</p>

  <p>"İyileşecek," diye temin ettim onu, bir yandan onu kapıdan çıkarmaya çalışarak. "Burada kalırsak onu altüst etmekten başka bir şey yapamayız."</p>

  <p>"Grundle haklı," diye ekledi Devon. "Dinlenmesi için onu yalnız bırakmalıyız."</p>

  <p>"Bence onunla kalsam iyi olur," dedi Alake.</p>

  <p>Devon ve ben korkmuş bir halde bakıştık. Yabancının vahşi haykınşı ve karanlık ifadesi ikimizin de sinirini bozmuştu. Sanki yeterince derdimiz yokmuş gibi, şimdi de elimizde deli bir insan vardı.</p>

  <p>"Şşş," dedim, "onu uyandıracaksın. Gidip koridorda konuşalım. "</p>

  <p>Gönülsüz Alake'i odadan çıkardık.</p>

  <p>"İçimizden biri ona gözkulak olmalı," diye fısıldadı Devon kulağıma.</p>

  <p>Ne demek istediğini anlayarak başımı salladım. İçimizden biri, Alake olmamalıydı.</p>

  <p>"Battaniyelerimi buraya getiririm..." Geceyi adamın yanında geçirmek için çoktan plan yapmaya başlamıştı.</p>

  <p>"Hayır, hayır, sen yatmaya git. Ben onunla otururum. Bu hastalık konusunda deneyimliyimdir." İtirazlarını kestim. "Zaten büyük olasılıkla saatlerce uyuyacaktır. Sen iyice dinlenmelisin ve sabahleyin, uyandığı zaman onunla ilgilenmeye hazır olmalısın."</p>

  <p>Bu düşünce Alake'in canlanmasına sebep oldu, ama yine de kararsızdı. Bakışları arkamdan kapattığım kapıya gidiyordu. "Bilemiyorum... "</p>

  <p>"Bir değişiklik olursa seni çağırırım," diye söz verdim. "Sabahleyin seni kıpkırmızı gözlü ve uykulu görmesini istemezsin, değil mi"</p>

  <p>Bu işe yaradı. Alake bize iyi geceler diledi, hastasına son bir bakış fırlattı, kendi kendine yumuşak bir şekilde gülümsedi ve koridorda uzaklaştı.</p>

  <p>"Şimdi ne yapıyoruz" diye sordu Devon, o gittikten sonra. "Nereden bileyim" diye terslendim sinirle.</p>

  <p>"Ee, sen bir kızsın. Bu tür şeyleri bilirsin."</p>

  <p>"Ne tür şeyleri" diye sordum, neden bahsettiğini çok iyi bilmeme rağmen.</p>

  <p>"Çok açık. Ondan hoşlandı."</p>

  <p>"Hıh! Bir seferinde yaralı bir kurt yavrusu kurtardığını hatırlıyorum. Eve götürdü ve aynı şekilde davrandı."</p>

  <p>"Bu bir kurt yavrusu değil," dedi Devon ciddiyetle. "Genç, güçlü, yakışıklı ve bir insan için bile yapılı. Alake ile ben koridordan aşağı zor taşıdık onu."</p>

  <p>Bu da bir başka sorunu akla getiriyordu. Eğer bu adam çılgına dönerse ve gemiyi paramparça etmeye karar verirse, biz üçümüz onu durdurmakta zorlanırdık. Ama ya ejder-yılanlar</p>

  <p>Hala her şeyi kontrol altında bulurdurdukları açıktı; gemi suda hızla ilerlemeye devam ediyordu. Bu yabancının gemiye bindiğini biliyorlar mıydı? Aldırış ediyorlar mıydı?</p>

  <p>Brendiden bir yudum aldım. "Sen yatmaya git," dedim Devon'a aksi aksi. "Bu gece bir şey öğreneceğimiz yok. Belki sabaha kadar bir şeyolur."</p>

  <p>Oldu da.</p>

  <p>Odaya, adamın yanına döndüm ve kapının yanındaki karanlık bir köşeye yerleştim. Eğer insan uyanırsa, diye düşünüyordum, o ne olduğunu anlamadan fırlayıp çıkabilirdim.</p>

  <p>Uykusu huzursuz kesik kesikti. Battaniyelerinin üzerinde döndü durdu, kendi dilinde mırıldandı, Sözleri bana karanlık, keskin kenarlı, öfke ve nefretle dolu gibi geldi. Bazen haykırıyordu, bir seferinde korku dolu bir çığlık attı, dimdik oturdu ve dosdoğru bana baktı. Aslında beni göremediğini anlayana kadar çoktan ayağa fırlamış, kapıya koşmuştum.</p>

  <p>Sonra tekrar yattı. Ben de oturduğum yere döndüm. Battaniyeleri kavradı, tekrar tekrar bir sözcük söyledi. "Köpek" gibiydi. Ve bazen inliyor, başını sallıyor ve "Lordum!" diye bağırıyordu.</p>

  <p>Sonunda, bitkin düşerek derin bir uykuya daldı.</p>

  <p>Sanırım, cesaret ateşimi brendi ile serbestçe besleyerek uyanık tuttuğumu itiraf edebilirim. Artık ondan korkmuyordum. (Dürüst olmak gerekirse hiçbir şey hissetmiyordum aslında.) Adamın derin bir uykuya daldığını görünce, onun hakkında ne öğrenebileceğime bakmaya karar verdim. Belki, eğer varsa, ceplerini karıştırabilirdim.</p>

  <p>Biraz güçlükle de olsa, ayağa kalktım. (Gemi hatırladığımdan da fazla sallanıyor gibiydi.) Yanına yaklaştım ve çömeldim. Gördüklerim beni annemin karakök tozundan daha çabuk ayılttı.</p>

  <p>Sonra ne olduğunu hatırlamıyorum, yalnız kendimi koridordan aşağı, deli gibi bağırarak koşarken buldum.</p>

  <p>Alake, geceliğine sannarak kapısında durmuş, bana panik içinde bakıyordu. Devon alevalmış gibi odasından fırladı. Elbisesinin içinde uyumak zorunda kalmıştı. Zavallı çocuk. Yanında getirmeyi düşünebildiği tek giysi, Sabia'nın elbisesi olmuştu.</p>

  <p>"Bağırdığını duyduk! Ne oldu" İkisi beni yakaladı. "Sorun ne"</p>

  <p>"Yabancı insan!" Nefes almaya çalışıyordum. "O... mavileşti!"</p>

  <p>Alake'in nefesi kesildi, "Ölüyor!" ve koridordan aşağı, adamın odasına koşmaya başladı.</p>

  <p>Arkasından koştuk. Devon tam zamanında peçesini kapatmayı hatırlayıp kafasına sardı.</p>

  <p>Sanırım haykırışlarım adamı uyandırmıştı. (Devon daha sonra bana, Chelestra'daki tüm ejder-yılanların peşimden geldiğini sandığını söyledi.) İnsan, yatağından doğrulup oturmuş, ellerine ve kollarına bakıyor, onları evirip çeviriyor, sanki kollarının yerinde olmasına inanamıyor gibi görünüyordu.</p>

  <p>Onu suçlamıyorum. Eğer böyle bir şey benim başıma gelseydi, ben de öyle bakardım. Nasıl tarif edebilirim ki? Bana inanmayacağınızı biliyorum. Ama Benzersiz'e yemin ederim ki, adamın kolları, ellerinin tersi, çıplak göğsü ve ensesi, mavi resim-yazılarla doluydu.</p>

  <p>Adamın kendine geldiğini fark etmeden önce hepimiz kamarasına doluşmuştuk bile. Adam başını kaldırıp, doğrudan bize baktı. Hepimiz geri çekildik. Alake'in bile gözü korkmuş görünüyordu. Yabancının yüzü sertti.</p>

  <p>Ama, sanki korkumuzu hissetmiş gibi, bizi rahatlatmak istercesine gülümsemeye çalıştı.</p>

  <p>Ama yüzü, gülümseye alışık olmayan bir yüz gibiydi. Bunu düşündüğümü hatırlıyorum.</p>

  <p>"Korkmayın. Adım Haplo," dedi Alake'e. "Sizin adınız ne" Yanıt veremedik. Adam Phondraca konuşmuştu. Mükemmel, akıcı Phondraca.</p>

  <p>Ve sonra...</p>

  <p>Ama bunun beklemesi lazım. Alake beni çağırıyor. Yemek zamanı.</p>

  <p>Aslında oldukça aç hissediyorum kendimi.</p>

  <p class="whitespace">&nbsp;</p>
</body>
</html>
