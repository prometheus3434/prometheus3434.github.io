<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Ayhan Hocha</title>
  <link href="../Styles/Style_ayh.css" rel="stylesheet" type="text/css" />
</head>

<body class="calibre">
  <h1>YİRMİ YEDİNCİ BÖLÜM</h1>
  <hr class="sigil_split_marker" />

  <h3 class="sigil_not_in_toc">SURUNAN&nbsp;</h3>

  <h3 class="sigil_not_in_toc">CHELESTRA</h3>
  <hr class="sigil_split_marker" />

  <p><br /></p>

  <p>Alfred, menschler ile Sartan Konsey üyeleri arasında yapılacak olan toplantıya neden çağrıldığını çok iyi biliyordu, normal şartlarda, katılması asla istenmeyecek olan bir toplantıya. Samah, Haplo'nun menschlere eşlik edeceğini biliyordu. Konsey üyesi Alfred'i dikkatle, yakından izliyor olacaktı.. Aralarında bir tür iletişim yakalamayı hedefliyordu.</p>

  <p>Alfred ile Haplo normal şartlarda karşılaşıyor olsaydı, Alfred'in endişelenmek için sebebi olmazdı. Haplo, onunla konuşmak bir yana, Alfred'in varlığını kabullenmekten bile tiksinirdi. Ama şimdi köpek Alfred'le birlikteydi. Nasıl olup da köpeğin yanında olduğu, Haplo'nun köpeği kaybetmeyi nasıl becerdiği, Sartan'ın yanıtlama yeteneğinin ötesinde sorulardı.</p>

  <p>Alfred, Haplo köpeği görünce, onu geri isteyeceğini hissediyordu. Samah büyük ihtimalle, bu gece istediğini elde edecekti -Alfred'in Patryn'le ilişki içinde olduğuna dair bir kanıt. Ve Alfred'in bunu engellemek için yapabileceği hiçbir şey yoktu.</p>

  <p>Toplantıya katılmamayı, kentte bir yerde saklanmayı düşündü. Çılgınca, Ölüm Kapısı'ndan kaçmayı düşündü. Tüm bu fikirleri bir dizi sebep yüzünden reddetmek zorunda kaldı -bunların en önemlisi, Ramu'nun Alfred'e yapışmış olması, nereye giderse gitsin, yanından ayrılmamasıydı.</p>

  <p>Ramu, Alfred ile köpeği Konsey salonuna yürüttü, Konsey odasına götürdü. Diğer Konsey üyeleri çoktan gelmiş, oturmuşlardı. Sert bakışlarla Alfred'i süzdüler ve bakışlarını kaçırdılar. Ramu işaret ederek, Alfred'in oturmasını söyledi, sonra tam arkasında ayakta beklemeye başladı. Köpek Sartan'ın ayaklarının dibinde kıvrıldı.</p>

  <p>Alfred, Orla ile göz göze gelmeye çalıştı, ama başaramadı.</p>

  <p>Sessiz, kendine hakimdi, ellerini üzerine koyduğu mermer masa kadar soğuktu. Diğerleri gibi o da, Alfred'e doğrudan bakmayı reddediyordu. Ama Samah diğerlerinin eksikliğini telafi ediyordu.</p>

  <p>Alfred Konsey üyesine baktı ve Samah'ın sert gözlerinin doğrudan ona dikilmiş olduğunu görünce şaşaladı. Alfred Konsey üyesine bakmamaya çalıştı, ama bu daha da kötüydü, çünkü göremese de, gözlerini hissediyordu ve onların sert, şüphe dolu bakışları Alfred'in içinin büzülmesine sebep oluyordu.</p>

  <p>Kendi belirsiz korkularına dalmış, ama neden korktuğu konusunda en ufak bir fikri olmayan Alfred, çevresindeki Konsey üyeleri mırıldanmaya, fısıldaşmaya başlayana kadar menschlerin gelişini fark etmedi.</p>

  <p>Menschler Konsey odasına yürüyerek geldiler. Başlarını dik tutuyor, gururla yürüyorlardı. Yolda gelirken gördükleri harika görüntüler karşısında duydukları hayranlığı göstermemeye çalışıyorlardı.</p>

  <p>Fakat Konsey üyeleri bütün bu mınıtıları menschler yüzünden çıkarmıyorlardı. Gözleri bir şekle dikilmişti, içeri en son giren, menschlerin arkasında kalan, büyük odadaki gölgeli bir köşeye çekilen Patryn'in mavi dövmeli derisine.</p>

  <p>Haplo kendisini izlediklerini biliyordu. Sessizce gülümsedi, kollarını göğsünde kavuşturdu ve rahatça duvara yaslandı. Bakışları Konsey üyelerinin üzerinde dolandı, kısa bir süre Samah'ın üzerinde oyalandı, sonra bir kişi üzerine dikildi.</p>

  <p>Alfred'in yüzüne kan hücum etti. Isısını hissedebiliyor, kulaklarını dövmesini duyabiliyor ve neden burnundan fışkırmaya başlamadığına şaşıyordu.</p>

  <p>Haplo'nun gülümsemesi gerginleşti. Bakışları Alfred'den, sessizce masanın altında kestirmekte olan, sahibinin odaya girdiğinden habersiz köpeğe kaydı. Patryn'in gözleri tekrar Alfred'e yöneldi.</p>

  <p>Henüz değil, dedi Haplo ona sessizce. Henüz bir şey yapmayacağım. Yalnızca bekle.</p>

  <p>Alfred içten içe inledi, kolları ve bacakları ölü bir örümceğinkiler gibi kıvrıldı. Şimdi odadaki herkes ona bakıyordu: Samah. Orla. Ramu. Tüm diğer Konsey üyeleri. Her bakışta horgörü ve tiksinti gördü. Orla'nınki dışında hepsinde. Ama onun bakışlarında acıma vardı. Eğer Ölüm Kapısı yakınlarda bir yerde olsaydı, düşünmeden kendini içine atardı.</p>

  <p>Gelişmelere hiç dikkat etmedi. Menchlerin nazik sözler söylediklerini, kendilerini tanıttıklarını belirsizce fark etti. Samah ayağa kalktı ve karşılık vererek Konsey üyelerini tanıttı (gerçek Sartan isimlerini değil, mensch eşdeğerlerini söylüyordu).</p>

  <p>"Eğer sizin için de uygunsa," diye ekledi Samah, "insan dilini kullanacağım. Bu gibi işleri yürütmek için en uygun olanının insan dili olduğunu düşünüyorum. Elbette, elfler ve cüceler için çeviri sağlayacağım..."</p>

  <p>"Buna gerek yok," dedi Elf Kralı, insan dilini kusursuzca konuşarak. "Hepimiz bir diğerinin dilini anlıyoruz."</p>

  <p>"Gerçekten mi" diye mırıldandı Samah, bir kaşını kaldırarak.</p>

  <p>O ana kadar, Alfred menschleri inceleyecek, söylediklerini dinleyecek kadar sakinleşebilmişti. Duyup gördükleri hoşuna gitmişti. İki cüce -karı koca-ırklarının en iyilerinin gururuna ve vakarına sahipti. İnsanlar -yine karı koca-halklarının hızlı hareketlerine ve daha da hızlı dillerine sahipti, ama bunlar zeka ve sağduyu ile gemlenmişti. Elf yalnızdı ve solgun, acılı görünüyordu -Alfred adamın beyaz giysilerine bakarak, yas tuttuğunu tahmin etti. Elf kralı yılların bilgeliğine sahipti ve buna ek olarak, halkının yıllar boyunca biriktirdiği bilgeliğe de sahipti, Alfred'in diğer dünyadaki elflerde göremediği bir bilgelik.</p>

  <p>Ve üç farklı ırk birleşmişti! Bu aceleyle, o anın hatırına yapılmış bir ittifak değildi, uzun, çok uzun zamandır sürmekte olduğu açık olan bir ittifaktı. Kök salana kadar dikkatle beslenmiş ve şimdi güçlü, yıkılmaz olan bir ittifak. Alfred oldukça etkilenmişti ve Samah ile diğer Sartanların da etkilenmiş olduğunu ummaktan başka bir şey yapamıyordu.</p>

  <p>Tanıtılmak üzere ayağa kalkmış olan Konsey üyeleri sandalyelerine döndüler.</p>

  <p>"Lütfen oturun," dedi Samah menschlere, elinin lütufkar bir hareketiyle. Menschler çevrelerine bakındılar. Ortalıkta sandalye yoktu.</p>

  <p>"Bu bir tür şaka mı" diye sordu Dumaka, kaşlarını çatarak. "Yoksa soğuk taşların üzerinde mi oturacağız"</p>

  <p>"Ne demek -Ah, atlamışız. Özür dilerim," dedi Samah, hatasını yeni fark etmiş gibi.</p>

  <p>Konsey üyesi bir takım rünler söyledi. Her menschin arkasında, som altından sandalyeler belirdi. Aniden arkasına dokunan bir şey hisseden Cüce, korku ile sıçradı. Dönüp de, daha önce hiçbir şey olmayan yerde bir sandalye durduğunu görünce derin bir nefes aldı ve küfrederek verdi o nefesi.</p>

  <p>İnsanlar bir an yerlerinde donakaldılar. Yalnızca Elf sakin kalmış, rahatsız görünmemişti. Eliason serikanlılıkla sandalyeye oturdu. Dumaka'nın yumruğu sıkıldı, damarları parlak derisinin altından fırladı.</p>

  <p>Yngvar sandalyeye karanlık bir bakış fırlattı, Sartanlara daha da karanlık bir bakış.</p>

  <p>"Ben ayakta duracağım," dedi Cüce.</p>

  <p>"Nasıl istersen." Samah konuşmaya devam edecekti ki, Elf sözünü kesti.</p>

  <p>"Haplo için bir sandalye yok mu? Dostumuz için?"</p>

  <p>Eliason zarif bir hareket yaptı ve hala ayakta durmakta olan Patryn'e doğru başını salladı.</p>

  <p>"Bu adamdan 'dostunuz' olarak bahsediyorsunuz, öyle mi?" diye sordu Samah, sesinde tehlikeli bir ton ile.</p>

  <p>Menschler tehlikeyi işittiler, ama anlayamadılar.</p>

  <p>"Evet, kuşkusuz, o bizim dostumuz," diye yanıt verdi Delu. "Yani," diye düzeltti, Haplo'ya sıcak gözlerle bakarak, "eğer bizi dostu olarak görüyorsa onur duyarız."</p>

  <p>"Benim halkım ona 'kurtarıcı' diyor," dedi Eliason sessizce.</p>

  <p>Samah'ın gözleri kısıldı. Hafifçe öne eğildi, ellerini önündeki masanın üzerinde kavuşturdu. "Bu adam hakkında ne biliyorsunuz İddiaya girerim, hiçbir şey. Örneğin, onun ve onun halkının uzun zaman önce bizim en büyük düşmanımız olduğunu biliyor musunuz"</p>

  <p>"Biz de bir zamanlar büyük düşmanlardık," dedi Yngvar. "Cüceler, insanlar, elfler. Barış yaptık. Belki siz de aynısını yapmalısınız."</p>

  <p>"Dilerseniz, müzakere yapmanıza yardımcı oluruz," diye teklifte bulundu Eliason. İçten olduğu açıktı.</p>

  <p>Bu beklenmedik karşılık Samah'ı hazırlıksız yakaladı ve bir an söyleyecek söz bulamadı. Alfred aniden içine doğan alkışlama isteği ile mücadele etti. Köşede, ayakta durmakta olan Haplo sessizce gülümsedi.</p>

  <p>Samah kendini topladı. "Teklifiniz için teşekkür ederim, ama o adamın halkı ile bizi ayıran farklılıklar sizin anlayışınızın dışındadır. Uyarımı dikkate alın. Bu adam sizin için tehlikelidir. O ve halkı tek şeyin peşindedir ve bu da sizin ve dünyanızın üzerinde mutlak egemenliktir. Bu hedeflerine ulaşmak için hiçbir sınır tanımazlar: hileler, aldatmacalar, ihanet, yalan. Dostunuz gibi görünebilir, ama sonunda en ölümcül düşmanınız olduğu ortaya çıkacaktır."</p>

  <p>Dumaka öfkeyle ayağa fırladı. Eliason onu engelledi, Elf'in yumuşak sözleri, dalgalı denizleri yatıştıran yağ tabakası gibi yatıştırdı adamı.</p>

  <p>"Bu adam, kendi hayatını tehlikeye atarak çocuklarımızı kurtardı. Halkımız ve ejder-yılanlar arasında barış yapılmasını sağladı. Yuva kuracağımızı umduğumuz bu aleme güven içinde gelebilmemizin sebebi, büyük ölçüde odur. Bunlar bir düşmanın yapacağı şeyler midir?"</p>

  <p>"Bunlar bir düşmanın yapacağı hilelerdir," diye yanıt verdi Samah soğuk bir sesle. "Ama sizinle tartışmayacağım. Onun hepinizi büyüsü altına aldığı açık."</p>

  <p>Menschler konuşmaya yeltendi. Konsey üyesi azametle elini kaldırarak sessizliği sağladı ve sözlerine devam etti.</p>

  <p>"Alemimizi paylaşmayı talep ederek geldiniz. Talebinizi kabul ediyoruz. Halklarınız, Surunan'ın sizlerin oturması için ayrılmış bölgelerine taşınmakta serbesttir. Sizin için bir hükümet kuracak, uymanız gereken yasaları sağlayacağız. Ekonomik durumunuzu iyileştirmeniz için sizinle çalışacağız. Sizi ve çocuklarınızı eğiteceğiz. Bütün bunları ve daha fazlasını da yapacağız, karşılığında sizden tek bir şey istiyoruz."</p>

  <p>Samah dik dik Haplo'ya baktı. "Bu adamdan kurtulacaksınız. Ona gitmesini emredin. Söylediğiniz gibi sizin 'dostunuzsa', yalnızca sizin iyiliğinizi istediğimizi anlayacak ve şartımıza uymaktan memnun olacaktır."</p>

  <p>Menschler Konsey üyesine bakakaldılar. O kadar büyük bir şok içindeydiler ki, tekrar konuşabilmeleri için dakikalar geçmesi gerekti.</p>

  <p>"Bizim iyiliğimiz!" demeyi başardı Dumaka sonunda, hayretini ifade edebilmek için. "Ne demek istiyorsunuz -bizim iyiliğimiz demekle?"</p>

  <p>"Bizim için hükümet kurmak mı? Yasalar yapmak mı?" Yngvar göğsünü yumrukladı. "Cüceleri cüceler yönetir, başka hiç kimse bizim adımıza karar veremez -ne insanlar, ne elfler, ne de siz!"</p>

  <p>"Bunca altın sandalyeyi yoktan var edebilseniz de!" diye burnunu çekti Hilda.</p>

  <p>"Biz insanlar kendi dostlarımızı seçeriz. Ve düşmanlarımızıda öyle!" diye haykırdı Delu tutkuyla.</p>

  <p>"Sakin olun, dostlarım," dedi Eliason ılımlı bir şekilde. "Sakin olun. Benim konuşacağım konusunda hem fikirdik, değil mi?"</p>

  <p>"Konuş, o zaman," diye hırladı Dumaka, yerine otururken. Elf Kralı ayağa kalktı, öne bir adım attı, zarif bir şekilde eğildi.</p>

  <p>"Bir yanlış anlaşma üzerinde tartışıyoruz gibi görünüyor.</p>

  <p>Size ve halkınıza, aleminizi bizim halklarımızla paylaşma iyiliğini gösterir misiniz, diye sormaya geldik. Surunan kuşkusuz hepimize yeter. Gemilerimizle yaklaşırken, kıymetli topraklarınızın çoğunun boşa harcandığını gördük.</p>

  <p>"Toprağı işleyerek, Surunan'ı refaha kavuşturabiliriz. Size, kuşkusuz şu anda eksikliğini duyduğunuz mal ve hizmetleri sağlarız. Elbette, halkınızı ittifakımıza dahil etmekten çok memnun oluruz. Her tür meselede eşit oya sahip olabilirsiniz..."</p>

  <p>"Eşit oy mu" Samah'ın hayreti sınırsızdı. "Biz sizin eşitiniz değiliz! Zeka, büyü gücü, bilgelik konularında çok daha üstünüz. Ama size hoşgörü göstereceğim," dedi, kendini toplamak için duraksayarak, "çünkü henüz bizi tanımıyorsunuz..."</p>

  <p>"Yeteri kadarını biliyoruz." Dumaka yine ayağa kalkmıştı, Delu da yanında duruyordu. "Barış içinde geldik, bu alemi barış içinde, eşit taraflar olarak paylaşmayı teklif etmek üzere geldik. Teklifimizi kabul ediyor musunuz, etmiyor musunuz?"</p>

  <p>"Eşit taraflar! Menschlerle!" Samah'ın eli mermer masayı dövdü. "Eşit taraflar olmayacak. Gemilerinize geri dönün ve hepinizin 'eşit' olabileceği başka bir alem bulun."</p>

  <p>"Başka bir alem olmadığını siz de çok iyi biliyorsunuz," dedi Eliason ciddiyetle. "Talebimiz mantıklı. Kabul etmemeniz için hiçbir sebep yok. Topraklarınızı ele geçirmek istemiyoruz, yalnızca kullanmadığınız kısmını istiyoruz."</p>

  <p>"Bu tür talepleri mantıksız görüyoruz. Bu dünyayı yalnızca 'kullanmıyoruz' biz. Onu biz yarattık! Atalarınız bizi tanrı olarak görür, bize tapınırlardı!"</p>

  <p>Menschler inanamayarak Samah'a bakakaldılar.</p>

  <p>"Lütfen bizi affedin. Artık gideceğiz," dedi Delu vakar içinde.</p>

  <p>"Biz tek bir tanrıya tapınırız," diye bildirdi Yngvar. "Bu dünyayı yaratan Benzersiz'e. Dalgaları yöneten Benzersiz'e."</p>

  <p>Dalgaları yöneten Benzersiz. Bedbaht bir şekilde sandalyesinde büzülmüş olan, öfkeli, hayal kırıklığı içinde, araya girmeye can atarak, ama bunun her şeyi daha da kötüleştireceğinden korkarak oturmakta olan Alfred aniden yerinde doğruldu. Bedeninden bir akım geçti. Dalgaları yöneten Benzersiz. Bunu daha önce nerede duymuştu? Hangi ses söylemişti?</p>

  <p>Ya da buna benzer biz şeyi. Çünkü kulağına doğru gelmiyordu.</p>

  <p>Dalgaları yöneten Benzersiz.</p>

  <p>Bir odadayım, bir masanın başında oturuyorum, kardeşlerimle çevriliyim. üzerimizde beyaz bir ışık parlıyor, huzur ve dinginlik beni sarıyor. Yanıtı biliyorum! Bunca sene aradıktan sonra, nihayet buldum. Artık biliyorum ve tüm diğerleri de öyle. Haplo ve ben...</p>

  <p>Alfred'in bakışları kaçınılmaz bir şekilde Haplo'ya gitti. O da duymuş muydu? Hatırlayacak mıydı?</p>

  <p>Evet! Alfred Haplo'nun yüzünde görebiliyordu bunu -Alfred'in bakışlarına karşılık veren gözlerinde, karanlık ve şüphe dolu gözlerinde, sertçe bastırdığı dudaklarında. Göğsünde kavuşturduğu, girişi yasaklayan kollarında gördü. Ama Alfred gerçeği biliyordu. Abarrach'taki Kutsanmışlar Odası'nı hatırlıyordu, parlak ışığı, masayı hatırlıyordu. Sesi, Benzersiz'i...</p>

  <p>Dalga'yı yöneten Benzersiz!</p>

  <p>"İşte bu!" diye haykırdı Alfred, sandalyesinden fırlayarak.</p>

  <p>"Dalga'yı yöneten Benzersiz! Haplo, hatırlamıyor musun Abarrach'ta Odada lşık! Konuşan ses. Yüreğimdeydi, ama açıkça duydum, sen de öyle. Hatırlıyor olmalısın! Yanımda oturuyordun... '</p>

  <p>Alfred'in sesi söndü. Haplo ona acı bir nefret ve düşmanlıkla bakıyordu. Evet, hatırlıyorum, diyordu sessizce. Ne kadar istesem de, unutamıyorum. Eksikliğini hissettiğim hiçbir şey yoktu. Ne istediğimi, bunu nasıl elde edeceğimi biliyordum. Sen hepsini yok ettin. Lordumdan kuşku duymama sebep oldun. Kendimden kuşku duymama sebep oldun. Seni asla affetmeyeceğim.</p>

  <p>Sevgili ismi duyan köpek uyanmıştı. Kuyruğu şiddetle sallanıyordu. Köpek titreyen bacaklarının üzerinde durarak sahibine baktı.</p>

  <p>Haplo ıslık çaldı. Bacağına vurdu. "Buraya, oğlum," diyeseslendi.</p>

  <p>Köpek inlemeye başladı. Masanın altından çıktı, ilerleyecek oldu, sonra dönüp Alfred'e baktı. Köpek durdu. İnleyerek tekrar Haplo'ya baktı. Sonra tam bir çember çizerek, başladığı yere, Sartan'ın ayaklarının dibine döndü.</p>

  <p>Alfred elini uzattı. "Hadi," dedi. "Ona git."</p>

  <p>Köpek yine inledi, Haplo'ya doğru yürümeye başladı, bir başka çember çizdi ve geri geldi.</p>

  <p>"Köpek!" diye emretti Haplo keskin bir sesle, öfkeyle. Alfred dikkatini Patryn'e ve köpeğe vermişti, ama tüm bu olay sırasında onu dikkatle izleyen Samah'ın da huzursuzca farkındaydı. Alfred Haplo'ya söylediği sözleri hatırladı, bu sözlerin Konsey üyesince nasıl karşılanmış olduğunu fark etti, daha fazla sorgulanacağını öngördü ve derin derin içini çekti.</p>

  <p>Ama şu anda, bunların hiçbiri önemli değildi. Önemli olan köpekti... ve Haplo.</p>

  <p>"Ona git," diye yalvardı Alfred ve köpeği hafifçe ittirdi. Hayvan yerinden kıpırdamayı reddetti.</p>

  <p>Haplo, yeterince yakında olsa, bir yumruk olabilecek bir bakış fırlattı Alfred'e. Topuklarının üzerinde dönerek, uzun adımlarla odadan dışarı Yürüdü.</p>

  <p>"Bekle, Haplo!" diye haykırdı Alfred. "Onu bırakamazsın!</p>

  <p>Ve sen. Onun gitmesine izin veremezsin," dedi köpeğe.</p>

  <p>Ama hayvan kıpırdamadı ve Haplo da durmadı.</p>

  <p>"Bir araya gelmeleri gerek!" dedi Alfred kendi kendine,</p>

  <p>Üzüntü içindeki hayvanı okşayarak. "Ve en kısa sürede olmalı bu. Şimdi köpeği hatırlıyor ve geri istiyor -iyi bir işaret. Eğer Haplo köpeği tamamen unutursa..."</p>

  <p>Alfred içini çekti, başını. hüzünle salladı.</p>

  <p>İnsanlar Haplo'nun arkasından yürümeye yeltendiler. "Eğer şimdi giderseniz, 'dostunuzu' takip ederseniz, dönmenize bir daha asla izin verilmez.."</p>

  <p>Eliason alçak sesle konuşarak, diğerlerine birşeyler söyledi. Dumaka yüksek sesle, "Hayır!" diye bağırdı, ama karısı elini koluna koyarak onu engelledi. Yngvar'ın, "Bundan hoşlanmıyorum," diye mırıldandığı duyuldu. Karısı, "Başka seçeneğimiz yok," diye yanıt verdi. Eliason hepsine son bir sorgulayıcı bakış fırlattı. Dumaka sırtını döndü. Delu sessizce başını salladı.</p>

  <p>Eliason Sartanlara döndü. "Teklifinizi kabul ediyoruz. Bir tanesi hariç tüm şartlarınızı kabul ediyoruz. Bu adamdan, dostumuzdan, gitmesini istemeyeceğiz."</p>

  <p>Samah bir kaşını kaldırdı. "Bu durumda, bir açmazla karşı karşıyayız. Çünkü yanınızda bir Patryn olduğu sürece topraklarımıza adım atmanıza izin vermeyeceğiz."</p>

  <p>"Bunu kastediyor olamazsın!" diye haykırdı Alfred, şok içinde. "Taleplerinin geri kalanını kabul ettiler..."</p>

  <p>Samah ona soğuk bakışlarla baktı. "Sen Konsey üyesi değilsin, kardeşim. Konsey işlerine karışmazsan müteşekkir olurum."</p>

  <p>Alfred soldu, alt dudağını çiğnemeye başladı, ama sessiz kaldı.</p>

  <p>"Peki halkımızın nereye gitmesini tercih edersin" diye sordu Dumaka.</p>

  <p>"Dostlarına sor," diye yanıt verdi Samah. "Patryn'e ve ejder-yılanlara."</p>

  <p>"Bizi ölüme mahkum ediyorsun," dedi Eliason sessizce. "Ve belki de kendinizi de. Size barış ve dostluk içinde geldik.</p>

  <p>Bizim mantıklı bulduğumuz bir talepte bulunduk. Karşılığında küçük düşürüldük, bize patronluk taslandı, çocukmuşuz gibi davranıldı. Halkımız barışçıldır. Şu andan önce, güç kullanma taraftarı olacağıma asla inanmazdım. Ama şimdi..."</p>

  <p>"Ah, sonunda gerçek telaffuz edildi." Samah serinkanlı ve mağrurdu. "Hadi, hadi. Baştan beri niyetiniz buydu, değil mi Siz ve Patryn hepsini planlamıştınız -savaş. Bizi yok etmek istiyorsunuz. Pekala. Bize savaş açın. Şanslıysanız, bundan pişman olacak kadar yaşarsınız."</p>

  <p>Konsey üyesi rünleri söyledi. Kırmızı-sarı parıldayan desenler havada cızırdadı ve irkilen menschlerin üzerinde bir gökgürültüsü gibi patladı. lsı derilerini yaktı, sersemletici ışık gözlerini kör etti, şok dalgaları onları yere yıktı.</p>

  <p>Büyü aniden sona erdi. Konsey Odası'na sessizlik çöktü. Bu büyü gücü gösterisi karşısında -kavrayışlarının ötesinde bir güçtü-sersemleyen, sarsılan menschler çevrelerine bakınarak Konsey üyesini aradılar.</p>

  <p>Samah yok olmuştu.</p>

  <p>Korkmuş, öfkeli menschler yerden kalktılar ve yürüyüp gittiler.</p>

  <p>"Bunu kastetmiyor, değil mi" Alfred Orla'ya döndü. "Ciddi olamaz -kendimizden zayıf olanlara savaş açmak, korumamız gerekenlere. Bu kadar aşağılık bir şey hiç görülmedi. Tarihimiz boyunca asla. Bunu kastetmiş olamaz!"</p>

  <p>Orla onunla gözgöze gelmeyi reddetti. Onu duymamış gibi yaptı. Uzaklaşan menschlere bir bakış fırlattı, sonra Alfred'in sorusunu yanıtlamadan Konsey Odası'nı terk etti.</p>

  <p>Alfred'in bir yanıta ihtiyacı yoktu. Zaten biliyordu. Konsey üyesi korkunç büyüsünü yaparken, cevabı Samah'ın yüzündeki ifadede görmüştü.</p>

  <p>Alfred o ifadeyi tanıyordu. Kendi yüzünde sayısız defa hissetmişti, kendi ruhunun aynasındaki yansımasını görmüştü.</p>

  <p>Korkuydu bu.</p>
</body>
</html>
