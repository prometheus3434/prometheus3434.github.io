<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
<meta http-equiv="Content-Type" content="application/xhtml+xml; charset=utf-8"/>
<meta name="Generator" content="Atlantis Word Processor 1.6.5.7"/>
<link rel="stylesheet" type="text/css" href="../Styles/style.css"/>
<title></title>
</head>
<body>
<p class="p1"><br/></p>

<p class="p0"><span class="t4"><b>4</b></span></p>

<p class="p1"><br/></p>

  <p>Karanlık olduğu sürece Billy Chung beklemeye katlanabiliyordu. Soğuk bodrum duvarının bir köşesine büzüşmüştü, ara ara dalar gibi oluyordu. Ama yaklaşan şafağın ilk ışıklarını pencereden görünce şiddetli bir korkuya kapıldı ve korkusu giderek çoğaldı. Burada saklandığını görecekler miydi? Dün gece her şey çok kolay görünmüştü ve yolunda gitmişti. Tıpkı Kaplanlarda o işleri bitirdikleri zaman olduğu gibi. Eski bir tekerlek demiri satın almak için nereye gideceğini biliyordu, hiç soru sormamışlardı, bir de on sent fazla verip uçlarını sivrilttirmişti. İşin tek zor tarafı apartman binalarını çevreleyen kale hendeğine girmekti ama kenardan atladığını kimse görmemişti, bodrum penceresini tekerlek demiriyle zorlayıp açarken de kimsenin görmemiş olduğundan emindi. Hayır, görmüş olsalar çoktan yakalanmıştı. Ama belki gün ışığında pencerenin üstündeki demir izlerini fark edeceklerdi. Bu düşünceyle ürperdi ve kalbinin küt küt attığını hissetti. Karanlık köşeden ayrılmak için kendini zorladı, duvar boyunca sürüne sürüne pencereye gitti, tozla kaplı camdan dışarıyı görmeye çalıştı. Pencereyi arkasından kapamadan önce, tekerlek demirinin bıraktığı izleri saklamak için üzerlerine tükürükle pervazdaki kurumdan sürmüştü, ama işe yaramış mıydı? Penceredeki tek temiz nokta, kalbi çizdiği yerdi, başını bir oraya bir buraya çevirerek bunun arasından baktı ve çentiklerin kapanmış olduğunu gördü. Derin bir oh çekerek köşesine geri döndü ama birkaç dakikaya kalmadan korkulan, daha da şiddetle tekrar başladı.</p>

  <p>Günışığı artık tamamen pencereden içeri süzülüyordu — onu bulmaları ne kadar sürecekti acaba? Kapıdan girecek biri, o yana doğru bir baksa onu görürdü; arkasına büzüldüğü eski, örümcek ağı kaplı küçük tahta yığını onu yeterince saklamıyordu. Korkudan fitreye titreye beton duvara öyle sıkı yaslandı ki yamru yumru satıh gömleğinin incecik kumaşından sırtını deldi.</p>

  <p>Bu şartlarda zamanı ölçmeye imkân yoktu. Billy için her an sonsuz gibi görünüyordu — ama aynı zamanda, bu odada bir ömür tüketmiş gibi geliyordu. Bir sefer ayak sesleri duydu, sonra sesler kapının önünden geçip gitti: Önceki korkuları, bu birkaç saniye içinde hissettiği korkunun yanında hiç kalırdı. Bir taraftan titreyerek bir taraftan terleyerek orada yatarken korkaklığından nefret etti ama elinden bir şey gelmiyordu. Sinirli parmaklarıyla kaval kemiğinin üstündeki eski bir yarayı örseledi, kabuk kalkınca yara kanamaya başladı. Paçavradan mendilini üzerine bastırdı, saniyeler kaplumbağa hızıyla geçiyordu.</p>

  <p>Bodrumdan ayrılmak, orada kalmaktan daha zordu. Yukarıdaki apartmanlarda oturan insanların sabahleyin evden çıkmalarım beklemek zorundaydı — yoksa hiç çıkmayacak mıydılar? Bir korku darbesi daha. Beklemek zorundaydı ama zamanı ancak tozlu pencereden süzülen güneşin açısına bakarak ve dışarıdaki sokaktan gelen trafiğin sesini dinleyerek kestirebilirdi. Elinden geldiğince çok bekleyerek, sonra aklına dışarıdaki koridorlar gelince biraz daha oyalanarak, artık güvenle ayrılabileceğini hissettiği bir aşamaya geldi. Demiri görülmeyecek şekilde şortunun beline yerleştirdi, üzerindeki tozları olabildiğince çırptı ve kapının kulpunu çevirdi.</p>

  <p>Bodrumun uzak bir köşesinden insan ve çekiç sesleri geliyordu, ama merdivenlere kadar kimseyi görmedi. Üçüncü kata tırmanırken ona doğru gelen hızlı ayak sesleri duydu, zar Zor bir alt kata inip sesler geçene kadar koridorda saldandı. Bu son tehlikeydi, bir an sonra Billy kendini yine beşinci katta, yaldızlı <i>O'Brien</i> yazısına bakar buldu.</p>

  <p>Acaba kız hâlâ evde mi? diye fısıldadı ye kendi kendine gülümsedi. "Kız başına bela olur — sen paranın peşindesin," diye ekledi sonra ama sesi boğuk çıkmıştı. Kendine doğru yükselen o yuvarlak göğüslerin hatırası hâlâ capcanlıydı ve gözünün önünden gitmiyordu.</p>

  <p>Dış kapı açıldığında apartmanın içine bir sinyal veriyordu, dün gece öyle olmuştu. Bu önemli değildi, girmeden önce içeride hiç kimse olmadığından emin olmalıydı. Sinirleri tamamen bozulmadan kapıyı iterek açtı ve içeri adım attı, sonra kapatıp sırtını yasladı.</p>

  <p>Evde hâlâ biri olabilirdi. Bu düşünceyle yüzü nemlendi, TV monitörüne baktı, sonra hızla gözlerini çevirdi. Kız soru sorarsa, Batı Postası filan bir şey derim, mesaj var derim. Minicik, boş odanın duvarları üstüne üstüne geliyordu, ağırlığını bir ayağından öbürüne vererek mikrofonun sesini bekledi.</p>

  <p>Ses çıkmadı. Bir dakikanın ne kadar sürdüğünü kestirmeye çalıştı, sonra altmışa kadar saydı, çok hızlı saymıştı, durup tekrar saydı. Kimse yok mu?" dedi, TV belki çalışmıyordur diye de kapıya vurdu, önce usulca, sonra kendine güveni artarak daha hızlı.</p>

  <p>"Evde kimse yok mu?" diye seslendi, demir çubuğu çıkartıp sivri ucunu kapalı kapının kulpunun tam altına sokarak. Gireceği kadar derine soktuktan sonra iki eliyle birden yüklendi. Hafif bir gıcırtı oldu ve kapı açılıverdi. Billy, neredeyse ayak ucunda içeri girdi, dönüp kaçmaya hazırdı.</p>

  <p>Apartmanın havası serin, içerisi loş ve sessizdi. İleride, uzun holün ucunda, bir oda ve karanlık bir TV'nin bir kısmı görünüyordu. Tam sol tarafında yatak odasının kapalı kapısı duruyordu, kızın yattığı yatak hemen arkasındaydı. Belki hâlâ oradadır, uyuyordur; içeri girebilirdi, önce uyandırmaz... ürperdi. Demir çubuğu sol eline alarak kapıyı usulca açtı.</p>

  <p>Buruşuk çarşaflar, boş yatak. Billy yatağın yanından geçti, bir daha da dönüp bakmadı. Ne bekliyordu ki? Öyle bir kızın onun gibi biriyle ne işi vardı. Küfretti ve büyük şifonyerin üst çekmecesini demirle kanırtıp çatlatarak zorla açtı. Yumuşak iç çamaşırlarıyla doluydu içi; pembe, beyaz, eliyle dokundu, daha önce hiç hissetmediği kadar yumuşak. Tutup yere attı hepsini.</p>

  <p>Bütün çekmecelere teker teker aynı muameleyi yaptı, içindekileri oraya buraya fırlatıyor, ama bitpazarında yüksek fiyatla satabileceğini bildiği giysileri bir kenara ayırıyordu. Ani bir çatırtı, yerini bir an için öfkeye bırakmış olan korkuyu geri getirdi ve donakaldı. Bunun sadece duvarın içindeki bir borudan geçen suyun sesi olduğunu anlayana kadar uzun bir dakika geçti. Biraz rahatladı, kendini kontrol etti ve gözü ilk defa olarak sehpanın üstünde duran mücevher kutusuna ilişti.</p>

  <p>Billy kutuyu eline aldı, broşlara, bileziklere baktı, acaba sahici mi, ne kadara satabilirim diye düşünürken banyonun kapısı açıldı ve Mike O'Brien odaya girdi.</p>

  <p>Billy'yi bir an için görmedi, durdu ve harap olmuş şifonyere ve yere saçılmış giysilere bakakaldı. Üzerinde sabahlığı vardı, koyu su lekeleri içindeydi, bir havluyla da başını kuruluyordu. Sonra, dehşet içinde kaskatı kesilmiş duran Billy'yi gördü ve havluyu bir kenara fırlattı.</p>

  <p>"Seni orospu çocuğu!" diye kükredi Mike. "Burada ne işin var bakayım!"</p>

  <p>Yaklaşan bir ölüm dağı gibiydi, koca yüzü banyodan pembeleşmiş, şimdi de öfkeden iyice kızarmıştı. Billy'den iki kafa boyu uzundu, tombul kollarındaki yağ tabakasının altında kas vardı ve yapmak istediği tek şey oğlanı ortadan ikiye ayırmaktı.</p>

  <p>Mike iki eliyle uzandı, Billy sırtının duvara yapıştığını hissetti. Sağ elinde bir ağırlık vardı, panik içinde, deli gibi, bunu oraya buraya salladı. Mike ses bile çıkarmadan, sadece ağır gövdesi yere küt diye çarparak ayaklarının dibine düştüğünde, ne olup bittiğini anlamış dahi değildi.</p>

  <p>Michael J. O'Brien'ın gözleri açıktı, hem de faltaşı gibi, ama görmüyordu. Demir çubuk tam şakağının yan tarafına isabet etmiş, keskin ucu incecik kemiği kırıp beynine saplanarak derhal ölmesine sebep olmuştu. Çok az bir kan akıyordu çünkü demir çubuk, siyah bir kulp gibi yaraya yapışmış, tıkamıştı.</p>

  <p>Billy'nin binadan çıkarken yakalanmaması veya tanınmaması sırf şans ve birbirine bağlı bazı olayların eseriydi. Odadan kör bir panik içinde kaçtı ve merdivenlerde kimseye rastlamadı ama bir yerde şaşırıp kendini servis girişinin yakınında buluverdi. Eve yeni bir kiracı taşınıyordu ve kendi gibi paçavralar giymiş en az yirmi kişi mobilyaları taşıyorlardı. Nöbetteki üniformalı görevli binaya giren insanları izliyordu, Billy öteki iki adamın arkasından dışarı çıkarken dikkat bile etmedi.</p>

  <p>Billy neredeyse suyun kenarına varmıştı ki kaçarken her şeyi arkada bırakmış olduğunu fark etti. Bir duvara yaslandı, sonra yavaşça aşağı kayıp yorgunluktan nefes nefese çömeldi, gözlerine akan teri silip takip eden biri var mı diye bakındı. Kimse ona aldırış etmiyordu, kaçmayı başarmıştı. Ama bir adam öldürmüştü — hem de boşuna. Sıcak havaya rağmen titredi, nefes almaya çalıştı. Boşu boşuna, her şey boşu boşunaydı.</p>
</body>
</html>