<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
<meta http-equiv="Content-Type" content="application/xhtml+xml; charset=utf-8"/>
<meta name="Generator" content="Atlantis Word Processor 1.6.5.7"/>
<link rel="stylesheet" type="text/css" href="../Styles/style.css"/>
<title></title>
</head>
<body>
<p class="p1"><br/></p>
<p class="p2"><span class="t4"><b>8</b></span></p>

<p class="p2"><br/></p>

<p class="p1">"Artık duymak istemiyorum!" diye bağırdı Billy, ama Peter Billy sanki orada değilmiş gibi yanında yatıyor, konuşmaya devam ediyordu.</p>

  <p>"'...ve yeni bir gökle ve yeni bir yer gördüm; çünkü evvelki gök ve evvelki yer geçtiler; ve artık deniz yok,' Vahiy kitabında böyle yazar, gerçek, ararsak, karşımızdadır. Bize bir vahiy, gelecekten bir görüntü..."</p>

  <p>"SUS ARTIK!"</p>

  <p>Hiç etkisi olmadı, monoton ses, eski arabanın etrafında uğuldayan ve çatlak ve deliklerden içeri dolan rüzgâra karşı düzenli olarak devam ediyordu. Billy sesi kesmek için tozlu örtünün bir köşesini başının üstüne çekti ama pek fayda etmedi, üstelik nefes alamaz oldu. Örtüyü çenesinin altına indirdi ve arabanın içindeki gri karanlığa baktı, yanındaki adam yokmuş gibi davranmaya çalışıyordu. Koltukları çıkınca dört kapılı araba ufak bir oda haline gelmişti. Yerde yan yana uyuyor, yangın duvarı izolasyon malzemesi, yastık pamuğu ve buruşuk bir araba koltuğu plastiğinden ibaret yırtık pırtık yataklarında ısınmaya çalışıyorlardı. Rüzgar, egzos borusu bacadan içeri dolup ocak olarak kullandıkları bagajdaki külleri dağıtınca iyotlu bir duman kokusu yayıldı. Son deniz kömürü parçasını da haftalar önce yakıp kullanmışlardı.</p>

  <p>Billy, Peter'ın monoton sesi onu uyandırıncaya kadar uyumuştu. Adamın artık aklını iyice kaçırdığından emindi, çoğunlukla kendi kendine konuşuyordu. Duvarlar, toz, havasızlık, kafasını devamlı ütüleyen ve arabayı dolduran anlamsız sözler Billy'yi boğar olmuştu. Diz üstü çökerek krankı çevirdi, arka pencereyi iki üç santim indirerek ağzını buraya dayadı, soğuk, temiz havayı içine çekti. Dudaklarına bir şey çarptı, ıslattı. Başını eğip aradan dışarı bakınca beyaz kar taneciklerini gördü.</p>

  <p>"Ben dışarı çıkıyorum," dedi pencereyi kapatırken, ama Peter onu duyduğuna dair hiçbir belirti göstermedi. "Ben çıkıyorum. Burdan bıktım." Buick'in ön koltuğundan sökülmüş plastik pelerini aldı, başından geçirdi ve iyice sarındı. Arka kapıyı açınca kar doldu içeri. "Burdan bıktım, senden de bıktım — sen aklını oynatmışsın." Billy dışarı çıkıp kapıyı küt diye çarptı.</p>

  <p>Kar yere değer değmez eriyordu ama yuvarlak otomobil tümseklerinin üstüne birikmeye başlamıştı bile. Billy arabaların tepesinden bir avuç dolusu kar alıp ağzına soktu. Karanlıkta hiçbir şey kıpırdamıyordu, sessiz sessiz yağan kar haricinde çıt yoktu. Beyaz örtülü arabaların arasından geçerek Canal Caddesi'ne indi, oradan da batıya, Hudson Nehri'ne doğru döndü. Cadde garip bir şekilde boştu, saat çok geç olmalıydı, ara sıra geçen çekçek taksiler, lastiklerinin gıcırtısından uzaktan bile duyuluyordu. Bowery'de durdu ve bir kapı aralığından, beş çekme-kamyondan oluşan bir konvoyu seyretti; her iki yanından muhafızlar yürüyordu, çeken adamlar yükün ağırlığı altında iki kat olmuşlardı. Kıymetli bir şey herhalde, diye düşündü Billy, yiyecek olmalı. Sancı içinde guruldayan boş midesini parmaklarıyla yoğurdu. Tam iki gündür bir şey yememişti. Burada kar daha çoktu, demir bir çitin üstüne toplanmıştı, yanından geçerken eliyle sıyırıp karı yuvarladı ve ağzına attı. Elizabeth Caddesi ne gelince karşıya geçti, Çin Topluluk Merkezi'nin önündeki yaylı saate baktı, rakamları zar zor seçebildi. Saat üçü biraz geçiyordu. Yani ortalığın ışımasına üç-dört saat daha vardı; şehrin kuzeyine gidip geri dönmeye bol bol yeterdi bu da.</p>

  <p>Yürüdüğü sürece pek üşümüyordu ama, kar eriyip giysilerinin içine giriyordu. Yirmi Üçüncü Sokak'a kadar daha çok vardı, yorulmuştu; son birkaç haftadır doğru dürüst yememişti. İki kere dinlenmek için durdu, ama hareket etmediği anda soğuk içine işliyordu, birkaç dakika sonra ayağa kalktı ve yürümeye devam etti. Kuzeye yaklaştıkça korkusu da artıyordu.</p>

  <p>Buraya neden gelmeyeyim ki? diye sordu kendi kendine, mutsuzca karanlığa bakarak. Polisler beni çoktan unutmuştur. Çok zaman oldu, ne zamandı —parmaklarıyla saydı— dört ay önceydi, Aralık'ta beş ay olacak. Polisler bir vakayı iki haftadan fazla takip etmezlerdi, biri valiyi filan vurmadıkça, veya bir milyon D filan çalmadıkça. Onu gören olmadığı sürece gayet emniyetteydi. İki kere daha kuzeye gelmiş ama eski mahallesine yaklaşır yaklaşmaz durmuştu. Yağmur yeterince sıkı yağmıyordu, veya etrafta fazla adam yoktu, falan filan. Ama bu gece farklıydı, kar etrafını çeviren bir duvar gibiydi —iyice yağmaya başlamıştı— kimse onu göremezdi. <i>Columbia Victory</i>'ye. gider, apartmana iner, onları uyandırırdı. Onlar onun ailesiydi, ne yapmış olursa olsun, hem suçlu olmadığını, onu faka bastırdıklarını anlatırdı. Yemek de yerdi! Karanlıkta tükürdü. Dört kişilik yemek karneleri vardı, çoğunu annesi yerdi hep. Giderse tıka basa yerdi. Yulaf ezmesi, parça parça, belki yeni pişmiş, sıcak sıcak. Giyecek de, annesi bütün giyeceklerini saklıyor olmalıydı. Kalın bir şeyler giyer, babasının ağır ayakkabılarını alırdı. Riskli değildi, orda olduğunu anlamazlardı bile. Birkaç dakika durur, en fazla yarım saat, sonra geri dönerdi. Göze almaya değerdi.</p>

  <p>Yirminci Sokak'ta, yükseltilmiş otoyolun altından geçti ve 61. iskele'den ilerlemeye başladı, iskelenin ahıra benzeyen binası tıka basa insan doluydu, içinden geçmeye cesaret edemedi. Ama dış kısmında bir pervaz vardı, iskele kazıklarının üstünde, burayı iyi biliyordu, gerçi gece buradan hiç geçmemişti — pervaz kaygan olabilirdi. Sırtını binaya verip her bir adımını ölçüyle atarak yan yan ilerledi, aşağıda kazıklara çarpan dalgaların sesi geliyordu. Bir düştü mü çıkması imkânsızdı, soğuk, ıslak bir ölüm olurdu sonu. Titreye titreye ayağını öne uzattı, neredeyse kalın bir palamara takılıyordu. Tepesinde, Gemikent'in en son hurdasının böğrü karanlıkta zar zor seçiliyordu. Bu, <i>Columbia Victory</i>'ye gitmenin herhalde en uzun yoluydu, bu da en emniyetlisi demekti. Görünürde kimse yoktu, iskele tahtasından uzanıp güverteye çıktı.</p>

  <p>Yüzen gemi şehrinden yürürken Billy her şeyin yoluna gireceği hissine kapıldı birden. Hava ondan yanaydı, lapa lapa kar yağıyordu, onu sarıyor, koruyordu. Gemiler de onundu, güvertelerde hiç kimse yoktu, kimse geçtiğini görmedi. Her şeyi hesaplamıştı, çoktandır bu gece için hazırlanıyordu. Kamaraların arasındaki geçitten gitse, apartmanda birini uyandırmaya çalışırken onu duyabilirlerdi, ama o kadar aptal değildi. Güverteye varınca durdu ve yarım düzine eski arabanın marş tellerini büküp birleştirerek haftalar önce yaptığı örgülü teli çıkardı. Telin ucunda kalın bir cıvata vardı. Annesi ve kız kardeşinin yattığı kompartımanın penceresine yetişene kadar teli dikkatle uzattı. Sonra ileri geri sallayarak, cıvatayı pencereyi kapatan tahta perdeye çarptırdı. Hafif ses karda, demirli filonun çatırtıları arasında kayboldu. Ama odanın içinde birini uyandıracak kadar ses çıkarmıştı.</p>

  <p>Pencereye vurmaya başladıktan bir dakika sonra bir takırtı duydu, kapak hareket etti, sonra içeri doğru açıldı. Aralıktan karaltı halinde bir kafa çıkınca teli geri çekti.</p>

  <p>"Ne var? Kim o?" diye fısıldadı kız kardeşinin sesi.</p>

  <p>"<i>En büyük erkek kardeş</i>," diye fısıldadı Billy Kanton dilinde. "<i>Kapıyı aç da içeri gireyim</i>."</p>
</body>
</html>