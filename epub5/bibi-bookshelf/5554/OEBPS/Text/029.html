<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
<meta http-equiv="Content-Type" content="application/xhtml+xml; charset=utf-8"/>
<meta name="Generator" content="Atlantis Word Processor 1.6.5.7"/>
<link rel="stylesheet" type="text/css" href="../Styles/style.css"/>
<title></title>
</head>
<body>
<p class="p1"><br/></p>
<p class="p0"><span class="t4"><b>7</b></span></p>

<p class="p1"><br/></p>

<p class="p1">"Hayır, Rusch, imkânsız. Olacak şey değil, sen de benim kadar biliyorsun." Başçavuş Grassioli elini gözünün köşesine bastırdı ama tiki durmuyordu.</p>

  <p>"Afedersin ama, başçavuş," dedi Andy. "kendim için istemiyorum. Ailevi bir sorun. Dokuz saattir görevdeyim, bütün hafta da çift mesai yaparım..."</p>

  <p>"Bir polis memuru yirmi dört saat görevdedir."</p>

  <p>Andy kendini tuttu. "Bunu biliyorum, efendim. Hiçbir şeyden kaçınmaya çalışmıyorum."</p>

  <p>"Hayır. Başka söyleyecek bir şeyim yok."</p>

  <p>"O zaman yarım saatliğine izin verin. Bir eve gidip geleyim, sonra hemen işbaşı yapacağım. Ondan sonra gündüz vardiyası gelene kadar çalışırım. Gece yarısından sonra adama ihtiyacınız olacak nasılsa, kalırsam, Merkez Caddesi nin bir haftadır peşinde olduğu şu raporları bitirebilirim."</p>

  <p>Yirmi dört saat uyku uyumadan çalışmak demekti bu ama Grassy'den yardım koparmanın başka çaresi yoktu. Başçavuş bu kadar saat çalışmasını emredemezdi —acil bir durum olmadıkça— ama yardım işine yarardı. Detektiflerin çoğu yine ayaklanma görevine verilmişti, onun için normal işleri geri kalmıştı. Merkez Caddesi komuta merkeziyse bunu geçerli bir mazeret saymıyordu.</p>

  <p>"Hiç kimseye ekstra çalış demem," dedi Grassioli yemi yutarak. "Ama dürüst alışverişe inanırım. Sana şimdi yarım saat izin —ama o kadar, anladın mı— geri döndüğünde bunu telafi edersin. Daha sonra da kalmak istersen bu senin bileceğin iş."</p>

  <p>"Evet, efendim," dedi Andy. Aman ne lütuf. Güneş doğarken o daha burada olacaktı.</p>

  <p>Son üç gündür yağan yağmur kara dönüşmüştü, kocaman, ağır tanecikler Yirmi Üçüncü Sokak boyunca dizili sokak lambalarının ışığında sessizce yere düşüyordu. Pek yaya yoktu sokaklarda, üstgeçiti tutan direklerin çevresinde kümelenmiş karanlık şekiller görünüyordu yine de. Diğer sokakta uyuyanların çoğu soğuk havadan kaçmak için bir yerlere sığınmıştı; bunlar ortalıkta görünmedikleri halde, kalabalık sayıları, şehrin diğer sakinleriyle beraber, neredeyse elle tululur bir varlık gibi binalardan taşıyordu. Her duvarın arkasında yüzlerce insan vardı, şu anda sadece kapı aralıklarında koyu şekiller veya bir pencerede aniden beliren bir siluet olarak kendilerini belli ediyorlardı. Andy kar yüzüne gelmesin diye başını eğdi, adımlarını sıklaştırdı, sonra nefes nefese kalınca yavaşladı, kafası düşüncelerle doluydu.</p>

  <p>Shirl bu sabah gitmesini istememişti, ama başka seçeneği yoktu. Sol'un durumu üç gündür ne iyiye gidiyordu, ne kötüye. Andy onun yanında kalmayı, Shirl'e yardım etmeyi isterdi ama çaresi yoktu. Gitmek zorundaydı, işbaşı yapmak zorundaydı. Kız bunu anlamıyordu, neredeyse yine kavga edeceklerdi, Sol duymasın diye fısıltıyla. Erken dönmeyi ummuştu ama ayaklanma görevi buna imkân vermemişti. Hiç değilse şimdi birkaç dakika durur, ikisiyle de konuşur, yardım edebileceği bir şey varsa ederdi. Yaşlı, hasta bir adamla yalnız kalmanın Shirl için kolay olmadığını biliyordu, ama yapacak başka bir şey var mıydı?</p>

  <p>Koridordaki bütün kapılardan müzik veya televizyondan gelen kahkahalar duyuluyordu, ama kendi apartmanı sessizlik içindeydi; aniden soğuk bir önseziye kapıldı. Kapıyı açtı ve sessizce itti. Oda karanlıktı.</p>

  <p>"Shirl?" diye fısıldadı. "Sol?"</p>

  <p>Cevap yoktu, tuhaf bir sessizlik hüküm sürüyordu. Odayı dolduran hızlı hızlı, hırıltılı nefes neredeydi? El fenerini çalıştırdı, ışık odayı aydınlattı, yatağa gitti ve Sol'un durgun, soluk yüzünde durdu. Sessizce uyuyor gibiydi, belki de uyuyordu, ama Andy, daha parmaklarıyla dokunmadan cildinin soğuk olacağını ve Sol'un öldüğünü anlamıştı.</p>

  <p>Tanrım, diye düşündü, Shirl burada onunla yalnızdı, karanlıkta, ölüm döşeğinde.</p>

  <p>Aniden, bölmenin öbür tarafından boğuk, içler acısı bir hıçkırık sesi geldiğini fark etti.</p>
</body>
</html>