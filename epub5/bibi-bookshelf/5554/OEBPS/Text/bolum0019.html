<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Ayhan Hocha</title>
  <link href="../Styles/Style_ayh.css" rel="stylesheet" type="text/css" />
</head>

<body class="calibre">
  <h1>ON SEKİZİNCİ BÖLÜM</h1>
  <hr class="sigil_split_marker" />

  <h3 class="sigil_not_in_toc">SURUNAN&nbsp;</h3>

  <h3 class="sigil_not_in_toc">CHELESTRA</h3>
  <hr class="sigil_split_marker" />

  <p><br /></p>

  <p>Sartan kütüphanesi Alfred'in aklından çıkmadı, kocakarı masallarındaki hayalet gibi peşinden geldi. Soğuk elini uzatıp ona dokundu, geceleri uyandırdı, parmağını büküp çağırdı ve onu kıyametine çekmeye çalıştı.</p>

  <p>"Saçma!" deyip sırtını dönüyor, hayaleti uykuya gömmeye çalışıyordu.</p>

  <p>Bu geceleri işe yarıyordu, ama gölge sabah ışıklarıyla yok olmuyordu. Alfred kahvaltıya oturuyor, yiyormuş gibi yapıyordu, ama aslında tek düşünebildiği, Ramu'nun bölmelerden birini incelemesi oluyordu. O bölmede bu kadar dikkatle korunan ne vardı?</p>

  <p>"Merak. Meraktan başka bir şey değil," diye payladı kendini Alfred. "Samah haklı. Menschlerin arasında fazla uzun süre yaşadım. Bane'in dadısının anlattığı masallardaki kız gibiyim. 'Merdivenlerin tepesindeki kilitli oda dışında, şatodaki tüm odalara girebilirsin.' Peki aptal kız şatodaki diğer yüz yirmi dört odayla tatmin oluyor mu? Hayır, yemek yiyemiyor, uyuyamıyor, ta ki merdivenlerin tepesindeki odaya girene kadar.</p>

  <p>"Benim de kendime yaptığım bu işte. Merdivenlerin tepesindeki oda. Ondan uzak duracağım. Onu düşünmeyeceğim.</p>

  <p>Diğer odalarla tatmin olacağım, o kadar büyük bir servet ile dolu odalardan. Ve mutlu olacağım. Mutlu olacağım."</p>

  <p>Ama mutlu değildi. Geçen her gün onu daha da mutsuz kılıyordu.</p>

  <p>Huzursuzluğunu ev sahiplerinden saklamaya çalıştı ve başardı, ya da Alfred öyle hayal etti. Samah onu, Yıksı-diksi'de sızıntı yapan bir buhar vanasını izleyen bir Geg'in dikkatiyle izliyor, ne zaman patlayacağını merak ediyordu. Samah'ın saygı uyandıran, göz korkutan varlığı yüzünden yılgın, hatalı olduğu bilgisi ile aciz kalan Alfred, Konsey üyesinin önünde kıvranıyor, siniyor, gözlerini Samah'ın sert ve öfkeli yüzüne nadiren kaldırabiliyordu.</p>

  <p>Ama Samah evden gidince -ve Konsey işleri yüzünden sık sık gidiyordu-Alfred rahatlıyordu. Orla genellikle ona arkadaşlık etmek için orada oluyordu ve onu kovalayan hayalet, Orla ile beraberken, yalnız başına kaldığı nadir zamanlarda olduğu kadar rahatsız etmiyordu onu. Alfred'in aklına, neden artık nadiren yalnız kaldığını merak etmek ya da Orla'nın neden Konsey işleri ile meşgul olmadığını düşünmek gelmiyordu. Yalnızca kendisine bu kadar zaman ayırmasının ne kadar tatlı bir davranış olduğunu düşünüyordu -kütüphane hayaleti belirdiği zaman kendini daha da kötü hissetmesine sebep olan bir düşünce.</p>

  <p>Alfred ve Orla terasta oturmuşlardı. Orla Samah'ın cüppelerinden birine yumuşak bir sesle koruyucu rünler söylemekle meşguldü. Sözcükleri söyleyerek, becerikli parmakları ile kumaşa desenler çizdi, emri üzerine beliren her desene, kocası için duyduğu sevgi ve ilgiyi koydu.</p>

  <p>Alfred hüzünle izledi. Hayatı boyunca hiçbir kadın kendisi için koruyucu rün söylememişti. Artık kimse söylemeyecekti.</p>

  <p>Ya da, en azından, onun istediği kişi söylemeyecekti. Aniden Samah'ı vahşice, delice kıskandı. Alfred, Konsey üyesinin karısına davranış biçiminden hoşlanmıyordu -o kadar soğuk, o kadar tepkisizdi ki! Orla'nın incindiğini biliyordu, sessiz acısına tanık olmuştu. Hayır, Samah, onun için yeterince iyi değildi.</p>

  <p>Peki ben iyi miyim, diye sordu kederle.</p>

  <p>Orla bakışlarını ona kaldırdı ve gülümseyerek, gül çalılarının sağlıklı durumu hakkındaki konuşmalarına devam etmeye hazırlandı.</p>

  <p>Alfred zihnindeki çirkin, dolaşık, dikenli sarmaşıkları saklayamadan yakalandı -ve düşüncelerinin güller üzerinde yoğunlaşmadığı çok açıktı.</p>

  <p>Orla'nın gülümsemesi soldu. İçini çekerek, işini bir kenara bıraktı.</p>

  <p>"Keşke bunu bana... ve kendine yapmasaydın."</p>

  <p>"Üzgünüm," dedi Alfred, berbat görünüp berbat hissederek.</p>

  <p>Eli, arkadaşının mutsuzluğunu görerek, teselli sunmak için başını dizine yaslayan köpeği sevmeye gitti.</p>

  <p>"Ben çok kötü bir insan olmalıyım. Hiçbir Sartanın böyle uygunsuz düşünceleri olmaması gerektiğini biliyorum. Kocanın dediği gibi, menschlerin arasında çok fazla yaşamaktan yozlaştım. "</p>

  <p>"Belki de menschler değildir," diye öneride bulundu Orla yumuşak bir sesle, köpeğe bir göz atarak.</p>

  <p>"Haplo'yu kastediyorsun." Alfred köpeğin kulaklarını okşadı. "Aslında Patrynler sevgi dolu, çok vahşi bir sevgi dolu. Bunu biliyor muydun?"</p>

  <p>Üzgün bakışları köpeğe gitti ve Orla'nın hayret dolu bakışlarını kaçırdı.</p>

  <p>"Ama bu terimlerle düşünmüyorlar, Sevgiye başka isimler veriyorlar: sadakat, ırkının hayatta kalması için koruyucu bir içgüdü. Ama sevgi bu, karanlık bir tür sevgi, ama sevgi işte ve en kötüleri bile güçlü bir şekilde hissediyor bunu. Bu Nexus Lordu -zalim, güçlü ve hırslı bir adam-her gün Labirent'e dönüp acı çeken halkına yardım etmek için hayatını tehlikeye atıyor."</p>

  <p>Duyguları içinde kaybolan Alfred, nerede olduğunu unuttu. Köpeğin gözlerinin içine baktı. Kahverengi, canlı gözler onu içlerine çektiler ve başka hiçbir şey gerçek değilmiş gibi görünene dek tuttular onu.</p>

  <p>"Canavarlar bizi kovalarken, kendi anne babam beni kurtarmak için hayatlarını verdiler. Kaçabilirlerdi, anlıyor musun, ama ben yalnızca bir çocuktum ve onlara ayak uyduramazdım. Bu yüzden beni sakladılar ve canavarları benden uzağa çektiler. Anne babamın ölmesini izledim. Canavarlar onlara işkence etti. Ve sonra, yabancılar beni aldılar, kendi evlatları gibi yetiştirdiler."</p>

  <p>Köpeğin gözleri yumuşadı, hüzün doldu. "Ve aşık oldum," dediğini işitti Alfred. "Benim gibi, annemle babam gibi bir kaçaktı. Güzeldi, güçlüydü, inceydi. Mavi rünler bedenini, geceleyin onu kollarıma aldığımda parmaklarımın altında kalp gibi atan bir gençlik ve yaşamla sarmalıyordu. Birlikte savaştık, sevdik, güldük. Evet, Labirent'te bile bazen kahkahalar vardır. Daha çok acı kahkahalardır, şakalar karanlık ve serttir, ama kahkahayı yitirmek, yaşama iradesini yitirmektir.</p>

  <p>"Daha sonra beni terk etti. Gece için bize sığınak veren bir Konakçı köyü saldırıya uğramıştı ve onlara yardım etmek istedi. Aptalca bir fikirdi. Konakçıların sayısı azdı. Büyük ihtimalle biz de onlarla ölürdük. Ona da böyle söyledim. Haklı olduğumu biliyordu. Ama hayal kırıklığı içindeydi, öfkeliydi. O köydekileri sevmişti, anlıyor musun? Ve sevgisinden korkuyordu, çünkü onu zayıf ve güçsüz kılıyordu, içini acıtıyordu. Bana duyduğu aşktan korkuyordu. Ve bu yüzden beni terk etti. Bebeğimi taşıyordu. İtiraf etmeyi reddettiği halde biliyorum. Ve onu bir daha görmedim. Hatta hayatta olup olmadığını, çocuğumun yaşayıp yaşamadığını bile bilmiyorum..."</p>

  <p>"Yeter artık!"</p>

  <p>Orla'nın haykırışı Alfred'i irkiltti ve içine daldığı hayallerden sıyrılmasına sebep oldu. Orla oturduğu yerden kalkmış, ona dehşetle bakarak geriliyordu.</p>

  <p>"Artık bunu bana yapma!" Ölü gibi sararmıştı, nefes almaya çalışıyordu. "Dayanamıyorum! O imgeleri görmeye devam ediyorum, o zavallı çocuk, anne babasının işkence görmesini, öldürülmesini, bedenlerinin parçalanmasını izliyor. Ve bağıramıyor, o kadar korkuyor. Bahsettiğin kadını görüyorum. Onun acısını, çaresizliğini hissediyorum. Çocuk doğurmanın acısını biliyorum ve onun o korkunç yerde yapayalnız olduğunu düşünüyorum. O da bağıramıyor, çığlıklarının kendisine ve bebeğine ölüm getireceğinden korkuyor. Onları düşünmekten geceleri uyuyamıyorum, çünkü bizim... benim... benim sorumlu olduğumu biliyorum!"</p>

  <p>Orla, imgeleri önlemek için yüzünü elleriyle örttü ve ağlamaya başladı. Alfred kendine hayret etmişti, bu imgelerin -ki aslında Haplo'nun anılarıydı-kafasına nasıl girdiğini merak etti.</p>

  <p>"Otur... İyi köpek," dedi, hayvanın kafasını (ona sırıtıyordu) dizinden ittirerek.</p>

  <p>Telaşla Orla'ya yaklaştı. Mendilini önereceği fikrine sahipti. Ama kollarının başka fikirleri var gibiydi. Hayretle onların kadının bedenine dolanmasını ve onu yakına çekmesini izledi. Orla başını onun göğsüne yasladı.</p>

  <p>İçinde ürpertici bir heyecan dolaştı. Onu varlığının her teli ile severek sarıldı ona. Parlak saçlarını beceriksiz eliyle okşadı ve o Alfred olduğu için, aptalca bir şey söyledi.</p>

  <p>"Orla, Samah'ın kimsenin bilmesini istemediği ne tür bir bilgi var kütüphanede"</p>

  <p>Kadın ona vurdu, onu öyle şiddetle ittirdi ki, Alfred köpeğe takıldı ve gül çalılarının içine düştü. Öfkesi Orla'nın gözlerinde yanıyor, yanaklarında alevleniyordu -Öfke ve... Alfred hayal mi görüyordu, yoksa gözlerinde Samah'ın gözlerinde gördüğü korkunun aynısını mı görmüştü?</p>

  <p>Orla tek bir sözcük söylemeden arkasını döndü ve incinmiş bir vakarla yürüyüp gitti.</p>

  <p>Alfred kendini, bedenini acıyla dürtüklemekte olan dikenlerden kurtarmaya çalıştı. Köpek yardım teklif etti. Alfred ona dik dik baktı.</p>

  <p>"Hepsi senin suçun!" dedi aksi aksi.</p>

  <p>Hayvan başını yana eğdi ve tüm masumluğuyla bu suçlamayı reddetti.</p>

  <p>"Evet, öyle. Kafamı bu tür fikirlerle doldurdun! Neden gidip o lanet sahibini bulmuyor ve beni rahat bırakmıyorsun? Senin yardımın olmadan da başımı yeterince belaya sokabiliyorum."</p>

  <p>Başını diğer yöne eğen köpek, bunun doğru olduğunu kabul eder göründü. Ama sohbetin mantıklı sonuna erdiğini düşünmüştü, çünkü güzelce gerindi, önce ön, patilerinin üzerinde öne eğildi, sonra arkaya doğru gerildi ve son olarak her tarafını silkeledi. Sonra, bahçe kapısına yürüdü ve Alfred'e beklentiyle baktı.</p>

  <p>Alfred aynı zamanda hem sıcakladığını hem de üşüdüğünü hissetti -son derece rahatsız bir duyguydu bu.</p>

  <p>"Şimdi yalnız olduğumuzu söylüyorsun, değil mi? Yanımızda kimse yok. Kimse bizi izlemiyor."</p>

  <p>Köpek kuyruğunu salladı.</p>

  <p>"Biz küt..." Alfred yutkundu. "Biz kütüphaneye gidebiliriz."</p>

  <p>Köpek yine kuyruğunu salladı. ifadesi sıkıntılı ve sabırlıydı.</p>

  <p>Alfred'in yavaş ve kalın kafalı olduğunu düşündüğü açıktı, ama bu önemsiz kusurları görmezden gelecek kadar da yüce gönüllüydü.</p>

  <p>"Ama içeri giremem. Girebilsem de, dışarı çıkamam. Samah beni yakalar..."</p>

  <p>Köpek aniden bir kaşıntıya tutuldu. Kendini yere fırlatarak, şiddetle kaşındı ve Alfred'i, Hadi, hadi. Benim, unuttun mu, der gibi sert bir bakışla yerine sabitledi.</p>

  <p>"Ah, pekala."</p>

  <p>Alfred bahçeye gizlice bakındı. Samah'ın gül çalılarının arasından fırlamasını ve ona vahşi suçlamalar yağdırmasını bekliyordu. Kimse belirmeyince, Alfred rünleri söyleyip dans etmeye başladı.</p>

  <p>Kütüphanenin dışında duruyordu. Köpek kapıya koşturdu ve onu ilgiyle kokladı. Alfred yavaşça onu takip etti ve kapıya üzüntüyle baktı. Samah'ın söz verdiği gibi, koruyucu rünler güçlendirilmişti.</p>

  <p>"Mevcut kriz durumu ve kullanıcılara yardımcı olmak için gerekli elemanları sağlayamamamız sebebiyle, kütüphane bir sonraki duyuruya kadar kapanmıştır." Alfred duyuruyu yüksek sesle okudu.</p>

  <p>"Mantıklı geliyor," diye ısrar etti. "Zaten kim araştırma yapmakla ilgilenir ki! Tüm zamanlarını kenti yeniden yapmaya ve yapılandırmaya harcıyorlar. Patrynler hakkında ne yapacaklarına karar vermeye çalışıyorlar, halkımızın kalanının nerede olduğunu merak ediyorlar ve onlarla nasıl iletişime geçeceklerini düşünüyorlar. Abarrach'taki ölüçağıranlarla, bu ejder-yılanlarla uğraşmaları gerek..."</p>

  <p>Köpek aynı fikirde değildi.</p>

  <p>"Haklısın," dediğini duydu Alfred kendinin. Kendi iç benliği de kolları ve bacakları kadar asiydi. "Eğer çözecek bunca sorunum olsaydı, ben nereye başvururdum? Halkımın bilgeliğine. Burada kaydedilmiş olan bilgeliğe."</p>

  <p>Ee, diye sordu köpek, kapıyı koklayarak, neyi bekliyoruz "İçeri giremem," dedi Alfred, ama sözcükleri bir fısıltıyla çıktı -yüreksiz, hafif ve beceriksiz bir yalan.</p>

  <p>Fark edilmeden içeri girmenin yolunu biliyordu. Fikir aklına geceleyin, aniden gelmişti.</p>

  <p>Fikrin gelmesini istememişti. Ve geldiği zaman, ona kararlılıkla gitmesini söylemişti. Ama gitmemişti. İnatçı beyni plan yapmaya başlamış, riskleri incelemiş ve (Alfred'i şok eden bir soğukkanlılıkla) risklerin az olduğuna, risk almaya değer olduğuna karar vermişti.</p>

  <p>Fikir aklına, Bane'in dadısının anlattığı o aptal masal yüzünden gelmişti. Alfred kendini, sinirle sonunun kötü olmasını umarken bulmuştu. Duygularına kolayca kapılan bir çocuğa böyle kabus dolu hikayeler anlatılmamalıydı. (Bane'in kendisinin kişileşmiş bir kabus olduğu gerçeği bir kenara bırakılırsa.)</p>

  <p>Hikayeyi düşünürken, Alfred kendini Arianus'u ve Kral Stephen'ın sarayında yaşadığı zamanı düşünürken bulmuştu.</p>

  <p>Bir anı bir diğerine açılmıştı, o da bir diğerine, ta ki zihni onu, nereye gittiğini bilmeden, hazine odasına giren hırsız olayına taşıyana kadar.</p>

  <p>Yaşam veren sıvının az olduğu ve bu yüzden oldukça değerli sayıldığı Arianus'ta su, paradır. Kraliyet sarayında, acil durumlarda (elflerin su naklini kesmeleri gibi durumlarda) kullanılmak üzere saklanan kıymetli su stokları vardı. Fıçıların saklandığı oda, saray duvarlarının arkasındaki bir binadaydı, kalın duvarları, ağır kilitlerle bezenmiş kapıları olan, gece gündüz korunan bir bina.</p>

  <p>Çatısı dışında.</p>

  <p>Bir gece, geç saatlerde, dahice bir halat ve makara sistemi kullanan bir hırsız, komşu çatıdan su deposunun çatısına geçmeyi başarmıştı. Hargast ağacı kütüklerini deliyordu ki, birisi çatırdayarak kırıldı ve şanssız hırsızı neredeyse aşağıdaki muhafızların kucağına düşürdü.</p>

  <p>Hırsızın bu tehlikeli işi göze almasına yetecek kadar suyla nasıl kaçacağı sorusu hiç çözülemedi. Suç ortakları olduğu varsayıldı, ama eğer öyleyse, onlar kaçtılar ve adam işkence altında bile ele vermedi onları. Ölümüne yalnız gitti ve artık muhafızların çatıda da devriye gezmeleri dışında bir şey başaramadı.</p>

  <p>Bir bu, bir de Alfred'in kütüphaneye girmesi için bir plan sağlamak.</p>

  <p>Elbette, Samah'ın tüm binayı büyülü bir kalkan ile kaplamış olması her zaman mümkündü, ama Sartanları tanıyan Alfred, bunun olası olmadığını düşünüyordu. Halkı nazikçe içeri girmemeye davet eden rünlerin yeterli koruma olduğunu düşünmüşlerdi ve Alfred'in serseri adımları onu içeri fırlatmasaydı öyle de olacaktı. Konsey üyesi büyüyü güçlendirmişti, ama kimsenin (özellikle de Alfred'in) girmemesi emredilmiş bir yere girecek cüreti göstereceğini düşünmemişti.</p>

  <p>Bu düşünülemez, diye düşündü Alfred bedbahtlık içinde.</p>

  <p>Ben yozlaştım. Bu çılgınca!</p>

  <p>"Ben... ben buradan uzaklaşmalıyım..." dedi hafifçe, alnını dantelli yenleriyle silerek.</p>

  <p>Kararlıydı. Gidecekti. Kütüphanede ne olduğu umurumda bile değildi.</p>

  <p>"Eğer bir şey varsa -ki muhtemelen yok-Samah'ın başıboş araştırmacıların dürtüklememesini istemesi için mükemmel bir sebebi vardır -gerçi bu sebebin ne olduğunu anlamak beni aşıyor-ama bu benim sorunum değil."</p>

  <p>Bu monolog bir süre devam etti. Bu sırada Alfred gitmeye karar verdi ve dönüp patikada yürümeye başladı, ama kendini hemen yine dönüp kütüphaneye doğru yürürken buldu. Sırtını döndü, eve doğru yola çıktı, ama kendini kütüphaneye yaklaşırken buldu.</p>

  <p>Köpek bir o yana, bir bu yana arkasından yürürken yoruldu, her iki yönün tam ortasında kendini yere attı ve Alfred'in bocalamasını büyük bir ilgiyle izlemeye başladı.</p>

  <p>Sonunda, Sartan kararını verdi. "İçeri girmiyorum," dedi kararlılıkla, küçük bir dans yapmaya ve rünleri söylemeye başladı.</p>

  <p>Desenler büyülerini Alfred'in çevresinde ördüler ve onu havaya kaldırdılar. Köpek heyecanla ayağa fırladı ve yüksek sesle havlamaya başlayarak Alfred'i korkuttu. Kütüphane, Sartan kentinin merkezinden uzağa yapılmıştı, kentte yaşayanların konutlarından uzaktı, ama endişe dolu Alfred'e, hayvanın havlamaları Arianus'tan bile duyulabilirmiş gibi geldi.</p>

  <p>"Şşş! Cici köpek! Hayır, havlama. Ben..."</p>

  <p>Köpeği susturmaya çalışırken Alfred nereye gittiğine dikkat etmeyi unuttu. En azından, kendini kütüphanenin çatısında süzülürken bulduğunda tek mazereti bu oldu.</p>

  <p>"Ah, eyvah," dedi zayıfça ve taş gibi düştü.</p>

  <p>Uzun dakikalar boyunca çatıda gizlendi. Birisinin köpeği duymuş olabileceğinden, Sartan kalabalıklarının şaşkınlık içinde, suçlayarak oraya akın edeceğinden korkuyordu.</p>

  <p>Ama her şey sessizdi. Kimse gelmedi.</p>

  <p>Köpek elini yaladı, inledi ve bir kez daha havalanması için zorladı onu. Hayvanın oldukça eğlenceli bulduğu bir işti bu.</p>

  <p>Köpeğin en beklenmedik yerlerde belirme yeteneğini unutmuş olan Alfred, ıslak dili hissedince neredeyse derisinden dışarı fırlıyordu.</p>

  <p>Zayıfça korkuluğa yaslandı, hayvanı titrek eliyle okşayıp çevresine bakındı. Haklıydı. Tek görünen, her Sartan binasının çatısında bulunan, son derece sıradan güçlendirme, destek ve koruma rünleriydi. Evet, haklıydı ve haklı olduğu için kendinden nefret etti.</p>

  <p>Çatı Alfred'in tanımadığı bir ağaçtan yapılmış iri kirişlerle inşa edilmişti. Ağaçlar hafif, odunsu, hoş bir koku yayıyordu, Muhtemelen Sartanların eski dünyadan, Ölüm Kapısı aracılığı ile getirdikleri bir ağaç türüydü.<a href="../Text/dipnotlar.xhtml#a31" id="k31"><sup>[31]</sup></a>&nbsp;Bu geniş kirişler çatı boyunca düzenli aralıklarla yerleştirilmişlerdi; daha dar tahtalar altında çapraz yerleştirilmiş, araları dolduruyorlardı. Tahtalara ve kirişlere işlenmiş karmaşık desenler yağmuru, kemirgenleri, rüzgarı ve güneşi, yani her şeyi dışarıda tutacaklardı...</p>

  <p>"Benim dışımda her şeyi," dedi Alfred, desenlere mutsuzluk içinde bakarak.</p>

  <p>Uzun dakikalar boyunca, hareket etmeye isteksiz bir biçimde oturdu, ta ki doğasının hırsız karakterli kısmı Konsey toplantısının daha fazla sürmeyeceğini hatırlatana kadar. Samah, Alfred'i orada bulmayı umarak eve dönecek, onu evde bulamayınca şüphelenecekti.</p>

  <p>"Şüphe uyandırıcı," dedi Alfred hafifçe. "Daha önce hangi Sartan bir diğeri için bu deyimi kullandı? Bize neler oluyor? Ve neden?"</p>

  <p>Yavaş yavaş eğildi ve ahşap kiriş üzerinde bir desen çizmeye başladı. Sesi işine eşlik etti, şarkısı hüzünlü ve ağırdı. Rünler, bu dünyada bilinmeyen bir ağaçtan yapılmış kirişlere battılar ve beraberinde Alfred'i de kütüphaneye taşıdılar.</p>

  <p>Orla huzursuzca evi adımladı. Samah'ın evde olmasını diliyordu, ama evde olmadığı için memnundu. Bahçeye, Alfred'e geri dönmesi, aptal gibi davrandığı için özür dilemesi, durumu düzeltmesi gerektiğini biliyordu. Asla bu şekilde etkilenmesine izin vermemeliydi, Alfred'in onu böyle etkilemesine asla izin vermemeliydi!</p>

  <p>"Neden geldin" diye sordu hüzünle orada olmayan kişiye. "Tüm kargaşa ve mutsuzluk sona erdi. Bir kez daha huzur bulmayı bekleyebilirdim. Neden geldin? Ve ne zaman gideceksin?"</p>

  <p>Orla odada bir tur daha attı. Sartan konutları geniş ve havadardır. Odalar serin, düz çizgilerle yapılmıştır. Düz çizgiler orada burada eğilir ve dik sütunları destekleyen mükemmel kemerlere dönüşür. Mobilyalar zarif ve basittir, yalnızca konfor için gerekeni sunar, gösterişli hiçbir şey yoktur. Sayıları pek az olan mobilyaların arasında rahatça yürünebilir.</p>

  <p>Yani, normal bir kişi rahatça yürüyebilir, diye değiştirdi Orla, Alfred'in yerinden oynattığı bir masayı düzelterek.</p>

  <p>Masayı, Samah'ın her zamanki düzenin bozulmuş olduğunu görürse fena halde sinirleneceğini bilerek, olması gereken yere koydu. Ama eli üzerinde oyalandı; Alfred'in bir kez daha masaya çarptığını hayal ederek kendi kendine gülümsedi. Masa trafik akışından oldukça uzakta, bir kanepenin yanında duruyordu. Alfred de ondan çok uzaktaydı ve yakınına gitmeye hiç niyeti yoktu. Orla hayret içinde o aşırı büyük ayakların masaya doğru sapmasını, ona ulaşmak için telaş ederken kendi kendilerine takılmalarını ve masayı devirmelerini hatırladı. Şaşkınlık içinde, kural tanımaz bir çocuk sürüsüne bakan dadı gibi izlemişti onları. Ve Orla'ya çaresiz, yalvarırcasına bir özürle bakmıştı.</p>

  <p>Sorumlu olan benim, biliyorum, demişti gözleri, ama ne yapabilirim Ayaklarım bir türlü uslu durmuyor!</p>

  <p>Neden o özlem dolu yüz ifadesi yüreğini burkuyordu? Neden o sakar elleri tutmak, o çökmüş omuzlardaki yükü hafifletmek için can atıyordu?</p>

  <p>"Ben bir başka erkeğin karısıyım," diye hatırlattı kendine.</p>

  <p>"Samah'ın karısı."</p>

  <p>Birbirlerini sevmişlerdi, herhalde. Ona çocuklar vermişti, sevmiş olmalıydılar... bir zamanlar.</p>

  <p>Ama Alfred'in onun için yarattığı imgeyi hatırlıyordu, birbirlerini şiddetle, tutkuyla seven iki kişi, çünkü bu gece, sahip oldukları tek geceydi, çünkü birbirlerinden başka hiç kimseleri yoktu. Hayır, dedi hüzünle. Asla gerçekten aşık olmamıştı.</p>

  <p>İçinde hiçbir acı, hiçbir ağrı hissetmiyordu, hiçbir şey. Yalnızca geniş, kocaman bir boşluk, serin, düz çizgilerle tanımlanan, dimdik sütunlarla desteklenen bir boşluk. Var olan tüm mobilyalar temiz, düzenli. Zaman zaman yerleri değişen, ama asla yeniden düzenlenmeyen mobilyalar. Ta ki o aşırı büyük ayaklar, o özlem dolu, arayan gözler, o sakar eller hayatına girip, her şeyi vahşi bir düzensizlik içine sokana kadar.</p>

  <p>"Samah, annelik içgüdüsü olduğunu söylerdi, çocuk doğurma yaşını geçirdiğim için birşeylere annelik yapma ihtiyacı duyduğumu söylerdi. Tuhaf, ama kendi çocuğuma annelik yaptığımı bile hatırlamıyorum. Sanırım yaptım. Yapmış olmalıyım. Tek hatırladığım bu boş evde dolandığım ve mobilyaların tozunu aldığım."</p>

  <p>Alfred için hissettiği duygular annece değildi ama. Orla o beceriksiz elleri, o utangaç okşamaları hatırlıyor ve kıpkırmızı kesiliyordu. Hayır, hiç de annece değil.</p>

  <p>"Nedir ondaki şey?" diye merak etti yüksek sesle. Kuşkusuz yüzeyde görülebilen bir şey değil: kelleşen kafası, çökmüş omuzları, sahiplerini felakete taşımak konusunda kararlı görünen ayakları, ılımlı, mavi gözleri, değiştirmeyi reddettiği hırpani mensch giysileri. Orla Samah'ı düşündü: güçlü, kendine hakim, kararlı. Ama Samah Orla'ya hiç sevecenlik hissettirmemiş, bir başkasının üzüntüsü için ağlatmamış, sırf sevme aşkına sevmesini sağlamamıştı.</p>

  <p>"Alfred'de bir güç var," dedi Orla düz ve aldırışsız mobilyalara. "Farkında olmadığı için daha güçlü olan bir güç. Aslında onu bununla suçlasan" -sevgiyle gülümsedi- "yüzüne o şaşkın ifade yerleşir, kekeler ve... ona aşık oluyorum. Bu mümkün değil. Ona aşık oluyorum."</p>

  <p>Ve o da sana aşık oluyor.</p>

  <p>"Hayır," diye itiraz etti, ama itirazı yumuşaktı, gülümsemesi solmadı.</p>

  <p>Sartanlar başkalarının eşlerine aşık olmazlardı. Sartanlar evlilik yeminlerine sadık kalırlardı. Bu aşk umutsuzdu ve sonu acı olacaktı. O da bunu biliyordu. Gülümsemeleri ve gözyaşlarını varlığından çıkarması gerektiğini, düzeltmesi, eski düz çizgilerine ve boş tozluğuna döndürmesi gerektiğini biliyordu. Ama kısa bir süre için, şu an için, elinin nazik okşamasını hatırlayabilirdi, bir başkasının bebeği için onun kollarında ağlayabilirdi, hissedebilirdi.</p>

  <p>Aklına, uzun bir süredir ondan ayrı olduğu geldi.</p>

  <p>"Ona kızdığımı düşünecek," dedi vicdan azabıyla, nasıl terası terk edip gittiğini hatırlayarak. "Onu incitmiş olmalıyım. Gidip açıklayacağım... ve sonra bu evi terk etmesi gerektiğini söyleyeceğim. Artık, Konsey işleri gerektirmediği sürece birbirimizi görmemiz akıllıca olmaz. Bunu başarabilirim. Evet, bunu kesinlikle başarabilirim."</p>

  <p>Ama kalbi rahat edemeyeceği kadar hızla çarpıyordu. Sert ve kararlı görünecek kadar rahatlayana kadar sakinleştirici bir mantra tekrarlaması gerekti. Saçlarını düzeltti, gözyaşlarından kalan izleri sildi, yüzüne serinkanlı, sakin bir gülümseme oturtmayı denedi ve gülümsemenin hissettiği gibi gergin ve aykırı görünüp görünmediğini anlamak için aynaya baktı.</p>

  <p>Sonra konuyu nasıl açacağına karar vermek için durdu. "Alfred, beni sevdiğini biliyorum..."</p>

  <p>Hayır, bu kendini beğenmiş geliyordu kulağa.</p>

  <p>"Alfred, seni seviyorum..."</p>

  <p>Hayır, bu hiç işe yaramazdı! Bir an düşündükten sonra, hastalıklı organları kesen o korkunç mensch operatörleri gibi hızlı ve merhametsiz olmanın en iyisi olacağına karar verdi.</p>

  <p>"Alfred, sen ve köpeğin evimi bu gece terk etmelisiniz." Evet, en iyisi buydu. İçini çekerek, bunun işe yarayacağı konusunda fazla umut taşımayarak, terasa döndü.</p>

  <p>Alfred orada değildi.</p>

  <p>"Kütüphaneye gitmiş."</p>

  <p>Orla kilometrelerce öteye bakıp, duvarlardan içini görmüş ve onu orada bulmuş kadar iyi biliyordu. Varlığı konusunda kimseyi haberdar etmeden içeri girmenin yolunu bulmuştu. Ve aradığı şeyi bulacağını da biliyordu.</p>

  <p>"Anlamayacaktır. Orada değildi. Onun benim imgelerimi görmesini sağlamalıyım!"</p>

  <p>Orla rünleri söyledi, büyüyü elleriyle çizdi ve büyünün kanatları üzerinde uzaklaştı.</p>

  <p><br /></p>

  <p>Köpek uyarırcasına hırladı ve ayağa fırladı. Alfred okuduğu metinden başını kaldırdı. Beyazlara bürünmüş bir şekil geliyor, kütüphanenin arka tarafından yaklaşıyordu. Kim olduğunu göremiyordu: Samah mı, Ramu mu...</p>

  <p>Alfred aldınrmıyordu. Endişeli değildi, suçluluk duymuyordu, korkmuyordu. Şaşkındı, şok İçindeydi, midesi bulanmıştı ve bunu keşfettiğinde irkilmişti ama, birisiyle yüzleşeceği için memnundu.</p>

  <p>Ayağa kalktı, bedeni titriyordu, korku ile değil, öfkeyle. Şekil, okumak için büyüyle yarattığı aydınlığa adım attı.</p>

  <p>İkisi birbirlerine baktılar. Hızla alınan nefesler iç çekişlere dönüştü, gözler yüreklerinin asla söyleyemeyeceği sözcükleri değişti.</p>

  <p>"Biliyorsun," dedi Orla.</p>

  <p>"Evet," diye yanıt verdi Alfred, bakışlarını heyecanla indirerek.</p>

  <p>Samah'ı bekliyordu. Samah'a öfkelenebilirdi. Öfkelenme ihtiyacı içindeydi. İçinde, Abarrach'ın sıcak lav denizi gibi köpüren öfkeyi serbest bırakma ihtiyacı içindeydi. Ama öfkesini Orla'ya boşaltamazdı, asıl istediği onu kollarına almakken, olmazdı...</p>

  <p>"Üzgünüm," dedi Orla. "Her şeyi daha da zorlaştırıyor."&nbsp;</p>

  <p>"Zor mu" Öfke ve kızgınlık Alfred'e öyle bir darbe vurdu ki, Alfred'in başı döndü, zihni allak bullak oldu.&nbsp;</p>

  <p>"Zor mu? Söyleyebileceğin tek şey bu mu?" Vahşice masanın üzerinde açık duran parşömenleri&nbsp;<a href="../Text/dipnotlar.xhtml#a32" id="k32"><sup>[32]</sup></a>&nbsp;işaret etti. "Yaptığınız... Halbuki biliyordunuz... Burada her şey kayıtlı, Konsey'deki tartışmalar. Bazı Sartanların daha yüksek bir güce inanmaya başladığı gerçeği. Nasıl yapabildiniz... Yalanlar, yalanlar! Dehşet, yıkım, ölümler... Gereksiz! Ve siz biliyordunuz..."</p>

  <p>"Hayır, bilmiyorduk!" diye haykırdı Orla.</p>

  <p>Uzun adımlarla ilerledi, gelip Alfred'in önünde durdu, ellerini masaya koydu. Parşömen onları ayırıyordu. Köpek poposunun üzerine oturdu ve her birine zeki gözlerle baktı.</p>

  <p>"Bilmiyorduk! Emin değildik! Patrynlerin gücü artıyordu. Ve onların gücüne karşı bizim neyimiz vardı? Belirsiz hisler, asla tanımlanamayacak şeyler."</p>

  <p>"Belirsiz hisler demek!" diye tekrarladı Alfred. "Belirsiz hisler! Ben o hisleri biliyorum. Çok... harika... muhteşem bir deneyimdi! Lanetliler Odası diyorlardı oraya. Ama ben oranın Kutsanmışlar Odası olduğunu biliyordum. Varlığımın sebebini arıyordum. Olayları iyi yönde değiştirebileceğimi anlamam sağlanmıştı. İnanç duyarsam, her şeyin iyi olacağı söylenmişti bana. O harika yerden ayrılmak istemedim..."</p>

  <p>"Ama ayrıldın!" diye hatırlattı Orla. "Kalamadın, değil mi? Peki sen gittikten sonra Abarrach'ta ne oldu"</p>

  <p>Tedirgin olan Alfred Orla'dan uzaklaştı. Görmeyen gözlerle parşömene baktı; eli kenarları ile oynadı.</p>

  <p>"Kuşku duydun," dedi Orla ona. "Gördüklerine inanmadın. Kendi duygularını sorguladın. Karanlık ve korkutucu bir dünyaya döndün ve daha büyük bir iyilik, seninkinden daha engin ve harika bir güç bir anlığına gözüne iliştiyse, o zaman nerede, diye merak ettin? Hatta bunun bir hile olup olmadığını merak ettin..."</p>

  <p>Alfred Jonathan'ı gördü, Abarrach'ta tanıştığı asil genci. Bir zamanlar ona aşık olan karısının elleriyle öldürülmüş, parçalanmıştı. Jonathan inanmıştı, inancı vardı ve bu yüzden korkunç bir şekilde ölmüştü. Şimdi, muhtemelen o işkence içindeki varlıklardan, lazarlardan biri olmuştu.</p>

  <p>Alfred ağır ağır sandalyeye oturdu. Adamın mutsuzluğu için üzülen köpek sessizce yanına yürüdü ve onu burnuyla dürtükledi. Alfred ağrıyan başını kollarının üzerine koydu,</p>

  <p>Nazik, serin eller omuzlarına kaydı. Orla yanına diz çöktü. "Nasıl hissettiğini biliyorum. Gerçekten biliyorum. Hepimiz aynı şekilde hissediyoruz. Samah, Konsey'in geri kalanı. Sanki... Samah nasıl ifade etmişti? Güçlü bir şarapla sarhoş olmuş insanlar gibiydik. Sarhoş olduklarında, her şey onlara harika görünür, her şeyi yapabilir, her sorunu çözebilirler. Ama içkinin etkisi geçtiği zaman, hasta ve acı içinde kalırlar, daha öncekinden de kötü hissederler kendilerini."</p>

  <p>Alfred başını kaldırdı, ona kasvetle baktı. "Ya hata bizdeyse? Ya Abarrach'ta kalsaydım? Orada bir mucize oldu mu? Asla bilemeyeceğim. Orayı terk ettim. Terk ettim, çünkü korkuyordum."</p>

  <p>"Biz de korkuyorduk." Orla'nın parmakları heyecanla Alfred'in kolunu kavradı. "Patrynlerin karanlığı çok gerçekti ve bazılarımızın yaşadığı bu belirsiz aydınlık, bir mum ateşinin minicik pırıltısından başka bir şey değildi, bir ihtimal, bir üfleyişle sönecekti. Buna nasıl inanabilirdik? Anlamadığımız bir şeye nasıl inanabilirdik?"</p>

  <p>"İnanç nedir?" diye sordu Alfred nazikçe, Orla'yla değil, kendi kendine konuşur gibi. "Anlamadığın bir şeye inanmak. Ve biz zavallı ölümlüler engin, korkunç, harika bir zihni nasıl anlayabiliriz?"</p>

  <p>"Bilmiyorum," diye fısıldadı Orla kırık bir şekilde. "Bilmiyorum."</p>

  <p>Alfred onun elini tuttu. "Uğruna savaştığınız buydu. Sen ve diğer Konsey üyeleri! Sen ve... ve" -sözcüğü söylemek onun için zordu- "kocan."</p>

  <p>"Samah hiçbirine inanmadı. Bunun bir hile olduğunu söyledi, düşmanımızın bir hilesi."</p>

  <p>Alfred Haplo'nun konuşmasını hatırladı, Patryn'in sözleri yankı gibiydi. Bir hile, Sartan! Bana hile yaptın...</p>

  <p>"...Koparılış'a karşı çıktık," diye sözlerine devam ediyordu Orla. "Böylesine şiddetli bir eyleme geçmeden önce beklemek istedik. Ama Samah ve diğerleri korkuyordu.....</p>

  <p>"Ve öyle görünüyor ki, hakkımız vardı," dedi sert bir ses. "Eve dönüp, ikinizin de gitmiş olduğunuzu görünce, sizi nerede bulacağıma ilişkin bir fikir geldi aklıma."</p>

  <p>Alfred sesi duyunca sindi, ürperdi. Fena halde solan Orla, yavaş yavaş ayağa kalktı. Ama Alfred'in yanında durmaya devam etti, eli koruyucu, destekleyici bir şekilde omzunda duruyordu. Görevlerinde ihmalkar davranmış olan köpek, bunu telafi etmeye çalışır gibi, Samah'a tüm gücüyle havlıyordu.</p>

  <p>"Hayvanın sesini kes," dedi Samah, "yoksa onu öldürürüm.</p>

  <p>"Öldüremezsin," diye yanıt verdi Alfred, başını sallayarak. "Ne kadar denersen dene, bu hayvanı ve temsil ettiği şeyi öldüremezsin. ..</p>

  <p>Ama elini hayvanın başına koydu. Köpek susmasının sağlanmasına tahammül etti.</p>

  <p>"En azından artık senin kim ve ne olduğunu biliyoruz," diye bildirdi Konsey üyesi, Alfred'i sert sert süzerek. "Sırlarımızı öğrenmek için gönderilmiş bir Patryn casusu." Bakışları karısına kaydı. "Ve ona güvenenleri yozlaştıran biri."</p>

  <p>Alfred kararlılık ve vakarla ayağa kalktı. "Yanılıyorsun. Ne yazık ki, ben bir Sartanım. Ve sırlar öğrenmeye gelince" -parşömene işaret etti- "öyle görünüyor ki sırların kendi halkımızdan saklanması amaçlanmış, sözde düşmanımızdan değil."</p>

  <p>Samah öfkeden bembeyaz kesildi, konuşamadı.</p>

  <p>"Hayır," diye fısıldadı Orla, Alfred'e içtenlikle bakarak. Eli kolunu acıtıyordu. "Hayır, yanılıyorsun. Zamanı gelmemişti.....</p>

  <p>"Yaptığımız şeyleri neden yaptığımız onu ilgilendirmez, eşim!" diye araya girdi Samah. Öfkesine hakim olana dek konuşmadan bekledi. "Alfred Montbank, Konsey toplanana ve ne tedbir alacağımıza karar verene kadar tutuklu kalacaksın."</p>

  <p>"Tutuklu mu? Bu gerekli mi" diye itiraz etti Orla.</p>

  <p>"Ben öyle uygun görüyorum. Yunuslardan aldığımız haberi size aktarmak için gelmiştim. Bu adamın Pateyn müttefiki bulundu. Burada, Chelestra'da ve korktuğumuz gibi ejder-yılanlarla aynı tarafta. Onlarla bir araya gelmiş. O ve menschlerin kraliyet aileleri."</p>

  <p>"Alfred," dedi Orla, "bu doğru olabilir mi"</p>

  <p>"Bilmiyorum," diye yanıt verdi Alfred bedbahtlık içinde.</p>

  <p>"Haplo böyle bir şey yapabilir, korkarım, ama onu anlamalısınız..."</p>

  <p>"Onu dinle, eşim. Şimdi bile bu Patryn'i savunmaya çalışıyor."</p>

  <p>"Bunu nasıl yapabilirsin" diye sordu Orla, Alfred'den uzaklaşıp, onu üzüntü ve acıyla süzerek. "Kendi halkının yok oluşunu görecektin!"</p>

  <p>"Hayır, kendi halkının zaferini görecekti," dedi Samah soğuk bir sesle. "Unutuyorsun, hayatım, o Sartandan çok Patryn. "</p>

  <p>Alfred yanıt vermedi, elleriyle sandalyenin sırtını kavrayarak durdu.</p>

  <p>"Neden hiçbir şey söylemeden duruyorsun" diye haykırdı</p>

  <p>Orla. "Kocama yanıldığını söyle! Bana yanıldığımı söyle!"</p>

  <p>Alfred ılımlı, mavi gözlerini kaldırdı. "Ne söylesem inanırdın"</p>

  <p>Orla ona baktı, yanıt vermeye yeltendi, sonra hayal kırıklığı içinde başını salladı. Ona sırtını dönerek, odadan dışarı çıktı.</p>

  <p>Samah Alfred'e sert sert baktı.</p>

  <p>"Bu sefer muhafız koyacağım. Çağrılacaksın,"</p>

  <p>Köpeğin meydan okuyan hırlaması eşliğinde, uzun adımlarla yürüyüp gitti.</p>

  <p>Ramu babasının yerinde belirdi. Masaya yaklaşan oğul, Alfred'e kötücül bir bakış fırlattı ve kararlı elini parşömenin üzerine koydu. Dikkatle ve büyük özen göstererek parşömeni sıkıca sardı, kılıfına soktu ve yerine koydu. Sonra odanın arka tarafında, Alfred'den olabildiğince uzak durup, yine de gözünü üzerinden ayırmayacağı bir yerde pozisyon aldı.</p>

  <p>Ama Alfred'e muhafız bırakmak gereksizdi. Kapı sonuna kadar açık olsaydı da kaçmaya çalışmayacaktı. ümitsizdi, perişan halde çökmüştü -kendi halkının tutuklusu, o kadar uzun süredir bulmaya çalıştığı halkının. Hatalıydı. Korkunç bir şey yapmıştı ve onu buna neyin zorladığını bir türlü bulamıyordu.</p>

  <p>Eylemleri Samah'ı kızdırmıştı. Daha da kötüsü, Alfred Orla'yı incitmişti. Hem de ne için? Kendini ilgilendirmeyen işlere karışmak için, anlayışının çok ötesinde işlere karışmak için.</p>

  <p>"Samah benden çok daha bilge," dedi kendi kendine. "En iyisinin ne olduğunu bilir. Haklı. Ben bir Sartan değilim. Kısmen Patryn, kısmen menschim. Hatta" -diye ekledi, ayaklarının dibinde yatan köpeğe hüzünlü bir gülümseme ile bakarak- "biraz da köpeğim. Ama daha çok, bir aptalım. Samah böyle bir bilgiyi bastırmaya çalışmaz. Orla'nın dediği gibi, zamanının gelmesini bekliyordu. Hepsi bu.</p>

  <p>"Konsey'den özür dileyeceğim," diye devam etti içini çekerek, "ve benden ne isterlerse, memnuniyetle yapacağım. Ve sonra da gideceğim. Burada daha fazla kalamam. Ama neden" Kendi ellerine baktı, onları hayal kırıklığı içinde salladı.</p>

  <p>"Neden dokunduğum her şeyi kırıyorum? Neden sevdiklerime yıkım getiriyorum? 'Bu dünyayı terk edeceğim ve asla geri dönmeyeceğim. Arianus'taki tabutuma geri dönüp uyuyacağım..</p>

  <p>Uzun, çok uzun bir süre uyuyacağım. Belki, şanslıysam, asla uyanmam.</p>

  <p>"Ve sen," dedi Alfred, köpeğe acı acı, dik dik bakarak. "Yalnız başınasın. Haplo seni kaybetmedi, değil mi Seni bilinçli olarak gönderdi. Seni geri istemiyor! Eh, iyi olmuş bence. Ben de seni burada bırakacağım. İkinizi de!"</p>

  <p>Hayvan öfkeli ses tonu ve kötüdil bakışlar karşısında büzüldü. Kulakları ve kuyruğu düşen hayvan, Alfred'in ayaklarının dibine çöktü ve onu üzgün, acı dolu gözlerle izleyerek orada kaldı.</p>

  <p class="whitespace">&nbsp;</p>
</body>
</html>
