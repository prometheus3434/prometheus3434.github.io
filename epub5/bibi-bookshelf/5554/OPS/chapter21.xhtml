<?xml version="1.0" encoding="utf-8"?>
<html xmlns="http://www.w3.org/1999/xhtml" xmlns:epub="http://www.idpf.org/2007/ops">
  <head>
    <title>Yetim</title>
    <meta http-equiv="Content-Type" content="text/html; charset=utf-8" />
  

</head>
  <body epub:type="chapter" id="chapter21">
		<section>
		<p><span epub:type="pagebreak" title="73" id="page73"></span><st c="0">Onlar ana oğul bir masanın yanındaki iki sandalyeye karşılıklı oturmuş, önlerindeki masada buğusu tüten çaylarını kısa aralıklı suskunluklardan sonra içip yudumluyorlarken ben de onların hemen az ötesindeki bir sandalyede oturmuş kucağımdaki hikâye kitabının sayfalarına bakıyordum. </st><st c="284">Gözlerim satırlara odaklıydı fakat ne okuduğumu anlamıyordum, çünkü onlar her ne kadar ben duymayayım diye fısıltılı bir sesle konuşuyorlarsa da ben her zerremle duyuyordum.</st></p>
		<p><st c="457">Babam hicranlı bir sesle çocuğunun, yani benim, yatılı okulda artık kalamayacağımı, bir süre bana bakıp bakamayacağını soruyordu annesine. </st><st c="597">Annesi de kırık dökük bir sesle torununun, yani benim, kendisinin canı ciğeri olduğumu, fakat artık çok yaşlandığını, dizlerinin tutmadığını, bu yaşta kendisini bile ayakta zor tutuyorken bir çocuğun peşinden nasıl koşacağını söylüyordu cevaben.</st></p>
		<p><st c="842">Sonra ana oğul susuyordu bunlar karşılıklı. </st><st c="887">Evde ağır bir trajedi havası. </st><st c="917">Ben nasıl gerginim. </st><st c="937">Saç telimden ayak ucuma </st><span epub:type="pagebreak" title="74" id="page74"></span><st c="961">kadar. </st><st c="968">Sonra babam umutlu bir sesle annesine çok yakında bahçedeki evin inşaatının biteceğini, her şeyin yoluna gireceğini, hiç değilse o zamana kadar durumu idare edip edemeyeceğini sordu. </st><st c="1151">Annesi de kalkıp oğlunun boynuna sarıldı ve “</st><em><st c="1196">Tamam yavruuum, </st></em><st c="1213">dedi, “</st><em><st c="1220">merak etme, sen gönlünü ferah tut, gözüm gibi bakarım ben yavrumun yavrusuna...”.</st></em></p>
		<p><st c="1302">Sonra işte ayaklandı bunlar. </st><st c="1332">Ben de sanki konuşmaları hiç duymamışım gibi süzülüp indim sandalyeden. </st><st c="1404">Tam anlamamıştım da doğrusu. </st><st c="1433">Eteğimin arkasını düzledim. </st><st c="1461">Hikâye kitabımı tam düzgünce, sayfa kenarlarının kıvrılmamasına dikkat ederek çantama koyuyordum ki babam yanıma geldi. </st><st c="1581">Sıkıntısını bastırmaya çalışan bir sesle bunu yapmama gerek olmadığını, bundan sonra bu evde babaannemle kalıp onunla beraber yaşayacağımı, bol bol uyuyup dinlenmemi, bir an önce iyileşmemi, hemen yarın sabah yakınlardaki bir devlet okuluna kaydımı yaptıracağını, birkaç güne okulların açılacağını, beni okula babaannemin götürüp getireceğini, onun sözünden dışarı hiç çıkmamam gerektiğini...</st></p>
		<p><st c="1973">Sonra da yanağımı öptü ve gitti. </st><st c="2007">Orada öylece bir süre kaldım ben iyi mi. </st><st c="2048">Ağzım, çenem, dişlerim birbirine kilitli, gözüm yerdeki eski bir kilimin çiçek motiflerinden birine dikili. </st><st c="2156">Taşa kestim sanki. </st><st c="2175">Hiçbir şey duymuyordum. </st><st c="2199">Kulaklarım yokmuş gibiydim.</st></p>
		<p><st c="2226">Yaşlı ve bıyıklı kadın önümde diz kırmış bir şeyler anlatıyordu. </st><st c="2292">Bir an kulak verdim. </st><st c="2313">Boğazımın ağrıyıp ağrımadığını, karnımın aç olup olmadığını soruyordu. </st><st c="2384">Şimdi hemen un çorbası pişireceğini, ılık ılık içmemi, boğazıma çok iyi geleceğini filan söylüyordu. </st><st c="2485">Kapadım kulaklarımı.</st></p>
		<p><st c="2505">Yüzüne baktım. </st><st c="2521">Bıyıklı ve buruşuktu. </st><st c="2543">Birinin sesini duymayıp sadece yüz hareketlerine baktığınızda ifadesini çok </st><span epub:type="pagebreak" title="75" id="page75"></span><st c="2619">daha iyi anlarsınız. </st><st c="2640">Ona bakarken gördüğüm tek şey sahtekarlıktı. </st><st c="2685">İstemediği halde torununa bakmak zorunda kalmıştı. </st><st c="2736">Oğluna bir söz vermişti. </st><st c="2761">Bu sözü tutmak için canını dişine takacağı belliydi. </st><st c="2814">Aman ne kadar da iyi bir anneydi. </st><st c="2848">Sevgi bazen gözüme ne kadar itici görünüyordu. </st><st c="2895">O an ondan nefret ettim. </st><st c="2920">Başımı okşamak için elini uzatınca kendimi geri çektim. </st><st c="2976">Kısa bir gerginlik aramızda. </st><st c="3005">Sonra o, yoldan geldiğimi, yorulmuş olacağımı, biraz uzanıp dinlenebileceğimi söylerken eliyle de arka tarafta bir yeri işaret etti.</st></p>
		<p><st c="3137">Doğruydu, çok uzun yoldan gelmiş, çok çok yorulmuştum, yatıp dinlensem iyi olacaktı. </st><st c="3223">Zaten başka ne yapacaktım. </st><st c="3250">Kendimi imha edecek bir teknoloji henüz icat edilmemişti. </st><st c="3308">Ayakta duracak halim yoktu. </st><st c="3336">Bedenim ruhuma ağırlıktı. </st><st c="3362">Burada böyle ne zamana kadar ayakta dikilecektim. </st><st c="3412">Dönüp yürüdüm. </st><st c="3427">Soluk yeşil renkli bir örtüyle örtülmüş yerden hayli yüksekçe bir yatağa.</st></p>
		<p><st c="3500">Bu yatağın yatılı okuldakiler gibi masif ahşap bir karyolası, başlığı ya da ayak ucu konsolu yoktu. </st><em><st c="3601">-Müdire hanım, okuldaki karyolalarımızın masif ahşap olduğunun altını her zaman çizerdi. </st><st c="3690">Ana babalarımızın bizi bu yataklarda yatırabilmek için okul idaresine eşek yüküyle para ödediğini de sıklıkla hatırlatırdı. </st><st c="3814">Zengin piçlerini bilmem ama benim omuzlarımdaki yük artar da artardı. </st></em><st c="3884">İşte bir ata biner gibi tırmanıp uzandım ben bu yatağa. </st><st c="3940">Biraz dinlenebileceğimi düşündüm. </st><st c="3974">Biliyorsunuz insanın dinlenme süresi düşünme kapasitesiyle doğru orantılı. </st><st c="4049">Şöyle ki dinlenme süresi arttıkça düşünme kapasitesi de artar. </st><st c="4112">Yapılan deneyler bunu çoktan ispatladı. </st><st c="4152">Ben dergide okumuştum. </st><st c="4175">Biraz dinlenirsem bundan sonra ne yapacağımı düşünebilirdim. </st><st c="4236">Olmadı. </st><st c="4244">Çünkü ben her zamanki gibi, yani mum gibi, kalem gibi, bir kurşun asker gibi yatmaya çalıştıkça hayır yatak buna izin vermedi. </st><st c="4371">Çünkü </st><span epub:type="pagebreak" title="76" id="page76"></span><st c="4377">yeni kazılmış toprak gibiydi. </st><st c="4407">Ortası da çukurdu. </st><st c="4426">Hangi yana yatarsan yat seni illa ki ortaya çekiyordu. </st><st c="4481">Ben de mecburen içime kıvrıldım. </st><st c="4514">Hiç açmak istemeyen bir çiçek, hiç doğmak istemeyen bir cenin gibi.</st></p>
		<p><st c="4581">Üşüyebileceğimi, istersem üstüme bir yorgan örtebileceğini söyleyince ilgisiz kaldım. </st><st c="4668">Ne yaparsa yapsındı. </st><st c="4689">Bedenimin gözümde değeri sıfırdı. </st><st c="4723">Ben sadece biraz düşünmek istiyordum. </st><st c="4761">Getirip bir yorgan serdi üstüme. </st><st c="4794">Kaya gibi, taş gibi ağır bir yorgan. </st><st c="4831">Koyun yünündendi. </st><st c="4849">Bu da bir tür fakirlik alametiydi. </st><st c="4884">Zenginler kaloriferli evlerde yaşadıklarından kaz tüyü yorganları tercih ederken; fakirler sobalı evlerde üşümemek için yün yorganları tercih ederlerdi.</st></p>
		<p><em><st c="5036">“Un çorbası pişirdim yavruum, ılıttım da, boğazını hiç acıtmayacak, yumuşatacak, iki kaşık bile içsen... </st><st c="5142">Vah sen terlemişsin yavruum!”</st></em></p>
		<p><st c="5171">Eli alnımda! </st><st c="5185">Sertçe çektim kendimi. </st><st c="5208">Yün yorganı da çektim kafama. </st><st c="5238">Ben kimsenin yavrusu değilim tamam mı diye bağırmamak için elimi ısırdım. </st><st c="5312">İzniyle bir parça düşünmek istiyordum. </st><st c="5351">Bundan sonra ne yapacağımı, burada nasıl yaşayacağımı, yaşayıp yaşamayacağımı, bunun nasıl mümkün olabileceğini, daha önce denediğimi fakat başarısız olduğumu, kendime defalarca yenik düştüğümü, kendimden nefret ettiğimi, kendimi öldürmek istediğimi fakat onu da elime yüzüme bulaştırdığımı, kaderimin ağlarını bir türlü öremediğimi...</st></p>
		<p><st c="5686">Düşüncem kısa süre sonra kesintiye uğradı. </st><st c="5730">Çünkü değil bu denli hayati bir meseleyi, hiçbir şeyi düşünemez hale geldim. </st><st c="5807">Yorganın altında nefessiz kaldım da ondan. </st><st c="5850">Boğulacak gibi oldum ve anladım ki yün yorgan insanın kafasına çekip </st><span epub:type="pagebreak" title="77" id="page77"></span><st c="5919">de hayatı hakkında düşünmesine imkan tanıyan bir şey değil. </st><st c="5979">Bir kere insanı nefessiz bırakıp terletiyor. </st><st c="6024">Ve yine anladım ki zenginler, her zamanki gibi işlerini biliyor, rahat rahat düşünüp kaz tüyünden hafif yorganların altında geleceklerini tasarlayabiliyorken fakirler ağır yün yorganların altında yorgunluktan uyuyakalıyor.</st></p>
		<p><st c="6246">Ben de kendimi uykuya bıraktım. </st><st c="6279">Bıraktım ki içerdeki oksijenin tamamı bitsin, bitsin de öleyim.</st></p>
	</section>
	<div id="charCountTotal" value="6342"></div></body>
</html>
