<?xml version="1.0" encoding="utf-8"?>
<html xmlns="http://www.w3.org/1999/xhtml" xmlns:epub="http://www.idpf.org/2007/ops">
  <head>
    <title>Yetim</title>
    <meta http-equiv="Content-Type" content="text/html; charset=utf-8" />
  

</head>
  <body epub:type="chapter" id="chapter22">
		<section>
		<p><span epub:type="pagebreak" title="78" id="page78"></span><st c="0">İsteyince ölünmüyor. </st><st c="22">Gözümü araladığımda yaşlı ve bıyıklı kadını görüyorum. </st><st c="77">Kucağında tepeleme çalı çırpıyla ıhlayıp tıslayarak, ayağı takılıp sendeleyerek sağa sola koşturuyor, odanın ortasında duran ve küçük bir uzay mekiğine benzeyen sobayı yakmaya çalışıyor. </st><st c="264">Soba da önce ciğerleri hasta biri gibi aksırıp tıksırıyor, oflayıp pufluyor, etrafı dumana boğuyor, kısa süre sonra ise neşeyle çıtırdayıp tutuşuyor ve nihayet kızıl bir topa benzeyip çıkıyor.</st></p>
		<p><st c="456">O ara benim tuvalete gitmem gerekiyor. </st><st c="496">İhtiyaçlar insanı her zaman zor duruma sokuyor. </st><st c="544">Epeyi bir zaman kendimi tuttuyor ama dayanılmaz hale gelince doğrulup yaşlı ve bıyıklı kadına “Tuvalete gidebilir miyim?” diyorum.</st></p>
		<p><st c="674">Şaşırıp gülüyor o. </st><st c="694">İnsan hiç tuvalete gitmek için izin ister miymiş?</st></p>
		<p><st c="743">Bilmem. </st><st c="752">Yatılı okulda bize böyle öğretilmiş.</st></p>
		<p><em><st c="788">“Yavruum gel bu yanda!” </st></em><st c="813">deyip önden koşturdu. </st><st c="835">Peşinden yürüdüm. </st><st c="853">Zaten birkaç adım atmamıştık ki durdu, duvarda</st><span epub:type="pagebreak" title="79" id="page79"></span><st c="899">ki bir elektrik düğmesine bastı ve diğer eliyle de bir perdeyi araladı.</st></p>
		<p><em><st c="971">“Geç yavruum....”</st></em></p>
		<p><st c="989">Hoş geldiniz yoksulların tuvaletine. </st><st c="1027">Kapı olması gereken yerde bir perdenin asılı olmasıyla başlıyordu her şey ve sıvasız, briketleri görünen duvarlar, tavandan sarkan çıplak bir ampul, taşı kırık bir lavabo, sırrı dökülmüş bir ayna, damlayan bir musluk ve mutlaka bir de plastik maşrapayla tamamlanıyordu.</st></p>
		<p><st c="1296">Gerçi bazı akrabalarım epeydir alafranga tuvalete geçmişti. </st><st c="1357">Çatısı akan, sobası tüten evlerde yaşasalar dahi tuvaletlerine birer alafranga tuvalet taşı koydurtmuşlardı. </st><st c="1466">Aralarında kolu çevirmeli çamaşır makinası olanlar bile vardı. </st><st c="1529">Yoksulluk da katman katmandı. </st><st c="1559">Katmanlar arasındaki uçurum en az zenginlik ve yoksulluk arasındaki kadar derindi. </st><st c="1642">Yerdeki tuvalet taşının da alaturka olduğunu görünce sinirlerim bozuldu. </st><st c="1715">Çişimin bacaklarıma sıçrama ihtimali midemi bulandırdı. </st><st c="1771">Mesele zenginlik yoksulluk meselis değildi. </st><st c="1815">Diyelim ben bu evde annemle babamla yaşayacak olsam bu ihtimal aklıma bile gelmezdi. </st><st c="1900">Veya çiş bacağıma sıçrasa hemen suyla siler, temizler, mutfaktaki annemin yanına koşar, “Anne biz de alafranga tuvalet alalım mı? </st><st c="2030">Bu çiş hep bacağıma sıçrıyor!” derdim. </st><st c="2069">İnsan anne babasının yanındayken hiçbir ihtimal mide bulandırıcı olamazdı. </st><st c="2144">İnsanın midesi anne babası yanındayken hiç bulanmazdı.</st></p>
		<p><em><st c="2198">“Yavruuum geç sen, ben de ıhlamur koyayım ocağa, iyi gelir midene... </st><st c="2268">İçine tarçınla limon da atayım ha yavrum, yağ gibi yapar boğazını...”</st></em></p>
		<p><span epub:type="pagebreak" title="80" id="page80"></span><st c="2337">İçeriye girip perdeyi de sertçe kapattım. </st><st c="2380">Kapattım ki benim tarçınla limonla, yağla balla işim yok, anlasın. </st><st c="2447">Tam külotlu çorabımı indirip tuvalet taşına çömelmeye çalışırken tangır tungur bir sesle durdum. </st><st c="2544">Toparlanmaya çalışırken ayağım kayıp düşecek gibi olduysam da son anda duvara tutundum. </st><st c="2632">Duvar sıvasız olduğu için briketin pürüzleri elime battı. </st><st c="2690">Umursamadım. </st><st c="2703">Perdenin kenarından küçük bir boşluk aralayıp baktım.</st></p>
		<p><st c="2756">Hoş geldiniz yoksulların mutfağına. </st><st c="2793">İki kişinin rahat hareket edemeyeceği kadar küçük. </st><st c="2844">Tezgah karoları kırık. </st><st c="2867">Altı büzgülü bir perdeyle kapatılmış. </st><st c="2905">Duvarda bir raf. </st><st c="2922">Musluğun ucu, illa ki süzülsün diye şebekenin suyu, sararmış bir tülle bağlı.</st></p>
		<p><st c="2999">Yaşlı ve bıyıklı kadın elleri titreye titreye yerden aldığı çaydanlığın içine birtakım otlar atıyor, üstüne su koyuyor, sonra kenarda yanmakta olan bir küçük tüpün üstüne bırakıyordu.</st></p>
		<p><st c="3183">Perdeyi aralayıp dışarı çıkıyorum. </st><st c="3219">Burada tuvaletimi yapmam imkansız. </st><st c="3254">Ses. </st><st c="3259">Kesin duyulur. </st><st c="3274">Yatağa yürüyorum. </st><st c="3292">Yorganı da çekiyorum kafama. </st><st c="3321">Yaşlı ve bıyıklı kadının sesini duyuyorum. </st><st c="3364">Ihlamur, limon, tarçın diyor hâlâ. </st><st c="3399">O an istiyorum ki yorgan taş olsun, olsun da altında kalıp öleyim!</st></p>
		<p><st c="3465">Güneşli bir öğle sonrası. </st><st c="3492">Annem ayağında dikiş makinasının pedalı, elinde sigarası, gözünde yaş, yüreğinde yavrusunun hasretiyle yana yakıla kaptırmış dertli bir türkü söylüyor. </st><st c="3644">Çok üzgün görünüyor. </st><st c="3665">Ben de onun bu haline çok üzülüyorum ama içten içe seviniyorum da. </st><st c="3732">Çünkü beni özlüyor.</st></p>
		<p><st c="3751">O sıra arkadaşları ellerindeki iş her ne ise bırakıp yanına koşuyor ve teselliye başlıyorlar.</st></p>
		<p><em><span epub:type="pagebreak" title="81" id="page81"></span><st c="3845">“Yapma böyle... </st><st c="3862">Düzelecek her şey... </st><st c="3883">Yavruna kavuşacaksın, bak hep onun için çalışıyorsun... </st><st c="3939">Sen gül ki onun da yüzü gülsün...”</st></em><st c="3973"> diyorlar. </st><st c="3984">Ben annemin yüzünü güldürmek için sarf edilen bu güzel sözleri duyunca hem sevinip hem üzülüyordum. </st><st c="4084">Zaten annem de “kahpe kader” deyip bir iki damla göz yaşı daha döküyor, sonra yine arkadaşlarının ısrarlı tesellileriyle gözünün yaşını siliyor, bu defa patlatıyor neşeli bir şarkı. </st><st c="4266">Gülüyor. </st><st c="4275">Onu gülerken görmek beni çok mutlu ediyor. </st><st c="4318">Ben de gülüyorum. </st><st c="4336">Onun adına çok seviniyorum. </st><st c="4364">Ama içten içe üzülüyorum da. </st><st c="4393">Beni özlemiyor. </st><st c="4409">Benim için üzülmüyor. </st><st c="4431">Beni sevmiyor. </st><st c="4446">Gerçek bu olabilir miydi? </st><st c="4472">Gerçek buysa ondan kopmak en makulü değil miydi?</st></p>
		<p><st c="4520">Kahrolmuş halde mahvolmuş halde açıyorum gözümü. </st><st c="4570">İçim geçmiş olmalı. </st><st c="4590">Vakit kavramı da yitmiş gitmiş. </st><st c="4622">Gece mi gündüze dönmüş, gündüz mü geceye bilmiyorum. </st><st c="4675">Yataktayım hâlâ. </st><st c="4692">Karnımda bir yılan dolanıyor derinlerde. </st><st c="4733">Kalkıp tuvalete gitmem lazım. </st><st c="4763">Gidemiyorum. </st><st c="4776">Ses. </st><st c="4781">Duyulur. </st><st c="4790">Birden karnıma bıçak gibi bir sancı giriyor, gövdem ortasından çatırdıyor. </st><st c="4865">Taşıyamayacağım bir ağırlık çöküyor üstüme ve başlıyorum karanlık bir kuyuya düşmeye.</st></p>
		<p><st c="4950">Son anda onu görüyorum.</st></p>
		<p><st c="4974">Yaşlı ve bıyıklı kadını.</st></p>
		<p><st c="4999">Elinde tespihi, başında örtüsü, yeleleri savrularak koşan bir dişi aslana mı benziyor ne. </st><st c="5090">Nasıl da çevik ama. </st><st c="5110">Nasıl da heybetli.</st></p>
		<p><em><st c="5128">“Yavruuummm!” </st></em><st c="5143">diyor.</st></p>
		<p><st c="5149">Duyduğum en son ses bu oluyor.</st></p>
	</section>
	<div id="charCountTotal" value="5180"></div></body>
</html>
