<?xml version="1.0" encoding="utf-8"?>
<html xmlns="http://www.w3.org/1999/xhtml" xmlns:epub="http://www.idpf.org/2007/ops">
  <head>
    <title>Yetim</title>
    <meta http-equiv="Content-Type" content="text/html; charset=utf-8" />
  

</head>
  <body epub:type="chapter" id="chapter28">
		<section>
		<p><span epub:type="pagebreak" title="98" id="page98"></span><st c="0">Öğretmen ilk derste okumamı kontrol maksatlı kitap okuttu bana. </st><st c="65">Her zaman çok dergi ve kitap okuduğum ve satır sonlarını da göz ucumla önceden görebildiğim için kelimelerin anlamlarına dikkat ede ede, tane tane vurgulayarak ve çok hızlı olmayıp neredeyse melodik bir ritim tutturarak okudum. </st><st c="293">Öğretmen çok beğendi. </st><st c="315">Hatta sınıfın en hızlı okuyan öğrencisiyle bir yarışmaya tabi tuttuğunda da açık ara ben birinci oldum. </st><st c="419">Bir dakikada en çok kelimeyi en anlaşılır biçimde ben okudum. </st><st c="481">Yeni sınıf arkadaşlarım avuçları patlayasıya alkışladı, öğretmen aferin dedi, zil çaldı.</st></p>
		<p><st c="569">Sıramdan hiç kalkmadım ben. </st><st c="598">Yatılı okulda teneffüs demek, kırk dakika boyunca bir sıraya zapt edilmiş bir grup çocuğun iplerinden boşanması, oğlanların delirmiş gibi birbirlerine saldırıp vurması, küfürleşmesi, kızlarınsa ikili üçlü gruplar halinde kümelenip fısır fısır dedikodu yapması demekti. </st><st c="867">Bak burada böyle olacağını ihtimal vermiyordum. </st><st c="915">Olmadı da. </st><st c="926">İçlerinden saçı başı dağınıkça, gözü çapaklı biri yanaşıp parmağıyla beslenme çantamı işaret etti. </st><st c="1025">Aa rengi ne </st><span epub:type="pagebreak" title="99" id="page99"></span><st c="1037">güzelmiş! </st><st c="1047">Bir başkası kalemliğime dikti gözünü. </st><st c="1085">Aa çift katlı ve fermuarlı olması ne acayipmiş? </st><st c="1133">Bir başkası da ponponlu beyaz çoraplarımla tüylü botlarıma hayran kaldı.</st></p>
		<p><st c="1205">Sonra biri sordu.</st></p>
		<p><em><st c="1223">Nereden almış acaba annem bunları? </st><st c="1259">Pazardan mı çarşıdan mı?</st></em></p>
		<p><st c="1283">Sustum. </st><st c="1292">Değil ketumluğumdan. </st><st c="1313">Bilmiyordum. </st><st c="1326">Sadece pahalı olduklarını biliyordum. </st><st c="1364">Derilerinin su geçirmediğini. </st><st c="1394">Tüylerinin çok sıcak tuttuğunu. </st><st c="1426">Yoksul çocukların bu ayakkabılardan giyemedikleri için ayaklarının üşüdüğünü. </st><st c="1504">Bunlar hep konuşulurdu ama nereden alındığını bilmiyordum.</st></p>
		<p><st c="1562">Karşılıklı susuşuyorduk ki zil çaldı, ders başladı, ben bir oh çektim, eğer zil çalmasaydı belki de benim suskunluğum yanlış anlaşılacak, belki de bir saldırıya maruz kalacaktım.</st></p>
		<p><st c="1741">Ders boyunca öğretmenin sorduğu sorular çok kolaydı. </st><st c="1795">Çarpım tablosu zaten ezbere aklımdaydı. </st><st c="1835">Parmağım havadan hiç inmedi.</st></p>
		<p><st c="1863">Sonraki teneffüs öğretmen beslenme saatinin geldiğini, kısa bir işi olduğunu, sıralarımızda oturup uslu uslu yiyeceklerimizi yememizi tembihleyip çıktı. </st><st c="2017">Ben hemen beslenme çantamı açtım. </st><st c="2051">En üste düzgünce yerleştirilmiş bez peçeteyi çıkarıp sırama serdim. </st><st c="2119">Yiyecekleri teker teker </st><em><st c="2143">–bir haşlanmış yumurta, biraz dil biraz kaşar peyniri, doğranmış bir domates ve meyve olarak da bir muz–</st></em><st c="2247"> çıkarıyordum ki bir ses duyuldu.</st></p>
		<p><em><st c="2280">“Onu versene!”</st></em></p>
		<p><span epub:type="pagebreak" title="100" id="page100"></span><st c="2295">Kafamı kaldırdım. </st><st c="2314">Burnu sümüklü bir oğlan eliyle muzumu gösteriyor. </st><st c="2364">Ben de hemen alıp ona verebilirim. </st><st c="2399">Fakat üslubu sinirimi bozuyor. </st><st c="2430">Bana yatılı okuldaki arkadaşlarımı hatırlatıyor. </st><st c="2479">Bu defa beni ezmelerine izin vermeyebilirim. </st><st c="2524">Ona “verir misin” derse verebileceğimi söylüyorum. </st><st c="2575">Gıcık gıcık bakıyor bana.</st></p>
		<p><em><st c="2600">“Peyniri ver o zaman!” </st></em><st c="2624">diyor.</st></p>
		<p><st c="2630">Dil mi kaşar mı derken buluyorum kendimi iyi mi.</st></p>
		<p><em><st c="2679">“Salak hiç dilden peynir olur mu!” </st></em><st c="2715">diyor.</st></p>
		<p><st c="2721">Açıklamaya çalışıyorum. </st><st c="2746">İnce saçaklı lifleri uzunlamasına çekiştirilebilen bu peynirin benim çok sevdiğim bir peynir türü olduğunu, anne ve babamın zengin arkadaşlarımın yanında kendimi eksik hissetmeyeyim diye bana her zaman pahalı pastanelerde satılan şemsiye çikolata, pandispanya, renkli yumurta gibi zenginlerin yediği yiyecekleri aldıklarını söylüyorum.</st></p>
		<p><st c="3081">Gülüyorlar. </st><st c="3094">Beni yalancılıkla suçluyorlar. </st><st c="3125">Dillerini çıkarıp, boğazları yırtılasıya ve etrafa tükürükler saça saça hep beraber bana salak salak diyorlar.</st></p>
		<p><st c="3235">Diş sıkıp sabrediyorum. </st><st c="3260">İlgimi onlardan uzaklaştırmaya çalışıyorum. </st><st c="3304">Başlıyorum yumurtamın kabuğunu soymaya. </st><st c="3344">Bir yandan düşünüyorum. </st><st c="3368">Eğer zorbalık millet, ırk, dil, din, cins tanımıyorsa ve yoksullar arasında da bu kerte yaygınsa diyorum, ben burada bundan sonra ne yapacağım, bunlar beni çiğ çiğ yer yutarlar, bunlar benim etimi burar da burma yapıp tatlı niyetine yerler diye düşünüyorum.</st></p>
		<p><span epub:type="pagebreak" title="101" id="page101"></span><st c="3625">Düşüncem ansızın kesintiye uğruyor. </st><st c="3662">Çünkü yumurta elimden fırladığı gibi, sarısı yere düşüp un ufak oluyor. </st><st c="3734">Meğer benim kafama bir top çarpmış. </st><st c="3770">Tabii ben yine olanı biteni bir an sonra idrak ediyorum. </st><st c="3827">Öğretmenin her an içeri girebileceğini, bana çok kızabileceğini, daha ilk günden cezalandırabileceğimi, konunun babama kadar uzayabileceğini, annemle aralarında yeni bir kavgaya sebep olabileceğimi düşünüyorum. </st><st c="4038">Konuyu büyütmeden kapatmak için onlara son bir fırsat tanıyorum.</st></p>
		<p><em><st c="4102">“Bakın,” </st></em><st c="4112">diyorum, </st><em><st c="4121">“hem öğretmenin sözünü dinlemeyip sınıfta top oynayacaksınız, hem yiyeceğimi gasp yoluyla elimden alacaksınız, hem de kafama top atacaksınız! </st><st c="4263">Siz kendinizi ne sanıyorsunuz ha! </st><st c="4297">Sakın kasti yapmadığınızı söylemeyin! </st><st c="4335">Kasti yaptığınıza eminim! </st><st c="4361">Eğer ki ortada bir yanlış anlaşılma olsa anında özür dilemeniz gerekirdi ki bunu yapmak yerine gülüyorsunuz! </st><st c="4470">Böylece sizler de tıpkı yatılı okuldaki arkadaşlarıma benzeyip çıkıyorsunuz! </st><st c="4547">Bu yaptığınız çok ayıp! </st><st c="4571">Derhal özür dileyin benden!”</st></em></p>
		<p><st c="4599">Hepsi sus pus oldular ilk anda. </st><st c="4632">Benim de içimde bir umut belirdi. </st><st c="4666">Belki hatalarını anlayıp... </st><st c="4694">Olmadı. </st><st c="4702">Biri elini apış arasına götürüp bastırırken gülmekten altına yapacağını söyledi. </st><st c="4783">Bir diğeri ağzıma öykünüyordu.</st></p>
		<p><em><st c="4813">“Derhaalll özür dileyiğn bendeeen!”</st></em></p>
		<p><st c="4849">İpler kopuyor bende. </st><st c="4871">Sakince kalemliğimin fermuarını açıyorum, pergeli çıkarıyorum, topu yerden aldıyorum ve hart diye batırıyorum. </st><st c="4982">Sonra da camdan aşağı fırlatıp atıyorum. </st><st c="5023">Bu numarayı önceden biliyorum. </st><st c="5054">Yatılı okuldakiler yapmıştı bana da. </st><st c="5091">Oh olsun!</st></p>
		<p><span epub:type="pagebreak" title="102" id="page102"></span><st c="5100">Donup kalıyorlar tabii. </st><st c="5125">Hiç beklemiyorlar benden. </st><st c="5151">O sıra öğretmen içeri giriyor. </st><st c="5182">Bunlar beni şikayete başlıyor. </st><st c="5213">Öğretmen neden yaptığımı soruyor. </st><st c="5247">Hazır ol’a geçiyorum ve </st><em><st c="5271">“Sınıfta top oynanmaz, siz bize beslenmelerimizi yememizi, sessizce oturup beklememizi söylemediniz mi öğretmenim?” </st></em><st c="5387">diyorum.</st></p>
		<p><st c="5395">Susuyor. </st><st c="5405">Çünkü haklıyım. </st><st c="5421">Sonra diğerlerine dönüp yerlerine oturmalarını, bir daha sınıfta top oynamamalarını söylüyor. </st><st c="5515">Böylelikle benim de içim bir parça soğuyor. </st><st c="5559">Kurallar hepimiz için. </st><st c="5582">Öğretmenle bakışıyoruz. </st><st c="5606">Sanırım ben onu, o beni karşılıklı anlıyoruz. </st><st c="5652">Son ders sınıf başkanı olarak atanıyorum. </st><st c="5694">Öğretmen kendisinin olmadığı zamanlarda sınıf idaresinin bende olduğunu, yaramazlık yapanların isimlerini tahtaya yazmamı söylüyor. </st><st c="5826">Tabii, diyorum, tabii yazarım öğretmenim.</st></p>
	</section>
	<div id="charCountTotal" value="5867"></div></body>
</html>
