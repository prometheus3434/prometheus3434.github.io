<?xml version="1.0" encoding="utf-8"?>
<html xmlns="http://www.w3.org/1999/xhtml" xmlns:epub="http://www.idpf.org/2007/ops">
  <head>
    <title>Yetim</title>
    <meta http-equiv="Content-Type" content="text/html; charset=utf-8" />
  

</head>
  <body epub:type="chapter" id="chapter17">
		<section>
		<p><span epub:type="pagebreak" title="58" id="page58"></span><st c="0">Karanlık binanın içi yemek kokuyordu. </st><st c="39">Basamakları ağır ağır çıktık. </st><st c="69">Üçüncü kata gelince durduk. </st><st c="97">Annem kapıyı tıkladı. </st><st c="119">Önce terliklerini sürüyerek gelen birinin ayak sesi duyuldu, sonra kapı gıcırdayarak aralandı, suratsız, şişman bir kadının görünmesiyle kaybolması bir oldu, kapı yine gıcırdayarak ve duvara çarptığını belli eden hafif bir tok sesi çıkararak durdu. </st><st c="368">Biz annemle eşikte hafifçe sıçradık. </st><st c="405">Ben hemen onu korumak düşüncesiyle gözlerimi kısıp içeriye şöyle bir göz gezdirdim. </st><st c="489">Duvarda bir gaz lambası asılıydı. </st><st c="523">Gücü tüm odayı aydınlatmaya yetmiyor, cılız titrek ışığı belli belirsiz dalgalar halinde kimi varlıkların üzerinde geziniyor, onlar da canlı veya cansız olduklarına dair ilk anda bir ipucu vermiyor, ancak dikkatle bakıldıktan kısa bir süre sonra kendilerinin gerçekte ne olduklarını hatırlatıyorlardı. </st><st c="825">Misal benim gözüme ilk anda dev bir kaya parçası gibi görünen karaltıya dikkatle baktığımda bunun gerçekte bir yemek masası ve etrafına toplanmış bir erkek topluluğu </st><em><st c="991">–yani yaşlı dedemle genç dayılarım–</st></em><st c="1026"> olduğunu idrak ettim.</st></p>
		<p><span epub:type="pagebreak" title="59" id="page59"></span><st c="1048">Başları kımıldadı önce. </st><st c="1073">Ziyaretimizden duydukları memnuniyetsizliği zaten her zaman asık olan yüzlerini bir iyice dökerek, yani bakışlarını önlerindeki yemek tabaklarında sanki ilgilerini çok çeken bir şey varmış da ona bakıyorlarmış gibi dikerek gösterdiler.</st></p>
		<p><st c="1308">Kapı o sıra kapandı. </st><st c="1330">Artık annem mi kapadı yoksa kendi kendine mi kapandı bilmiyorum. </st><st c="1395">Bildiğim, annemle el ele tutuşmuş vaziyette bir kayanın karşısında durup dikildiğimizdi.</st></p>
		<p><st c="1483">Sonra dedem yüzünü, bütün yüzünü ama, yani uzun yüzü ve kel kafasını, derin ve her biri kör kuyu gözlerini, aşağılayıcı kıvrımlarla bezeli dudaklarını, kızgınlıkla açılmış burun deliklerini, hepsini hepsini kaldırıp baktı. </st><st c="1707">Anneme.</st></p>
		<p><st c="1714">Suçlayarak.</st></p>
		<p><st c="1726">Aşağılayarak.</st></p>
		<p><st c="1740">Kinle.</st></p>
		<p><st c="1747">Nefretle.</st></p>
		<p><st c="1757">Dönüp ben de baktım anneme.</st></p>
		<p><st c="1785">Yol boyu çamurlara belenmiş, üşümüş, nefes nefese kalmış çok yorgun yüzlü çok genç bir kadın gördüm. </st><st c="1887">Dedeme sonsuz öfkelendim. </st><st c="1913">Günü geldiğinde onu en ağır şekilde cezalandıracağıma dair yeminler ettim. </st><st c="1988">Her tür akrabalık bağı bir yana, insan olan bir başka insana bunu yapmazdı. </st><st c="2064">Yapmamalıydı. </st><st c="2078">Karda kışta soğukta çamurda çocuğunu sırtında taşıyarak gelmiş hiç bir insana böyle davranılmazdı. </st><st c="2177">Davranılmamalıydı. </st><st c="2196">Sırtına sıcak bir şal konulmalı, acil bir soba başına davet edilmeli, eline bir bardak ılık çay tutuşturulmalı, kendisiyle teskin ve teselli edici, hatta güçlendirici bir konuşma yapılmalı veya sadece susulmalıydı.</st></p>
		<p><st c="2410">Kaşlarımı çatıp suratına dik dik baktım, gözlerime ürkütücü ifadeler vermeye çalıştım. </st><st c="2498">Anlasınlar istedim. </st><st c="2518">Onlara çok kinlendiğimi, kendilerini bir gün mutlaka öldüreceği</st><span epub:type="pagebreak" title="60" id="page60"></span><st c="2581">mi anlasınlar, korkup insafa gelsinler, annemi daha bu genç yaşta bu hale koydukları için utansın, pişman olsun ve hemen o dakika diz çöküp ondan af dilesinler istedim.</st></p>
		<p><st c="2750">Olmadı. </st><st c="2759">Aksine çok ölümcül, çok tahripkar bir silah denedi üzerimizde dedem. </st><st c="2828">Hasarı nesiller boyu sürecek.</st></p>
		<p><em><st c="2857">“Sen bu sıpayı hâlâ peşinde mi dolaştırıyorsun!”</st></em></p>
		<p><st c="2906">Dedi mi?</st></p>
		<p><st c="2915">Dedi galiba.</st></p>
		<p><st c="2928">Dedi dedi.</st></p>
		<p><st c="2939">Dönüp anneme baktım.</st></p>
		<p><st c="2960">Kafası önüne eğikti. </st><st c="2982">Suçlu gibiydi. </st><st c="2997">Suçlu muydu? </st><st c="3010">Bilmem. </st><st c="3018">Bildiğim, eğer o suçlu ise benim de bir şekilde bu suçun mahsulü ve peşte dolaştırılmaması gereken sıpa olduğumdu. </st><st c="3133">Onu zor durumda bıraktığım için kendimden nefret ettim. </st><st c="3189">Saçımı başımı yolmayı, kendimi orada imha etmeyi istedim. </st><st c="3247">Dayanamayıp sıpa olmadığımı, anneme böyle davranamayacaklarını haykırdım yüzlerine.</st></p>
		<p><em><st c="3330">“Yeter artık!” </st></em><st c="3346">dedim, </st><em><st c="3353">“Yeter kesin! </st><st c="3367">Çorapları su içindeki şu kadını ayakta bekletme terbiyesizliğine sizi hangi düşünce veya duygu sevk etti bilmiyorum fakat insafa gelin! </st><st c="3503">İnsan düşmanını bile güçlü seçmeli değil mi? </st><st c="3548">Görmüyor musunuz insan yerine koymadığınız bu kadın ne kadar da zayıf! </st><st c="3619">Ha ayağınızı da denk alın bu arada! </st><st c="3655">Aksi takdirde olacaklardan...”</st></em></p>
		<p><st c="3685">Konuşmam genç dayılarımın çirkin kahkahalarıyla kesildi.</st></p>
		<p><em><st c="3742">“Gel sıpa gel otur, acıkmışsındır!”</st></em></p>
		<p><st c="3778">Bir gün mutlaka boğazlarını sıka sıka, ağızlarını burunlarını kıra kıra, dişlerini döke döke öldüreceğim kişilerle aynı </st><span epub:type="pagebreak" title="61" id="page61"></span><st c="3899">masada yemek yemeyi midem kaldırmayacağından yerimden kıpırdamadım ben tabii. </st><st c="3977">Annem sırtımdan yavaşça iteledi. </st><st c="4010">Bir sandalyeye iliştim mecburen. </st><st c="4043">Annem bana gözleriyle uslu ol der gibi bir bakış attı ve zifiri karanlık koridorda kaybolup gitti. </st><st c="4142">Arkasından bir düşünce belirdi aklımda. </st><st c="4182">Bir damla asit gibi.</st></p>
		<p><em><st c="4202">Onu bu gece öldürecekleri!</st></em></p>
		<p><em><st c="4229">Yemeğine zehirler katarak!</st></em></p>
		<p><em><st c="4256">Bıçaklarla doğrayarak!</st></em></p>
		<p><em><st c="4279">Boğarak!</st></em></p>
		<p><em><st c="4288">Balkonlardan atarak!</st></em></p>
		<p><em><st c="4309">Kafasını taşlarla ezerek!</st></em></p>
		<p><em><st c="4335">Piknik tüpüyle beynini parçalayarak!</st></em></p>
		<p><em><st c="4372">Onu parmaklarında oynatarak!</st></em></p>
		<p><em><st c="4401">İzzeti nefsiyle, gururuyla, haysiyetiyle oynayarak!</st></em></p>
		<p><em><st c="4453">Onu iffetsizlikle suçlayarak!</st></em></p>
		<p><em><st c="4483">Onu attığı adımdan, kendisinden utandırarak!</st></em></p>
		<p><em><st c="4528">Affedilmez suçu yüzünden!</st></em></p>
		<p><em><st c="4554">Benim yüzümden!</st></em></p>
		<p><st c="4570">Az önceki suratsız kadın getirip önüme bir tas çorba bıraktı. </st><st c="4633">İçinde bir kurtçuk kıvranıyor, çorbanın yüzeyinde kalmaya çalışıyordu. </st><st c="4704">Hayatta kalmaya çalıştığını anladım. </st><st c="4741">Onu kurtarmayı sadece bir an düşündüm. </st><st c="4780">İstesem onu sırtından yakalayıp masanın üstüne bırakabilir, sevine sevine plastik örtünün üstünde uzaklaşmasını seyredebilirdim ama bunu yapmadım. </st><st c="4927">Ölsün istedim. </st><st c="4942">Onun da önce hareketleri yavaşladı sonra tamamen durdu zaten.</st></p>
		<p><st c="5003">Çorbayı içmedim.</st></p>
		<p><st c="5020">Dedem “İnat var bunda!” dedi.</st></p>
		<p><st c="5050">Desin. </st><st c="5058">Yaptığını misliyle burnundan fitil fitil getireceğim nasılsa.</st></p>
		<p><span epub:type="pagebreak" title="62" id="page62"></span><st c="5119">Geceyi anneme sıkı sıkı sarılarak, onu öldürmelerine izin vermeyeceğime yeminler ederek ve tabii uyanık kalmaya çalışarak geçirdim. </st><st c="5252">Sabah uyandığımda ıslak ve yalnızdım. </st><st c="5290">Müdire hanımın tembihlediği gibi mum gibi, kalem gibi, kurşun asker gibi sırt üstü dümdüz yatıyordum. </st><st c="5392">Odanın tavanı yüzlerce, binlerce kurtçukla kaplıydı. </st><st c="5445">Gece ölüme terk ettiğim kurtçuğun akrabaları olmalıydılar. </st><st c="5504">Öfkeli görünüyorlardı. </st><st c="5527">Ağır hareketlerle ilerliyor, bir an durup siyah noktalı başlarını kaldırıp önlerinde ne olduğuna bakıyor, fısıldaşıp beni yargılıyor, belki öldürülme biçimimle ilgili ihtilafa düşüp sertçe sağa veya sola kıvrılıyorlardı. </st><st c="5748">Sinirden kuyruklarını kamçı gibi vuranlar vardı aralarında. </st><st c="5808">Hepsi birden üzerime düşecekler de burun deliklerimden, göz kulak burun oyuklarımdan girecekler de beni yiyip bitirecekler diye korktum.</st></p>
		<p><st c="5944">Sonra uykumdan tam uyanamadığımı, bir kâbusun içinde olduğumu anladım. </st><st c="6016">Anneme seslenmek istediysem de bunu yapmadım. </st><st c="6062">Sustum. </st><st c="6070">Sesin gücünü biliyordum. </st><st c="6095">Havada yarattığı titreşimler kurtçukları rahatsız edebilir, en azından birinin düşmesine sebep olabilir, sonra diğerleri de peşi sıra düşüp ağzımdan burnumdan girip... </st><st c="6263">Sustum.</st></p>
		<p><st c="6270">Nefes alınamayacak kadar sessiz bir ortam oluştuğunda havada kesinlikle bir esinti yaratmamaya çalışarak doğruldum ve parmak uçlarımda yürüyüp odadan çıktım. </st><st c="6429">O zamana kadar içimde tuttuğum nefesi koyuverdim. </st><st c="6479">Huu. </st><st c="6484">Seslerin geldiği tarafa koştum.</st></p>
		<p><st c="6515">Annem ve aynı suratsız kadın mutfaktaydılar. </st><st c="6561">Durumu anlattım. </st><st c="6578">Bana inanmadılar. </st><st c="6596">Annemin elinden tutup çekiştirdim. </st><st c="6631">Suratsız kadın da geldi peşimizden. </st><st c="6667">Kapıyı açıp odanın tavanına baktılar ve birer çığlık koyuverdiler. </st><st c="6734">O sıra kurtçuklar pıtır pıtır dökülmeye başlamasın mı. </st><st c="6789">Çığlık çığlığa elimle kolumla iteliyordum ki uyandım. </st><st c="6843">Annem yanımdaydı. </st><st c="6861">Beni kucaklamıştı. </st><st c="6880">Korkmamamı söylüyordu. </st><st c="6903">Surat</st><span epub:type="pagebreak" title="63" id="page63"></span><st c="6908">sız kadınsa dizlerini dövüyordu. </st><st c="6942">Meğer kapının arkasındaki köyden gelen bulgur çuvalı kurtlanmamış mı.</st></p>
		<p><st c="7011">Kâbusların gerçeğe, gerçeklerin kâbusa dönüştüğü zamanlardı. </st><st c="7073">Dışarıda kış kıyamet kopar, ambulanslar ölmek üzere olan hastaları hastanelere taşır, biz annemle istenmediğimizi açıkça hissettiğimiz evlere hafta sonu ziyaretlerine giderdik. </st><st c="7250">Belki de sadece koyun koyuna uyuyabilmek içindi. </st><st c="7299">Annemin bir evi yoktu.</st></p>
	</section>
	<div id="charCountTotal" value="7321"></div></body>
</html>
