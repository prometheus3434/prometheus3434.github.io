<?xml version="1.0" encoding="utf-8"?>
<html xmlns="http://www.w3.org/1999/xhtml" xmlns:epub="http://www.idpf.org/2007/ops">
  <head>
    <title>Yetim</title>
    <meta http-equiv="Content-Type" content="text/html; charset=utf-8" />
  

</head>
  <body epub:type="chapter" id="chapter18">
		<section>
		<p><span epub:type="pagebreak" title="64" id="page64"></span><st c="0">O hafta başı annemden ayrılmak sarhoş edici bir kokudan ayrılmak kadar zor oldu benim için. </st><st c="93">Gece boyunca üstümden başımdan, elimden kolumdan saçlarının veya kullandığı şampuanın kokusu geldi burnuma. </st><st c="201">Hafta sonu yaşadıklarımın etkisindeydim hâlâ. </st><st c="247">Dedemin sesi çınlıyordu kulaklarımda.</st></p>
		<p><st c="284">Sabah yatağım göle dönmüş vaziyette uyandım. </st><st c="330">Karanlık çağlara döndüğümü düşünüp üzüldüm. </st><st c="374">Islak pijamalarımı alışkın hareketlerle çıkarıp yorganın altına tıkıştırdım. </st><st c="451">Kıçımı kimsenin görüp görmediğini umursamaksızın kuru giysileri dolaptan alıp giydim. </st><st c="537">Sabunumu, diş macunumu, fırçamı alıp terliklerimi de ayaklarıma usturupluca geçirdikten sonra yatakhanenin kapısına yürüdüm. </st><st c="662">Annesi öldürülmüş birinin yaslı adımlarıyla. </st><st c="707">Eşiğe gelince durup beklemeye başladım. </st><st c="747">Altınbaşlıcüce’nin geleceğine, karşılıklı birbirimize gülümseşeceğimize, tam boylarımıza göre ayarlanmış lavabolara yan yana omuz omuza yürüyeceğimize, ellerimizi yıkarken belki bir iki baloncuk atıp şakalaşacağımıza, sonra </st><span epub:type="pagebreak" title="65" id="page65"></span><st c="971">bahçeye çıkıp gezip dolaşacağımıza, bir oyuna veya bir kitaba dalıp gideceğimize ve böylece ruhumun bir parça huzur bulacağına o kadar inanıyordum ki. </st><st c="1122">Olmadı.</st></p>
		<p><st c="1129">Gelmedi.</st></p>
		<p><st c="1138">Kahvaltı salonunda da yoktu.</st></p>
		<p><st c="1167">Öğretmene sordum. </st><st c="1186">Annesiyle babasının evliliklerine bir şans tanımaya karar verdiklerini ve onu da yanlarına alarak Avrupa’ya gittiklerini öğrendim. </st><st c="1317">Onun için sevindiysem de kendi adıma delirdim. </st><st c="1364">Aklım buz tuttu. </st><st c="1381">Bir hafta boyunca koridorlarda, sınıfta, terasta, bahçede, uyku-masal-televizyon odasında bastığım yeri bilmeksizin dolaştım. </st><st c="1507">Annemin cenazesi canlanıyordu zaman zaman gözümde. </st><st c="1558">Yağmurlu çamurlu bir gündü. </st><st c="1586">Herkes oradaydı. </st><st c="1603">Tüm akrabalarım. </st><st c="1620">Başta dedem, dayılarım ve diğerleri. </st><st c="1657">Hepsi üzgün görünüyor, ağlıyorlardı. </st><st c="1694">Gözüme büyük bir riyanın tasviri gibi görünüyorlardı.</st></p>
		<p><st c="1747">Nihayet tüm bu saçmalığa son verecek bir plan yaptım ve o bıçağı yemekhaneden çaldım. </st><st c="1834">Bu gece birini öldürmem şarttı.</st></p>
	</section>
	<div id="charCountTotal" value="1865"></div></body>
</html>
