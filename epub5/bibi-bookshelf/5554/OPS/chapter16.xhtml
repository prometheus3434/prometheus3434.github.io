<?xml version="1.0" encoding="utf-8"?>
<html xmlns="http://www.w3.org/1999/xhtml" xmlns:epub="http://www.idpf.org/2007/ops">
  <head>
    <title>Yetim</title>
    <meta http-equiv="Content-Type" content="text/html; charset=utf-8" />
  

</head>
  <body epub:type="chapter" id="chapter16">
		<section>
		<p><span epub:type="pagebreak" title="55" id="page55"></span><st c="0">Bak bir yoksul akraba evi daha vardı ki oraya gitmeyi hiç istemezdim fakat giderdik. </st><st c="86">Yolu hayli çetindi. </st><st c="106">Uzun ve rahatsız bir otobüs yolculuğundan sonra karanlıklar ortasında tüplü ışıldaklarla aydınlatılmış bir otogarda mola verip soluklanırdık. </st><st c="248">Yol yormuş olurdu beni, midem bulanırdı. </st><st c="289">Annem her daim çantasında hazır bulundurduğu naylon torbayı çıkarırken iyi olup olmadığımı sorardı. </st><st c="389">Onun endişesini artırmamak için iyi olduğumu, kusmayacağımı, torbayı çıkarmasına gerek olmadığını söylerdim. </st><st c="498">O içi rahatlayıp yan taraftaki büfeye yönelirken ben üzerinde dumanların tüttüğü, otobüs farlarının, tüplü ışıldakların ateş böcekleri gibi bir yanıp bir söndüğü, yızdızlarla dolu bir kainata benzeyen otogara gözümü diker bakardım. </st><st c="730">Kestaneciler, kokoreççiler, sigara satıcıları, otobüs çığırtkanları, yolcu karşılayanlar, yolcu uğurlayanlar. </st><st c="840">Hepsinin sesi birbirine karışıp dünyanın uğultusuna dönüşür, annemin büfeciye </st><em><st c="918">“iki sosisli, turşusu bol” </st></em><st c="945">diyen sesi bunların arasına karışıp giderdi.</st></p>
		<p><span epub:type="pagebreak" title="56" id="page56"></span><st c="989">Ben annemi dünyada her şeyden çok severdim. </st><st c="1034">Bana dünyanın en lezzetli sosislisini ısmarlayan ve oradaki sebilden avucunun en etli, en beyaz yeriyle kana kana su içiren annemi.</st></p>
		<p><st c="1165">Sonra işte bu masalsı kainattan gamlı şarkılarla yola koyulan bir minibüsle ayrılırdık. </st><st c="1254">Her duruş kalkışında şahlanan ve heybetli bir küheylana benzetilebilecek bir minibüsle. </st><st c="1342">Her defasında benim incecik belli, narin görünümlü annemi sarsıp düşüreceğinden korktuğum bir minibüsle. </st><st c="1447">Tek kişilik öderdi annem. </st><st c="1473">Kucağına oturturdu beni. </st><st c="1498">Cebinde parası yok sanırdım. </st><st c="1527">Tüm ağırlığımı bacaklarına vermemek, verip de onu daha fazla yormamak için havada durmaya çalışmaktan bacaklarım ağrırdı. </st><st c="1649">Mezarlığın yanından geçerken camda yüzünün yansımasına bakardım. </st><st c="1714">Fonda akan mezar taşları üzerinde öyle genç, öyle güzel görünürdü ki onun için ölmek ölmek isterdim. </st><st c="1815">Onu dikiz aynasından kesen bıçkın minibüs şoförlerine kaşlarımı çatıp nefretle bakardım.</st></p>
		<p><em><st c="1903">“Çekin gözlerinizi çekin!</st></em></p>
		<p><em><st c="1929">Rahat bırakın annemi!”</st></em></p>
		<p><st c="1952">Son durakta minibüsten zifiri bir karanlığa inerdik. </st><st c="2006">Elektrikler yine ve hep kesik, benim uykum yine ve hep gelmiş olurdu. </st><st c="2076">Yollar hep çamurlu. </st><st c="2096">Pahalı beyaz ponponlu çoraplarımla rugan ayakkabılarıma çamur bulaşmasın diye sırtlanırdı annem beni. </st><st c="2198">Elli kilo var yoktu. </st><st c="2219">Gür saçları omuzlarına sığmayıp taşardı. </st><st c="2260">Modaya uygun uzun konçlu çizmeler giyer, pardösüsünün belini kemerle koptu kopacak gibi sıktırır, çalıştığı atölyelerde içtiği sigaraların dumanını havalara savurur, içli türküler söyleyip ağlar, ağlatır, bazen de kocaman kahkahalar atardı. </st><st c="2501">Akşamları geç vakitlerde karanlık sokaklardan namusuna söz getirmemek için hızlı hızlı yürüyerek geçer, baba evine arıyla namusuyla varırdı.</st></p>
		<p><span epub:type="pagebreak" title="57" id="page57"></span><st c="2641">Ben onun o koptu kopacak incelikteki beline bacaklarımla sımsıkı sarılırdım bu zorlu yürüyüşte. </st><st c="2738">Bata çıka içinde yürümeye çalıştığı çamurdan, karanlıktan korkmamasını ona hatırlatmak istercesine, yaşadığı zorluklara dayanma gücü vermeye çalışırcasına kollarımı da dolardım boynuna. </st><st c="2924">Gümrah saçlarına gömerdim yüzümü.</st></p>
		<figure>
			<img src="image/img2.jpg" alt="Görsel 2" />
		</figure>
		<p><st c="2957">Sokakları bir türlü asfaltlamayan belediyeye sinirlenip söylenirdi o. </st><st c="3028">Bileği burkulup sendelerdi. </st><st c="3056">Yüreğim ağzıma gelirdi benim. </st><st c="3086">Korkardım. </st><st c="3097">Yere kapaklanacağımızdan. </st><st c="3123">Çamura batacağımızdan. </st><st c="3146">Öleceğimizden.</st></p>
		<p><st c="3160">Şükür. </st><st c="3168">Ne düşer ne de ölürdük. </st><st c="3192">Mutfaklarında bol soğanlı yemeklerin pişirildiği mum ışığıyla aydınlatılmış gecekonduların, karanlık kuytu köşelerde öfkeli homurtularla konuşan ve çokça sigara içen devrimci abilerin yanı sıra yürürdük. </st><st c="3396">Gökyüzünde ay olmuş olursa şansımız olurdu. </st><st c="3440">Ana kız yanlarından usulca geçerdik.</st></p>
	</section>
	<div id="charCountTotal" value="3476"></div></body>
</html>
