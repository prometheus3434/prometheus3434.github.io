<?xml version="1.0" encoding="utf-8"?>
<html xmlns="http://www.w3.org/1999/xhtml" xmlns:epub="http://www.idpf.org/2007/ops">
  <head>
    <title>Süleyman Demirel</title>
    <meta http-equiv="Content-Type" content="text/html; charset=utf-8" />
  

</head>
  <body epub:type="epilogue">
	<section>
		<h1><span epub:type="pagebreak" title="253" id="page253"></span><st c="0">Sonuç</st></h1>
		<p><st c="6">Süleyman Demirel 17 Haziran 2015 tarihinde, 91 yaşında hayata gözlerini yumdu. </st><st c="86">2000 yılındaki emekliliğinin ardından bir daha aktif siyasete dönmedi ve geri kalan günlerini Güniz Sokak’taki evinde geçirmeyi tercih etti. </st><st c="227">Tesadüf veya değil, bir kez daha doğru zamanda doğru yerdeydi. </st><st c="290">Cumhurbaşkanlığından ayrılmasından yalnızca birkaç ay sonra, Şubat 2001’de, Türkiye tarihinin en ciddi ekonomik kriziyle karşı karşıya kaldı. </st><st c="432">Üstelik olayları tetikleyen de Başbakan Bülent Ecevit ile Cumhurbaşkanı Ahmet Necdet Sezer arasındaki bir anayasa tartışmasıydı. </st><st c="561">2001 krizi aynı zamanda 90’lara ait birçok siyasi aktörün sonu anlamına geliyordu. </st><st c="644">3 Kasım 2002’de yapılan seçimlerde barajı sadece iki parti aşarken, Adalet ve Kalkınma Partisi tek başına iktidara gelmeyi başardı. </st><st c="776">DYP, ANAP, DSP ve MHP meclis dışında kaldılar. </st><st c="823">Sonraki dönemde, Demirel Türkiye siyasal hayatının akil adamı olma rolünü benimsedi. </st><st c="908">Güniz Sokak’taki çalışma odası gerek iktidar gerekse muhalefet mensupları tarafından sıklıkla ziyaret edildi.</st></p>
		<p><span epub:type="pagebreak" title="254" id="page254"></span><st c="1017">Vefatından sekiz ay önce, İslamköy’de, kendi onuruna inşa edilen Demokrasi ve Kalkınma Müzesi ve Külliyesi’nin açılış töreninde kendi hayatının özetinden bahsettiği bir konuşma yaptı. </st><st c="1202">Bu, aynı zamanda Cumhuriyet’e bir övgüydü:</st></p>
		<blockquote>
			<p><st c="1244">Ben bu köyde doğdum. </st><st c="1266">Ailem bu köyde yaşar. </st><st c="1288">Bu köyden çıktım, Türkiye Devleti’nin en yüce makamına geldim. </st><st c="1351">Bu hikâye, İslamköy’den Çankaya’ya giden uzun ince bir yolun hikâyesi değildir sadece; bu hikâye aynı zamanda Cumhuriyet’in kalkınma, medenileşme mücadelesinin, milletimin benlik arayışının da hikâyesidir. </st><st c="1557">Esasen, bu hikâye, milletlerin hayatında kısa sayılacak bir zaman dilimini anlatır. </st><st c="1641">Öyle ki, ben, Cumhuriyet’in ilanından sonra doğmuş ilk Türkiye Cumhuriyeti Cumhurbaşkanıyım... </st><st c="1736">Ve bu köy, Cumhuriyet’in hikâyesidir, başarısının şahididir. </st><st c="1797">İslamköy’lü bir köylü çocuğu, devletin en yüce makamına seçilebilmiştir. </st><st c="1870">Ve bu, Cumhuriyet ve demokrasi sayesinde olmuştur (Demirel, 2014).</st></p>
		</blockquote>
		<p><st c="1936">Süleyman Demirel’in başarısı Cumhuriyet’in ve demokrasinin yanı sıra hayatının her döneminde izleri yoğun bir şekilde görülen pragmatizminin de eseriydi. </st><st c="2091">Öyle ki başka türlü anlaşılması ziyadesiyle zor olacak uzunlukta ve zenginlikteki yaşamı, siyasi kariyeri, karar ve tercihleri bu çerçeveden bakıldığında daha kolay anlam kazanır. </st><st c="2271">Demirel’in yaşamı ilk kez ele alındığında prensipler ile pragmatizm arasında süregelen bir gerilim göze çarpar. </st><st c="2383">Zaten çoğunlukla da tercihini faydalı olandan yana kullanır. </st><st c="2444">Fakat daha detaylı bir inceleme, Süleyman Demirel’in prensipli davranışı tercih ettiği düşünülen anların dahi aslında ya başka bir seçeneği olmadığı ya da prensipli olanı seçmenin kendisine daha faydalı olacağını düşündüğü zamanlar olduğunu gözler önüne serer. </st><st c="2705">Köylülüğüyle, mühendisliğiyle siyasi hayatı boyunca </st><span epub:type="pagebreak" title="255" id="page255"></span><st c="2757">toplumun farklı kesimlerinin desteğini almış olmasına rağmen bir türlü tam anlamıyla benimsenmemesinin sebebi de büyük ölçüde bu zamana ve zemine uygun hareket etme çabasıydı.</st></p>
	</section>
<div id="charCountTotal" value="2932"></div></body>
</html>
