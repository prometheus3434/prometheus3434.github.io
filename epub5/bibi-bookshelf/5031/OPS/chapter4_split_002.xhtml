<?xml version="1.0" encoding="utf-8"?>
<html xmlns="http://www.w3.org/1999/xhtml" xmlns:epub="http://www.idpf.org/2007/ops">
  <head>
    <title>Süleyman Demirel</title>
    <meta http-equiv="Content-Type" content="text/html; charset=utf-8" />
  

</head>
  <body epub:type="chapter">
<section>
<p><st c="0">Milliyetçi Cephe ilk bakışta erken seçimleri engelleme amaçlı pragmatik temeller üzerine dayanan bir koalisyon gibi gözükse de karakterinde yoğun bir milliyetçilik ve komünizm karşıtlığı mevcuttu. </st><st c="198">Bu, MHP ve MSP’de daha görünür bir haldeyken, daha ılımlı olarak değerlendirilebilecek AP’de koalisyonu ayakta tutmak için zaman zaman sertleşen bir söylem olarak tezahür ediyordu. </st><st c="379">Diğer bir deyişle, Süleyman Demirel’in milliyetçi söyleminde ziyadesiyle baskın olan unsur koalisyonun selametiydi. </st><st c="495">Tanıl Bora’ya göre Demirel’in koyu sol karşıtı söylemi bir yönüyle gerçekten re</st><span epub:type="pagebreak" title="145" id="page145"></span><st c="574">jime yönelik ciddi bir tehdit algısına dayansa dahi belki ondan da öncelikli olan hedef bölünen sağ cenahta toparlayıcı bir hegemonik siyaset, husumet hattı oluşturarak AP’nin gücünü rehabilite etmekti. </st><st c="778">Üstelik bu esnada paramiliter bir örgütlenme çabası içerisindeki MHP ile stratejik ittifak derecesinde yakınlaşmaktan çekinmiyordu (Bora, 2005, s. </st><st c="925">564). </st><st c="931">Hükümet yanlısı gazeteler “Meclis’te Demirel, sokakta Türkeş” sloganını kullanırken işbölümünün bir tarafı ülkücü komandolar tarafından hayata geçiriliyordu (Ahmad, 1993, s. </st><st c="1105">165). </st><st c="1111">Diğer yandan, koalisyonda yer almayan Demokratik Parti’nin Genel Başkanı Ferruh Bozbeyli de komünizmle mücadele hususunda hükümete yardımcı olduklarını söylemekten çekinmiyordu (</st><em><st c="1289">Milliyet</st></em><st c="1298">, 15 Nisan 1975). </st><st c="1316">Sağ partiler arasındaki bu uyum ve kararlılık 1970’lerin ikinci yarısında şiddetin tırmanışında önemli rol oynayacaktı.</st></p>
		<p><st c="1435">İlginç şekilde yükselen gerilimin kurbanlarından biri de Süleyman Demirel olur. </st><st c="1516">Hükümetin kurulmasından altı hafta sonra, 13 Mayıs 1975’te bir bakanlar kurulu toplantısı çıkışında Vural Önsel isimli bir kişi Demirel’e saldırır ve burun kemiğini kırar. </st><st c="1688">Polisin saldırganın cebinde CHP Çankaya Gençlik Kolu tarafından düzenlenen bir seminere giriş kartı bulduğunu açıklamasıyla tartışma şiddetlenir. </st><st c="1834">Olayın ardından Başbakanlık binasından tezahüratlarla ayrılan Demirel kötülüklerin kendisini davasından vazgeçiremeyeceğini söylerken, AP’den Seyfi Öztürk Bülent Ecevit’i anarşistlerin koruyucusu olmakla suçlar (</st><em><st c="2046">Milliyet</st></em><st c="2055">, 14 Mayıs 1975). </st><st c="2073">Savcının idamını istediği Önsel CHP’li olmadığını, emri Türkiye Halk Kurtuluş Ordusu’ndan aldığını itiraf eder. </st><st c="2185">CHP de aynı gün yayımladığı bildiride saldırganın partiyle bir ilişkisi olmadığını açıklar ve hükümeti özür dilemeye çağırır (</st><em><st c="2311">Milliyet</st></em><st c="2320">, 15 Mayıs 1975). </st><st c="2338">Olaydan bir süre sonra ise Önsel’in sadece Süleyman Demirel, Necmettin Cevheri ve İsmet Sezgin ile yakın ilişkiler içerisinde olmakla kalmayıp aynı zaman</st><span epub:type="pagebreak" title="146" id="page146"></span><st c="2491">da hükümet yanlılarının zaman zaman yazılar yazdığı </st><em><st c="2544">Sancak</st></em><st c="2550"> dergisinin eski bir çalışanı olduğu ortaya çıkar (Ahmad, 1977, s. </st><st c="2617">351). </st><st c="2623">Yükselen gerginlik kısa süre sonra CHP’ye yönelik saldırılara dönüşür. </st><st c="2694">21 Haziran 1975’te, Gerede’de, Ecevit’in otobüsü taşlanır. </st><st c="2753">Konuşması esnasında saldırganların CHP liderinin üzerine yürümeleri ve sonrasında olayların büyümesiyle korumalar havaya ateş açmak zorunda kalır (</st><em><st c="2900">Milliyet</st></em><st c="2909">, 22 Haziran 1975). </st><st c="2929">Ecevit ertesi gün yaptığı açıklamada bir tuzak olarak değerlendirdiği saldırıların AP’li Ahmet Çakmak liderliğinde gerçekleştiğini iddia eder ve hükümetin bir iç savaşı dahi göze aldığının altını çizer. </st><st c="3132">Demirel Gerede’de yaşanan olaylardan büyük üzüntü duyduğunu belirtirken, hükümete yönelik ithamları haksız ve insafsız olmakla niteler (</st><em><st c="3268">Milliyet</st></em><st c="3277">, 23 Haziran 1975). </st><st c="3297">Şiddet olayları bir sonraki gün Alparslan Türkeş’in Diyarbakır’daki mitingi sonrasında MHP ve CHP’liler arasında çıkan çatışmalarla devam eder (</st><em><st c="3441">Milliyet</st></em><st c="3450">, 24 Haziran 1975). </st><st c="3470">Bülent Ecevit’in artan şiddet olaylarına cevabı partisinin İstanbul’da organize ettiği Demokrasi ve Özgürlük Mitingi olur. </st><st c="3593">Taksim Meydanı’nda toplanan kalabalığa konuşan Ecevit, Demirel’i hükümet yanlısı basın yoluyla faşizmi desteklemekle suçlarken, İsmail Cem’in TRT Genel Müdürlüğü’nden alınarak yerine muhafazakâr görüşleriyle bilinen Nevzat Yalçıntaş’ın getirilmesini eleştirir. </st><st c="3854">Kendisinin saldırılar karşısında şapkasını alıp kaçmayacağını ve demokrasinin bekçisi olacağını da sözlerine ekler (</st><em><st c="3970">Milliyet</st></em><st c="3979">, 29 Haziran 1975). </st><st c="3999">Mitingin ardından şiddet olaylarının bir süreliğine hız kestiği göz önüne alınırsa, Ecevit’in tepkisinin Milliyetçi Cephe liderlerini daha temkinli davranmaya zorladığı söylenebilir.</st></p>
		<p><st c="4181">Başbakan Demirel’in çözmesi gereken problemler ise iç siyaset ile sınırlı değildi. </st><st c="4265">Bir önceki hükümetten devralınan sorunların başında Kıbrıs müdahalesi sonucu ortaya çıkan ABD ambargosu geliyordu. </st><st c="4380">İlişkilerde sonraki dönem</st><span epub:type="pagebreak" title="147" id="page147"></span><st c="4405">de de düzelme olmaması sonucunda ABD Temsilciler Meclisi ambargoyu uzatma kararı verdiğinde, Demirel de ambargo kalkmadan iki ülke arasında işbirliği görüşmelerinin yapılamayacağını söylüyordu (</st><em><st c="4600">Milliyet</st></em><st c="4609">, 3 Ağustos 1975). </st><st c="4628">Ardından da ülkedeki ortak hava üslerinin Türk Silahlı Kuvvetleri’ne devredilmesine karar verildi. </st><st c="4727">Buradaki asıl amacın 1970’lerde ülkede hâlâ yoğun biçimde hissedilen Amerikan karşıtlığını milliyetçi fikirlerle destekleyerek oya dönüştürmek olduğunu söylemek mümkündür. </st><st c="4899">Zira Süleyman Demirel için o dönemde önemli olan koalisyonu mümkün olduğu kadar sürdürüp, yaklaşan seçimlerden AP’nin daha güçlü çıkmasını sağlamaktı. </st><st c="5050">Üstelik Demirel’in siyasi kariyerinin herhangi bir döneminde ABD karşıtı bir görüşe sahip olduğunu söylemek ziyadesiyle tartışmaya açık bir iddia olur.</st></p>
		<p><st c="5201">ABD ile ilişkilerde kayda değer bir ilerleme sağlanamazken, MSP lideri Necmettin Erbakan’ın Demirel’i Milliyetçi Cephe’yi bölmekle suçlaması (</st><em><st c="5344">Milliyet</st></em><st c="5353">, 10 Ağustos 1975) hükümetin kırılgan yapısını bir kez daha gözler önüne serer. </st><st c="5433">Diğer yandan, iddialar AP’nin sağdaki oyları pekiştirme hedefi düşünüldüğünde kısmen doğruluk payı da taşıyordu. </st><st c="5546">Üstelik iki parti arasındaki sorunlar 12 Mart’ın hemen sonrasına dayanıyordu. </st><st c="5624">Abdi İpekçi’ye göre AP’liler Erbakan’ın MSP’sinin partilerini bölmek için kurulduğunu düşünüyordu. </st><st c="5723">Bu vesileyle, partinin düşmanları Erbakan’ı İsviçre’den dönerek yeni bir parti kurma hususunda özendirmekten çekinmemişlerdi (</st><em><st c="5849">Milliyet</st></em><st c="5858">, 21 Ağustos 1975). </st><st c="5878">İki koalisyon ortağı arasındaki gerginliğin ciddi bir hükümet krizine dönüşmesiyse Demirel’in Milliyetçi Cephe’deki partilerin birleşmesi fikrini ortaya atması ve bunun diğer liderlerden destek bulmasıyla engelleniyordu (</st><em><st c="6099">Milliyet</st></em><st c="6108">, 3 Eylül 1975).</st></p>
		<p><st c="6124">12 Ekim 1975’te yapılacak olan senato kısmi seçimleri partilerin seçmen nezdindeki desteğini görmeleri açısından </st><span epub:type="pagebreak" title="148" id="page148"></span><st c="6238">önemli bir fırsattı. </st><st c="6259">Bu çerçevede seçim kampanyaları da son altı aydaki siyasi söylemlerle paraleldi. </st><st c="6340">Üstelik yaşananlar da benzerdi. </st><st c="6372">Bülent Ecevit’in mitingleri diğer parti taraftarlarının saldırılarına uğrarken, Demirel hükümetin olaylarla ilgisinin olmadığını vurguluyordu. </st><st c="6515">Bununla da kalmayarak şiddetin sorumlusunun Ecevit ve CHP olduğunu iddia ediyordu. </st><st c="6598">Gümüşhane’deki bir konuşmasında Samsun’daki bir fabrikanın en hassas aletlerini dinamitle havaya uçuran aşırı solcuların CHP tarafından himaye edildiğini söylemesi de yine aynı anlayışın ürünüydü (Demirel, 1975, s. </st><st c="6813">95). </st><st c="6818">Demirel’in kullandığı fabrika örneği, AP için kalkınma ve refah gibi kavramların âdeta kutsal nitelikte olduğunun bir göstergesiydi. </st><st c="6951">Bu yaklaşım aslında siyasi kariyerinin tamamı boyunca vurguladığı “Büyük Türkiye” idealinin bir parçasıydı. </st><st c="7059">Sanayileşme ve taşradan şehre göç gibi bir sürü faktör sonucunda ciddi bir sosyoekonomik dönüşüm yaşayan ülkede, “Büyük Türkiye” hızla büyüyen alt ve orta kesimlere kendilerini özdeşleştirebilecekleri bir ideal sunuyordu. </st><st c="7281">Demirel’e göre bu güçlü, müreffeh, iç barışın, kardeşliğin ve beraberliğin devamlı olduğu bir ülke tasviriydi (Demirel, 1977, s. </st><st c="7410">87). </st><st c="7415">Bu çerçevede, fabrikaya yapılan bir saldırı aslında “Büyük Türkiye” idealine yönelikti. </st><st c="7503">Giresun’daki bir konuşması Demirel’in milliyetçilik anlayışı açısından da dikkat çekicidir:</st></p>
		<blockquote>
			<p><st c="7594">Büyük Türkiye doktrin üzerine kurulamaz. </st><st c="7636">Solculuk Büyük Türkiye’yi meydana getiremez. </st><st c="7681">Milliyetçiliğin gereği olan ilham ve akılcılık Büyük Türkiye’yi yapmaya yetecektir. </st><st c="7765">Aslında solculuk Büyük Türkiye’yi yapmayı zihinlerine sığdıramayanların, bunun nasıl mümkün olacağını kestiremeyenlerin, daha doğrusu Türkiye’yi büyük yapmaktan korkanların, o cesareti, o azmi, kendilerinde bulamayanların büyülü reçeteler aramasından ibarettir (Demirel, 1975, s. </st><st c="8045">126-127).</st></p>
		</blockquote>
		<p><span epub:type="pagebreak" title="149" id="page149"></span><st c="8054">Yine de Demirel için öncelik sağın bütünlüğünü korumaktı. </st><st c="8113">Bu vesileyle olası bir bölünmenin sola hizmet edeceği hususunda seçmenini uyarıyordu (</st><em><st c="8199">Milliyet</st></em><st c="8208">, 16 Eylül 1975). </st><st c="8226">Ortağı Necmettin Erbakan ise aynı hassasiyeti paylaşmıyor, hatta seçimlerden iki gün önceki bir konuşmasında AP ve CHP’nin peşinden gitmenin delilik olduğunu söylemekten kaçınmıyordu (</st><em><st c="8410">Milliyet</st></em><st c="8419">, 11 Ekim 1975). </st><st c="8436">Koalisyonu korumak dışında çok fazla seçeneği olmayan Demirel ise bu tavır karşısında sessizliğini korumak zorunda kalıyordu.</st></p>
		<p><st c="8561">12 Ekim’de yapılan ara seçimler sırasıyla yirmi yedi ve yirmi beşer sandalye kazanan AP ve CHP’nin güçlerini koruduğunu gösteriyordu. </st><st c="8696">MSP’nin sadece iki senatörlük elde etmesi Erbakan’ın kaygılarını haklı çıkarıyordu. </st><st c="8780">Sonuçlar olası bir genel seçimde AP ve CHP oylarında artışa işaret ederken, MSP için bu rakam yarı yarıya bir düşüşten ibaretti. </st><st c="8909">Demokratik Parti ve CGP zayıflarken, MHP oylarında ciddi bir artış söz konusu olabilirdi (</st><em><st c="8999">Milliyet</st></em><st c="9008">, 15 Ekim 1975). </st><st c="9025">Resmî sonuçların açıklanmasının ardından hem Demirel hem de Ecevit ilk seçimde iktidar olacaklarını iddia ederken, AP oylarındaki beklentilerin ötesinde yükseliş Demirel’in daha özgüvenli hareket etmesine sebep olacaktı. </st><st c="9246">Hükümet için asıl sorun ise MSP’nin kötü performansı sonrasında Erbakan’ın partisinin AP tarafından yutulmasını engellemek için muhalif söylemini daha da sertleştirmesiydi. </st><st c="9419">Tam da bu noktada bağımsızların sözcüsü konumundaki Sadettin Bilgiç’in olası bir hükümet krizi halinde kurulacak bir CHP-Demokratik Parti koalisyonunu destekleyecekleri yönündeki beyanı (</st><em><st c="9606">Milliyet</st></em><st c="9615">, 16 Ekim 1975) da Milliyetçi Cephe’nin geleceği hakkında şüphe uyandırıyordu. </st><st c="9694">Özetle kısmi seçim sonuçları AP’yi daha güçlendirmesine rağmen koalisyonu daha kırılgan hale getirmişti.</st></p>
		<p><st c="9798">Erken seçimlerin kısa vadede gerçekleşmeyeceğini anlayan Süleyman Demirel ise koalisyonu sürdürmek için ortak</st><span epub:type="pagebreak" title="150" id="page150"></span><st c="9908">larına taviz vermeye devam eder. </st><st c="9942">Muhalefete yönelik söylemi de sokaktaki gerilime paralel bir yükseliş gösterir. </st><st c="10022">Bir basın toplantısında sarf ettiği “Komünistler devleti koruyan güçlere faşist güçler derler,” (</st><em><st c="10119">Milliyet</st></em><st c="10128">, 11 Aralık 1975) sözleri bu duruma örnek teşkil eder. </st><st c="10183">Şiddet olaylarının yaygınlaşmasının ardından sıkıyönetim seçeneğini masaya getirirken, olayların kökünü kurutmak için gerekli her şeyin yapılacağını söyler. </st><st c="10340">Bu çözümlerden biri de üniversitelere el konulmasıdır (</st><em><st c="10395">Milliyet</st></em><st c="10404">, 10 Ocak 1976). </st><st c="10421">Diğer yandan, AP’yi ve hükümeti MHP’li komandoların şiddet eylemleriyle ilişkilendiren suçlamaları reddeder. </st><st c="10530">Sol görüşlü öğrenci Hakan Yurdakuler’in öldürülmesinin ardından yaptığı açıklamada hükümetin olaylarla bir ilgisi olmadığını, failleri bulamamanın onları himaye etmek anlamına gelmediğini söyler (</st><em><st c="10726">Milliyet</st></em><st c="10735">, 10 Nisan 1976). </st><st c="10753">Demirel’in hükümeti aklamak için olanca çabasına karşın, koalisyon ortağı Alparslan Türkeş daha sert bir tavır takınmaktan çekinmez. </st><st c="10886">Her kanlı olayın arkasında CHP’li siyaset ustalarının olduğunu, milliyetçi gençlerin çekilmesi halinde devlete komünistlerin hâkim olacağını iddia eder (</st><em><st c="11039">Milliyet</st></em><st c="11048">, 12 Nisan 1976). </st><st c="11066">Türkeş’in çıkışları büyük ölçüde kendi partisinin görüşünü yansıtıyor olsa da, Demirel’in konumunu ve koalisyonu koruma arzusu ve bu yönde verdiği tavizler ortaklarının daha pervasızca davranmasına sebep oluyordu. </st><st c="11280">Diğer yandan, başbakana göre de sokaktaki şiddetin sorumluları sağdan ziyade radikal soldu. </st><st c="11372">Bu yaklaşım zaman zaman gündeme gelen olası bir AP-CHP işbirliğini de büyük ölçüde imkânsız hale getiriyordu. </st><st c="11482">Demirel’i ve gündemi o dönem en az siyaset kadar meşgul eden bir diğer konu yeğeni Yahya Demirel’in kendisine yönelik hayalî ihracat suçlamaları dolayısıyla tutuklanmasıydı. </st><st c="11656">Yeğen Demirel iki ay sonra kefaletle serbest kalsa dahi ailesi hakkındaki yolsuzluk iddiaları Süleyman Demirel’in imajına ciddi anlamda zarar veriyordu.</st></p>
		<p><span epub:type="pagebreak" title="151" id="page151"></span><st c="11808">Milliyetçi Cephe’nin baskısına rağmen 1976 yılı Türkiye’de emek hareketi için önemli bir yıldı. </st><st c="11905">Devlet Güvenlik Mahkemeleri’nin (DGM) kurulmasına muhalefet için DİSK’in çağrısı ve CHP’nin desteğiyle 1 Mayıs’ta Taksim’de yapılan mitinge büyük bir kalabalık katılırken, gün olaysız tamamlanıyordu. </st><st c="12105">Diğer yandan, hükümetin DGM’leri ülkeye yayılan şiddetin çözümünde önemli bir araç olarak görmesi ve ısrarcı olması dolayısıyla protestolar devam ediyordu. </st><st c="12261">Direniş kısa sürede aralarında </st><em><st c="12292">Profilo</st></em><st c="12299"> ve </st><em><st c="12303">Ereğli Demir Çelik</st></em><st c="12321">’in de yer aldığı farklı bölgelerdeki tesislere yayılırken, mecliste CHP’nin güçlü muhalefeti Demirel’i geri adım atmak zorunda bırakıyor ve DGM’ler 10 Ekim’de Anayasa Mahkemesi’nin kararının yürürlüğe girmesiyle kaldırılıyordu (</st><em><st c="12551">Milliyet</st></em><st c="12560">, 11 Ekim 1976). </st><st c="12577">Bu aynı zamanda mahkemelerin en önemli savunucusu olan Süleyman Demirel için önemli bir yenilgiydi. </st><st c="12677">Hatta Ferruh Bozbeyli bunun güvensizlik oyu anlamına geldiğini iddia ederek hükümeti istifaya davet ediyordu (</st><em><st c="12787">Milliyet</st></em><st c="12796">, 14 Ekim 1976).</st></p>
		<p><st c="12812">1976’nın ortalarına gelindiğinde siyasi kutuplaşma, koalisyona dair sorunlar ve aile fertlerine yönelik yolsuzluk iddiaları Süleyman Demirel’i bir yıl öncesine göre daha zayıf bir konuma getirmişti. </st><st c="13012">Fakat parti içerisindeki güçlü konumu devam ediyordu. </st><st c="13066">AP’nin Sekizinci Büyük Kongresi’nde bir kez daha genel başkan seçilirken, Demokratik Parti içerisindeki önemli isimleri de tekrar parti çatısı alında toplamayı başarıyordu. </st><st c="13239">Nilüfer Gürsoy, Mutlu Menderes, Sadettin Bilgiç’in üst sıralardan genel idare kuruluna seçilmeleri eski kırgınlıkların bir nebze de olsa üstesinden gelindiğinin göstergesiydi. </st><st c="13415">Senato kısmi seçimlerinde Celal Bayar’ın desteğinin alınmasının ardından muhaliflerin partiye dönüşü sağ cenahtaki seçmen nezdinde AP’yi tekrar güçlü bir konuma getiriyordu. </st><st c="13589">Bu bir anlamda 1969 bütçe görüşmeleri sonrası merkez sağdaki ayrışmanın sona ermesi yolunda da </st><span epub:type="pagebreak" title="152" id="page152"></span><st c="13684">önemli bir işaretti. </st><st c="13705">Abdi İpekçi AP’nin 1970 bölünmesinin olumsuzluklarını gidermesinin ardından daha güçlü bir konuma geldiğini ve erken seçim fikrine daha yakın olduğundan bahseder. </st><st c="13868">Diğer yandan, İpekçi’ye göre Demirel koalisyonu ne pahasına olursa olsun devam ettirmek isteyecekti. </st><st c="13969">Zira istifa halinde olası bir CHP-MSP koalisyonu seçimler öncesinde AP’nin tercih etmeyeceği bir senaryoydu (</st><em><st c="14078">Milliyet</st></em><st c="14087">, 26 Ekim 1976).</st></p>
		<p><st c="14103">Hükümetinin günlerinin sayılı olduğunun farkında olan Süleyman Demirel’in tavrı yine doğru zamanı beklemek olur. </st><st c="14217">Bu esnada koalisyonun AP için vazgeçilmez olmadığına dair mesajlar vermeye devam eder. </st><st c="14304">Şiddet olaylarının artarak devam etmesi ve ekonomideki kötü gidişin de etkisiyle erken seçime yönelik hamlelerine başlar. </st><st c="14426">1977’nin başlarında, parti genel kurulundaki bazı üyelerin önerisini destekleyerek Haziran’da yapılacak bir seçime evet diyeceğinin sinyalini verir (</st><em><st c="14575">Milliyet</st></em><st c="14584">, 21 Ocak 1977). </st><st c="14601">Bu çıkışa CHP de kayıtsız kalmaz. </st><st c="14635">Neredeyse üç hafta sonra hem Demirel hem Ecevit erken seçime hazır olduklarını beyan ederler (</st><em><st c="14729">Milliyet</st></em><st c="14738">, 12 Şubat 1977). </st><st c="14756">Senato kısmi seçimlerinde oylarındaki düşüş dolayısıyla beklediğini bulamayan MSP ise seçime karşıdır. </st><st c="14859">Bu vesileyle Necmettin Erbakan erken seçimin sorunlara çözüm getirmeyeceğini iddia eder (</st><em><st c="14948">Milliyet</st></em><st c="14957">, 20 Şubat 1977). </st><st c="14975">Fakat meclisteki partilerin çoğunun erken seçim taraftarı olmaları dolayısıyla Nisan ayının başlarında yapılan oylamada seçimlerin 5 Haziran 1977 tarihinde yapılmasına 342 evet oyuyla karar verilir. </st><st c="15174">CHP, AP, CGP ve MHP olumlu oy kullanırken, Demokratik Parti çekimser kalır. </st><st c="15250">MSP’den ise sadece bir milletvekili oylamaya katılarak ret oyu kullanır (</st><em><st c="15323">Milliyet</st></em><st c="15332">, 6 Nisan 1977).</st></p>
		<p><st c="15348">Ülke hızla seçimlere doğru yol alırken sokaktaki şiddetin boyutları artmaya devam eder. </st><st c="15437">Bülent Ecevit Niksar ve Şiran’da saldırıya uğrarken, Erzincan’da olayların kontrolden </st><span epub:type="pagebreak" title="153" id="page153"></span><st c="15523">çıkmasının ardından kürsüde etrafını saran korumalar çektikleri silahlarını kalabalığa yöneltmek zorunda kalır (</st><em><st c="15635">Milliyet</st></em><st c="15644">, 29 Nisan 1977). </st><st c="15662">Fakat olayların en kanlısı 1 Mayıs’ta Taksim’de yaşanır. </st><st c="15719">DİSK’in çağrısıyla toplanan kalabalığın üzerine açılan çapraz ateş ve polis panzerlerinin müdahalesinin yarattığı panik sonucunda otuz altı kişi hayatını kaybeder (</st><em><st c="15883">Milliyet</st></em><st c="15892">, 3 Mayıs 1977). </st><st c="15909">Olayların ardından, her iki taraf birbirini suçlamaya devam eder. </st><st c="15975">O dönem CHP’den milletvekili olan Süleyman Genç yıllar sonra bir mülakatında olayın gelmiş geçmiş en büyük provokasyonlardan biri olduğunu söyler ve aydınlatılması için Milli İstihbarat Teşkilatı ve Özel Harp Dairesi’nin arşivlerini işaret eder. </st><st c="16221">AP’li İsmet Sezgin’e göre ise yaşananlar bir toplumsal olayın kışkırtılarak sabote edilmesi ve polisin aciz kalmasından ibarettir (Birand, Bila ve Akar, 1999, s. </st><st c="16383">69). </st><st c="16388">Aralarında Demirel’in de yer aldığı farklı görüşlerden siyasetçiler olay sonrası üzüntülerini dile getirirken ilerleyen zamanda olay aydınlatılamaz, tehditler de devam eder. </st><st c="16562">Neredeyse bir ay sonra Bülent Ecevit partisinin İstanbul’daki mitinginde suikasta uğrayacağına dair bir istihbarat aldığından bahseder. </st><st c="16698">Haberi gönderen ise bizzat Başbakan Demirel’dir. </st><st c="16747">Bunun kampanyasını engelleme yönünde bir hamle olduğunu düşünen Ecevit daha önce belirlenen zamanda Taksim’de olacağını söyler. </st><st c="16875">Sıkı güvenlik önlemleri altında gerçekleşen miting olaysız sona erer.</st></p>
		<p><st c="16944">Sokaktaki şiddet olayları liderlerin diline de yansır. </st><st c="17000">Seçim kampanyaları boyunca gerek Demirel gerekse Ecevit birbirlerini sert biçimde eleştirir. </st><st c="17093">Kanlı 1 Mayıs’tan bir hafta sonra bir konuşmasında, Ecevit bir CHP-AP koalisyonunun imkânsızlığını vurgular. </st><st c="17202">Taksim’de yaşananlarda devlet içinde yer alan fakat demokratik hukuk devletinin denetim alanı dışındaki bazı örgütlerin etkili olduğunu ve hükümetin iki kanadının da bunlardan faydalanmak istediğini öne sürer </st><span epub:type="pagebreak" title="154" id="page154"></span><st c="17411">(</st><em><st c="17412">Milliyet</st></em><st c="17420">, 8 Mayıs 1977). </st><st c="17437">Demirel bu iddiaları reddederken CHP’yi devlete silah çekenlerin koruyucusu olmakla itham eder (</st><em><st c="17533">Milliyet</st></em><st c="17542">, 17 Mayıs 1977). </st><st c="17560">AP’nin “Kervan yürüyecektir” başlıklı seçim beyannamesinde de sertleşen dilin yansımaları açıkça görülür. </st><st c="17666">Önceki muadillerine oranla ziyadesiyle kısa ve ideolojik olan otuz yedi sayfalık beyannamenin büyük kısmı CHP ve komünizm karşıtlığının yanı sıra milliyetçiliğin yüceltilmesinden ibarettir. </st><st c="17856">Metnin sonunda bütün vatandaşlar Büyük Türkiye etrafında toplanmaya, milliyetçiler ise AP’de birleşmeye davet edilir (Adalet Partisi, 1977, s. </st><st c="17999">38). </st><st c="18004">Diğer yandan, Demirel’in asıl hedefindeyse Necmettin Erbakan ve MSP vardı. </st><st c="18079">Bu vesileyle Tokat mitinginde “milli görüş”ün bir safsatadan ibaret olduğunu iddia eder (</st><em><st c="18168">Milliyet</st></em><st c="18177">, 18 Mayıs 1977). </st><st c="18195">Ertesi gün Bolu’da MSP’yi CHP’ye koltuk değneği olmakla suçlar (</st><em><st c="18259">Milliyet</st></em><st c="18268">, 19 Mayıs 1977). </st><st c="18286">Süleyman Demirel’in bu çıkışlarının arkasındaki en önemli nedenin halihazırda güç kaybettiği aşikâr olan MSP’yi devre dışı bırakarak sağ oyları AP çatısı altında toplamak olduğunu söylemek yanlış olmaz.</st></p>
		<p><st c="18488">5 Haziran 1977’de yapılan seçimlerin sonuçları ise Türkiye için yeni bir koalisyona işaret eder. </st><st c="18586">CHP ve AP sırasıyla % 41,4 ve % 36,9 oranlarında oy alırken, bunun meclisteki karşılığı 213 ve 189’ar sandalye olur. </st><st c="18703">Hükümet ortakları MSP yirmi dört, MHP on altı milletvekili çıkarırken, Demokratik Parti ve CGP toplamda dört sandalye ile yetinmek durumunda kalır. </st><st c="18851">% 72’lik katılım oranı ise 27 Mayıs sonrası dönemdeki en yüksek orandır (TÜİK, 2012, s. </st><st c="18939">25). </st><st c="18944">Sonuçlar özellikle Demokratik Parti için ciddi bir hezimet anlamına geliyordu. </st><st c="19023">Genel Başkan Ferruh Bozbeyli’nin seçilememesi de partinin ömrünü ve misyonunu tamamladığının bir göstergesiydi. </st><st c="19135">MSP’nin sandalyeleri bir önceki döneme göre yarı yarıya azalırken en çarpıcı yükseliş ise milletvekili sayısını üçten on altıya çıkaran MHP’ye aitti.</st></p>
		<p><span epub:type="pagebreak" title="155" id="page155"></span><st c="19284">AP’nin sağı tek bir çatı altında toplama hedefi ilk etapta başarılı olmuş gibi gözükse de CHP’nin elde ettiği yüksek oy oranı Demirel’i tekrar eski ortaklarıyla işbirliği arayışına itiyordu. </st><st c="19476">Resmî sonuçların açıklanmasının ardından seçimlerle çözülmeyen hükümet sorununun partiler arası müzakerelerle çözüleceğini ve milliyetçilerin birleşmeleri gerektiğini söylemesi de bu durumun bir göstergesiydi (</st><em><st c="19686">Milliyet</st></em><st c="19695">, 9 Haziran 1977). </st><st c="19714">Bu yaklaşım aynı zamanda Demirel’in bir kez daha başbakan olmak uğruna ülkeyi kutuplaştıran milliyetçi tutumundan vazgeçmeyeceği anlamına geliyordu. </st><st c="19863">Yeni meclis dağılımında koalisyon ortağı bulması neredeyse imkânsız olan CHP lideri Bülent Ecevit’in ise hükümeti kurabilmek için sadece on üç milletvekiline ihtiyacı vardı. </st><st c="20037">Bu vesileyle devlete ve millete karşı sorumluluğunu bilen, parti bağını aşan herkesin hükümetin çözümü için fedakârlık yapması gerektiğini söylüyordu (</st><em><st c="20188">Milliyet</st></em><st c="20197">, 11 Haziran 1977). </st><st c="20217">Durumun AP için tehlike arz ettiğinin farkında olan Demirel de rakibinin çoğunluğu elde etmek için her çareye başvuracağını iddia ediyordu (</st><em><st c="20357">Milliyet</st></em><st c="20366">, 12 Haziran 1977). </st><st c="20386">Bütün bunlara rağmen yeterli sayıya ulaşamayan Ecevit yine de güvenoylamasına gideceğini açıkladığında meclisteki sağ partilerin tepkileriyle karşılaşıyordu. </st><st c="20544">Demirel’in eski ortaklarıyla temaslarını artırması neticesinde ortaya çıkan bildiride Milliyetçi Cephe liderleri Ecevit hükümetini gayrimeşru saydıklarını açıklıyordu (</st><em><st c="20712">Milliyet</st></em><st c="20721">, 1 Temmuz 1977). </st><st c="20739">Günler sonra yapılan oylamada hükümetin güvenoyu alamamasının ardından Bülent Ecevit istifasını verirken, Cumhurbaşkanı Fahri Korutürk görevi Süleyman Demirel’e veriyordu.</st></p>
		<p><st c="20910">Demirel daha önce Ecevit de dahil olmak üzere tüm liderlerle görüşeceğini beyan etmiş olsa dahi asıl amacı yeni bir Milliyetçi Cephe hükümetiydi. </st><st c="21057">Bu çerçevede ziyaret ettiği Alparslan Türkeş ve Necmettin Erbakan’dan gelen olumlu yanıtların ardından Bülent Ecevit’in tarafsız bir başbakan </st><span epub:type="pagebreak" title="156" id="page156"></span><st c="21199">liderliğinde kurulacak bir AP-CHP koalisyonu teklifini reddeder (</st><em><st c="21264">Milliyet</st></em><st c="21273">, 8-9 Temmuz 1977). </st><st c="21293">Partiler arası müzakereler bakanlık sayılarının paylaşımı ve Erbakan’ın daha fazla şart öne sürmesi gibi nedenlerle beklenenden uzun sürer. </st><st c="21433">Hükümet 21 Temmuz’da açıklandığında Demirel’in verdiği tavizlerin boyutu da ortaya çıkar. </st><st c="21523">Koalisyonun ana ortağı konumundaki AP on altı bakanlık alırken, MSP ve MHP için bu rakamlar sırasıyla sekiz ve beşti (</st><em><st c="21641">Milliyet</st></em><st c="21650">, 22 Temmuz 1977). </st><st c="21669">Meclis’teki sandalye sayılarıyla aldıkları bakanlıklar arasındaki orantısızlığın arkasındaki en önemli faktörse Demirel’in bu iki parti olmadan çoğunluğu elde edemeyeceğinin farkında olmasıydı. </st><st c="21863">İktidarda olmak için ne ölçüde taviz verebileceği bir anlamda pragmatizmine de ayna tutuyordu.</st></p>
		<p><st c="21957">Öncekinin aksine, İkinci Milliyetçi Cephe Hükümeti’nin programı muhalefetle demokratik ve medeni ilişkiler kurulması gibi konuları da içeriyordu (</st><em><st c="22104">Milliyet</st></em><st c="22113">, 28 Temmuz 1977). </st><st c="22132">Fakat bu yaklaşım 1975-1977 yılları arasında yaşananları unutturmak için yeterli değildi. </st><st c="22222">Meclis’te uzun tartışmaların ardından, hükümet güvenoyu almayı başarırken, sokaktaki şiddet olaylarıyla mücadelede önceki dönemden farklı davranılmayacağı kısa sürede ortaya çıkıyordu. </st><st c="22407">Zira AP, MHP kadrolarının bürokraside yuvalanmasına ve kolluk kuvvetlerinin komandoların şiddet eylemlerine müsaade etmesine seyirci kalıyordu. </st><st c="22551">Bu tavırda Demirel’in koalisyonu sürdürmeye yönelik çabasının yanı sıra MHP’lilerin komünistlerle mücadelede önemli rol oynadığına dair inancı da etkili oluyordu (Demirel, 2004, s. </st><st c="22732">72). </st><st c="22737">Diğer yandan, Demirel konuya tamamıyla kayıtsız değildi. </st><st c="22794">Fakat MHP’nin seçimlerde oyunu ciddi anlamda artırmış olması dolayısıyla temkinli davranmayı tercih ediyordu. </st><st c="22904">Bu tavizler de kaçınılmaz olarak AP içinde şahsına ve hükümete yönelik bir muhalefetin ortaya çıkmasına sebep oluyordu. </st><st c="23024">Hatay Senatörü Mustafa Deliveli AP tabanının MHP’ye kaydığını ve du</st><span epub:type="pagebreak" title="157" id="page157"></span><st c="23091">rumun sorumlusu olarak gördüğü hükümetin çekilmesi gerektiğini iddia ediyordu. </st><st c="23171">Demirel eleştirilere karşı çıkarken şartlar el verdikçe hükümette kalacaklarını söylüyordu. </st><st c="23263">AP’den bir kaymanın olmadığını, olması halinde de bunun MHP’nin seçim öncesindeki yoğun çalışmasının bir neticesi olduğunu ekliyordu (</st><em><st c="23397">Milliyet</st></em><st c="23406">, 6 Ekim 1977). </st><st c="23422">MHP İzmir İl Başkanı Osman Kırkyaşaroğlu ise Demirel’in aksine AP tabanının kendilerine kaydığını, yüzlerce AP’linin MHP’ye katıldığını öne sürüyordu. </st><st c="23573">Kırkyaşaroğlu’na göre tabanı belli olmayan AP yok olmaya mahkûmdu. </st><st c="23640">Abdi İpekçi’ye göre ise söz konusu kayma Demirel’in cepheciliğinin sonucuydu. </st><st c="23718">Zira ortaya çıkan kutuplaşma, kutuplarda yer alan partilerin güçlenmelerine sebep olmuştu (</st><em><st c="23809">Milliyet</st></em><st c="23818">, 8 Ekim 1977). </st><st c="23834">Bütün bu tartışmalar meclis aritmetiğinin hassas dengeleriyle bir arada düşünüldüğünde, hükümetin günlerinin sayılı olduğu aşikârdı.</st></p>
		<p><st c="23966">1977 yılında tartışmaya sebep olan bir diğer konuysa kara kuvvetleri komutanının atanmasıydı. </st><st c="24061">Namık Kemal Ersun’un hükümetin kararıyla emekliye sevk edilmesinin ardından göreve kimin getirileceği Süleyman Demirel ve Fahri Korutürk arasında anlaşmazlığa sebep olmuştu. </st><st c="24235">Teamüle göre kara kuvvetleri komutanları zamanı geldiğinde genelkurmay başkanlığı görevine terfi ettiriliyor, burada da kıdem esas alınıyordu. </st><st c="24378">Fahri Korutürk ve komutanlara göre atanacak isim ilk sıradaki Adnan Ersöz olmalıydı. </st><st c="24463">Krizin sebebiyse Demirel’in daha iyi ilişkiler içerinde olduğu Ali Fethi Esener’i tercih etmesiydi. </st><st c="24563">Ordunun hiyerarşik yapısına uymayan bu karar Korutürk tarafından iki defa veto edilmesine rağmen Demirel geri adım atmıyordu. </st><st c="24689">Yıllar sonra bir mülakatında cumhurbaşkanını ikna etmek için Florya’ya ziyarete gittiğini, konunun hükümetin prestiji ile yakından alakalı olduğunu söylediğini fakat Korutürk’ün cevabının olumsuz olduğunu söylüyordu (Birand, Bila ve Akar, 1999, </st><span epub:type="pagebreak" title="158" id="page158"></span><st c="24934">s. </st><st c="24937">82). </st><st c="24942">Kriz, o dönemde emekliliği bekleyen ve tarafsız bir aday olarak görülen Kenan Evren’in göreve atanmasıyla çözülüyordu.</st></p>
		<p><st c="25060">1977’nin son çeyreğinde ise gerek ambargolar gerekse dünya ekonomisindeki bozulma Türkiye’yi önemli bir darboğazın içine itiyordu. </st><st c="25192">Hükümet için tek çare IMF’ye başvurmaktı. </st><st c="25234">Bu vesileyle petrol ürünlerinden elektriğe, ulaştırmadan demir, çimento ve gazete kâğıdına uzanan bir yelpazede zamlar yapılırken, hükümet bildirisinde kömür, şeker, çay, bez, tüp gaz gibi ürünlerde fiyat artışları olmayacağının altı çiziliyordu. </st><st c="25481">Demirel’e göre tedbirlerin amacı enflasyonu önlemekti (</st><em><st c="25536">Milliyet</st></em><st c="25545">, 9-10 Eylül 1977). </st><st c="25565">Zam dalgası ülke içerisinde ciddi tepkilerle karşılaşsa da adımlar IMF tarafından yeterli bulunmamıştı. </st><st c="25669">Bu vesileyle Türk lirası dolar karşısında % 10 değer kaybederken, Maliye Bakanı Cihat Bilgehan kur ayarlamasının istikrar tedbirlerinin son bölümü olduğunu ve ihracatı arttırma hedefine yönelik yapıldığını söylüyordu (</st><em><st c="25887">Milliyet</st></em><st c="25896">, 23 Eylül 1977). </st><st c="25914">Önlemler iktisadi açıdan büyük ölçüde gerekli olsa da hükümetin seçmen nezdinde ciddi anlamda elini zayıflattığı bir gerçekti.</st></p>
		<p><st c="26040">Muhalefetteki Bülent Ecevit için yaklaşan yerel seçimler önemli bir fırsattı. </st><st c="26119">Seçim gezilerinde yaptığı konuşmalarda ekonomideki sorunları öne çıkarıyor ve hükümetin sonunun yaklaştığı mesajını veriyordu. </st><st c="26246">Ecevit’e göre 11 Aralık’taki yerel seçimler Türkiye’nin kurtuluş seçimleri olacaktı (</st><em><st c="26331">Milliyet</st></em><st c="26340">, 26 Kasım 1977). </st><st c="26358">Seçim günü geldiğinde ortaya çıkan sonuçlar da AP’nin gerilediğini gösteriyordu. </st><st c="26439">İl Genel Meclisi seçimi sonuçlarına göre CHP yaklaşık olarak % 42 oranında oy alırken AP için bu oran % 37’ydi. </st><st c="26551">Üstelik CHP sadece İstanbul, Ankara ve İzmir gibi büyük şehirleri kazanmakla kalmamış, AP’nin tarihsel olarak güçlü kabul edildiği birçok bölgede de başarılı sonuçlar almıştı (TODAİE, 2017).</st></p>
		<p><st c="26741">Yerel seçimlerin ardından AP’den kopuşlar hızlanmaya </st><span epub:type="pagebreak" title="159" id="page159"></span><st c="26795">başlamıştı. </st><st c="26807">İstifaların on ikiye ulaşmasının ardından verilen gensoru hükümet için yolun sonu anlamına geliyordu. </st><st c="26909">1977’nin son gününde yapılan oylamada 218 olumlu oya karşılık 228 güvensizlik oyu sonucunda hükümet düşerken, Süleyman Demirel de başbakanlık görevinden istifa ediyordu (</st><em><st c="27079">Milliyet</st></em><st c="27088">, 1 Ocak 1978). </st><st c="27104">Bu aynı zamanda üç yıl boyunca ülkeyi âdeta felç eden şiddetin baş sorumlusu olan Milliyetçi Cephe Hükümetleri döneminin de bitişiydi. </st><st c="27239">Başbakan Demirel’in koalisyonu ayakta tutmak uğruna kullandığı kutuplaştırıcı dil ve hızla kötüleşen ekonomi gerek kendisinin gerekse partisinin seçmen nezdindeki itibarını ciddi anlamda zayıflatmıştı.</st></p>
		<p><st c="27440">Milliyetçi Cephe’den gensoruyla kurtulmayı başaran Bülent Ecevit ise yeni hükümetini on bir bağımsız milletvekilinin desteğiyle kuruyordu. </st><st c="27580">Bu esnada İstanbul’da Güneş Motel’de yapılan pazarlıklar ve bu isimlerin on tanesine bakanlık verilmesi kendisini ve hükümeti henüz ilk günden yoğun eleştirilere maruz bırakıyordu. </st><st c="27761">1970’lerin ikinci Ecevit hükümeti az farkla güvenoyu almasına rağmen, asıl mücadele bundan sonra başlıyordu. </st><st c="27870">Zira bir önceki dönemin en önemli sorunları çözümsüz bir şekilde yerli yerinde duruyordu. </st><st c="27960">Üstelik 1975’ten beri Ecevit’in sert muhalefetiyle başa çıkmak zorunda kalan Süleyman Demirel bu defa muhalefette olmanın tadını çıkarıyordu. </st><st c="28102">AP Temsilciler Meclisi’ndeki konuşmasında hükümetin entrikalar ile kurulmuş olduğunu söylüyor, Ecevit’e başbakan yerine hükümetin başı diye hitap etmeyi tercih ediyordu. </st><st c="28272">Yeni hükümeti anarşiyi çözmeye ve kendi başbakanlığı döneminde Ecevit’in sürekli dile getirdiği kontrgerillayı açığa çıkarmaya davet ediyordu (</st><em><st c="28415">Milliyet</st></em><st c="28424">, 22 Ocak 1978). </st><st c="28441">Buradaki asıl amaç ise Ecevit’i ordu ile karşı karşıya bırakmaktı (Birand, Bila ve Akar, 1999, s. </st><st c="28539">84). </st><st c="28544">Demirel’in baskıları sonrasında çaresiz kalan Ecevit kontrgerilla adı altında resmî bir kuvvet olmadığı açıklama</st><span epub:type="pagebreak" title="160" id="page160"></span><st c="28656">sını yapmak zorunda kalırken orduyu polemik konusu yapma amacı güden oyunlara gelmeyeceğinin de altını çiziyordu (</st><em><st c="28771">Milliyet</st></em><st c="28780">, 4-6 Şubat 1978). </st><st c="28799">Bu iktidara geldiğinde şeffaflık vaat eden Ecevit için önemli bir geri adımdı. </st><st c="28878">Ümit Cizre bu gelişmeleri CHP’nin orduya jurnallenmesi olarak değerlendirir ve AP’nin amacının partiyi geleneksel müttefiki ordu nezdinde güvenilmez ve itibarsız bir duruma düşürerek ittifakı sarsmak olduğunu iddia eder (Cizre, 2002, s. </st><st c="29115">139).</st></p>
		</section>
	<div id="charCountTotal" value="29120"></div></body>
</html>
