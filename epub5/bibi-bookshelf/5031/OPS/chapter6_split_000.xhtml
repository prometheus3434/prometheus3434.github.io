<?xml version="1.0" encoding="utf-8"?>
<html xmlns="http://www.w3.org/1999/xhtml" xmlns:epub="http://www.idpf.org/2007/ops">
  <head>
    <title>Süleyman Demirel</title>
    <meta http-equiv="Content-Type" content="text/html; charset=utf-8" />
  

</head>
  <body epub:type="chapter">
	<section>
		<h1><span><span><span epub:type="pagebreak" title="213" id="page213"></span><st c="0">ALTINCI BÖLÜM</st></span></span><st c="14">Çankaya </st><br /><small><st c="23">(1993-2000)</st></small></h1>
		<p><st c="34">Uzun yıllar süren siyasi mücadelenin ardından, Süleyman Demirel 1993 yılında siyasetin en üst makamı olarak gördüğü Çankaya’ya çıkmayı başarmıştı. </st><st c="182">Yeni konumu, kendisininki de dahil olmak üzere tüm siyasi partilere eşit mesafede durmasını gerektiriyordu. </st><st c="290">Diğer bir deyişle, koşullar değişmişti fakat bunlara uymak, uyum sağlamak da Demirel için sorun arz etmiyordu. </st><st c="401">Bu vesileyle, Çankaya’daki yılları boyunca anayasanın gerekliliklerini sıklıkla vurgulayan ve buna uygun hareket eden bir devlet figürüne dönüşecekti. </st><st c="552">Selefi Turgut Özal’ın aksine, cumhurbaşkanlığı için çizilen şablona tam olarak oturmayı tercih etmekle kalmayacak, kendisini bununla özdeşleştirecekti. </st><st c="704">Bunun neticesinde, adım adım, âdeta devletin sesine dönüşmesiyse kaçınılmazdı.</st></p>
		<p><st c="782">Demirel cumhurbaşkanı seçilmeden önce, Çankaya’ya çıkması halinde arkasına bakmayacağını söylemişti (</st><em><st c="884">Milliyet</st></em><st c="893">, 25 Nisan 1993). </st><st c="911">Bu, lideri olduğu siyasi partiyle bütün bağlarını keserek tarafsız bir tavır takınacağı anlamına geliyordu. </st><st c="1019">Cumhurbaşkanı seçilmesi vesilesiyle yaptığı konuş</st><span epub:type="pagebreak" title="214" id="page214"></span><st c="1068">mada da anayasada çizilen çerçevenin içinde kalacağını ve tarafsızlık ilkesine uyacağını vurguluyor ve ekliyordu:</st></p>
		<blockquote>
			<p><st c="1182">Tarafsızlığı, niteliğinde siyaset olan ülke ve dünya sorunları dışında kalmak ve hiçbir şeye karışmamak şeklinde yorumlamak da yanlıştır. </st><st c="1321">Cumhurbaşkanı, anayasanın kendisine verdiği görevleri yaparken, sağduyunun ve kamu vicdanının denetimi altında bu görevleri gerçekleştirecektir. </st><st c="1466">Doğruya, haklıya arka çıkmak, ülke menfaatlerini korumanın şartıdır (Ergen, 2009, s. </st><st c="1551">XLII-XLIII).</st></p>
		</blockquote>
		<p><st c="1563">Demirel’in birçok kez vurguladığı bir diğer konu ise devletin iyi işlemesiydi. </st><st c="1643">Bunun da kurumların görevlerini hakkıyla yapması ve uyumlu olmalarıyla mümkün olduğunu öne sürüyordu: “Bütün kurumlar uyum içerisinde çalışırsa, her kurum anayasa ve kanunlardaki yerini muhafaza ederse, yetkilerini kullanırsa, sorumluluklarına sahip çıkarsa, devlet işler. </st><st c="1916">Demokratik istikrar sağlanır. </st><st c="1946">Demokratik otorite tesis edilir” (s. </st><st c="1983">2-3).</st></p>
		<p><st c="1988">Buradan yola çıkarak devletin iyi işlemesinin Demirel’in siyaset anlayışının temeli olduğu iddia edilebilir (Çağlıyan İçener, 2010, s. </st><st c="2124">147). </st><st c="2130">Çankaya yılları için ziyadesiyle geçerli olan bu yaklaşımı siyasi kariyerinin tamamı için genellemek ise yanıltıcı olur. </st><st c="2251">Devlet mekanizmasının tüm çarklarını en iyi bilen isimlerden biri olan Demirel’in cumhurbaşkanlığı makamının gerekliliklerini karşılamak için bu tavrı benimsemiş olmasıysa kuvvetle muhtemeldir.</st></p>
		<p><st c="2444">Süleyman Demirel’in siyasette ustalaştığı bir diğer konu da perde arkasından gelişmeleri yönlendirmekti. </st><st c="2550">Yasaklı olduğu yıllarda bu şekilde ayakta kalmıştı. </st><st c="2602">Çankaya’ya çıkmasının ardından da eski partisi DYP’yi kontrol etmek istiyordu. </st><st c="2681">Zira yaklaşan kongrede seçilecek adayın ülkenin bir sonraki başbakanı olacağının farkındaydı. </st><st c="2775">Durum aslında birçok yönüyle 1964’te AP içerisinde yaşananları andırıyordu. </st><span epub:type="pagebreak" title="215" id="page215"></span><st c="2851">Demirel’in cumhurbaşkanı oluşunun ardından DYP’de bir liderlik mücadelesi başlamıştı. </st><st c="2937">Öne çıkan iki isim Tansu Çiller ve İsmet Sezgin’di. </st><st c="2989">Boğaziçi Üniversitesi’nde iktisat profesörü olan Çiller aynı zamanda bir önceki hükümette bakanlık görevini yürütüyordu. </st><st c="3110">1991 sonrası partiye katılan yeni yüzlerden biriydi. </st><st c="3163">Tecrübeli bir siyasetçi olan Sezgin ise Demirel’e olan yakınlığıyla öne çıkıyordu. </st><st c="3246">Demirel kongre sürecine müdahil olmayacağını açıklamıştı fakat gizlice Sezgin’i işaret ettiği de biliniyordu (</st><em><st c="3356">Milliyet</st></em><st c="3365">, 11 Haziran 1993). </st><st c="3385">O dönem DYP içerisindeki önemli isimlerden biri olan Tekin Enerem’e göre bu desteğin iki nedeni vardı. </st><st c="3488">Birincisi İsmet Sezgin’in partinin geleneksel tabanı için daha kabul edilebilir bir isim olmasıydı. </st><st c="3588">İkincisi ve daha da önemlisi Demirel’in Sezgin’in başbakan olması halinde, hükümet ile Çankaya arasındaki ilişkilerin daha kolay yürütülebileceğine dair inancıydı (Enerem, 2017). </st><st c="3767">Fakat kongre günü geldiğinde kazanan Tansu Çiller oluyordu. </st><st c="3827">Bu zafer ilk başta sürpriz olarak değerlendirilse de, Demirel’in 1964’te Sadettin Bilgiç’i mağlup edişiyle büyük paralellikler taşıyordu. </st><st c="3965">O dönemin Demirel’inin teknokrat imajına benzer biçimde, Çiller ülkenin iktisadi sorunlarına çözüm bulabilecek modern ve eğitimli kadın kimliğiyle öne çıkıyordu. </st><st c="4127">Üstelik bu özellikleri ona medyanın ve iş dünyasının desteğini de kazandırmıştı. </st><st c="4208">Tıpkı yirmi dokuz yıl öncesindeki gibi, Çiller’in seçilmesinin ardından ülkede olumlu bir hava oluşuyor, yeni liderden beklentiler yükseliyordu.</st></p>
		<p><st c="4352">Diğer yandan, 1990’ların Türkiye’sinin sorunları otuz yıl öncesinden çok daha farklı ve karmaşıktı. </st><st c="4453">Öncelikle Çiller’in koalisyonun devamı için SHP’yi ikna etmesi gerekiyordu. </st><st c="4529">Daha sonra kötüleşen ekonomi ve günden güne şiddetini artıran terör olaylarına odaklanmalıydı. </st><st c="4624">Belki de hepsinden önemlisi partinin kontrolünü eline alması lazımdı. </st><st c="4694">Bu vesileyle, kabinesinde bir önceki hükümetten sadece üç kişi</st><span epub:type="pagebreak" title="216" id="page216"></span><st c="4756">ye yer veriyordu. </st><st c="4775">Dışarıda bıraktığı Cavit Çağlar, Yaşar Topçu, Ekrem Ceyhun ve İsmet Sezgin gibi isimlerin ortak noktalarıysa Demirel’e olan yakınlıklarıydı (</st><em><st c="4916">Milliyet</st></em><st c="4925">, 26 Haziran 1993). </st><st c="4945">Bu, bir yandan hükümetin Çankaya’nın kontrolünde olmayacağı yönünde bir mesaj verirken, bir yandan da parti içerisinde ciddi bir huzursuzluğa sebep oluyordu.</st></p>
		<p><st c="5102">Tansu Çiller ülkenin sorunlarını çözmek hususunda heyecanlı ve kararlı olsa da henüz güvenoyu dahi almadan ortaya çıkan gelişmeler karşısında zor durumda kalıyordu. </st><st c="5268">2 Haziran 1993’te Alevi cemaati tarafından düzenlenen Pir Sultan Abdal Festivali’ne katılmak için Sivas’a gelen Aziz Nesin’in kaldığı Madımak Oteli linççi bir güruh tarafından kuşatılıyordu. </st><st c="5459">Gerginliğin artmasıyla çıkan yangında festival için şehre gelmiş otuz altı misafir yanarak ve boğularak hayatını kaybediyordu. </st><st c="5586">Sivas’ta yaşananlar aslında önceki dönemlerdeki Alevilere yönelik şiddetin bir benzeriydi. </st><st c="5677">Fakat bu katliam, bu defa şehirli laik seçkinler ve ordu nezdinde ciddi bir huzursuzluğa sebep oluyordu. </st><st c="5782">Zira harekette o dönem gerici olarak nitelenen unsurlar ön plandaydı. </st><st c="5852">Süleyman Demirel’in artan endişe karşısındaki duruşu mesafeliydi. </st><st c="5918">İngiliz </st><em><st c="5926">Channel Four</st></em><st c="5938">’a verdiği bir mülakatta olaya ilişkin bir soruyu şöyle yanıtlıyordu:</st></p>
		<blockquote>
			<p><st c="6008">Aslında bu bağımsız bir olaydır. </st><st c="6042">Bu olay şartlar göz önünden bulundurularak gözden geçirilmelidir. </st><st c="6108">Bunu genelleştirmek çok yanlış olur. </st><st c="6145">Eğer bunun içinde devlet varsa sonuna kadar takip edilmelidir. </st><st c="6208">Ortada 16 bin tane insan var, tümünü birden suçlayamazsınız, bu olmaz. </st><st c="6279">Yani demek istiyorum ki, o insanların arasında liderlik konumunda olan bazı insanlar vardır. </st><st c="6372">Lider ve başı çeken durumunda olan kişiler, asıl onlar kesinlikle sorgulanmalıdır (Ergen, 2009, s. </st><st c="6471">17).</st></p>
		</blockquote>
		<p><st c="6475">Buradan yola çıkarak Demirel’in yaşananları toplumsal tabanı olan bir hareketten ziyade münferit bir olay olarak gör</st><span epub:type="pagebreak" title="217" id="page217"></span><st c="6592">düğünü söylemek mümkündür. </st><st c="6620">Sivas’taki katliamdan günler sonra hükümet güvenoyu almayı başarıyor fakat bu defa da PKK’nın köylere düzenlediği saldırılar Çiller’i bir kez daha zor durumda bırakıyordu. </st><st c="6792">Tam da bu noktada, Süleyman Demirel cumhurbaşkanı sıfatıyla bir kez daha devredeydi:</st></p>
		<blockquote>
			<p><st c="6876">Halkın devlete güvenmesi lazım. </st><st c="6909">Memlekette demokrasinin kuralları işliyor. </st><st c="6952">Paniğe gerek yok. </st><st c="6970">Hükümet güvenoyu alalı daha 48 saat olmuş, biraz insaf edin. </st><st c="7031">Hükümete biraz daha şans tanıyın. </st><st c="7065">Bu meclisten başka hükümet bulmak mümkün değil. </st><st c="7113">Bütün gelişmeleri yakından izliyorum. </st><st c="7151">Benim tavsiyelerim olur. </st><st c="7176">Ama tavsiyelerimi aşan yetkilerim vardır. </st><st c="7218">MGK’nın başkanıyım. </st><st c="7238">İstediğim zaman hükümeti toplar ona başkanlık ederim. </st><st c="7292">Bu zor günlerde yetkilerimi kullanırım (</st><em><st c="7332">Milliyet</st></em><st c="7341">, 8 Temmuz 1993).</st></p>
		</blockquote>
		<p><st c="7358">Konuşmadaki tonlama Demirel’in ülke meselelerini ele alırken, eskisinden farklı olarak bir tür devlet söylemini benimseyeceğine dair önemli işaretler taşıyordu. </st><st c="7520">Üstelik bu yeni yaklaşım anayasada cumhurbaşkanının yetkilerine dair çizilen çerçeve ile de birebir uyumluydu.</st></p>
		<p><st c="7630">Hükümet ile Çankaya arasındaki ilişkiler ise her zaman yolunda gitmiyordu. </st><st c="7706">Kısa sürede ortaya çıkan fikir ayrılığının sebebi iki liderin Kürt meselesine ilişkin neredeyse zıt yaklaşımlarıydı. </st><st c="7823">Sorunu sivil bir model ile çözme niyetindeki Çiller bu hususta kendi partisi içerisindeki muhalefetin, ordunun ve Demirel’in tepkisiyle karşı karşıya kalıyordu. </st><st c="7984">Başbakanın önerileri arasında sivil bir MGK, Kürtçe yayın ve eğitim gibi o dönem için ziyadesiyle radikal olarak nitelendirilebilecek adımlar vardı. </st><st c="8133">Demirel dönemin ruhuna uygun hareket etmeyi seçiyor, terörün Ankara’da çözülemeyeceğini ve bu yönde adımların askerin şevkini kıracağını iddia ediyordu (</st><em><st c="8286">Milliyet</st></em><st c="8295">, 17 Temmuz 1993). </st><st c="8314">1991 yılının Aralık ayındaki açılımı düşünüldüğünde, bu tavır, konuya yakla</st><span epub:type="pagebreak" title="218" id="page218"></span><st c="8389">şımında önemli bir değişime işaret ediyordu. </st><st c="8435">Diğer yandan, Çiller Türkiye’nin bir anlamda bölgeye özerklik verilmesini işaret eden Bask modelini benimsemesi gerekliğini öne sürerek tartışmayı bir adım ileri götürüyordu. </st><st c="8610">Başbakanın İspanya ziyaretinin ardından şekillenen öneri üç temele dayanıyordu. </st><st c="8690">Öncelikle sınırlar güvence altına alınacak, ardından meclis teröre taviz verilmemesi konusunda uzlaşacak ve nihayet yerel yönetimler yeniden yapılandırılacaktı. </st><st c="8851">Aslında Çiller’in yeni yaklaşımının soruna çözüm getirme şansı olabilirdi fakat geleneksel olarak devlet söylemini benimsemiş birçok aktörden gelen tepkiler açılımı çıkmaza sürüklüyordu. </st><st c="9038">Bunların en başında da Cumhurbaşkanı Süleyman Demirel vardı. </st><st c="9099">Çiller’e çözümü İspanya’da aramamasını söylüyor, Bask modeli yaklaşımının zaman kaybı ve mücadeleyi soğutma dışında bir anlam taşımayacağını iddia ediyordu. </st><st c="9256">Demirel’e göre yegâne çözüm dağdaki adamın elinden silahını almaktı (</st><em><st c="9325">Milliyet</st></em><st c="9334">, 11 Ekim 1993). </st><st c="9351">Oysaki iki yıl önceki konuşmasında ve sonrasında verdiği mülakatlarda silahlı mücadele vurgusuna yer vermemişti. </st><st c="9464">1993 yılı itibarıyla cumhurbaşkanlığı koltuğunda oturduğu için artık koalisyon ortağı SHP’yi memnun etme gibi bir derdi yoktu. </st><st c="9591">Üstelik yeni konumunda ordu ve bürokrasi ile yakın temasta olmanın bedelini sandıkta ödemek zorunda da değildi. </st><st c="9703">Bu vesileyle, Çankaya’daki yerini sağlamlaştırmak için dönemin laik seçkinleriyle yan yana durmaktan çekinmiyordu.</st></p>
		<p><st c="9817">Bu dönemde öne çıkardığı kavram ise anayasal vatandaşlıktı. </st><st c="9878">1993 yılında bir basın toplantısında bundan şöyle bahsediyordu:</st></p>
		<blockquote>
			<p><st c="9941">Türkiye’de herkes birinci sınıf vatandaştır. </st><st c="9987">İnsanlarımız arasında şu ya da bu nedenle herhangi bir imtiyaza sahip kişi ve gruplar yoktur. </st><st c="10081">Eşitlik sadece kanun önünde eşit olma anlamında değil, aynı zamanda hak ve özgürlüklere sa</st><span epub:type="pagebreak" title="219" id="page219"></span><st c="10171">hip olma bakımından da 70 yıllık Cumhuriyet’in temel erdemi olmuştur (Demirel, 2000b, s. </st><st c="10261">46).</st></p>
		</blockquote>
		<p><st c="10265">Metin Heper’e göre Demirel’in anayasal vatandaşlığı, etnik ve kültürel farklılıkların tanınması ve bunların olağan kabul edilmesi hususunda bir siyasi yaklaşımdı. </st><st c="10429">Demirel çeşitli topluluklar arasındaki farklılıkları tanırken, ikincil kimliklerini vurgulamak yerine, bunlara mensup olanları temel hak ve özgürlüklere sahip bireyler ve gruplar olarak değerlendirmeyi tercih ediyordu (Heper, 2007, s. </st><st c="10664">127-128). </st><st c="10674">Zira anayasaya göre, etnik ve dinî kimliklerden bağımsız olarak, herkes eşitti. </st><st c="10754">Bu yaklaşım 1991’deki açılımı ile paralellikler içerse de, asıl çelişki sorunun çözümünde kullanılmasını önerdiği ve desteklediği yöntemlerdeydi. </st><st c="10900">Zira çözüm hususunda Demirel ziyadesiyle katı bir yaklaşıma sahip ulusalcı-muhafazakâr olarak tanımlanabilecek kesimle aynı görüşleri paylaşıyordu. </st><st c="11048">Üstelik aradığı desteği bulamayan Çiller de zamanla bu söylemi benimsemek zorunda kalacaktı.</st></p>
		<p><st c="11140">Tansu Çiller’in çözmesi gereken yeni bir sorun da seçilmesinden aylar sonra, Erdal İnönü’nün SHP Genel Başkanlığı görevinden istifa etme kararıyla karşısına çıkıyordu. </st><st c="11309">Parti içerisindeki liderlik mücadelesi ve koalisyonun geleceğinin belirsizliği hükümet için bir meşruiyet sorununa sebep olmuştu. </st><st c="11439">11 Eylül 1993’te yapılan kongrede Ankara Belediye Başkanı Murat Karayalçın en yakın rakibi Aydın Güven Gürkan’ı 403’e 559 oyla ilk turda mağlup etti (</st><em><st c="11589">Milliyet</st></em><st c="11598">, 12 Eylül 1993). </st><st c="11616">Sonuç Çiller’in de rahat bir nefes almasını sağlıyordu, zira Karayalçın koalisyonun devam etmesine karşı değildi. </st><st c="11730">Seçilmesinin ardından yeni şartlar öne süreceğini söylese de bunlar ağırlıklı olarak koalisyon protokolünde yerel yönetimlere yer verilmesi gibi Çiller’in ve DYP’nin kolaylıkla taviz verebileceği konularla ilgiliydi. </st><st c="11947">Diğer bir deyişle, hükümet için belirsizlik ve meşruiyet sorunu gibi risk</st><span epub:type="pagebreak" title="220" id="page220"></span><st c="12020">ler bir süreliğine ortadan kalkmıştı (</st><em><st c="12059">Milliyet</st></em><st c="12068">, 13 Eylül 1993). </st><st c="12086">DYP içerisindeki Süleyman Demirel’e yakın olan grup ise ciddi bir tehdit unsuru olmaya devam ediyordu. </st><st c="12189">1993’ün Kasım ayındaki parti kongresinden başarıyla çıkan Çiller, bu sorunun da üstesinden geldiğini düşünerek, asıl genel başkanlığının şimdi başladığını öne sürüyordu (</st><em><st c="12359">Milliyet</st></em><st c="12368">, 22 Kasım 1993). </st><st c="12386">Fakat bu sadece kişisel görüşünden ibaretti. </st><st c="12431">Zira parti içi muhalefet hâlâ yerinde duruyor ve doğru zamanı bekliyordu. </st><st c="12505">Tabii kongre sürecine en azından açıkça müdahil olmamayı tercih eden Süleyman Demirel de...</st></p>
		<p><st c="12596">Cumhurbaşkanlığı görevleri ise sadece iç siyasetteki gelişmeleri izlemekle sınırlı değildi. </st><st c="12689">90’lı yıllar uluslararası düzende ciddi değişimlere sahne oluyordu. </st><st c="12757">Sovyetler Birliği’nin dağılmasıyla iki kutuplu sistem sona ermiş, evvelden Sovyetler’in etki alanında olan birçok yeni devlet ortaya çıkmıştı. </st><st c="12900">Soğuk Savaş döneminin tamamına tanıklık etmiş Süleyman Demirel ise değişen uluslararası koşulları en iyi anlayanlardan biriydi. </st><st c="13028">Yeni devletlerin Türkiye’ye ekonomi ve enerji gibi alanlarda işbirliği fırsatları sunacağının farkındaydı ve konuşmalarında sıklıkla yer verdiği Avrasya vurgusunun nedeni de bu varsayımdı. </st><st c="13217">Demirel’e göre yeni Türk devletleri ile Türkiye arasındaki ilişki tarih, din, dil, soy ve kültür ortaklığına dayanıyordu. </st><st c="13339">Dolayısıyla bu gerçeği işaret etmek için kullanılmış olan “Türk Dünyası” ifadesinin zihinsel bir kurgu veya yakıştırma değil, bir olgu olduğunu iddia ediyordu (Demirel, 2000b, s. </st><st c="13518">65). </st><st c="13523">Demirel’in buradaki Türklük vurgusunu etnik bir milliyetçilik arayışı ve anlayışından ziyade ülke için iktisadi kazanımlar dahilinde bir araç olarak kullandığını öne sürmek de yanlış olmaz. </st><st c="13713">Diğer yandan, Avrasya söylemini bu kadar hızlı benimsemesi, siyasi dilini uzun yıllar boyunca Soğuk Savaş konjonktürüne göre şekillendirmiş Demirel’in yeni koşullara çabuk uyum sağlamakla kalmayıp, değişime kucak açmaktan çekinmediğinin de göstergesiydi.</st></p>
		<p><span epub:type="pagebreak" title="221" id="page221"></span><st c="13967">Süleyman Demirel ve hükümet yurtdışında yeni açılımlar arayışındayken, ülke ekonomisi giderek kötüleşiyordu. </st><st c="14077">1994’ün Ocak ayında dolar kurundaki hızlı yükselişe Merkez Bankası hemen faizleri artırarak müdahale etse de durum kısa sürede kontrolden çıkmış ve ülke tarihinin en ciddi ekonomik krizlerinden biriyle karşı karşıya kalınmıştı. </st><st c="14305">Krizin ilk günlerinde bir demeç veren Demirel, 24 Ocak Kararları’nın miadının dolduğunu ve yeni tedbirler gerektiğini söylüyordu. </st><st c="14435">Önerileri arasında kamu iktisadi teşekküllerinin özelleştirilmesi, faizlerin piyasa tarafından belirlenmesi, vergi ve ihracatı teşvik sistemlerinin yeniden düzenlenmesi gibi adımlar yer alıyordu (</st><em><st c="14631">Milliyet</st></em><st c="14640">, 24 Ocak 1994). </st><st c="14657">Âdeta acı bir reçete niteliğinde tavsiyeler vermek partiler üstü ve hatta siyaset üstü bir konumdaki Demirel için önemli bir risk teşkil etmiyordu. </st><st c="14805">Fakat bu kararları almanın hükümet için siyasi bedeli kaçınılmazdı. </st><st c="14873">Bunun farkında olan Çiller ve Karayalçın’ın sorunu geçici tedbirlerle çözmeye çalışmaları iktisadi durumun daha da kötüleşmesine sebep oluyordu. </st><st c="15018">Nihayet 5 Nisan’da yeni iktisadi kararları açıklayan Çiller ülkenin iktisadi kurtuluş savaşı verdiğini iddia ediyordu (</st><em><st c="15137">Milliyet</st></em><st c="15146">, 6 Nisan 1994). </st><st c="15163">Tedbirler beraberinde yeni vergi ve zamlar getirirken, halkın tepkisiyle karşılaşıyordu. </st><st c="15252">Özellikle SHP seçmenindeki hayal kırıklığı dikkat çekiciydi. </st><st c="15313">Korkut Boratav’a göre, bu aynı zamanda orta-sol partilerin neoliberal politikalara karşı sol seçenekler oluşturma çabalarının da sonuydu (Boratav, 2013, s. </st><st c="15469">175).</st></p>
		<p><st c="15474">Düşük gelirli kentli kitlelere aradıkları alternatifi sunan siyasi parti ise Necmettin Erbakan’ın RP’siydi. </st><st c="15583">1994 Mart’ındaki yerel seçimlerde RP İstanbul ve Ankara’da kazanmayı başarırken, ülke genelinde elde ettiği % 19,1 oyla sırasıyla % 21,4 ve % 21 oy alan DYP ve ANAP’ın ardından üçüncü parti konumuna geliyordu (TODAİE, 2017). </st><st c="15808">Bu yükselişte ilgi çekici olan, İslâmcıların yeni vaatler sunmayıp, iktisadi eşit</st><span epub:type="pagebreak" title="222" id="page222"></span><st c="15889">sizliklere karşı 70’lerden beri süregelen sosyal adalet vurgularına devam etmeleriydi. </st><st c="15977">Aslında hareketin köklerini çok daha eskiye, 19. </st><st c="16026">yüzyılda yönetici elit tarafından başlatılan Batı tipi modernleşme hareketine karşı İslâmcıların tepkisine dayandırmak mümkündü. </st><st c="16155">Bu çerçevede, MNP’nin 70’lerde kuruluşu ile İslâmcılık siyasi sisteme eklemlenmekle kalmıyor, zamanla parlamenter sistem aracılığıyla meşruiyet de kazanıyordu (Göle, 1997, s. </st><st c="16330">47). </st><st c="16335">Parti, seküler sistemde değişim arayışında olanların yanı sıra bürokratik devlet yapısında reform isteyenleri temsil eden bir platform konumundaydı (Yavuz, 1997, s. </st><st c="16500">63). </st><st c="16505">İslâmcıları siyasi sistemde yer almaları hususunda harekete geçiren RP bu grupların siyaseten toplumsallaşmalarında önemli bir rol oynamakla kalmıyor, siyasal katılımı da daha rahat hale getiriyordu (s. </st><st c="16708">66). </st><st c="16713">Merkez sağ ve sol partilerin Anadolu’dan büyük kentlere göçün sonucunda oluşan düşük gelirli kentli kitlelerin taleplerine cevap veremeyişleri, âdeta denenmemiş bir seçenek olan RP’nin yükselişiyle sonuçlanmıştı.</st></p>
		<p><st c="16925">Süleyman Demirel’in RP’ye karşı tavrı ise ihtiyatlı ve mesafeliydi. </st><st c="16994">Kendisi de muhafazakâr bir Anadolu ailesinin mensubu olmasına rağmen özellikle 90’lar boyunca modern ve laik kesim ile yan yana durmayı tercih etmişti. </st><st c="17146">Zira o dönem Çankaya’daki konumu bunu gerektiriyordu. </st><st c="17200">Bu çerçevede henüz yerel seçimler öncesinde çeşitli vesilelerle uyarılar yapmaktan da çekinmiyordu. </st><st c="17300">Çoğunluğu RP’lilerden oluşan bir grup milletvekilinin Mustafa Kemal Atatürk’e suikast sanıklarının itibarlarının iade edilmesi talebine bir basın toplantısı düzenleyerek cevap veriyordu. </st><st c="17487">Üslubu da ziyadesiyle sertti:</st></p>
		<blockquote>
			<p><st c="17516">İdrak ve izandan yoksun birtakım insanların Türk milleti için çok değerli Büyük Atatürk’ün aziz hatırasına, ülkenin ve milletin bölünmez bütünlüğüne, din ve vicdan hürriye</st><span epub:type="pagebreak" title="223" id="page223"></span><st c="17688">tinin garantisi olan laisizme saldırıları tahriptir. </st><st c="17742">Bunların tümüne karşı çıkıyorum. </st><st c="17775">İzan ve idrak yoksunu bazı kendini bilmezler, kanunlar ve kamu vicdanı tarafından tayin edilmiş sınırları aştıklarında, bunların sonuçlarına da katlanacaklarını bilmelidirler (</st><em><st c="17951">Milliyet</st></em><st c="17960">, 26 Şubat 1994).</st></p>
		</blockquote>
		<p><st c="17977">Oluşan havadan faydalanmak isteyenlerden biri de “Ata’ya Saygı” mitingleri düzenleyen Tansu Çiller’di. </st><st c="18081">Demirel ise mitingin siyasi tartışmaya konu olmasıyla mahiyetinin değiştiğini ve kendisinin anayasal durumu gereği katılımının uygun olmayacağını söylüyordu (</st><em><st c="18239">Milliyet</st></em><st c="18248">, 1 Mart 1994). </st><st c="18264">Bu tavırla partiler üstü duruşunu da bir kez daha vurgulamış oluyordu. </st><st c="18335">Diğer bir deyişle, konumu gereği oy kaygısının olmaması sayesinde popülist siyasi söylemle arasına mesafe koymayı başarıyordu. </st><st c="18462">Bu esnada gelişmeleri izliyor, doğru olduğunu düşündüğü zamanda âdeta devletin sesi kimliğiyle müdahale etmekten çekinmiyordu. </st><st c="18589">Bir </st><em><st c="18593">New York Times </st></em><st c="18608">muhabirinin köktendinci bir partinin yükselişinden endişe duyup duymadığına dair sorusuna olumsuz cevap verirken, sözleri aynı tonu yansıtır nitelikteydi:</st></p>
		<blockquote>
			<p><st c="18762">Eğer bu parti, Türkiye’ye zarar verecek olursa, ülkede savcı, Anayasa Mahkemesi ve Yüksek Mahkemeler bulunmaktadır. </st><st c="18879">Ancak bu organlar söz konusu partiyi kapatacak olursa, Batı’daki dostlarımız, “Türkiye insan haklarını ihlal ediyor, insan haklarını yerle bir ediyor, hürriyeti ortadan kaldırıyor” gibi şikâyetlere başlayacaklardır. </st><st c="19095">Türkiye konusunda bir endişeniz olmasın. </st><st c="19136">Bütün kurumlar işlevlerini yerine getirmektedir (Demirel, 2000a, s. </st><st c="19204">95).</st></p>
		</blockquote>
		<p><st c="19208">1994’te ülkenin yegâne gündemi İslâmcıların yükselişi değildi. </st><st c="19272">Derinleşen ekonomik kriz ve terör olaylarının daha sık ve kanlı hale gelmesi zaten kırılgan olan hükümeti epey zor bir durumda bırakmıştı. </st><st c="19411">Üstelik yerel seçimler koalisyon or</st><span epub:type="pagebreak" title="224" id="page224"></span><st c="19446">taklarından SHP’nin oylarında ciddi bir düşüşe işaret ediyordu. </st><st c="19511">Bütün eleştirilere rağmen, Çiller’in DYP’si en çok oy alan parti olmayı başarmıştı ve milletvekilleri bir sonraki seçimlerde SHP’nin oylarının 1991’deki kadar yüksek olmayacağının farkındaydı. </st><st c="19704">Diğer bir deyişle, SHP’nin koalisyondaki ağırlığı kaçınılmaz olarak azalmıştı. </st><st c="19783">Fakat hükümeti sarsan kriz Çiller’in servetinin araştırılmasına ilişkin önergeye bir grup SHP’linin destek vermesiyle ortaya çıkıyordu (</st><em><st c="19919">Milliyet</st></em><st c="19928">, 15 Temmuz 1994). </st><st c="19947">Meclis’teki oylamada önerge reddedilse de bazı SHP’lilerin kullandıkları evet oyları koalisyonun günlerinin sayılı olduğunun işaretiydi. </st><st c="20084">1994’ün geri kalanında ortaya çıkan krizler hükümeti daha da zayıflatırken, Ekim ayında yayımlanan bir araştırmaya göre katılımcıların % 52’si koalisyonun hemen sona erdirilmesini istiyordu (</st><em><st c="20275">Milliyet</st></em><st c="20284">, 9 Ekim 1994).</st></p>
		<p><st c="20299">Hükümetin günden güne gücünü kaybetmesi kaçınılmaz olarak erken seçim tartışmalarını da gündeme getirmişti. </st><st c="20408">Tam da bu noktada, Süleyman Demirel fırsatı kaçırmayarak konuya müdahil oluyordu. </st><st c="20490">Anayasa’nın 104. </st><st c="20507">maddesine göre seçimleri yenileme yetkisinin olduğunu fakat bu yetkinin bir başka madde ile sınırlandığını söyleyerek rejimin daha iyi işlemesi için bu sınırlamanın kaldırılması gerektiğini öne sürüyordu (Demirel, 2000b, s. </st><st c="20731">93-94). </st><st c="20739">Demirel’in önerisini tartışmalı hale getiren, söz konusu değişikliğin gerçekleşmesi halinde cumhurbaşkanının yetkilerinin ciddi anlamda genişleyerek bir sistem değişikliğinin önünü açacak olmasıydı. </st><st c="20938">Buna yönelik bir soruyu da yetkiyi kendisi için talep etmediğini söyleyerek şöyle cevaplıyordu: “Cumhurbaşkanına verilmesi derken, bana verilmesi anlamında değildi, onu da söyledim. </st><st c="21120">Cumhurbaşkanı kim olursa olsun, nasıl seçilirse seçilsin, yani ister halk tarafından seçilsin, isterse meclis tarafından seçilsin, onda yarar görüyorum” (s. </st><st c="21277">109).</st></p>
		<p><span epub:type="pagebreak" title="225" id="page225"></span><st c="21282">Aslında buradaki amacı dolaylı yoldan yeni bir sistemi tartışmaya açmaktı. </st><st c="21358">Yine de tedbirli davranarak başka bir gazetecinin yarı-başkanlık veya başkanlık sistemini savunanlarla aynı görüşte olup olmadığına dair sorusuna devletin iyi işlemesini istediğini söyleyerek üstü kapalı bir cevap vermeyi tercih ediyordu (s. </st><st c="21600">110-111). </st><st c="21610">Demirel her ne kadar açık bir talepte bulunmasa da konuyu tartışmaya açtığı zamanın hükümetin en zayıf olduğu döneme denk gelmesinin tesadüf olmaması kuvvetle muhtemeldi.</st></p>
		<p><st c="21780">Çiller ve Demirel arasındaki anlaşmazlıkları daha da derinleştiren bir diğer olay da başbakanın “Ne mutlu Türkiye’nin vatandaşıyım diyene,” çıkışıydı (</st><em><st c="21932">Milliyet</st></em><st c="21941">, 1 Ocak 1995). </st><st c="21957">Çiller’in ülkedeki Kürt nüfusa yolladığı bu mesaj Çankaya’nın sert tepkisiyle karşılaşıyordu. </st><em><st c="22051">Financial Times</st></em><st c="22066"> ile bir mülakatında Demirel açıkça bu yaklaşıma karşı olduğunu söylerken yine Çankaya’daki konumuna uygun bir ton kullanmayı tercih ediyordu:</st></p>
		<blockquote>
			<p><st c="22208">Biz Türkiyeli olduğumuzu söyleyecek olursak, yani Türkiye’nin vatandaşıyız diyecek olursak, ulus kavramı havada kalmaz mı? </st><st c="22332">Atatürk “Ne mutlu Türküm diyene” derken, kastettiği şey yanlış anlaşılmamalıdır. </st><st c="22413">Bakın, Atatürk “Ne mutlu Türk ırkından gelene” demiyor, “Ne mutlu Türküm diyene” derken kastedilen Türk ırkı değildir. </st><st c="22532">O bunu söylemiyor. </st><st c="22551">Ortada bir ulus vardır, bu ulus vizyonunu görmezden gelemeyiz. </st><st c="22614">Ulusun adı Türklerdir, Türk ulusudur, ülke Türkiye’dir. </st><st c="22670">Bu ülkeyi kuran, inşa eden insanların da hangi kökenden geldikleri bir şey değiştirmez, biz kesinlikle etnik hareketlere prim vermeyiz (Demirel, 2000a, s. </st><st c="22825">171).</st></p>
		</blockquote>
		<p><st c="22830">Kürt meselesi çözümsüz olarak kalmaya devam ederken, Sünni-Alevi gerginliği 12 Mart 1995’te Gazi Mahallesi’nde bir kahvehanenin otomatik silahlarla taranması sonucu gerçekleşen ölümlerle tekrar gündeme geliyordu (</st><em><st c="23044">Milliyet</st></em><st c="23053">, 13 </st><span epub:type="pagebreak" title="226" id="page226"></span><st c="23058">Mart 1995). </st><st c="23070">Geçmişte yaşanan çatışmalar ve katliamların da etkisiyle, Alevi cemaati muhalefet geleneğinin yanı sıra bir dayanışma kültürüne sahipti. </st><st c="23207">Kendilerini tehdit altında hisseden cemaat mensupları bir siyasi yapı oluşturmak için harekete geçmiş, hatta bu kapsamda bazı silahlı savunma örgütleri de kurmuşlardı (Ayata, 1997, s. </st><st c="23391">68). </st><st c="23396">Saldırı sonrasında olaylar kontrolden çıkmış, hatta şehirde Alevilerin yaşadıkları diğer mahallere de sıçramıştı. </st><st c="23510">Polisin orantısız güç kullanımı Gazi Mahallesi’nde on dört, Ümraniye’de dört kişinin hayatını kaybetmesiyle sonuçlanmıştı. </st><st c="23633">Durum ordunun müdahalesiyle normale dönse de yaşananlar Alevi cemaatinde bir kez daha ciddi bir mağduriyete sebep olmuştu. </st><st c="23756">Diğer yandan, Gazi Mahallesi’nde yaşananlar Alevi kimliğinin geliştirilmesi ve korunması mücadelesine ivme kazandırmıştı (Aydın ve Taşkın, 2014, s. </st><st c="23904">400). </st><st c="23910">Söz konusu mağduriyet hissini güçlendiren bir diğer faktör de devletin olaylar karşısında sessizliğe bürünmesiydi. </st><st c="24025">Yalnızca Tansu Çiller olaylardan sonra yaraların sarılacağı yönünde bir mesaj vermişti (</st><em><st c="24113">Milliyet</st></em><st c="24122">, 17 Mart 1995). </st><st c="24139">Fakat bu büyük ölçüde koalisyon ortağı SHP’yi memnun etmek için atılmış bir adımdı ve asıl sorunu çözmekten uzaktı. </st><st c="24255">Süleyman Demirel ise gelişmeler karşısında sessiz kalmayı tercih ediyordu. </st><st c="24330">Suskunluğunun muhtemel nedeni geçmişte de benzerleriyle karşılaşmış olduğu olayların ciddiyetinin farkında olmasıydı.</st></p>
		<p><st c="24447">Konu Tansu Çiller ve hükümet olduğunda ise Demirel üstü kapalı bir biçimde eleştirilerine devam ediyordu. </st><st c="24554">1995’in ilk aylarından itibaren bunu eski yol arkadaşı ve bir anlamda meclisteki gayriresmî sözcüsü konumundaki Hüsamettin Cindoruk’un demeçlerini destekleyerek yapıyordu. </st><st c="24726">Örneğin, Cindoruk’un seçim olmazsa halkın sokağa çıkacağına dair çıkışına yorumu “Hüsamettin Bey ne dediğini bilir. </st><st c="24842">Ancak halkın gösteri hakkı çok aziz bir haktır. </st><st c="24890">Bunalan halk bu çok aziz hakkını kullanır,” şeklindeydi (</st><em><st c="24947">Milliyet</st></em><st c="24956">, 26 </st><span epub:type="pagebreak" title="227" id="page227"></span><st c="24961">Ocak 1995). </st><st c="24973">Mesut Yılmaz’ın da benzer demeçlerinin ardından Çiller, Bermuda Şeytan Üçgeni benzetmesi yaparak, Demirel-Cindoruk-Yılmaz üçlüsünün amacının soldaki birleşmeyi kullanarak kaos havası yaratmaya çalıştığını iddia ediyordu (</st><em><st c="25194">Milliyet</st></em><st c="25203">, 27 Ocak 1995). </st><st c="25220">Diğer yandan, koalisyonun doğası da dört yıl öncesine göre ciddi anlamda değişmişti. </st><st c="25305">Demirel ve İnönü partilerinin liderliklerinden ayrılmışlardı, yerlerine gelenler ise ortaklığı âdeta zoraki sürdürüyor havasındaydılar. </st><st c="25441">Bunlara ilaveten soldaki birleşme dolayısıyla SHP’nin geleceği belirsizdi. </st><st c="25516">18 Şubat 1995’te iki partinin CHP çatısı altında birleşmesi Çiller’in bir kez daha rahat bir nefes alması anlamına geliyordu. </st><st c="25642">Zira yeni lider Hikmet Çetin koalisyonun devamına olumlu bakıyordu (</st><em><st c="25710">Milliyet</st></em><st c="25719">, 20 Şubat 1995). </st><st c="25737">Aynı yılın Eylül ayında Deniz Baykal’ın CHP’nin başına geçmesi Çiller’in hesabını bozuyordu. </st><st c="25830">Zira, Baykal’ın koalisyonun devamı için şartları vardı. </st><st c="25886">Hükümetteki SHP dönemini ağır bir dille eleştiriyor, verimli ve etkili bir ortaklık kaydıyla koalisyondan ayrılmayacaklarını vurguluyordu. </st><st c="26025">Üstelik ülkeyi en kısa zamanda erken seçime götüreceklerini söylemekten de çekinmiyordu (</st><em><st c="26114">Milliyet</st></em><st c="26123">, 11 Eylül 1995).</st></p>
		<p><st c="26140">Koalisyonun sonunu getiren olay kısa süre sonra ortaya çıkan bir anlaşmazlık sonucunda Tansu Çiller’in istifasıydı. </st><st c="26257">Baykal’ın Gazi Mahallesi’nde yaşananların sorumlusu olarak gördüğü İstanbul Emniyet Müdürü Necdet Menzir’in görevden alınması talebine Çiller’in olumsuz cevabı dört yıllık hükümetin de sonu anlamına geliyordu (</st><em><st c="26467">Milliyet</st></em><st c="26476">, 21-22 Eylül 1995). </st><st c="26497">DYP lideri istifasının ardından temaslarında sonuca ulaşıyor, önerdiği azınlık hükümeti formülü ise Demirel tarafından ilk etapta kabul görmüyordu (</st><em><st c="26645">Milliyet</st></em><st c="26654">, 3 Ekim 1995). </st><st c="26670">Çiller, Bülent Ecevit ve Alparslan Türkeş’ten destek sözü aldığında, Demirel azınlık hükümetini onaylıyordu. </st><st c="26779">Güven oylaması günü geldiğinde, hükümet, DYP içeri</st><span epub:type="pagebreak" title="228" id="page228"></span><st c="26829">sinden on iki milletvekilinin hayır oylarıyla göreve başlayamadan tarihe karışıyordu. </st><st c="26916">Aralarında Hüsamettin Cindoruk gibi önemli isimlerin de yer aldığı grup partiden ihraç ediliyordu (</st><em><st c="27015">Milliyet</st></em><st c="27024">, 17 Ekim 1995). </st><st c="27041">Dikkat çekici nokta bu kişilerin nerdeyse tamamının Demirel’e olan yakınlıklarıydı. </st><st c="27125">Kendisinin sürece müdahalesine dair bir kanıt yoktu. </st><st c="27178">Fakat Çiller’in başarısızlığı ile yılın başından beri düzenli olarak dile getirdiği erken seçim artık kaçınılmaz hale gelmişti.</st></p>
		</section>
	<div id="charCountTotal" value="27305"></div></body>
</html>
