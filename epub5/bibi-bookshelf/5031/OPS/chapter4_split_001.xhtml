<?xml version="1.0" encoding="utf-8"?>
<html xmlns="http://www.w3.org/1999/xhtml" xmlns:epub="http://www.idpf.org/2007/ops">
  <head>
    <title>Süleyman Demirel</title>
    <meta http-equiv="Content-Type" content="text/html; charset=utf-8" />
  

</head>
  <body epub:type="chapter">
<section>
<p><st c="0">Seçim günü yaklaşırken parti liderlerine yönelik baskı da artar. </st><st c="66">Gazeteci Cüneyt Arcayürek bir mülakatında oylamadan bir gece önce bir subayın Demirel’i telefonla aradığını ve tehdit ettiğini anlatır. </st><st c="202">Dönemin siyasetçilerinden Nahit Menteşe de kendisini albay olarak tanıtan bir kişiden telefon aldığından ve ardından telefonu alan bir paşanın açıkça silahlı kuvvetlerin adayına oy verilmesini talep ettiğinden bahseder (Birand, Bila ve Akar, 1999, s. </st><st c="453">23). </st><st c="458">Seçim günü 13 Mart geldiğinde, Genelkurmay Başkanı Semih Sancar ve Muhsin Batur haricindeki kuvvet komutanları mecliste yerlerini alır. </st><st c="594">Koridorlarda subayların kulis faaliyetlerinin yanı sıra tehditler de devam eder. </st><st c="675">Demirel’e Etimesgut’tan tankların harekete geçtiği söylendiğinde verdiği cevap, oradakilerin de bu ülkenin askeri oldukları ve kendi işinin oy kullanmaktan ibaret olduğudur. </st><st c="849">Ecevit de seçim günü meclisin âdeta işgal altında olduğundan bahseder (s. </st><st c="923">26).</st></p>
		<p><st c="927">Oylamanın ilk turundaki sonuçlar ise Faruk Gürler’in seçilme şansının olmadığını gösterir. </st><st c="1019">AP’nin adayı Tekin Arıburun 292 oy alırken, Gürler için bu rakam 175 ile sınırlı kalır. </st><st c="1107">Kırk oy da Ferruh Bozbeyli’ye gider (s. </st><st c="1147">27). </st><st c="1152">Komutanlar adaylarının kazanma şansı kalmadığını anlarken, milletvekilleri üzerindeki baskının kırılmasıyla beraber ilerleyen turlarda Gürler’in oyları daha da düşmeye başlar. </st><st c="1328">Günün sonunda gerek parti liderleri gerekse komutanlar başka bir çözüm arayışına girerler ve taraflar arasında pazarlıklar başlar. </st><st c="1459">İlk akla gelen halihazırda görevde olan Cevdet Sunay’ın süresinin uzatılmasıdır. </st><st c="1540">Muhsin Batur tarafından da desteklenen formül üzerinde Bülent Ecevit ve Semih Sancar da mutabakata varır (Batur, 1985, s. </st><st c="1662">414). </st><st c="1668">Diğer yandan Demirel sorunu sessizce çözmeye çalışır. </st><st c="1722">Bir gazetecinin evinde gizlice Semih Sancar’la bir araya gelir. </st><st c="1786">Muhsin Batur anılarında </st><span epub:type="pagebreak" title="131" id="page131"></span><st c="1810">Demirel-Sancar görüşmesine dair daha fazla detay verir. </st><em><st c="1866">Son Havadis </st></em><st c="1878">gazetesinin sahibi Mustafa Özkan’ın evindeki buluşmada Demirel Sancar’a ordunun sıkıntı içerisine düşmesini istemeyeceğini, ancak Gürler’in aldığı oyun çok az olduğunu, anayasa değişikliğiyle yeni seçime ihtiyaç olmayacak şekilde Sunay’ın görevinin uzatılması formülünün uygulanabileceğini söyler (Batur, 1985, s. </st><st c="2192">415). </st><st c="2198">Ünlü “Dün dündür, bugün bugündür,” sözünü de, daha önce inkâr etmiş olduğu görüşme ertesi gün açığa çıktığında söyler (Birand, Bila ve Akar, 1999, s. </st><st c="2348">28-29).</st></p>
		<p><st c="2355">Sunay’ın süresinin uzatılması hususunda liderler ve ordu arasında sağlanan mutabakata rağmen anayasa değişikliği hem mecliste hem de senatoda reddedilir. </st><st c="2510">28 Mart 1973’te Sunay Çankaya’dan ayrılır ve göreve Tekin Arıburun vekâlet eder. </st><st c="2591">Sonraki günler müzakerelerde erken seçim ihtimali dahi gündeme gelse de, sorun Ecevit ve Demirel’in bir dönem Moskova’da büyükelçilik görevinde bulunmuş emekli bir amiral olan Fahri Korutürk üzerinde uzlaşmasıyla çözülür. </st><st c="2813">Korutürk tercihi bir yanıyla ordunun siyasete her müdahalesine evet denmeyeceğini vurgularken diğer yanıyla silahlı kuvvetlerin kolayca göz ardı edilemeyecek bir faktör olduğunu gösterir.</st></p>
		<p><st c="3000">6 Mayıs’ta Fahri Korutürk’ün cumhurbaşkanlığına seçilmesi bir anlamda 12 Mart döneminin sonuna ve siyasette normalleşmeye işaret eder. </st><st c="3136">Siyasi liderlerin gösterdiği direniş sivil-asker ilişkilerinde önemli bir dönüm noktası olurken Süleyman Demirel ve AP için de ciddi bir değişime işaret eder. </st><st c="3295">Ümit Cizre’ye göre partinin yeni çizgisi cumhurbaşkanı ve üst komuta heyetinin mümkünse AP sempatizanı isimlerden oluşması, bunun mümkün olmadığı hallerdeyse en azından karşıt kişilerden kaçınılması üzerine kuruludur. </st><st c="3513">Diğer bir deyişle, AP için cumhurbaşkanının asker kökenli olup olmamasından ziyade kendisine karşı olumsuz fikirler </st><span epub:type="pagebreak" title="132" id="page132"></span><st c="3629">beslememesi önem taşır (Cizre, 2002, s. </st><st c="3669">102-103). </st><st c="3679">Orduyla pazarlıklar ve verilen tavizler kapalı kapıların ardında devam ederken, kamuoyu önünde güçlü bir milli irade vurgusundan hiçbir şekilde kaçınılmaz. </st><st c="3835">Demirel’in 1972’deki Deniz Gezmiş, Yusuf Aslan ve Hüseyin İnan’ın idamlarındaki tavrı ise bu yaklaşıma ciddi bir tezat teşkil eder.</st></p>
		<p><st c="3966">Fahri Korutürk’ün cumhurbaşkanı seçilmesinin ardından Ferit Melen başbakanlık görevinden istifa eder. </st><st c="4069">Süleyman Demirel de yeni bir hükümetin gerekliliğine dikkat çekerken AP’nin mecliste bir hükümeti ayakta tutacak güce sahip olmadığını söyler (</st><em><st c="4212">Milliyet</st></em><st c="4221">, 10 Nisan 1973). </st><st c="4239">13 Nisan’da görev, Merkez Bankası eski başkanlarından ve önceki hükümette bakanlık görevinde bulunmuş Naim Talu’ya verilir. </st><st c="4363">12 Mart sonrasının bütün hükümetleri gibi Talu’nun amacı da reformların bir önce gerçekleştirilmesiydi. </st><st c="4467">1973’ün Ekim ayında yapılacak seçimlere sadece altı ay kalmış olması da yeni hükümet üzerinde baskı oluşturuyordu. </st><st c="4582">Durumun farkında olan Talu görevinin ülkeyi seçimlere götürmek olduğunu dile getirmekten kaçınmaz (</st><em><st c="4681">Milliyet</st></em><st c="4690">, 19 Temmuz 1973). </st><st c="4709">Sınırlı zaman, düşünülenin aksine Talu’nun reformları hızlı şekilde yapmasını sağlar. </st><st c="4795">Haziran sonu itibarıyla devlet güvenlik mahkemelerinin kurulması ve üniversitelere dair kısıtlayıcı birtakım tedbirler de dahil olmak üzere neredeyse tüm siyasi reformlar meclis tarafından onaylanırken sosyal ve ekonomik nitelikte olanlar ise bir sonraki hükümete bırakılır (Ahmad, 1977, s. </st><st c="5086">310). </st><st c="5092">Süreci büyük ölçüde siyasi faaliyetin normalleşmesine dönüş öncesinde geçilmesi gereken bir diğer köprü olarak gören Süleyman Demirel ise hükümeti desteklemekte tereddüt etmez.</st></p>
		<p><st c="5268">Siyasette normalleşme liderlerin hedefi olmasına rağmen 1973’teki tablo muhtıra öncesinden ziyadesiyle farklıydı. </st><st c="5383">TİP’in kapatılması sonucu solda ortaya çıkan boşluğu doldurmada en güçlü aday ortanın solu söylemiyle Bülent Ece</st><span epub:type="pagebreak" title="133" id="page133"></span><st c="5495">vit’in CHP’siydi. </st><st c="5514">Partinin “Ak Günlere” başlıklı seçim bildirgesi sosyal adalet, özgürlükler ve gelir eşitliği gibi konulara vurgu yapıyordu (CHP, 1973, s. </st><st c="5652">4). </st><st c="5656">Üstelik ülkede işlenen suçların sosyoekonomik düzendeki ve yönetimdeki bozuklukların yanı sıra toplum yapısı ile bazı yasalar arasındaki tutarsızlıklara dayandığını öne sürerek bir genel af önerisi de getiriyordu (s. </st><st c="5873">212). </st><st c="5879">Ortanın solu yaklaşımının yansıması olarak kabul edilebilecek bu ve benzer unsurlar parti açısından ciddi bir dönüşüm anlamına geliyordu.</st></p>
		<p><st c="6016">CHP soldaki oyları pekiştirmeyi hedeflerken AP ise tam tersi bir durumdan mustaripti. </st><st c="6103">Yeni siyasi partilerin ortaya çıkışı ile sağ daha da bölünmüştü. </st><st c="6168">1965’te oyların neredeyse yarısını almış AP bu defa pastayı Demokratik Parti, Necmettin Erbakan’ın Milli Selamet Partisi (MSP) ve Alparslan Türkeş’in Milliyetçi Hareket Partisi (MHP) ile paylaşmak durumundaydı. </st><st c="6379">Türk sağının en önemli figürlerinden Celal Bayar’ın Demokratik Parti’ye destek vermesi Demirel için işleri daha da zor hale getiriyordu. </st><st c="6516">Ferruh Bozbeyli’ye göre söz konusu desteğin nedeni partinin Demirel’e karşı olmasıydı (Dağı ve Uğur, 2009, s. </st><st c="6626">361). </st><st c="6632">Kocaeli’de bir kongrede konuşan Bayar AP’yi eleştirirken, Demokratik Parti’nin sağlamlığına ve güvenilirliğine vurgu yapıyordu (</st><em><st c="6760">Milliyet</st></em><st c="6769">, 8 Temmuz 1973).</st></p>
		<p><st c="6786">Üstelik AP lideriyle kişisel meselesi olan başkaları da vardı. </st><st c="6850">MSP’nin kurucusu Necmettin Erbakan’ın Demirel ile çatışması Odalar Birliği günlerine dayanıyordu. </st><st c="6948">Üyelerin oylarıyla başkan seçilen Erbakan dönemin başbakanı Demirel’den onay çıkmayınca ofisini polis müdahalesi sonucunda terk etmek durumunda kalmıştı. </st><st c="7102">1969 seçimleri öncesinde AP’den aday olmak istediğindeyse bir kez daha Demirel’in vetosuyla karşılaşıyordu. </st><st c="7210">Bağımsız aday olarak Konya’dan seçilmesinin ardından kurduğu Milli Nizam Partisi ise 12 Mart sonrası dönemde kapatılıyordu. </st><st c="7334">İsviçre’de ge</st><span epub:type="pagebreak" title="134" id="page134"></span><st c="7347">çen bir dönemin ardından Erbakan’ın geri dönüşüyse MSP ile olmuştu. </st><st c="7416">Parti, AP’nin 1960’lardaki iktisat politikalarının mağduru olan Anadolu’daki esnaf ve zanaatkârların temsilcisi olma iddiasındaydı. </st><st c="7548">Seçim bildirgesinde Türkiye’deki üç temel görüş ve bunların temsilcisi üç siyasi partiden bahsediyordu. </st><st c="7652">MSP’ye göre sol görüş CHP tarafından temsil edilirken, “renksiz” olarak nitelenen liberal görüş AP’ye aitti. </st><st c="7761">Sol için her işin başı madde iken diğeri için paraydı. </st><st c="7816">Bunlara karşılık MSP sağ veya milli görüşü temsil ediyordu. </st><st c="7876">Diğerlerinden farklı olarak onun için her şeyin başında ahlâk geliyordu (Milli Selamet Partisi, 1973, s. </st><st c="7981">15-16). </st><st c="7989">Demokratik Parti ve MSP’ye ilaveten Turhan Feyzioğlu’nun MGP’si de sağ oylara talip olan bir diğer partiydi.</st></p>
		<p><st c="8097">Süleyman Demirel bölünmenin risklerinin farkında olsa da sandığa yönelik iyimser mesajlar vermeye gayret eder. </st><st c="8209">1969 seçimlerinin istikrar getireceğini beklerken yanılgıya düştüklerini itiraf edip yaklaşan seçimin rejimin yaraları kapatacağı temennisinde bulunur (</st><em><st c="8361">Milliyet</st></em><st c="8370">, 29 Nisan 1973). </st><st c="8388">Bu da ancak AP’nin çoğunluğu elde edebilmesiyle mümkündü. </st><st c="8446">İstikrara yönelik benzer mesajlar partinin seçim bildirgesinde de dikkat çeker. </st><st c="8526">Seçmene bir önceki dönemin hizmetleri hatırlatılarak, siyasi ve iktisadi istikrar içerisinde çok daha fazlasının yapılacağı mesajı verilir. </st><st c="8666">Her zamanki milli irade vurgusu bildirgede yine yer alırken, önemli kararların referandum yoluyla alınması önerilir (Adalet Partisi, 1973, s. </st><st c="8808">17-18). </st><st c="8816">Bunlara ilaveten geride kalmış olayların kırgınlık, dargınlık ve küskünlük vesilesi sayılmayacağı da belirtilir (Adalet Partisi, 1973, s. </st><st c="8954">90). </st><st c="8959">Seçim bildirgesi özelinde AP’nin bir kez daha ideolojik tartışmalar yerine ekonomi ve kalkınma gibi konulara vurgu yapması dikkat çekicidir. </st><st c="9100">Diğer yandan, vaatler konusunda rakiplerinin gerisine düşmek istemez. </st><st c="9170">CHP’nin ortaya attığı genel af önerisini göz ardı etmek yerine “ülke gerçeklerine uygun, cumhuriyet ve anaya</st><span epub:type="pagebreak" title="135" id="page135"></span><st c="9278">sayı zedelemeyecek, yüce milletin affına asla eğilimi bulunmayan suçluları kapsamına almayacak, dengeli, makul ve sosyal gereklere cevap veren” bir genel af önerir (Adalet Partisi, 1973, s. </st><st c="9469">20-21). </st><st c="9477">İki yaklaşım arasındaki fark ise AP’nin yükselen şiddetin sorumlusu olarak gördüğü siyasi suçluların affına karşı olmasıydı. </st><st c="9602">Diğer sağ partilerle kıyaslandığındaysa AP’nin seçim bildirgesinin daha ılımlı olduğunu söylemek mümkündür.</st></p>
		<p><st c="9709">Seçim günü yaklaştıkça asıl mücadelenin AP ve CHP, diğer bir deyişle Süleyman Demirel ile Bülent Ecevit arasında olacağı iyice netleşir. </st><st c="9847">CHP’nin kampanyası 9 Eylül’de İstanbul’da başlar. </st><st c="9897">Ecevit partisinin büyük şehirlerde başarılı olacağını iddia ederken, hiçbir partinin tek başına iktidar olamayacağını söyler (</st><em><st c="10023">Milliyet</st></em><st c="10032">, 10 Eylül 1973). </st><st c="10050">Bir sonraki gün İsmet Sezgin AP’nin demokrasi, birlik ve beraberlik, fırsat eşitliği, kalkınma ve büyük Türkiye gibi başlıklar içeren sloganlarını açıklar (</st><em><st c="10206">Milliyet</st></em><st c="10215">, 11 Eylül 1973). </st><st c="10233">Gelir ve refah dengesizliğini gidermenin yanı sıra alın terine ve emeğe değer verileceği vurgularıysa CHP’nin sosyal demokrasi üzerine inşa ettiği söyleminin AP’ye tezahürü olarak kabul edilebilir. </st><st c="10431">Sonrasında yine AP’den gelen vergi indirimi, gecekondulara tapu, köylüye sosyal güvenlik gibi vaatler de bu iddiayı güçlendirir. </st><st c="10560">Ecevit ve CHP’nin özellikle Anadolu’da tahminlerin ötesinde ilgi görmesi Demirel’i endişelendirirken partiler arasındaki rekabet sertleşir. </st><st c="10700">Ecevit’in Demirel’in memleketi Isparta’da taşlarla ve boş şişelerle karşılanması ve gerginliğin jandarma müdahalesiyle sona ermesi bu duruma örnek teşkil eder. </st><st c="10860">Olayların ardından Demirel şiddetin her türlüsüne karşı olduğunu söylerken, Ecevit’in iddiası saldırının Şevket Demirel tarafından organize edildiği yönündedir (</st><em><st c="11021">Milliyet</st></em><st c="11030">, 28-29 Eylül 1973). </st><st c="11051">Sivas’ta protestocuların Demirel’in konuşması esnasında kabloları kesmeleri gibi eylemler sebebiyle AP de gerginlikten nasibini alır (</st><em><st c="11185">Milliyet</st></em><st c="11194">, </st><span epub:type="pagebreak" title="136" id="page136"></span><st c="11196">1 Ekim 1973). </st><st c="11210">Özetle, 1973 seçim kampanyasının öncekilere oranla ziyadesiyle daha ateşli geçtiğini söylemek yanlış olmaz. </st><st c="11318">Siyasi partiler arasındaki gerginliğin zaman zaman şiddet olaylarına dönüşmesiyse sonraki dönemin kutuplaşmasının âdeta bir öngösterimi olma özelliği taşır.</st></p>
		<p><st c="11474">Meydanlardaki bölünme 14 Ekim 1973 seçimlerinin ardından meclise de yansır. </st><st c="11551">Hiçbir parti iktidar için gerekli çoğunluğu tek başına elde edemez. </st><st c="11619">Bülent Ecevit’in CHP’si oyların % 33,3’ünü alarak mecliste 185 sandalyeye sahip olurken, AP için bu rakamlar % 29,8 ve 149’dur. </st><st c="11747">MSP ve Demokratik Parti ise sırasıyla 48 ve 45 milletvekilliği kazanırken aldıkları oy oranı % 12 civarındadır. </st><st c="11859">Bir diğer sağ parti olan CGP ise on üç sandalye ile yetinmek durumunda kalır. </st><st c="11937">Seçime katılım oranıysa % 66,8 ile 1969’daki oranın üzerindedir (TÜİK, 2012, s. </st><st c="12017">25). </st><st c="12022">Sonuçlar siyasi kariyerinde ilk defa ikinci sıraya düşen Süleyman Demirel için ciddi bir yenilgi anlamına geliyordu. </st><st c="12139">Bunda, sağ oylardaki bölünmenin yanı sıra CHP’nin daha önce AP’nin elinde olan İstanbul, Ankara ve İzmir gibi büyük şehirlerdeki başarısı önemli rol oynamıştı. </st><st c="12299">Hepsinden önemlisiyse Ecevit’in yeni siyasi dilinin geniş kitlelerde karşılık bulmasıydı. </st><st c="12389">Başarısızlığın AP’ye özgü nedenlerinin başında ise partinin 12 Mart sonrasında ordu ve ara rejim hükümetleriyle uyumunun seçmen nezdinde olumsuz algılanması gelir. </st><st c="12553">Demirel defalarca söz konusu işbirliğinin amacının meclisi açık tutmak olduğunu söylese de, Ecevit’in 12 Mart’a olan mesafesinin ve prensipli duruşunun mükâfatını sandıkta aldığını söylemek mümkündür.</st></p>
		<p><st c="12753">CHP’nin birinci parti olmasına karşın mecliste çoğunluk sağ partilerin elindeydi. </st><st c="12836">Dolayısıyla beklentiler de bu yönde bir koalisyon üzerine yoğunlaşmıştı. </st><st c="12909">Yine de teamül gereği Fahri Korutürk hükümeti kurma görevini Bülent Ecevit’e verir. </st><st c="12993">Bu esnada Süleyman Demirel AP olarak koalisyona talip olmadıklarını açıklarken, hükümetin CHP, MSP ve De</st><span epub:type="pagebreak" title="137" id="page137"></span><st c="13097">mokratik Parti işbirliğiyle kurulması gerektiğini söyler (</st><em><st c="13156">Milliyet</st></em><st c="13165">, 17 Ekim 1973). </st><st c="13182">Erbakan’ın olumsuz cevabı ile Ecevit görevi Korutürk’e iade ederken ikinci sıradaki Demirel koalisyon çalışmalarına başlar. </st><st c="13306">Demokratik Parti lideri Bozbeyli açıkça Demirel başbakanlığında bir koalisyonda yer almayacaklarını söylerken Erbakan’ın cevabı şartlı evet olur. </st><st c="13452">Fakat iki parti arasında anlaşma zemininin oluşmaması sonucu CHP’ye gitmek durumunda kalır. </st><st c="13544">Demirel’in kendi başbakanlığında bir AP-CHP hükümeti önerisine Ecevit olumsuz yanıt verir. </st><st c="13635">Demirel görevi iade ederken Fahri Korutürk CHP ve AP arasında bir koalisyon önerisini tekrar gündeme getirir (</st><em><st c="13745">Milliyet</st></em><st c="13754">, 20 Kasım 1973). </st><st c="13772">İki tarafın da çekimserliğinden dolayı büyük koalisyon ihtimali kısa sürede rafa kalkar. </st><st c="13861">Zaman ilerledikçe partiler arası anlaşmazlık siyasi bir krize dönüşür ve gözler 9 Aralık’ta yapılacak yerel seçimlere çevrilir. </st><st c="13989">CHP’nin % 37, AP’nin % 32,3 oy oranları iki ay önceki genel seçimlerle büyük oranda paralellik gösterir (TODAİE, 2017). </st><st c="14109">Naim Talu’nun ülkeyi yeniden seçime götürecek bir koalisyon kurma teklifine AP olumsuz cevap verir ve yerine Demirel başbakanlığında, CHP’nin yer almadığı bir milli koalisyon önerir (</st><em><st c="14292">Milliyet</st></em><st c="14301">, 9 Ocak 1974). </st><st c="14317">Aylar süren krizin çözümü Ecevit ve Erbakan’ın anlaşmasıyla olur. </st><st c="14383">Partiler arasındaki protokole göre MSP’ye yedi bakanlık verilir, Erbakan başbakan yardımcılığı görevine atanır. </st><st c="14495">Bu noktada, büyük ölçüde pragmatik temeller üzerine kurulan CHP-MSP koalisyonunun 12 Mart sonrası hükümetlerden artakalan ekonomik ve sosyal reformları gerçekleştirmede zorluk yaşamasının kaçınılmaz olduğuna da değinmek gerekir.</st></p>
		<p><st c="14723">Bülent Ecevit 1 Şubat 1973’te hükümet programını okurken her iki parti tarafından yapılan fedakârlıklara vurgu yapar. </st><st c="14842">Programda iktisadi eşitsizliklere yönelik adaletli bir yaklaşımın yanı sıra düşünce, inanç, ifade ve basın hürriyetlerini kısıtlayan maddelerin kanunlardan çıkarılması ko</st><span epub:type="pagebreak" title="138" id="page138"></span><st c="15012">nusu yer alır. </st><st c="15028">Dikkat çekici bir diğer noktaysa haşhaş ekimine tekrar izin verilebileceğine ilişkindir (</st><em><st c="15117">Milliyet</st></em><st c="15126">, 2 Şubat 1974). </st><st c="15143">Artık muhalefette yer alan Süleyman Demirel ise programda aşırı cereyanlar ve komünizmle mücadelenin göz ardı edilmesini eleştirir ve sorar: “Acaba Hükümet, rejime ve devlete yönelmiş yıkıcı faaliyetlerin mücadele edilmesi gereken bir ciddiyet taşımadığı kanaatinde midir? </st><st c="15416">Başka bir deyimle, Türkiye’nin komünizm tehlikesi karşısında bulunmadığına mı kanidir?” (</st><em><st c="15505">TBMM Tutanak Dergisi</st></em><st c="15526">, 4 Şubat 1974, s. </st><st c="15545">378) Demirel’in amacı hükümeti sol ve komünizmle ilişkilendirerek başta koalisyon ortağı MSP olmak üzere meclisteki sağ partileri manipüle etmektir. </st><st c="15694">Yine aynı çerçevede haşhaş ekimi konusundaki vaatler üzerinden de baskı kurmaktan çekinmez (</st><em><st c="15786">Milliyet</st></em><st c="15795">, 5 Şubat 1974). </st><st c="15812">Bu şekilde hükümeti dış ilişkiler nezdinde de zor durumda bırakmak ister. </st><st c="15886">Muhalefetin sert eleştirilerine rağmen, CHP-MSP koalisyonu 136 hayıra karşı 235 evet ile güvenoyu almayı başarırken, yetmiş altı milletvekili oylamaya katılmaz (</st><em><st c="16047">Milliyet</st></em><st c="16056">, 8 Şubat 1974).</st></p>
		<p><st c="16072">Yeni hükümetin kırılgan yapısı ve çözmesi gereken sorunlar neticesinde Süleyman Demirel âdeta muhalefette olmanın tadını çıkarıyordu. </st><st c="16207">1973’teki petrol krizinin bir sonucu olarak aralarında petrol, şeker ve çimentonun da yer aldığı yedi emtiada uzun süredir ertelenen fiyat artışlarına gidildiğinde zam yapanların neticesine katlanacağını söyler (</st><em><st c="16419">Milliyet</st></em><st c="16428">, 13 Nisan 1974). </st><st c="16446">Hükümetin en dikkat çekici vaatlerinden biri olan genel af ise sadece mecliste değil, koalisyon içinde de ciddi tartışmalara sebep olur. </st><st c="16583">Demirel anayasanın siyasi suçlarla ilgili 141. </st><st c="16630">ve 142. </st><st c="16638">maddelerinden dolayı mahkûm olanların af kapsamı dışına çıkarılmasını isterken, MSP’li yirmi milletvekilinin oylama günü muhalefet tarafında yer almasıyla af, ilgili maddeler olmadan meclisten geçer. </st><st c="16838">Oylamanın ardından CHP parti meclisi olağanüstü toplantı</st><span epub:type="pagebreak" title="139" id="page139"></span><st c="16894">ya çağrılırken Turan Güneş ve Orhan Birgit gibi isimler istifa seçeneğini masaya getirir (</st><em><st c="16985">Milliyet</st></em><st c="16994">, 15 Mayıs 1974). </st><st c="17012">Şahsi eğiliminin istifa yönünde olduğunu söyleyen Ecevit ise parti meclisine derhal ve bütçe sonrası istifa alternatiflerinin yanı sıra, üçüncü bir seçenek olarak MSP ile tekrar masaya oturarak durumun yeni kurallara bağlanmasını önerir (</st><em><st c="17250">Milliyet</st></em><st c="17259">, 19 Mayıs 1974). </st><st c="17277">Ortaklar arası pazarlıklar sonrasında devam fikri ağır bassa da karşılıklı güven kaybı koalisyonu daha kırılgan hale getirmişti. </st><st c="17406">Demirel bir yandan hükümetin yaşadığı zorlukları seyrederken diğer yandan bir “milli cephe” ihtimalini konuşmak üzere Celal Bayar ile görüşür. </st><st c="17549">Olası cephenin sol iktidar karşısında yer alacağını belirtmekten de kaçınmaz (</st><em><st c="17627">Milliyet</st></em><st c="17636">, 24 Mayıs 1974). </st><st c="17654">Bu tavır, Demirel’in sonraki döneme dair stratejisine de ışık tutar. </st><st c="17723">İktidara gelebilmek için CHP haricindeki partileri tek bir çatı altında toplaması gerektiğinin farkında olduğu için olası koalisyonun temelini millilik ve ötekileştirme üzerinden inşa etmeyi tercih eder. </st><st c="17927">Üstelik zaman da lehine işler. </st><st c="17958">Hükümet bir yandan koalisyon içi anlaşmazlıklar ve iktisadi sorunlarla uğraşırken ABD Senatosu’nun Türkiye’ye yardımı durdurma kararı, durumu daha da karmaşık hale getirir.</st></p>
		<p><st c="18130">Ülkenin gündemini değiştiren ise Kıbrıs’taki gelişmeler olur. </st><st c="18193">15 Temmuz 1974’te Yunanistan ile birleşme taraftarı EOKA (</st><em><st c="18251">Ethniki Organosis Kyprion Agoniston</st></em><st c="18287">) Nikos Sampson önderliğinde bir darbeyle Makarios yönetimini devirir. </st><st c="18359">Başbakan Ecevit müdahalenin arkasında Yunanistan’ın olduğunu iddia ederken, Demirel de konuyu oldu bittiye getirenlerin hüsrana uğrayacağını söyler (</st><em><st c="18508">Milliyet</st></em><st c="18517">, 16 Temmuz 1974). </st><st c="18536">Türkiye 20 Temmuz’da kararlılığını göstermek için adaya müdahale eder. </st><st c="18607">Süreç boyunca ülkedeki birlik havası siyasete de yansıdığından muhalefetteki liderlerin beyanları da hükümeti destekler yönde olur. </st><st c="18739">Demirel meclisteki kapalı bir oturumda şu sözleri sarf eder: “Türkiye Büyük Millet </st><span epub:type="pagebreak" title="140" id="page140"></span><st c="18822">Meclisi milli meseleler karşısında bütün iç çekişmelerini bir kenara atıp, cihan-ı aleme karşı tek vücut halinde hareket ettiği takdirde, bu, aynı zamanda milletimizin de milli meseleler karşısında yek vücut olduğunun işaretidir” (</st><em><st c="19053">TBMM Tutanak Dergisi</st></em><st c="19074">, 20 Temmuz 1974, s. </st><st c="19095">37).</st></p>
		<p><st c="19099">Cenevre’deki ilk konferansın ardından adada Türklere yönelik şiddet olayları devam eder. </st><st c="19189">İkinci tur görüşmelerde anlaşmaya varılamamasının ardından 14 Ağustos’ta Türkiye ikinci defa müdahale eder ve Türk köylerinin çoğunlukta olduğu adanın kuzey bölgesini ele geçirir. </st><st c="19369">Bu süreçte de mecliste mutabakat söz konusudur. </st><st c="19417">Krizin ilk gününden itibaren Demirel hükümetin yanında yer alsa da dönemin genel havasının herhangi bir muhalefete uygun olmadığını da göz önüne almak gerekir.</st></p>
		<p><st c="19576">Neredeyse bir ay süren birlik havasının ardından yaz bitmeden siyasi mücadele tekrar başlamıştı. </st><st c="19674">Müdahalenin Bülent Ecevit’in popülaritesini ziyadesiyle artırması partiler arası dengeleri ciddi anlamda sarsmıştı. </st><st c="19790">27 Mart 1974’te koalisyona dair bir karikatüründe Ecevit’i bir koltukta rahatça oturan Erbakan’ın yanında sıkışmış biçimde resmeden Bedri Koraman, yeni çiziminde liderlerin yerlerini değiştirmişti. </st><st c="19988">Artık Ecevit koltukta yalnızken Erbakan yerde oturuyordu (</st><em><st c="20046">Milliyet</st></em><st c="20055">, 19 Ağustos 1974). </st><st c="20075">Gelişmeler sonucu konumu zayıflayan Erbakan ise pastadan pay almak için “mücahit” lakabını kullanmaya başlamıştı. </st><st c="20189">Koalisyon ortakları arasındaki anlaşmazlıklar Ecevit’in MSP ile aralarında uzlaştırılması ve bağdaştırılması güç fikir ayrılıkları olduğu yönündeki beyanıyla iyice su yüzüne çıkmıştı (</st><em><st c="20373">Milliyet</st></em><st c="20382">, 4 Eylül 1974). </st><st c="20399">Başbakanın İskandinavya gezisinin MSP’li bakanlarca onaylanmamasıysa koalisyonun sonu olmuş ve Ecevit görev verilirse seçim hükümeti kuracağını söyleyerek istifa etmişti (</st><em><st c="20570">Milliyet</st></em><st c="20579">, 17 Eylül 1974). </st><st c="20597">Amacı Kıbrıs sonrası oluşan popülerliği bir an önce oya çevirmekti.</st></p>
		<p><span epub:type="pagebreak" title="141" id="page141"></span><st c="20664">Fakat olası bir erken seçimde CHP oylarında ciddi bir artış olabileceğinin farkında olanlar Ecevit ve çevresi ile sınırlı değildi. </st><st c="20796">Ecevit ülkeyi altı ay içerisinde seçime götürecek bir koalisyon kurmak amacıyla Demokratik Parti’nin kapısını çaldığında, Ferruh Bozbeyli’nin koalisyon kararını tabanına açıklamak için seçimlerin 1975’in Ekim ayında yapılması hususunda ısrarcı olması bu kapsamda değerlendirilebilir. </st><st c="21080">Bozbeyli anılarında partisinin koalisyona açıkça hayır demediğini fakat Ecevit ile kendisi arasındaki fikir ayrılıkları ve anlaşmazlıklar olduğunu belirtir (Dağı ve Uğur, 2009, s. </st><st c="21260">366). </st><st c="21266">Süleyman Demirel ve AP ise Ecevit’in istifasını açıkça eleştirir. </st><st c="21332">Onlara göre, CHP Kıbrıs’taki askerî başarıyı daha faza oy için kullanıyor ve bu sayede darboğazdan kurtulmayı amaçlıyordu (Demirel, 1974b, s. </st><st c="21474">34). </st><st c="21479">Demirel’in bu tavrını rakibinin Kıbrıs sonrası elde ettiği prestiji azaltma çabasının bir parçası olarak değerlendirmek mümkündür.</st></p>
		<p><st c="21609">Bülent Ecevit’in ardından hükümeti kurma görevi AP lideri Süleyman Demirel’e veriliyordu. </st><st c="21700">Demirel görüşmelere başlarken hedefinin pahalılık, işsizlik ve fakirlik gibi konulara çözüm aramanın yanı sıra sola karşı, komünizmle mücadele edecek bir hükümet kurmak olduğunu söyler (Demirel, 1974b, s. </st><st c="21905">68). </st><st c="21910">Bu esnada CHP’ye ortaklık teklif etmeyeceğini ve bir azınlık hükümeti düşünmediğini da açıkça belirtir (</st><em><st c="22014">Milliyet</st></em><st c="22023">, 3 Ekim 1974). </st><st c="22039">Hatta azınlık hükümeti müessesesinin güvenoyu şartı ile uyumlu olmadığı için anayasada yeri olmadığını iddia eder (s. </st><st c="22157">69). </st><st c="22162">Aslında Demirel’in amacı MSP ve Demokratik Parti’yi ikna etmekti. </st><st c="22228">Erbakan’ın olumlu cevabına rağmen Bozbeyli’nin lidersiz bir koalisyonu destekleyeceklerini açıklaması işleri yeniden çıkmaza sürüklemişti. </st><st c="22367">Demirel bu tavrın kendisine karşı olduğunu öne sürerek Demokratik Parti’yi sola karşı, komünizmle mücadele edecek bir hükümet kurulmasına mani olmakla suçlar (s. </st><st c="22529">69). </st><st c="22534">Ret cevabının ardından görev Çankaya’ya geri döner</st><span epub:type="pagebreak" title="142" id="page142"></span><st c="22584">ken kriz de devam ediyordu. </st><st c="22613">Korutürk’ün başbakan olarak atadığı Sadi Irmak güvenoyu alamasa da 1975’in Mart ayında kurulacak Birinci Milliyetçi Cephe Hükümeti’ne kadar göreve vekâlet eder.</st></p>
		<p><st c="22773">AP’nin Yedinci Büyük Kongresi 1974’ün Ekim ayında Ankara’da toplanır. </st><st c="22844">Süleyman Demirel konuşmasında 1973 seçimlerindeki başarısızlık da dahil olmak üzere birçok konuya değinir. </st><st c="22951">12 Mart sonrası dönemde partisinin mücadelesinin ve yaptığı fedakârlıkların seçmene iyi şekilde anlatılamadığını iddia eder. </st><st c="23076">Ayrıca Demirel’e göre başarıyı sürekli kılmak da pek mümkün değildi (Demirel, 1974a, s. </st><st c="23164">30-31). </st><st c="23172">Kongredeki rakibi Orhan Oğuz adaylığını parti teşkilatına dayandırarak yenileşme vaadiyle mücadeleye girse de günün sonunda 78’e karşı 1.308 oyla mağlup olurken genel idare kurulu da Demirel’e yakın kişilerden oluşur (Bektaş, 1993, s. </st><st c="23407">164). </st><st c="23413">Zafer konuşması için kürsüye gelen Demirel AP’yi bitmiş tükenmiş görenlerin uykularının kaçacağını söyler (</st><em><st c="23520">Milliyet</st></em><st c="23529">, 24 Ekim 1974).</st></p>
		<p><st c="23545">Hükümet krizi 1975’in ilk aylarına kadar sürer. </st><st c="23594">Sorunu çözmek isteyen Cumhurbaşkanı Korutürk, Demirel ve Ecevit’i bir AP-CHP koalisyonu kurma hususunda telkinde bulunmaya devam etse de iki tarafın tereddütleri bu ihtimali ortadan kaldırıyordu. </st><st c="23790">Ecevit hâlâ erken seçime gitmek isterken, Demirel de bunu engellemek için çaba sarf ediyordu. </st><st c="23884">Zaman ilerledikçe sağdaki partilerin katılımıyla kurulacak bir Milliyetçi Cephe Hükümeti ihtimali güçleniyordu. </st><st c="23996">Mart ayının başlarında Sadi Irmak’a bir kez daha hükümeti kurma görevi verilir. </st><st c="24076">Bütün partileri sırasıyla ziyaret eden Irmak CHP ve DP’den evet cevabı alırken, AP, MHP ve CGP teklifi reddeder. </st><st c="24189">Demirel’in CHP ile sadece savaş halinde koalisyon yapabileceklerini söylemesi de bir anlamda umutların sonu olur (</st><em><st c="24303">Milliyet</st></em><st c="24312">, 5 Mart 1975). </st><st c="24328">Söz konusu yaklaşım ilk etapta güçlü bir ideolojik tavrın yansıması olarak gözük</st><span epub:type="pagebreak" title="143" id="page143"></span><st c="24408">se de Demirel, başbakanlığı için tek yolun daha küçük partilerle bir koalisyon olduğunun farkındaydı. </st><st c="24511">CHP ile yapılacak bir ortaklık halinde başbakan olamayacağını bildiğinden bir defa daha pragmatik davranmayı tercih ediyordu. </st><st c="24637">Partilerin Irmak’ın önerisine olan kesin cevapları Milliyetçi Cephe koalisyonunun eli kulağında olduğunun da bir göstergesi olarak kabul edilebilir. </st><st c="24786">Üstelik Bozbeyli de partisinin Sadi Irmak başbakanlığında bir cephe hükümetini destekleyeceğini beyan eder (</st><em><st c="24894">Milliyet</st></em><st c="24903">, 7 Mart 1975). </st><st c="24919">Koalisyon kurma denemesi boşa giden Irmak ise görevi Korutürk’e iade eder.</st></p>
		<p><st c="24993">Beklenen açıklama bir hafta sonra Süleyman Demirel’den gelir. </st><st c="25056">Liderlerle anlaşmaya vardığını bildirirken, milliyetçilerin hükümetin kuruluşuna engel olmayacağı kanaatinde olduğunu söyler (</st><em><st c="25182">Milliyet</st></em><st c="25191">, 21 Mart 1975). </st><st c="25208">Bu tavır bir anlamda kendisinin başbakanlığına karşı olan Ferruh Bozbeyli’ye bir davet ve aynı zamanda üstü kapalı bir uyarı niteliği taşıyordu. </st><st c="25353">Fakat Bozbeyli’nin geri adım atmaması ile çoğunluk sağlanamayacağından koalisyon görüşmeleri tıkanır. </st><st c="25455">Sorun, Demokratik Parti’den dokuz milletvekilinin istifası ile çözülür. </st><st c="25527">Demirel istifaların kendisi ile bir ilgisi olmadığını söylerken hükümet kurmadıklarını fakat inşa ettiklerini de söylemekten çekinmez (</st><em><st c="25662">Milliyet</st></em><st c="25671">, 29 Mart 1975). </st><st c="25688">Diğer yandan istifa edenlerin arasında Sadettin Bilgiç, Mutlu Menderes ve Talat Asal gibi isimlerin olması süreçte Celal Bayar’ın etkili olduğunu düşündürür. </st><st c="25846">Üstelik Bayar’ın kızı Nilüfer Gürsoy da dokuz milletvekilinden biridir. </st><st c="25918">Bozbeyli de anılarında Bayar’ın kendi hesabı olduğundan, diğer bir deyişle siyasette tekrar etkili olmak için o dönemde AP’yi desteklediğinden bahseder (Dağı ve Uğur, 2009, s. </st><st c="26094">361-362). </st><st c="26104">İstifa edenlerden biri olan Bilgiç ise Milliyetçi Cephe’nin kendileri sayesinde kurulduğunu iddia eder. </st><st c="26208">Buna göre, destek kararlarının arkasındaki en önemli nedenler petrol şoku sonrası ortaya çıkan ekonomik durum, saldırganlaşan Sovyetler Birli</st><span epub:type="pagebreak" title="144" id="page144"></span><st c="26349">ği ve etnik kökenli komünist terördü (Bilgiç, 2002, s. </st><st c="26405">238). </st><st c="26411">Bilgiç her ne kadar hükümeti kendisine mal etmek istese de zafer kuşkusuz sağdaki tüm farklı görüşleri tek bir çatı altında toplamayı ve bu esnada Demokratik Parti engelini de ortadan kaldırmayı başaran Süleyman Demirel’e aitti. </st><st c="26640">Zira çoğu kişi 12 Mart’ın Demirel’in siyasi kariyerinin sonu olduğunu düşünürken, o bir kez daha siyasetin en önemli oyuncularından biri olmayı başarıyordu.</st></p>
		<p><st c="26796">Milliyetçi Cephe Hükümeti 30 Mart 1975’te AP, MSP, CGP ve MHP koalisyonu ile kurulur. </st><st c="26883">Başbakanlık koltuğunda Demirel otururken, diğer partilerin liderleri de başbakan yardımcılığı görevlerine atanır. </st><st c="26997">6 Nisan’da açıklanan hükümet programında huzur ve kalkınma vaatlerinin yanı sıra düşük gelirlilerin vergi yükünü azaltma, çalışan kadınlara yönelik birtakım sosyal haklar ve işçiler için yeni bir ücret sistemi gibi gündemler mevcuttur (</st><em><st c="27233">Milliyet</st></em><st c="27242">, 7 Nisan 1975). </st><st c="27259">Bu noktaları CHP’nin seçim başarısının izleri olarak değerlendirmek de mümkündür. </st><st c="27341">Diğer yandan ideolojisini isminde taşıyan cephe hükümeti komünizme ve temsilcisi olarak gördüğü CHP’ye karşı olduğunu da vurgulamaktan kaçınmıyordu (</st><em><st c="27490">Milliyet</st></em><st c="27499">, 10 Eylül 1975). </st><st c="27517">Hükümet 218’e karşı 222 evet ile güvenoyu almayı başardığında Demirel ülkede hükümet krizinin sona erdiğini açıklar.</st></p>
		</section>
	<div id="charCountTotal" value="27633"></div></body>
</html>
