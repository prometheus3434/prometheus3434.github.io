<?xml version="1.0" encoding="UTF-8" standalone="no"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml">
	<head>
		<title>24_Mutlu Prens-1</title>
		<link href="css/24_Mutlu%20Prens.css" rel="stylesheet" type="text/css"/>
	</head>
	<body id="x24_Mutlu-Prens" xml:lang="tr-TR">
		<div>
			<p id="toc_marker-1" class="BASLIK01">MUTLU PRENS</p>
			<div class="frame-4">
				<img class="frame-3" src="image/MutluPrens_01_fmt.jpeg" alt="MutluPrens_01.tif"/>
			</div>
			<p class="govde-metin">&#160;</p>
			<p class="govde-metin">Mutlu Prens’in heykeli, şehrin yüksekçe yerinde uzun bir sütunun üzerinde duruyordu. Bu heykelin her tarafı incecik, altın yapraklarla kaplanmıştı. Gözlerinin yerinde bir çift parlak zümrüt ve kılıcının kabzasında da kocaman, kırmızı bir yakut parlıyordu.</p>
			<p class="govde-metin">Herkes bu heykeli hayran hayran inceliyordu. Sanat konusunda üne sahip olmak isteyen bir belediye meclisi üyesi:</p>
			<p class="govde-metin">– Rüzgârgülü kadar güzel, dedi. Daha sonra insanların kendisini zevksiz bulmalarından çekinerek: “Tabi, bir rüzgârgülü kadar işe yaradığı yok.” diye ekledi.</p>
			<p class="govde-metin">Aklı başında bir anne, yapılması mümkün olmayan şeyler için ağlayan çocuğuna:</p>
			<p class="govde-metin">– Neden sen de biraz Mutlu Prens gibi davranmıyorsun? O, herhangi bir şey için ağlamayı aklından bile geçirmezdi, diye sordu.</p>
			<p class="govde-metin">Bu harikulade heykeli hayranlıkla seyreden mutsuz bir adam: “Dünya üzerinde gerçekten mutlu birinin olması beni sevindirdi.” diye mırıldandı.</p>
			<p class="govde-metin">Kırmızı pelerinler giymiş yetimhane çocukları, okuldan dışarı çıktıklarında hep bir ağızdan:</p>
			<p class="govde-metin">– Tıpkı bir melek gibi görünüyor, diye bağrıştılar. </p>
			<p class="govde-metin">Çocukların matematik öğretmeni:</p>
			<p class="govde-metin">– Nereden biliyorsunuz? Hiç melek görmediniz ki, diye çıkıştı.</p>
			<p class="govde-metin">Çocuklar yine hep bir ağızdan:</p>
			<p class="govde-metin">– Rüyalarımızda hep melekleri görüyoruz, diye cevap verdiler. Çocukların hayallere kapılmalarını hoş karşılamayan matematik öğretmenleri, kaşlarını çatarak çocuklara baktı.</p>
			<p class="govde-metin">Bir gece şehrin üstünden küçük bir kırlangıç uçuyordu. Arkadaşları altı hafta önce Mısır’a göç etmişlerdi fakat o, geride kalmıştı. Çünkü ilkbahar başında, hayatında gördüğü en güzel sarı su kamışını çok sevmişti. Onunla dost olmuş ve arkadaşlarıyla yola çıkamamıştı. İri, sarı bir kelebeği kovalamak için alçaldığında nehrin kenarında, o su kamışını görmüştü. Lafı ağzında evirip çevirmekten hoşlanmayan küçük kırlangıç, hemen konuya girdi:</p>
			<p class="govde-metin">– Seninle arkadaş olabilir miyim, diye sordu.</p>
			<p class="govde-metin">Sarı su kamışı başını nazlı nazlı eğerek onu selamladı. Böylece kırlangıç, sürekli onun çevresinde narin kanat çırpışlarıyla uçmaya başladı. Kanatları suya değdikçe nehrin üzerinde gümüş halkalar meydana geliyordu. Bunlar onun iltifatlarıydı. Sevgisini ancak su kamışının etrafında uçarak dile getirebiliyordu. Kırlangıcın sevgisi, bütün yaz bu şekilde devam etti.</p>
			<p class="govde-metin">Diğer kırlangıçlar: “Bu çok komik bir dostluk.” diye cıvıldaştılar. Yaz sona ermişti. Bütün kırlangıçlar sonbaharda sıcak ülkelere doğru uçup gittiler.</p>
			<p class="govde-metin">Arkadaşları gittikten sonra küçük kırlangıç, kendini yalnız hissetmeye başladı; arkadaşından sıkıldı. Kırlangıç: “Hiç konuşmuyor.” diye kendi kendine söylendi bir defasında. Acaba kendisi gibi gezmeyi seviyor muydu? Bunu merak eden küçük kırlangıç en sonunda sordu:</p>
			<p class="govde-metin">– Benimle birlikte uzaklara gelir misin?</p>
			<p class="govde-metin">Su kamışı, hayır anlamında başını salladı; çünkü bağlıydı.</p>
			<p class="govde-metin">Kırlangıç:</p>
			<p class="govde-metin">– Sen benimle alay ediyorsun! Ben Mısır’a, piramitlerin bulunduğu yere gidiyorum. Hoşça kal, diye bağırarak yükselip uzaklara doğru kanat açtı.</p>
			<p class="govde-metin">Bütün gün kanat çırpıp geceleyin şehre ulaştı. ”Nerede konaklayacağım. İnşallah burada benim için uygun bir yer vardır.” diye söylendi. Sonra yüksek bir sütunun üzerinde duran heykeli gördü. “Geceyi burada geçirebilirim.” diye cıvıldadı. “Burası temiz havası olan güzel bir yere benziyor.”</p>
			<p class="govde-metin">Böylece uçarak Mutlu Prens’in ayakları arasına kondu. Uykuya dalmadan önce etrafına bakınarak kendi kendine: “Altın’dan bir yatak odasında yatıyorum.” diye mırıldandı. Fakat tam başını kanadının altına alıp uyumaya hazırlanıyorken üzerine bir su damlası düştü ve tüylerini ıslattı. “Ne garip.” diye bağırdı. “Gökyüzünde tek bir bulut bile yok, yıldızlar pırıl pırıl ışıldıyor ve bu havada yağmur yağıyor. Kuzey Avrupa’nın iklimi gerçekten çok tuhaf. Şimdi su kamışı burada olsa yağmurun yağmasına çok sevinirdi ama bencil biri olduğu için hoşlanırdı sadece.”</p>
			<p class="govde-metin">Sonra başka bir damla daha düştü. “Eğer yağmurdan korumuyorsa bir heykel ne işe yarar ki?” diye söylendi. “Kendime güzel bir baca kovuğu bulmalıyım.” diyerek uçup gitmeye karar verdi.</p>
			<div class="frame-4">
				<img class="frame-5" src="image/MutluPrens_02_fmt.jpeg" alt="MutluPrens_02.tif"/>
			</div>
			<p class="govde-metin">&#160;</p>
			<p class="govde-metin">Fakat tam kanatlarını açacakken üçüncü bir damla da başına düşüverdi. Başını yukarı kaldırıp baktığında bir de ne görsün? Mutlu Prens’in altın yanaklarından aşağıya gözyaşları dökülüyordu. Heykelin yüzü ay ışığında o kadar güzel görünüyordu ki küçük kırlangıcın yüreği merhametle doldu.</p>
			<p class="govde-metin">– Sen de kimsin, diye sordu.</p>
			<p class="govde-metin">– Ben Mutlu Prens’im.</p>
			<p class="govde-metin">– Madem mutlusun, öyleyse neden ağlıyorsun ki? Gözyaşlarınla beni sırılsıklam ettin, dedi.</p>
			<p class="govde-metin">Heykel:</p>
			<p class="govde-metin">– Ölmeden önce bir insan yüreği taşıyorken gözyaşı nedir bilmezdim. Sans-Souci Sarayı’nda yaşıyordum. Elem ve kederin oraya girmesine izin verilmezdi. Benim için her şey o kadar güzeldi ki duvarın öte tarafında neler olduğunu merak dahi etmezdim. Saraydakiler bana Mutlu Prens ismini takmışlardı. Gerçekten de çok mutluydum. Eğer zevk ve eğlence gerçekten mutluluk demekse!... Şimdi buradan şehrimin bütün çirkinliklerini ve sefaletini görebiliyorum. Kurşundan bir kalbim olmasına rağmen gözyaşlarıma engel olamıyorum, dedi.</p>
			<p class="govde-metin">Küçük kırlangıç kendi kendine: “Ne! Yoksa bu iyilikle çarpan yürek som altından değil mi?” diye söylendi. Kırlangıç başkaları hakkındaki kendi yorumlarını yüksek sesle söylemeyecek kadar ince düşünceliydi.</p>
			<p class="govde-metin">Heykel, tatlı ve kısık bir sesle:</p>
			<p class="govde-metin">– Çok uzaklarda… Çok uzaklardaki dar sokaklardan birinde yoksul bir ev var. Evin açık penceresinden masanın başında çalışan bir kadın görüyorum. Zayıf, yıpranmış, yorgun bir yüzü var. Terzi olan bu kadıncağızın parmakları dikiş dikmekten delik deşik olmuş. Saten bir elbisenin üzerine çarkıfelek çiçekleri işliyor. Bu elbiseyi saraydaki baloda kraliçenin yardımcılarından biri giyecek. Odanın bir köşesindeki yatakta kadının küçük, hasta çocuğu yatıyor. Çocuğun ateşi çok yükselmiş ve portakal sayıklıyor. Ama annesinin ona vereceği çeşme suyundan başka hiçbir şeyi yok. Zavallı çocuk ağlıyor. Kırlangıç, kırlangıç, küçük kırlangıç! Kılıcımın kabzasındaki şu kırmızı yakutu onlara götürmez misin? Benim ayaklarım şu sütuna bağlı, hareket edemiyorum, dedi.</p>
			<p class="govde-metin">Kırlangıç:</p>
			<p class="govde-metin">– Arkadaşlarım beni Mısır’da bekliyorlar. Arkadaşlarım Nil Nehri’nin aşağısına uçtular ve şimdi nilüfer çiçekleriyle konuşuyorlar. Sonra da uyumak için büyük kralın mezarına gidecekler, diye karşılık verdi.</p>
			<p class="govde-metin">Prens:</p>
			<p class="govde-metin">– Kırlangıç, kırlangıç, küçük kırlangıç! Benim için bir gece daha kalamaz mısın? Benim habercim olursun. Hasta çocuk çok susamış, annesi de çok üzgün, dedi.</p>
			<p class="govde-metin">Kırlangıç:</p>
			<p class="govde-metin">– Küçük erkek çocuklarından hoşlandığımı hiç sanmıyorum. Geçen yaz nehir kenarında yaşarken değirmencinin yaramaz iki oğlu beni hep taşlarlardı. Tabi ki hiç isabet ettiremediler. Övünmek gibi olmasın biz kırlangıçlar çok hızlı uçarız. Üstelik ben çevikliğiyle ünlü bir aileden geliyorum. Fakat yine de o afacanların bana yaptıklarını unutmuş değilim, diye karşılık verdi.</p>
			<p class="govde-metin">Bu sözleri dinleyen heykel, öylesine hüzünlü bakıyordu ki... Küçük kırlangıcın kalbi yumuşadı, söylediklerine pişman oldu. Kırlangıç:</p>
			<p class="govde-metin">– Burası çok soğuk. Fakat senin hatırın için bir gece daha burada kalıp habercin olacağım, dedi.</p>
			<p class="govde-metin">Mutlu Prens:</p>
			<p class="govde-metin">– Teşekkür ederim, küçük kırlangıç, dedi.</p>
			<p class="govde-metin">Daha sonra küçük kırlangıç Prens’in kılıcının kabzasındaki büyük kırmızı yakutu yerinden söktü. Onu gagasına aldı ve şehrin çatılarının üzerinden uçup gitti.</p>
			<div class="frame-4">
				<img class="frame-6" src="image/MutluPrens_03_fmt.jpeg" alt="MutluPrens_03.tif"/>
			</div>
			<p class="govde-metin">&#160;</p>
			<p class="govde-metin">Sonunda aradığı o yoksul eve ulaştı ve içeriye göz attı. Ateşler içinde yanan çocuk, yatakta dönüp duruyordu. Yorgunluktan harap olan zavallı annesi de yerde uyuyakalmıştı. Küçük kırlangıç, pencereden içeri girdi. Gagasındaki kırmızı yakutu masanın üzerine, kadının yüzüğünün yanına bıraktı. Sonra da sessizce yatağın olduğu tarafa uçtu. Kanatlarını çırparak ateşler içinde yanan çocuğu serinletmeye çalıştı. Çocuk: “Bu oldukça iyi geldi, ateşim de düşüyor olmalı. İyileşiyorum galiba.” diye mırıldanarak uykuya daldı.</p>
			<p class="govde-metin">Döndükten sonra Mutlu Prens’in yanına giden küçük kırlangıç, olanları ona bir bir anlattı.</p>
			<p class="govde-metin">– Çok garip! Hava çok soğuk olmasına rağmen artık üşümüyorum. Hatta içimde tuhaf bir sıcaklık hissediyorum, dedi.</p>
			<p class="govde-metin">Prens:</p>
			<p class="govde-metin">– Üşümüyorsun, çünkü bir iyilik yaptın, dedi.</p>
			<p class="govde-metin">Küçük kırlangıç, derin düşüncelere daldı ve sonra da uyuklamaya başladı. Düşünmek her zaman uykusunu getirirdi.</p>
			<p class="govde-metin">Gün ışıyınca uyanarak nehrin aşağısına uçtu ve orada yıkandı. Köprünün üzerinden geçen Doğa Bilimleri Akademisinin kuş bilimci profesörü: “Akıl almaz bir durum, kış mevsiminde bir kırlangıç!” diye söylendi. Sonra da yerel gazeteye bu konuyla ilgili uzunca bir mektup yazdı. Herkes profesörün yazdığı bu ilginç yazıyı birbirine okudu ama hiç kimse bir şey anlamadı. Çünkü yazı anlamını bilmedikleri bir sürü kelimeyle doluydu.</p>
			<p class="govde-metin">Yola çıkacağına oldukça sevinen kırlangıcın keyfi yerine gelmişti. “Bu gece Mısır’a uçuyorum.” dedi. Şehirdeki tüm büyük anıtları dolaştı. Sonra da uzunca bir süre bir mabedin kubbesinde oturdu. Nereye gitse serçeler kendi aralarında: “Ne kadar seçkin bir yabancı.” diye cıvıldaşıyorlardı. Bu sözler, küçük kırlangıcın çok hoşuna gitmişti.</p>
			<p class="govde-metin">Ay, gökyüzünü aydınlatmaya başlayınca kırlangıç tekrar Mutlu Prens’in yanına döndü. Ona:</p>
			<p class="govde-metin">– Mısır’dan istediğiniz bir şey var mı efendim? Biraz sonra yola çıkıyorum da, diye neşeyle sordu. </p>
			<p class="govde-metin">Prens:</p>
			<p class="govde-metin">– Kırlangıç, kırlangıç, güzel kırlangıç, benimle bir gece daha kalamaz mısın, dedi.</p>
			<p class="govde-metin">Kırlangıç:</p>
			<p class="govde-metin">– Arkadaşlarım beni Mısır’da bekliyorlar. Dostlarım yarın ikinci çağlayana uçacaklar, diye cevap verdi.</p>
			<p class="govde-metin">Prens, yalvaran bir ses tonuyla:</p>
			<p class="govde-metin">– Kırlangıç, kırlangıç, güzel kırlangıç! Uzakta, şehrin diğer ucunda, tavan arasında yaşayan genç bir adam görüyorum. İçinde solmuş menekşeler bulunan bir vazonun yanındaki bir masaya eğilmiş. Masanın üzeri kâğıtlarla dolu. Genç adamın kıvırcık saçları, kocaman güzel gözleri var. Tiyatro müdürünün sipariş vermiş olduğu bir oyunu yazmaya çalışıyor. Ancak orası yazı yazılamayacak kadar soğuk. Soğuktan elleri kalem tutamıyor. Sobasındaki ateş sönmüş ve açlıktan bayılmak üzere, dedi.</p>
			<p class="govde-metin">Merhametli kırlangıç:</p>
			<p class="govde-metin">– Seninle bir gece daha kalacağım. O genç adama da yakut mu götüreceğim, dedi.</p>
			<p class="govde-metin">Mutlu Prens:</p>
			<p class="govde-metin">– İsterdim ama ne yazık ki verecek başka yakutum yok. Geriye sadece gözlerim kaldı. Onlar binlerce yıl önce Hindistan’dan getirilmiş çok ender bulunan gerçek bir zümrüttür. Gözlerimden birini çıkar ve o genç adama götür. O da bu zümrüdü mücevherciye götürüp satar ve kendine yakacak odun alır. Böylece yazdığı oyunu da bitirir, dedi.</p>
			<p class="govde-metin">Kırlangıç:</p>
			<p class="govde-metin">– Sevgili Prens’im, gözünüzü çıkartamam, diyerek ağlamaya başladı.</p>
			<p class="govde-metin">Prens kararlı bir ses tonuyla:</p>
			<p class="govde-metin">– Kırlangıç, kırlangıç, güzel kırlangıç! Sana verdiğim emri yerine getir. Bunu yapmanı ben istiyorum, dedi.</p>
			<p class="govde-metin">Bunun üzerine kırlangıç, Mutlu Prens’in gözlerinden birini yerinden söktü. Genç adamın yaşadığı tavan arasına doğru kanat çırptı. Oraya varınca çatıda bulunan bir delikten içeriye girdi.</p>
			<p class="govde-metin">Genç adam, başını ellerinin arasına almış öylesine kara kara düşünüyordu. Odaya giren kırlangıcın kanat seslerini bile duymadı. Bir zaman sonra başını kaldırıp baktığında solmuş menekşelerin yanında duran muhteşem gök zümrüdü gördü. “Biliyordum!” diye bağırdı. “Bir gün benim değerimi anlayacaklarını biliyordum. Bunu zengin bir hayranım getirmiş olmalı. Şimdi oyunumu yazıp bitirebilirim.”</p>
			<p class="govde-metin">Genç adam çok mutlu görünüyordu.</p>
			<p class="govde-metin">Ertesi gün kırlangıç, limana doğru uçtu. Büyük bir geminin direğinin üzerine konarak etrafı seyretmeye başladı. Denizciler, kocaman sandıkları kalın halatlarla gemiye çekiyordu. Her sandık geldiğinde: “Heyya mola!” diye bağırıyorlardı. Küçük kırlangıç: “Ben Mısır’a gidiyorum.” diye çığlık attı ama hiç kimseye sesini duyuramadı. Ay, gökyüzünde iyice yükseldiğinde kırlangıç yine Mutlu Prens’in yanına gitti:</p>
			<p class="govde-metin">– Sana veda etmeye geldim, dedi.</p>
			<p class="govde-metin">Prens:</p>
			<p class="govde-metin">– Kırlangıç, kırlangıç, güzel kırlangıç! Bir gece daha kalamaz mısın, dedi.</p>
			<p class="govde-metin">Kırlangıç:</p>
			<p class="govde-metin">– Kış geldi. Yakında dondurucu soğuklar başlayacak, buraya da kar yağacak. Mısır’da ise hava sıcaktır. Yeşil palmiye ağaçlarını güneş ısıtıyordur. Nil Nehri’nin çamurlu sularında yatan timsahlar tembel tembel etrafını izliyordur. Arkadaşlarım, Baalbek Tapınağı’na şimdi yuvalarını yapıyordur. Pembe ve beyaz güvercinler de cıvıldaşarak onları seyrediyordur. İlkbaharda tekrar buraya dönerken sana, verdiğin o güzel mücevherlerden getireceğim. Yakut güllerden daha kırmızı, zümrüt de denizlerden daha mavi ve parlak olacak, diye cevap verdi.</p>
			<p class="govde-metin">Mutlu Prens:</p>
			<p class="govde-metin">– Aşağıdaki meydana bak. Orada kibrit satan küçük bir kız oturuyor. Az önce elindeki kibrit kutularını yolun kenarındaki su birikintisine düşürdü. Kibritlerin hepsi ıslandı; artık onları satamaz. Eğer evine biraz olsun para götüremezse babasından azar işitecek. Bu yüzden ağlıyor. Ayaklarında ne ayakkabısı ne de çorapları var. Başında şapkası bile yok, güzel saçlarıysa ıslanmış. Hadi, diğer gözümü çıkar ve o küçük çocuğa ver ki babasından azar işitmesin, dedi.</p>
			<p class="govde-metin">Kırlangıç:</p>
			<p class="govde-metin">– Seninle bir gece daha kalabilirim ama benden diğer gözündeki zümrüdü sökmemi isteme. O zaman kör olursun, diye karşılık verdi.</p>
			<p class="govde-metin">Prens, kararlı bir ses tonuyla:</p>
			<p class="govde-metin">– Kırlangıç, kırlangıç, küçük kırlangıç! Sana verdiğim emri yerine getir. Bunu yapmanı istiyorum, dedi.</p>
			<p class="govde-metin">Bunun üzerine kırlangıç, Mutlu Prens’in diğer gözündeki zümrüdü de yerinden çıkardı. Doğruca kibritçi kızın yanına uçtu. Kızın önünden geçerken zümrüdü onun avucuna bıraktı. Kibritçi kız:</p>
			<p class="govde-metin">– Aaa! Bu ne kadar güzel bir cam parçası, diye çığlık attı ve neşeyle evine doğu koşmaya başladı.</p>
			<p class="govde-metin">Kırlangıç, görevini yerine getirdikten sonra Prens’in yanına döndü.</p>
			<p class="govde-metin">– Artık kör oldun. Şimdi sana bir dost gerek. Bundan sonra senin yanından hiç ayrılmayacağım, dedi.</p>
			<p class="govde-metin">Prens:</p>
			<p class="govde-metin">– Hayır, küçük kırlangıç, hayır! Böyle bir fedakârlığı kabul edemem. Sen artık Mısır’a gitmek zorundasın, dedi.</p>
			<p class="govde-metin">Küçük kırlangıç:</p>
			<p class="govde-metin">– Senin yanından hiç ayrılmayacağım, diye karşılık verdi. Prens’in ayaklarının dibinde uykuya daldı.</p>
			<p class="govde-metin">Ertesi gün sabahtan akşama kadar Prens’in omzuna tüneyip ona, gezip dolaştığı ülkelerin öykülerini anlattı. Nil Nehri kıyılarında, uzun sıralar hâlinde yaşayan ve nehirdeki altın balıkları avlayan kırmızı balıkçıl kuşlarından söz etti. Deve kervanlarının yanı sıra ağır ağır yürüyen ve kehribar tespihleri çeken tüccarları anlattı. Palmiye ağaçlarında uyuyan yeşil yılanlardan bahsetti. Büyük gölde geniş yaprakların üzerinde dolaşan ve sürekli kelebeklerle savaşan cüceleri anlatıp durdu.</p>
			<p class="govde-metin">Prens:</p>
			<p class="govde-metin">– Sevgili küçük kırlangıç, bana şaşırtıcı şeyler anlatıyorsun. Fakat bu dünyadaki hiçbir şey elem kadar gizemli değildir. Küçük kırlangıç, şehrimin üzerinde uç ve bana gördüklerini anlat, dedi.</p>
			<p class="govde-metin">Küçük kırlangıç, o şehirde olanları görmek için kanat çırptı. Kapılarında dilenciler otururken zenginlerin güzel evlerinde zevk ve sefa içinde yaşadıklarını gördü. Yoksul mahallelerin karanlık, dar sokaklarını dolaştı. Burada açlık çeken çocukların karanlık sokaklara boş gözlerle baktıklarını gördü. Köprünün kemeri altında soğuktan donmamak için birbirine sarılmış yatan iki kardeşe rastladı. Çocuklar: “Acıktık! Karnımız çok aç!” diye ağlıyorlardı. Oradan geçmekte olan bir bekçi:</p>
			<p class="govde-metin">– Burada yatamazsınız, haydi kalkın bakalım, diye bağırınca zavallılar nereye gideceklerini bilemediler. Yerlerinden kalkarak yağmurun altında kaçıştılar.</p>
			<p class="govde-metin">Şehrin üzerinde dolaştıktan sonra Prens’in yanına dönen kırlangıç, gördüklerini ona bir bir anlattı. Prens:</p>
			<div class="frame-4">
				<img class="frame-5" src="image/MutluPrens_04_fmt.jpeg" alt="MutluPrens_04.tif"/>
			</div>
			<p class="govde-metin">&#160;</p>
			<p class="govde-metin">– Benim her yanım en değerli altın yapraklarla kaplı. Üzerimdeki bu yaprakları teker teker koparıp yoksul halkıma dağıtmalısın. Yaşayan insanlar, altının her zaman mutluluk getireceğine inanırlar, dedi.</p>
			<p class="govde-metin">Küçük kırlangıç, bütün altın yaprakları tek tek koparıp yoksul insanlara dağıttı. Mutlu Prens’in ihtişamlı görüntüsünün yerini şimdi, sönmüş, gri bir kurşun yığını almıştı. Buna karşılık sokaklarda gülüp oynamaya başlayan çocukların yanakları dolgunlaşıp pembeleşiyor. “Artık yiyecek ekmeğimiz var.” diye sevinç çığlıkları atıyorlardı.</p>
			<p class="govde-metin">Bir zaman geçti gökyüzünden karlar düşmeye başladı. Karla birlikte hava iyice soğudu. Sokaklar, gümüşten yapılmış gibi parlıyordu. Evlerin saçaklarından kristal hançerlere benzeyen uzun, sivri buzlar sarkıyordu. İnsanlar kürklerine sarılmışlardı. Kırmızı şapkalı çocuklar buzların üzerinde bir oraya bir buraya neşeyle kayarak eğleniyorlardı.</p>
			<p class="govde-metin">Zavallı küçük kırlangıç, her geçen gün daha çok üşüyordu ama Prens’i de öylesine çok seviyordu ki onu bir türlü terk edemiyordu. Fırıncının ortalarda görünmediği zamanlarda fırın kapısının önündeki ekmek kırıntılarıyla karnını doyuruyordu. Kanatlarını çırparak ısınmaya çalışıyordu.</p>
			<p class="govde-metin">Bu soğuklar küçük kırlangıcı her geçen gün bitiriyordu. Kırlangıç, kendisinin bu soğuğa daha fazla dayanamayacağını anlamıştı. Onun, Prens’in omzuna son kez uçup veda edecek kadar kuvveti kalmıştı. Kendini toparlamaya çalışarak Prens’in omuzlarına uçtu: “Elveda, sevgili Prens’im!” diye mırıldandı. “Ellerini öpmeme izin verir misin?”</p>
			<p class="govde-metin">Prens:</p>
			<p class="govde-metin">– Sonunda Mısır’a gitmeye karar verdiğine çok sevindim küçük kırlangıç. Buralarda gereğinden fazla kaldın. Beni yanaklarımdan öpmelisin; çünkü seni çok seviyorum, dedi.</p>
			<p class="govde-metin">Küçük kırlangıç:</p>
			<p class="govde-metin">– Bu defa Mısır’a gitmiyorum. Hep yanında kalacağım. Hayatımın sonuna kadar senin yanında kalabilirim, öyle değil mi, dedi.</p>
			<p class="govde-metin">Bunları söyledikten sonra Mutlu Prens’i yanaklarından öptü. Küçük kırlangıcın cansız bedeni Prens’in ayaklarının dibine düşüverdi.</p>
			<p class="govde-metin">Tam o sırada heykelin içinden garip bir çıtırtı duyuldu. Sanki bir şeyler kırılıyor gibiydi. Evet, gerçekten de bir şey kırılmıştı. Kırılan şey; Mutlu Prens’in kurşundan yapılmış kalbiydi. Kalp çatlayıp ikiye ayrılmıştı. Kış gerçekten de çok soğuk geçiyordu…</p>
			<p class="govde-metin">Ertesi sabah erken saatlerde belediye başkanı,  meclis üyelerinden oluşan bir toplulukla meydandan geçiyordu. Sütunun hizasına geldiğinde başını heykele çeviren başkan:</p>
			<p class="govde-metin">– Aman Allah’ım! Ne olmuş buna? Mutlu Prens ne kadar çirkin görünüyor, dedi.</p>
			<p class="govde-metin">Belediye başkanının doğru-yanlış her sözünü onaylamaya alışık olan meclis üyeleri:</p>
			<p class="govde-metin">– Gerçekten çok çirkin, berbat görünüyor, diye bağrıştılar.</p>
			<p class="govde-metin">Daha iyi incelemek için heykelin yanına yaklaştılar. Belediye başkanı:</p>
			<p class="govde-metin">– Kılıcın kabzasındaki yakut yerinde yok. Gözlerindekiler de sökülmüş. Üzerindeki altınların yerinde de yeller esiyor. Bizim altından yapılmış Mutlu Prens’imiz gitmiş de yerine bir dilenci gelmiş. Bu hâliyle dilenciden bile kötü görünüyor, dedi.</p>
			<p class="govde-metin">Meclis üyeleri de:</p>
			<p class="govde-metin">– Evet, bir dilenciden daha kötü görünüyor, diye tekrarladılar. </p>
			<p class="govde-metin">Belediye başkanı:</p>
			<p class="govde-metin">– Heykelin ayakları dibinde de ölü bir kuş yatıyor. Kuşların burada ölmesini yasaklıyorum. Bununla ilgili hemen bir genelge çıkartalım, diye ekledi.</p>
			<p class="govde-metin">Belediye meclisi sekreteri bunu hemen not aldı. </p>
			<p class="govde-metin">Üniversitenin sanat profesörü:</p>
			<p class="govde-metin">– Güzel görünmediğine göre burada bulunmasının da gereği yok, dedi.</p>
			<div class="frame-4">
				<img class="frame-6" src="image/MutluPrens_05_fmt.jpeg" alt="MutluPrens_05.tif"/>
			</div>
			<p class="govde-metin">&#160;</p>
			<p class="govde-metin">Bundan sonra Mutlu Prens’i bulunduğu yüksek sütunun üzerinden aşağıya indirdiler ve dökümhaneye götürüp erittiler. Belediye başkanı, eritilen madenin nerede kullanılacağını kararlaştırmak için bir toplantı yaptı. Başkan:</p>
			<p class="govde-metin">– Şehrimize yeni bir heykel gerekiyor. Tabi ki bu heykel benin heykelim olmalı. Bu sefer benim heykelim yapılmalı, dedi.</p>
			<p class="govde-metin">Belediye meclis üyelerinin her biri:</p>
			<p class="govde-metin">– Olmaz, oraya benim heykelim dikilmeli, diye bağrışarak kavga etmeye başladılar. Onları en son gördüğümde hâlâ kavga edip tartışıyorlardı.</p>
			<p class="govde-metin">Dökümhanede çalışan işçilerden birisi:</p>
			<p class="govde-metin">– Ne garip bir durum! Bu heykelin çatlamış olan kalbi bir türlü erimiyor. Öyleyse bir işimize yaramaz; atalım gitsin, dedi.</p>
			<p class="govde-metin">İşçiler, o kalbi alarak kırlangıcın ölüsünün de bulunduğu çöplüğe attılar.</p>
			<p class="govde-metin">Bütün bunları gören Allah, meleklerden birisini dünyaya göndererek:</p>
			<p class="govde-metin">– Git ve bana şehirdeki en değerli iki şeyi getir, dedi.</p>
			<p class="govde-metin">Melek de gidip kurşun bir kalp ile ölü bir kuş getirdi.</p>
			<p class="govde-metin">– İyi bir seçim yaptın, dedi Allah. Bu küçük kuş, cennette sonsuza dek şakıyacak. İyi kalpli bu insan da içinde altın ırmaklar bulunan cennetimde gerçek mutluluğu tadacak.</p>
			<p class="govde-metin">&#160;</p>
		</div>
	</body>
</html>
