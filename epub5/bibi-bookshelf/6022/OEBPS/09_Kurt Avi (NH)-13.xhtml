<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml">
  <head>
    <title>
      09_Kurt Avi (NH)-13
    </title>
    <link href="css/09_Kurt%20Avi%20%28NH%29.css" rel="stylesheet" type="text/css"/>
  </head>
  <body id="x09_Kurt-Avi--NH-" xml:lang="tr-TR">
    <div>
      <p id="toc_marker-13" class="BASLIK01 bizsmart">
        PİŞMİŞ YUMURTA
      </p>
      <p class="govde-metin bizsmart">
        Köylünün biri, bir gün Akşehir’e gelir. Karnı acıkınca bir lokantaya girer, yemekleri gözden geçirir. Haşlanmış yumurtaları görünce dayanamaz, bunlardan dört tane ister. Aşçı, köylüye dört yumurta ile birlikte biraz da ekmek verir. Köylü bunları afiyetle yer, sonra da borcunu sorar. Aşçı da:
      </p>
      <p class="govde-metin bizsmart">
        – Borcunuz tam iki yüz akçedir, der. Köylü şaşırır.
      </p>
      <p class="govde-metin bizsmart">
        – Ayol yediğim dört haşlanmış yumurta ile biraz ekmektir. Bunun için iki yüz akçe istenir mi, der. Aşçı, köylüye hesap vermek zorunda kalır:
      </p>
      <p class="govde-metin bizsmart">
        – Yediğiniz dört yumurtadan dört civciv çıkar. Onlar büyük piliç ve tavuk olurlardı. Bu tavuklar yumurtlar, bu yumurtalardan yine civcivler çıkar, bunlar da büyüyüp yumurtlardı. Bu şekilde dört yumurtadan pek çok tavuk ürerdi. İstediğim para çok değildir. Hatta azdır bile, der.
      </p>
      <div class="frame-2">
        <img class="frame-10" src="image/12_Pismis%20yumurta_fmt.jpeg" alt="12_Pismis%20yumurta.TIF"/>
      </div>
      <p class="govde-metin bizsmart">
        &#160;
      </p>
      <p class="govde-metin bizsmart">
        Köylü yine itiraz eder ve iş mahkemeye düşer. Aşçı ile köylü, kadıya giderken yolda Nasrettin Hoca’ya rast gelirler. Köylü, başına gelenleri Hoca’ya anlatır.
      </p>
      <p class="govde-metin bizsmart">
        Hoca, köylünün derdini dinler ve ona çok acır. Yapılan haksızlığa kızar. Sonra köylüyü bir tarafa çeker.
      </p>
      <p class="govde-metin bizsmart">
        – Mahkemeye gidince kadıya “Nasrettin Hoca’yı vekil tayin edeceğim.” de. Bunu sakın unutma, der. Davacılar, kadı efendinin yanına girince aşçı davasını anlatır ve alacağı paranın yarısını rüşvet olarak kendisine vereceğini ima eder. Kadı, köylüye:
      </p>
      <p class="govde-metin bizsmart">
        – Bak bu adam senden iki yüz akçe istiyor. Yemek yemişsin ve parasını vermemişsin. İnsan, boğazından geçenin parasını vermeli, değil mi? Sen niye borcunu ödemiyorsun, diye azarlar.
      </p>
      <div class="frame-2">
        <img class="frame-5" src="image/13_Pismis%20yumurta_fmt.jpeg" alt="13_Pismis%20yumurta.TIF"/>
      </div>
      <p class="govde-metin bizsmart">
        &#160;
      </p>
      <p class="govde-metin bizsmart">
        Köylü saf bir tavırla:
      </p>
      <p class="govde-metin bizsmart">
        – Efendim, ben cahilim. İnce şeylere pek aklım ermez. Maksadımı iyice anlatamam. Nasrettin Hoca’yı vekil tayin ettim. Ona sorunuz, deyince kadı mübaşiri çağırır. Hemen gidip Hoca’yı bulmasını ve mahkemeye getirmesini söyler.
      </p>
      <p class="govde-metin bizsmart">
        Mübaşir, Hoca’yı bulur ve kadı efendinin emrini iletir. Hoca da:
      </p>
      <p class="govde-metin bizsmart">
        – Haydi sen bekleme, git. Ben şimdi gelirim, der. Mübaşir, Hoca’nın dediklerini kadıya söyler. Kadı da:
      </p>
      <p class="govde-metin bizsmart">
        – Peki, deyip beklemeye başlar. Fakat bir saatten fazla bekler, canı sıkılır. Bir süre geçtikten sonra Hoca, mahkemeye gelir. Kadı, hiddetli bir tavırla:
      </p>
      <p class="govde-metin bizsmart">
        – Hoca, niye geç kaldın? Bir saattir seni bekliyorum, der. Hoca, gayet sakindir. Hiç istifini bozmaz ve ciddi bir tavır takınarak:
      </p>
      <p class="govde-metin bizsmart">
        – Efendim, geçen seneden kalma biraz haşlanmış bulgur vardı. Onu bahçeye ekiyordum. Bunun için geç kaldım. Affınızı rica ederim, der. Bu ifade karşısında kadı güler ve alaycı bir şekilde:
      </p>
      <p class="govde-metin bizsmart">
        – İşte bunu hiç duymamıştım. Hoca, kaynamış buğdaydan yapılmış bulguru ekiyordunuz, öyle mi? Bundan hiç ürün alınır mı? Bu ne biçim iş? Aklını falan kaçırmadın, değil mi, diye sorar. Hoca da:
      </p>
      <p class="govde-metin bizsmart">
        – Onu aşçıya sorunuz, kadı efendi! Kaynamış yumurtadan civciv çıkarsa haşlanmış bulgurdan da elbette mahsul alınır, der.
      </p>
    </div>
  </body>
</html>
