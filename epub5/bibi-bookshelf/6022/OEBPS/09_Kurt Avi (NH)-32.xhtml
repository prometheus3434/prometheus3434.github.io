<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml">
  <head>
    <title>
      09_Kurt Avi (NH)-32
    </title>
    <link href="css/09_Kurt%20Avi%20%28NH%29.css" rel="stylesheet" type="text/css"/>
  </head>
  <body id="x09_Kurt-Avi--NH-" xml:lang="tr-TR">
    <div>
      <p id="toc_marker-32" class="BASLIK01 bizsmart">
        KURT AVI
      </p>
      <p class="govde-metin bizsmart">
        Nasrettin Hoca, bir gün öğrencilerinden biri ile kurt avına gider. Dağlarda epeyce iz sürdükten sonra bir kurt ini bulurlar. Hemen, girişteki izleri takip ederek işlek bir in olup olmadığına bakarlar. Bu arada içerden bazı seslerin geldiğini fark ederler. Dikkatlerini o tarafa çevirip kulak kesilirler. Bu seslerden inde kurt yavrularının bulunduğunu keşfederler.
      </p>
      <p class="govde-metin bizsmart">
        Öğrenci:
      </p>
      <p class="govde-metin bizsmart">
        – Hoca’m, burada kurt yavruları var. İzin verirseniz ine girip onları yakalayayım. Besleriz, büyütürüz, der. Hoca, öğrencisini uyarır:
      </p>
      <p class="govde-metin bizsmart">
        – Aman evladım, dikkat et! “Kurda konuk giden, köpeğini yanında götürür.” derler. Kurtla koyunun, kılıçla oyunun olmayacağını bilmelisin.
      </p>
      <div class="frame-2">
        <img class="frame-5" src="image/30_Kurt%20avi_fmt.jpeg" alt="30_Kurt%20avi.TIF"/>
      </div>
      <p class="govde-metin bizsmart">
        &#160;
      </p>
      <p class="govde-metin bizsmart">
        Öğrenci, oldukça toydur. Üstelik, besleyip oynamak istediği hayvan hakkında fazla tecrübeye de sahip değildir. Sadece bir anlık heves ve merak, hepsi o kadar.
      </p>
      <p class="govde-metin bizsmart">
        Bir kere delikanlı aklına koymuştur. Bir türlü kendini tutamaz, hemen harekete geçer. Hoca, bu kadar kararlı olan gencin ısrarlarına dayanamaz. Ona izin vermek zorunda kalır.
      </p>
      <p class="govde-metin bizsmart">
        Öğrenci, inin dar ağzından sürünerek içeri girer. Hoca da herhangi bir tehlike olursa öğrencisine yardım etmek üzere, bir tarafa çekilip beklemeye başlar. Bu sırada kaşla göz arasında, ormandan bir dişi kurt yıldırım hızıyla gelir ve ine dalar. Hoca, derhâl kurdun üzerine atılır, yarı beline kadar dar delikten girmiş olan hayvanın kuyruğuna iki eliyle sıkıca yapışır. Var gücüyle çekmeye başlar. Delik dar olduğu için, kurt geri dönüp Hoca’yı ısıramaz ve kuyruğunu da kurtarmak için ileri gitmekten başka bir çare olmadığını anlar. Bunun için bütün kuvvetiyle çekişmeye ve tepinmeye başlar. Tepinirken ayaklarının çıkardığı toz ve toprak da içerde bulunan genci fazla rahatsız eder. Dışarıda olup bitenlerden haberi olmayan öğrenci:
      </p>
      <p class="govde-metin bizsmart">
        – Hoca’m, niçin böyle tepinip duruyorsun? Burasını toza dumana boğdun, diye seslenir. Hoca da:
      </p>
      <p class="govde-metin bizsmart">
        – Kurdun kuyruğu koparsa sen o zaman görürsün tozu dumanı, der.
      </p>
    </div>
  </body>
</html>
