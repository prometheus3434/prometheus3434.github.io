<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml">
  <head>
    <title>
      09_Kurt Avi (NH)-21
    </title>
    <link href="css/09_Kurt%20Avi%20%28NH%29.css" rel="stylesheet" type="text/css"/>
  </head>
  <body id="x09_Kurt-Avi--NH-" xml:lang="tr-TR">
    <div>
      <p id="toc_marker-21" class="BASLIK01 bizsmart">
        PİLAVLA DERTLEŞMEK
      </p>
      <p class="govde-metin bizsmart">
        Akşehir’in zenginlerinden biri, Hoca’yı iftara davet eder. İkindi namazından sonra da misafirini alarak çarşı pazar dolaştırır.
      </p>
      <p class="govde-metin bizsmart">
        İftar zamanı yaklaşınca konağa dönerler. Hoca’nın karnı iyice acıkır. Konağa gelince doğruca yemek odasına girerler. Odanın bir tarafında sininin üzerinde işkembe çorbası, hindi dolması, etli pilav, baklava, börek gibi nefis yemekler ve tatlılar yer alır. Yemeklerin güzel kokusu Hoca’nın iştahını bir kat daha artırır. Sabırsızlıkla iftar topunun atılmasını beklemeye başlarlar.
      </p>
      <p class="govde-metin bizsmart">
        Nihayet top atılır. İşkembe çorbası sofraya gelir. Ev sahibi çorbadan bir kaşık alır. Ağzına alır almaz yüzünü buruşturur.
      </p>
      <p class="govde-metin bizsmart">
        – Şu aşçıya yüz defa söyledim. Çorbaya sarımsak koymamasını sıkı sıkı tembih ettim. Bana sarımsağın dokunduğunu söyledim. Yine dinletemedim. Allah aşkına hasta olmaya hiç niyetim yok! Şu çorbayı sofradan çabuk kaldırın, diye bağırır. Kızıp köpürmeye başlar. Hizmetçiler derhâl çorba tasını sofradan kaldırırlar ve hindi dolmasını koyarlar. Zengin adam bundan da bir lokma alır ve hiddetle:
      </p>
      <div class="frame-2">
        <img class="frame-5" src="image/18_Pilavla%20dertlesmek_fmt.jpeg" alt="18_Pilavla%20dertlesmek.TIF"/>
      </div>
      <p class="govde-metin bizsmart">
        &#160;
      </p>
      <p class="govde-metin bizsmart">
        – Kim hazırladı bu yemeği? Buna da baharat koymuş. Canım bu adamla başımız belâda! Kaç defa yemeklere baharat koymamasını söyledim. Baharatlı yemekleri yiyemiyorum. Yine bildiğinden şaşmamış. Kaldırın şu yemeği, gözüm görmesin, der.
      </p>
      <p class="govde-metin bizsmart">
        Emir derhâl yerine getirilir. İyice şaşkına dönen hizmetçiler, dolmayı kaldırırlar. Hemen baklava tepsisini getirirler. Bu defa da:
      </p>
      <p class="govde-metin bizsmart">
        – Şaşkın şeyler! Hiç aç karna baklava yenir mi? Bizi hasta mı edeceksiniz? Alın şunu sofradan, der. El sürmeden baklava da sofradan kaldırılır.
      </p>
      <p class="govde-metin bizsmart">
        Nasrettin Hoca, bakar ki yemeklerin gelmesiyle gitmesi bir oluyor. Hemen bir kaşık kapar, sofradan fırlayarak kalkar. Köşede duran yemek sinisinin başına geçer. Acele acele pilavı kaşıklamaya başlar. Bunu gören ev sahibi:
      </p>
      <p class="govde-metin bizsmart">
        – Hoca Efendi, ne diye sofradan kalktın? Gel yemek yiyelim, der. Hoca pek aldırış etmez. Çabuk çabuk pilavı kaşıklamaya devam eder.
      </p>
      <p class="govde-metin bizsmart">
        – Efendim, bana biraz müsaade buyurunuz! Siz yemeklerin kabahatlerini birer birer sayıp cezalarını verinceye kadar ben şu bizim eski dost pilavla biraz dertleşeyim. Siz işinize devam ediniz, der.
      </p>
    </div>
  </body>
</html>
