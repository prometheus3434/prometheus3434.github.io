<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title></title>
  <link href="../Styles/main.css" rel="stylesheet" type="text/css" />
</head>

<body>
  <h1 style="text-align: center;">XI</h1>

  <p>Böylece, akrilik denen bir malzemeden yapılan ve güya kırılmayan -fort comme la mort-&nbsp;<a href="#b11dn1" id="b11dn1b"><sup>(1)</sup></a>&nbsp;bu dişlerin tarihçesini anlatmış bulunuyorum. Uzun çabalar sonunda onları yıpratmayı başardım. Uykuda çenemi gıcırdattığım söylenmiştir (Lily mi, Frances mi, yoksa Berthe miydi? Hangisi söyledi hatırlamıyorum), kuşkusuz bunun kötü bir etkisi olmuştur. Belki de hayatı öperken biraz ileri gittim ve bütün yapıyı zayıflattım. Her neyse, kırık azı dişlerini tükürdüğümde bütün vücudum titredi ve “Belki de çok fazla yaşadın Henderson,” diye düşündüm. Mataramdan bir yudum bourbon içtim, dilimdeki kesik sızladı. Sonra, buralarda bile yerine yapıştırmayı bilen birini bulabileceğim ümidiyle, diş parçalarını viskiyle yıkayıp düğmeli cebime yerleştirdim.</p>

  <p>“Bizi neden böyle bekletiyorlar, Romilayu?” dedim. Sonra sesimi alçaltıp, “Kurbağaları biliyorlar mı dersin?” diye sordum.</p>

  <p>“Hah, hayır, bilmek yok sahip,” dedi.</p>

  <p>Tam o sırada saray yönünden gelen bir kükreme işittik, “Bu aslan sesi mi?” diye sordum,</p>

  <p>Romilayu aslan olabileceğini söyledi.</p>

  <p>“Evet, ben de öyle düşündüm,” dedim. “Ama hayvan köyün içinde olmalı. Sarayda aslan mı besliyorlar?”</p>

  <p>Kendinden pek emin olmayan bir sesle, “Olabilir,” dedi.</p>

  <p>Köyde hayvanların kokusu çok belirgindi.</p>

  <p>Başımızda nöbet tutan adam en sonunda, karanlıkta görmediğim bir yerden bir işaret almış olmalı ki kalkmamızı emretti ve kulübenin içine girdik. İçeride oturmamız söylendi, iki alçak tabureye oturduk. Kafaları kazınmış iki kadın üstümüze meşale tutuyordu. Işıkta kafalarının büyük ve çok narin olduğunu gördüm. Kalın dudaklarını aralayıp bize gülümsediler, bu gülümseyiş beni biraz rahatlattı. Gülmemek için kendilerini tutan kadınların ellerindeki meşaleler sallanıyor, titrek ve isli bir ışık odayı aydınlatıyordu. Bu sırada arka taraftan bir adam çıktı ve az önce duyduğum rahatlık kayboldu. Adam gözlerini bana dikince iyice rahatsız oldum, “Mutlaka benim hakkımda bir şeyler duydu, kahrolası kurbağalar ya da başka bir şey olmalı,” diye düşünüyordum. Vicdanım boğazıma yapışmış, beni iliklerime kadar titretiyordu. Tümüyle mantığa aykırı bir durum.</p>

  <p>Kafasındaki peruk muydu? Resmî kıyafetinin bir parçası olmalıydı, otlardan örülmüş bir başlık. Meşalelerin arasındaki tahta sırada yerini aldı. Dizlerine fildişinden bir değnek ya da sopa dayadı, bileklerindeki uzun leopar postu parçalarıyla son derece resmî bir görünüşü vardı.</p>

  <p>Romilayu’ya “Bu adamın bakışlarını beğenmedim,” dedim. “Bizi çok bekletti, bu beni endişelendiriyor. Sen ne dersin?”</p>

  <p>“Bilmek yok,” diye yanıtladı.</p>

  <p>Çantamı boşalttım ve birkaç parça eşya çıkardım - herkese dağıttığım çakmaklar ve nedense yanıma aldığım bir büyüteç. Yere yaydığım bu nesnelere bakmadı bile. Büyük bir kitap çıkardı, okuma yazma bildiğini gösteren bu hareket beni şaşırttı ve daha da endişelendirdi. Neydi bu, ziyaretçi defteri gibi bir şey mi? Artık en olmayacak şeyleri düşünmeye başlamıştım ve tuhaf tahminlerde bulunuyordum. Ne var ki kitabın bir atlas olduğu anlaşıldı, adam iki parmağını diliyle ıslatarak, becerikli hareketlerle sayfaları açtı ve bana uzattı. Romilayu, “Geldiğin ülkeyi göstermek,” dedi.</p>

  <p>“Bu anlaşılır bir talep,” dedim, dizlerimin üstüne çöktüm, çakmağın ve büyütecin yardımıyla Kuzey Amerika’yı,&nbsp;<span style="text-indent: 0.8em;">Connecticut’ı, Danbury’i buldum. Sonra pasaportumu gösterdim, bu arada kadınlar, yumuşak dazlak kafalarıyla, benim ayağa kalkarken ve diz çökerkenki rahatsız tavırlarıma, bol etli bedenime, öfkeyle kasılan, ama bir şekilde denetleyebildiğim yüz çizgilerime gülüyorlardı. Bazen bana iri bir bebek kadar büyük görünen bu yüz sürekli olarak bir şeylerle meşguldür ve çeşitli dönüşümler geçirir; bazen bir mercan kayalığının altında yatan, tropik denizlere özgü bir yaratık gibi tuhaf ve değişken, bazen karanfil, bazen tatlı patates renginde, meydan okuyan, rol kesen, düşüncelere dalan, bütün insani tutkuları onlardan, daha doğrusu onlardaki insanilikten kuşku duyma raddesine kadar sergileyen bir surat. Birbirinden çok farklı ifadeler ortadaki burun engelini aşarak bir gözümden ötekine geçiyor, kaşlarımı eğip büküyordu. Sinirlerime hâkim olup ılımlı bir tavır sergilemem gerekiyordu; şu ana kadar Afrika’daki sicilim pek temiz değildi.</span></p>

  <p>“Kral nerede?” dedim. “Bu beyefendi kral değil, öyle değil mi? Onunla konuşabilirim. Kral İngilizce biliyor. Burada neler oluyor? Söyle ona, bir an önce kral hazretleriyle görüşmek istiyorum.”</p>

  <p>“Yo, hayır sahip,” dedi Romilayu. “Biz yok söylemek. O polis.”</p>

  <p>“Ha ha, dalga geçiyorsun.”</p>

  <p>Ama adam gerçekten de beni bir polis memuru gibi inceliyordu ve devlet memurlarıyla kavgamı hatırlarsanız (Kowinsky’nin meyhanesinde çıkardığım kavgayı yatıştırmak için gelmişlerdi, Lily kefalet ödeyip beni kurtarmıştı), zengin ve sabırsız bir aristokrat olarak polis sorgulamasına nasıl tepki verdiğimi tahmin edersiniz. Hem de bir Amerikan vatandaşı olarak. Hem de böyle ilkel bir yerde. Kan beynime sıçramıştı. Ama zihnim ve vicdanım oldukça karışık bir durumdaydı, bu yüzden elimden geldiğince politik ve dikkatli olmaya çalıştım. Bu küçük adam sorgulamasını bitirinceye dek dayanmaya karar verdim. Asık suratlı ve ciddi biriydi. Baventai'den ne zaman gelmiştik? Arnewi’lerin köyünde ne kadar kalmıştık, burada işimiz neydi? Sarnıç, su, kurbağa ya da buna benzer kelimeler duymak için işiten kulağımı çevirip konuşmaları dinlemeye çalıştım, ama artık Romilayu’ya güvenebileceğimi, beni satmayacağını biliyordum. Hayat böyledir işte, timsahlarla dolu tropik bir gölün kıyısında film çeken bir ekibe birileri tesadüfen katılır, aralarından birinin yüreğinin iyilikle dolu olduğunu keşfedersiniz. Ne ki, Romilayu Arnewi nehrindeki kuraklıktan söz etmiş olmalı, çünkü bizi sorgulayan adam Wariri'lerin yakında bir ayin yapacağını ve ihtiyaçları olan bütün yağmuru yağdıracaklarını kesin bir dille anlattı. “Vak-ta!” dedi, iki elinin parmaklarını aşağı çevirerek yağmurun nasıl yağacağını gösterdi. Yüzümde kuşkucu bir ifade belirmeye başlıyordu ki kendime geldim ve hiç renk vermedim. Bu sorgulamada elim kolum bağlıydı, çünkü geçen haftaki olaylar beni yıkmıştı. Yıkılmaktan beter etmişti.</p>

  <p>“Ona sorar mısın,” dedim, “silahlarımızı neden aldılar ve ne&nbsp;<span style="text-indent: 0.8em;">zaman geri verecekler?”</span></p>

  <p>Yanıt, Wariri’lerin topraklarında yabancıların silah taşımasına izin vermedikleriydi. “Harika bir kural,” dedim. “Onları suçlamıyorum. Çok zekiler. Ateşli silahlara ilgi duymasaydım herkes için daha iyi olacaktı. Yine de tüfeğime iyi bakmalarını söyle. Bu adamların yüksek teknolojiden anladıklarını pek sanmıyorum.”</p>

  <p>Sorgu memurunun dişleri yok denecek kadar azdı. Yoksa gülüyor muydu? Romilayu’nun tercümanlığıyla konuşmaya devam etti. Bu gezinin amacı neydi, neden böyle yolculuk yapıyordum?</p>

  <p>Yine aynı soru! Yine! Tennyson’un duvardaki çatlakta büyüyen çiçeğe sorduğu soru gibiydi.<a href="#b11dn2" id="b11dn2b"><sup>(2)</sup></a>&nbsp;Yanıtlamak için evrenin tarihini baştan sona anlatmam gerekebilirdi. Willatale'in bana aktardıklarından başka ne diyeceğimi bilmiyordum. Bu adama ne söyleyebilirdim? Varolmanın benim için iğrenç bir hal aldığını mı? Böyle bir yanıt bu koşullarda pek uygun kaçmayabilirdi. Dünyanın, bütün dünyanın, bir bütün olarak dünyanın kendini yaşama karşı çıkan, yaşama muhalefet eden bir konuma getirdiğini -yaşamı aşağıladığını- ama hâlâ yaşamaya devam ettiğimi ve bu hayatı sürdürmenin benim için çekilemeyecek hale geldiğini anlatmalı mıydım? İçimdeki bir şeyin, benim grun-tu-molani'min yakamı bırakmadığını ve hayatla uzlaşmama engel olduğunu? Hayır, bunu da söyleyemezdim.</p>

  <p>“Bakın, Sayın Sorgucu, her şey o kadar devasa boyutlara ulaştı, öyle karmaşıklaştı ki, bizler artık bu dünyadaki süreçlerin araçlarından başka bir şey değiliz.” Bunu da söyleyemezdim.</p>

  <p>“Ben böyle biriyim işte, rahat bana batıyor, illa hareket etmem lazım.” Bunu da söyleyemezdim.</p>

  <p>“<span style="text-indent: 0.8em;">Her şey yokluğa karışmadan önce bir şeyler öğrenmeye çalışıyorum.” Bunu da söyleyemezdim.</span></p>

  <p>Sizin de gördüğünüz gibi, bunlar imkânsız yanıtlar. Hepsini gözden geçirdikten sonra, yapılacak en doğru şeyin biraz gururunu okşamak olduğuna karar verdim ve Wariri'ler hakkında harika şeyler duyduğumu söyledim. Allahtan ayrıntı istemedi, çünkü aklıma hiçbir şey gelmiyordu.</p>

  <p>“Kralı görebilir miyiz? Bir arkadaşını tanıyorum ve onunla karşılaşmak için can atıyorum.”</p>

  <p>Talebim suskunlukla karşılandı.</p>

  <p>“Hiç olmazsa bir mesaj göndermeme izin verin. Kralın dostu olan Itelo benim de dostumdur.”</p>

  <p>Buna da yanıt alamadım. Meşaleleri tutan kadınlar kıkırdayarak Romilayu'ya ve bana güldüler.</p>

  <p>Sonra bizi bir kulübeye götürüp yalnız bıraktılar. Başımıza nöbetçi dikmediler ama yiyecek de vermediler. Ortada ne et, süt, meyve benzeri bir şey ne de ateş vardı. Bu tuhaf bir konukseverlikti. Gün batımından beri gözaltında tutuluyorduk, saat şimdi on buçuk ya da on bir buçuk olmalıydı. Aslında bu kadife gecenin saatlerle hiçbir işi olamazdı. Ama midem gurulduyordu ve bizi kulübeye getiren silahlı adam çekip gitmişti. Butun köy uykudaydı. Gece yaşayan canlıların çıkardığı çıtırtılardan başka ses duyulmuyordu. Bizi ahırı andıran, iğrenç kokulu bir kulübenin yanına bırakmışlardı; yatacağım yer konusunda çok titizlenirim, ayrıca çok da açtım. Midem o kadar boş değildi, ama duyduğum tedirginlik açlık hissi veriyordu. Kırık köprümün ortasına dilimle dokundum ve kuru yiyecek yememeye karar verdim. Romilayu’ya, “Küçük bir ateş yakacağız,” dedim. Önerime pek sıcak bakmadı ama karanlığa rağmen nasıl bir ruh hali içinde olduğumu sezmiş olacak ki, gürültü etmememiz için beni uyardı. Ona aldırmadım ve “Ateş yakmak için bir şeyler bul, acele et,” dedim.</p>

  <p>Ürkek bir tavırla çalı çırpı, tezek toplamaya gitti. Gördüğüm kötü muameleden ötürü köyü ateşe vereceğimi düşünmüş olmalıydı. Hırsla kulübenin duvarlarından birkaç tutam saman kopardım, bir kutu kurutulmuş erişteli tavuk çorbası çıkardım, biraz su ve uykumu getirsin diye bir parça bourbonla karıştırdım. Karışımı küçük alüminyum tencereye boşalttım, Romilayu da kapıya yakın bir yerde küçük bir ateş yaktı. Kötü kokulardan ötürü kulübeye fazla yaklaşmıyorduk. Kulübenin içi her çeşit malzemenin, yıpranmış kilimlerin, dibi delik sepetlerin, eski boynuz ve kemiklerin, bıçakların, ağların, iplerin atıldığı bir depoyu andırıyordu. Ateş çok zayıf olduğundan bir türlü kaynamayan çorbayı ılık ılık içtik. Erişteler boğazımdan zorla aşağı indi. Sonra Romilayu, dizlerinin üstüne çöküp ayaklarını altına alarak duasını okudu. Birazdan başımızı uzatıp yatacağımız mekânın pisliği, ona duyduğum sempatiyi artırıyordu. Bir araya getirdiği parmaklarını çenesinin altına yaklaştırdı, yanaklarında kesikler bulunan o saf başını öne eğdi. Çok endişeliydi, “Bu gece daha derinden dua et, Romilayu,” dedim. Aslında kendi kendime konuşuyordum.</p>

  <p>Aniden “Ah!” diye haykırdım, bütün sağ tarafım inme inmiş gibi kaskatı kesilmişti, ağzımı kapatmayı bile başaramıyordum. Burnumdan aşağı tuhaf ve korkutucu bir ilaç dökmüşlerdi sanki, öksürüp tıksırmaya başladım. Ateşteki büyükçe dallardan biri alev aldığında bir an için iri, kara bir bedenin tam arkamda, kulübenin duvarına dayalı halde uzandığını görür gibi olmuştum.</p>

  <p>“Romilayu!”</p>

  <p>Dua etmeyi bıraktı.</p>

  <p>“Kulübede biri var.”</p>

  <p>“Hayır,” dedi. “Burada kimse olmamak. Sadece sen - sen ve ben.”</p>

  <p>“Dinle, biri var diyorum. Uyuyor. Belki de burası onun evi. Burayı biriyle paylaşacağımızı söylemeleri gerekirdi.”</p>

  <p>Dehşet hissi ve bazı benzer duygular bana burnum aracılığıyla ulaşır. Novocaine iğnesi yapıldıktan sonra soğuk sıvıyı o bölgedeki hücrelerinizde ve kemiklerinizde hissetmeniz gibi bir şeydir bu.</p>

  <p>“Çakmağımı yakayım da gör,” dedim. Avusturya çakmağımın küçük çarkını başparmağımla birkaç kez çevirdim. Küçük bir alev yandı, daha geniş bir görüş alanı elde etmek için çakmağı başımın üstüne kaldırıp kulübenin içine girince, bir erkek cesedi gördüm. Duyduğum dehşetin basıncından burnum patlayacak gibiydi. Boğazım kabarıyor, ayaklarım birbirine dolaşıyor, omuzlarımın titremesine hâkim olamıyordum, kendimi güçsüz hissediyordum.</p>

  <p>“Uyuyor mu?” diye sordum.</p>

  <p>“Hayır. O ölmek,” dedi Romilayu.</p>

  <p>Bunu ben de anlamıştım, hem de çok iyi anlamıştım.</p>

  <p>“ Bizi buraya bir cesetle birlikte bıraktılar. Bunun anlamı ne? Ne dümen çeviriyorlar?”</p>

  <p>“ Ahh! Sahip, sahip!”</p>

  <p>Kollarımı açıp Romilayu’yu sakinleştirmeye çalıştım, “Kendine hâkim ol,” dedim.</p>

  <p>Aslında ondan beter haldeydim, karnımda beni zayıf düşüren. bayılacak hale getiren bir sancı hissediyordum. Dehşet duygusu bana yabancı değil. Hayattan payıma düşen dehşeti fazlasıyla aldım. Yine de bu korku nöbeti birkaç dakika daha sürdü ve kendi kendime, bunun ne anlamı olabilir, diye düşündüm. Neden son zamanlarda hep cesetlerle karşılaşıyordum - önce mutfağımda düşüp ölen yaşlı kadın, yalnızca birkaç ay sonra da bu çöplük gibi yerde yatan adam. Ceset kulübenin iskeletini oluşturan kamışlara ve rafyalara dayalı halde duruyordu.</p>

  <p>Romilayu'ya cesedi çevirmesini söyledim. Dokunmak bile istemiyordu; onu zorlamak yararsızdı, bu yüzden gittikçe ısınmakta olan çakmağı ona verdim ve cesedi kendime doğru çevirdim. Uzun boylu, olgunluk çağında, ama hâlâ güçlü olduğu izlenimi veren bir adamdı. Suratında hoşlanmadığı bir kokuyla karşılaşmış da kafasını çevirmiş gibi bir ifade vardı; ama zavallının sonunda bu kokuyu kokladığı anlaşılıyordu. Ya da buna benzer bir şey; gizem çözülene kadar hiçbir şey bilemezdik. Ama suratı asıktı ve alnında, sanki suların yükseldiği en son çizgiyi anımsatan, hayatın sularının belli bir yere kadar yükseldiğini, sonra çekildiğini gösteren bir çizgi vardı. Ölüm nedeni belli değildi.</p>

  <p>“Zavallının bedeni henüz katılaşmamış,” dedim, “öleli çok olmadığı anlaşılıyor. Ona iyi bak, Romilayu. Bu adam hakkında bir şey söyleyebilir misin?”</p>

  <p>Romilayu bir şey söyleyemedi, ceset çıplak olduğundan kimliği hakkında fikir edinmek imkânsızdı. Kendi kendime ne yapmam gerektiğini düşündüm, ama içimdeki incinmişlik ve öfke duygusu gittikçe kabarıyor, olanlara bir anlam veremiyordum.</p>

  <p>“Bunu bilerek yaptılar, Romilayu,” dedim. “Bu yüzden bizi bu kadar uzun süre beklettiler, o meşaleli kadınlar bu yüzden kıkırdıyordu. Bunca saat bu tezgâhı kurmak için çalıştılar. Elinde eğri değnek olan o sahtekâr bizi pusuya düşürecek kadar akıllıysa, bunların da böyle bir dümen çevirmesine şaşmamak gerek. Vay canına, bunlar gerçekten de, dediğin gibi, karanlığın çocuklarıymış. Belki de şaka yapıyorlar, belki de mizah anlayışları böyledir. Gün doğarken uyanacağız ve geceyi bir cesetle geçirdiğimizin farkına varacağız. Ama beni dinle, Romilayu, şimdi doğru yanlarına gideceksin ve bu morgda yatmayı reddettiğimi söyleyeceksin. Daha önce de yanımda bir ölüyle sabahlamıştım, ama o savaş alanındaydı.”</p>

  <p>“Kime söylemek?” diye sordu Romilayu.</p>

  <p>“Kalk ayağa!” diye köpürdüm. “Sana emrediyorum. Git, kimi bulursan uyandır. İsa aşkına! Küstahlık diye buna denir!” Romilayu ağlamaya başladı. “Bay Henderson, sahip, ben ne yapmak?”</p>

  <p>“Ne diyorsam onu yap,” diye bağırdım, ölülerden tiksinen ve ağzındaki köprünün kırılmasıyla zıvanadan çıkan yorgun bir adamın öfkesiyle.</p>

  <p>Romilayu isteksizce dışarı çıktı ve büyük olasılıkla bir yerde bir taşın üstüne oturup, benimle yola çıktığı için, jipin büyüsüne kapıldığı için kendine sövüp ağladı ya da dua etti, belki de kurbağalar havaya uçtuktan sonra yalnız başına Baventai’ye dönmediğine pişman oldu. Şikâyetlerimi iletmek için kimseyi uyandıramayacak kadar çekingen olduğu kesindi. Belki de, benim de düşünmeye başladığım gibi, bizi cinayetle suçlayacaklarını düşünüyordu. Aceleyle kapıya gittim ve şimdi berbat koktuğuna kanaat getirdiğim gecenin karanlığına çıkıp olabildiğince yüksek ve kırgın bir sesle, “Geri dön Romilayu, neredesin? Fikrimi değiştirdim. Geri dön dostum,” diye bağırdım. Yanımdan uzaklaşmasını istemiyordum, yarın hayatımızı kurtarmak için birlikte mücadele etmek zorunda kalabilirdik. Romilayu geri dönünce, ne yapacağımızı düşünmek için birlikte ölünün yanına çömeldik, artık içimde korkudan çok bir hüzün, derin bir kasvetin verdiği acı vardı. Ağzımın kederden büyüdüğünü hissettim, birlikte cesede bakarak bir süre sessizce acı çektik, sanki ölü bana sessiz bir mesaj gönderiyor, “O çok müthiş sandığın varoluşun bu işte,” diyordu. Ben de aynı sessizlikle yanıtlıyordum, “Tanrı aşkına kes sesini, ölü adam.”</p>

  <p>Bir şeyden emindim, bu cesedin varlığı bir meydan okumaydı ve karşılık vermem gerekiyordu; Romilayu’ya, “Bu yanlarına kâr kalmayacak,” dedim. Ne yapmayı düşündüğümü söyledim. "Hayır sahip,” dedi heyecanla.</p>

  <p>“Kararımı verdim.”</p>

  <p>“Hayır, hayır biz dışarıda uyumak.”</p>

  <p>“Asla," dedim. “Benim yumuşak huylu biri olduğumu sanırlar Bu adamı başımıza onlar musallat etti, yapılacak tek şey onu geri vermek.”</p>

  <p>Romilayu tekrar inlemeye başladı, “Ahh, ahh! Biz ne yapmak, sahip?”</p>

  <p>Ne diyorsam onu yapacağız. Beni iyi dinle. Ne iş çevirdiklerini anladım diyorum. Bunu bizim üstümüze yıkabilirler. Ya bizi mahkemeye çıkarırlarsa?”</p>

  <p>Başparmağımla çakmağı yeniden yakıp yukarı kaldırdım, ucu sivri turuncu alevin ışığında birbirimize baktık. Romilayu cesedin verdiği dehşetle titriyordu, bense bu küstahlığa, bu meydan okumaya içerlemiştim. Çok fena tahrik olmuştum, onlara karşılık vermek zorunda olduğuma inanıyordum. Ve yapacağım şey hakkında en ufak bir kuşkum yoktu; cesedi kulübeden çıkaracaktım.</p>

  <p>“Haydi, birlikte çekelim,” dedim.</p>

  <p>Ama Romilayu ısrar ediyordu, “Hayır, hayır. Biz dışarı çıkmak. Ben sana yerde yatak yapmak.”</p>

  <p>“Yatak falan yapmayacaksın. Bu cesedi alacağım, sarayın önüne dikeceğim. Itelo’nun dostu olan bir kralın bir yabancıya böyle tezgâh kurması akıl alır şey değil.”</p>

  <p>Romilayu yine inlemeye başladı, “Ah, ah ah, hayır, hayır! Onlar seni yakalamak.”</p>

  <p>“Evet, sarayın önüne götürmek riskli olabilir,” dedim. “Başka bir yere bırakırız. Ama mutlaka bir şey yapmalıyım.”</p>

  <p>“Neden mutlaka, sahip?”</p>

  <p>“Çünkü yapmak zorundayım, o kadar. Bu benim kanımda var. Böyle durumlarda hiç gecikmeden karşılık veririm. Bize bunu yapamayacaklar,” dedim. Öyle öfkelenmiştim ki makul olmama imkân yoktu. Romilayu, gölgeleriyle birlikte ıstakoz gibi görünen ellerini kırışık suratına kapadı.</p>

  <p>“Ahh, onlar bize sorun çıkarmak.”</p>

  <p>Cesedin kışkırtıcılığı karşısında bütün sinirlerim ayaklanmıştı. Varlığı bile beni deliye çeviriyordu. Çakmak yine ısınmıştı, söndürüp Romilayu’ya, “Bu ceset gidecek, hem de şimdi,” dedim.</p>

  <p>Bu kez etrafı kolaçan etmek için ben dışarı çıktım.</p>

  <p>Gökyüzü mavi bir orman gibiydi - öylesine huzurlu! Üstüne olağanüstü desenler örülmüş bir kilim! Sarı ay, bu dingin mavi ormandaki Afrika ayı, güzelliğiyle yetinmiyor, daha da güzel olmak için yanıp tutuşuyordu. Dağların beyaz tepeleri zihnime güzelliği çağrıştıran yeni düşünceler getiriyordu. Yine aslanların sesini duyar gibi oldum, ama bu kez derinden, sanki bir mahzenden geliyordu bu sesler. Ama herkes uykuda gibiydi. Uykulu kapıların önünden geçtim, evden yüz metre kadar uzaklaştıktan sonra sokak bitti ve aşağı doğru uzanan bir yolla karşılaştım. “Güzel,” dedim kendi kendime, “cesedi buraya atarım. Ölümünden beni sorumlu tutarlar mı, görürüz.” Yolun uzaklardaki ucunda bir çoban ateşi yanıyordu; bunun dışında her yer ıssızdı. Sıçanlar ve başka leş yiyiciler ortalıkta dolaşıyordu kuşkusuz; böyle yerlerde bu canlılardan çok olurdu, ama cesedi gömmeye kalkışmayacaktım. Bu kuytu karanlıkta ona ne olacağı umrumda değildi.</p>

  <p>Ay ışığı bir dezavantajdı, ama köpekler daha büyük bir tehlikeydi. Aralarından biri kulübeye dönerken beni kokladı. Yürümeyi bırakıp durunca geri döndü. Köpekler ölülere ilginç tepkiler verir. Bu, araştırılmayı hak eden bir konudur. Darwin köpeklerin akıl yürütebildiklerini kanıtlamıştı. Bahçede sürüklenen bir şemsiyeyi seyredip düşüncelere dalan bir köpeği vardı. Ama bu Afrika köy köpekleri sırtlan soyundandır. İngiliz köpekleriyle, özellikle evde beslenen köpeklerle mantıklı bir ilişki kurabilirsiniz, ama bu yarı vahşi köpekler cesedi geçide taşırken arkamdan gelselerdi ne yapardım? Onlarla nasıl başa çıkardım? Dr. Wilfred Grenfell’in, bir buz kütlesinin üstünde Sibirya kurtlarıyla birlikte giderken, hayatta kalmak için bazılarını kesmek ve kürklerini üstüne giymek zorunda kalışı aklıma geldi Donmuş ayaklardan ve pençelerden bir bayrak direği de yapmıştı. Bunun konuyla ilgisi yok, şüphesiz. Ama ya ölen adamın köpeği karşıma çıkarsa, diye düşündüm.</p>

  <p>Ayrıca, bizi gözetliyor da olabilirlerdi. Konakladığımız kulübeye bu cesedi tesadüfen bırakmadılarsa, belki de bütün köy halkı bize kötü bir şaka yapmak için kumpas kurmuşlardı; belki şu anda bile bizi gözetliyor, kahkahalarını bastırmak için elleriyle ağızlarını kapatıyorlardı. Bu arada Romilayu inleyip ağlıyor, bense hırsımdan ne yapacağımı bilemiyordum.</p>

  <p>Kulübemin kapısına çöktüm ve mavi-beyaz bulutların tabak gibi görünen ayı kapatmasını, köylülerin uyumasını, eğer uykudaysalar da daha derin uyumalarını bekledim.</p>

  <p>Sonunda, vakit geldiği için değil ama artık sabrım kalmadığı için ayağa kalktım ve üstümü temiz tutmak amacıyla çenemin altından bir örtü bağladım. Koşmak zorunda kalırsak kolaylık olsun diye cesedi sırtımda taşımaya karar vermiştim. Romilayu adamın ağırlığını paylaşacak güçte değildi. Önce cesedi duvardan çektim, sonra bileklerinden tutup yere çöktüm ve hızlı bir hareketle sırtıma aldım. Kollarının arkadan boynuma baskı yapmasından korkuyordum. Öfke ve pişmanlıktan gözlerimden yaşlar boşanmaya başladı. Bu duyguları tekrar göğsüme itip bastırmaya çalıştım. Ya bu adam Lazarus&nbsp;<a href="#b11dn3" id="b11dn3b"><sup>(3)</sup></a>&nbsp;ise, diye düşündüm. Lazarus’a inanırım. Ölülerin dirildiğine inanırım. En azından bazılarının ölüp yeniden dirildiğine inanırım. Bu inancım hiçbir zaman, orada kocaman karnımla ve gergin bir yüzle kamburumu çıkarıp ayakta durmaya çabalarken, gözlerim korku, acı ve şaşkınlık karışımı bir gözyaşı seline boğulurken hissettiğim kadar güçlü olmamıştı.</p>

  <p>Ama sırtımda taşıdığım bu adam Lazarus değildi. Bedeni soğumuştu, avuçlarıma değen bir ölünün teniydi. Çenesi omuzlarıma gömülmüştü. Hayatta kalmaya azimli birinin kararlılığıyla, çene kaslarımı sonuna kadar gerip, içimden fırlayacakmış gibi baskı yapan barsaklarımı yerinde tutmak için dişlerimi sıktım, Bu cesedi beni tuzağa düşürmek için koydularsa bütün kabile beni gözetliyor olabilirdi, geçide daha varmadan “Ceset hırsızı! Gulyabani! Ölümüzü geri ver!” diye haykırarak üstüme çullanacak, kafama vurup kutsal değerlerine saygısızlık ettiğim için beni linç edeceklerdi. Bütün çabalarıma ve içtenliğime karşın ben, - Henderson, hayata böyle veda edecektim.</p>

  <p>Geride kendini gizlemeye çalışan Romilayu’ya “Sersem herif!” dedim. “Ayakları<span style="text-indent: 0.8em;">ndan tut ve taşımama yardım et. Karşımıza biri çıkarsa bırakıp kaçarsın.”</span></p>

  <p>İtaat etti ve bir damat adayını taşır gibi, homurdanarak, kafam çakıp sönen parıltılarla ve gürültülerle dolu bir halde yola çıktım. İçimde bir ses yükseldi ve “Ölümü çok mu seviyordun? Al sana ölüm," dedi.</p>

  <p>“Sevmiyorum,” dedim. “Kim demiş? Yanlış söylemişler.”</p>

  <p>Yakınlarda bir yerde bir köpeğin hırladığını duydum ve birden asıl benim onun için bir tehlike oluşturduğumu hissettim.</p>

  <p>Saldırmaya kalkarsa cesedi yere bırakıp üstüne atılacak, hayvanı ellerimle parçalara ayıracaktım. Tüylerini dalgalandırarak bana doğru geldi, ay ışığında ensesini görünce boğazımdan tehditkâr bir ses çıkardım ve hayvan şaşkınlıktan donakaldı. Uzun bir ulumadan sonra tabanları yağladı. Öyle anormal bir sesle ulumuştu ki, çevredeki kulübelerde yatanların uyanmaması imkânsızdı; ama hayır, herkes uyumaya devam ediyordu. Kulübeler saman yığınlarını andırsa da, her biri özenle inşa edilmişti ve içlerindeki aileler hep birlikte derin uykudaydılar. Giderek daha çok mavi bir ormanı andıran gökyüzünde ay yumuşak sarı dalgalar yayıyordu. Koşmaya başladığımda sırtımdaki ceset sarsıldı, dağlar sanki üstüme devrildi; Romilayu başını bir yana çevirmiş, hâlâ bana itaat ediyor ve cesedi bacaklarından tutuyordu. Geçide yaklaşmıştık, ama kendi ağırlığıma cesedin ağırlığı da eklenince ayaklarım yumuşak toprağa gömülmeye, kumlar botlarımın içine dolmaya başlamıştı. İngiliz piyadelerinin Kuzey Afrika için özel olarak yaptırdığı botlardan giyiyordum. Bunlara kendi buluşum olan, kaput bezini keserek yaptığım bağcıklar takmıştım ve bu bağcıklar şimdi iyice gevşemişti. Yolun sonunda yukarı doğru kısa bir meyil vardı, burada iyice zorlandım ve Romilayu’ya “Haydi. Ağırlığın birazını da sen al,” dedim. Romilayu cesedin bacaklarını kaldıracağına, öne doğru itti ve sırtımda cesetle yere kapaklandım. Kötü düşmüştüm, tozlu kumların üstünde öylece yattım. Islak gözlerimde yıldızların her biri ışıktan birer çubuk gibi uzadı.</p>

  <p>Romilayu kısık bir sesle, “Geliyorlar, geliyorlar,” dedi.</p>

  <p>Cesedi üstümden atmaya çalıştım, serbest kalınca karanlığa doğru ittim. İçimden bir ses ölüden özür diliyordu - “Ey yabancı, lütfen bana kızma. Bir araya geldik, şimdi ayrılıyoruz. Sana zarar vermedim. Kendi yoluna git, yaptıklarımdan ötürü beni kınama.” Gözlerimi kapatıp cesedi kaldırdım ve bütün gücümle aşağıya fırlattım, çıkardığı sesten sırtüstü düştüğünü tahmin ettim.</p>

  <p>Sonra diz çöküp kimin geldiğini anlamak için arkama döndüm Bizim kulübenin yanında birkaç meşale gördüm, birilerinin bizi ya da cesedi aradığı anlaşılıyordu. Biz de geçide mi atlasaydık? Bu bizi iyice suçlu duruma düşürürdü, Allahtan kendimi kaldırıp atacak kadar dermanım da kalmamıştı. Yorgunluktan bitmiştim, ağzıma dilime sancılar giriyordu. Olduğumuz yerde kaldık, sonunda ay ışığı bizi ele verdi ve elinde silah olan bir adam bize doğru koşmaya başladı. Ama düşmanca bir tavrı yoktu, yanlış anlamadıysam bize saygılı davrandığı bile söylenebilirdi. Romilayu’ya sorgucunun bizi tekrar görmek istediğini söyledi, geçidin ucundan bile bakmadı ve cesetten hiç söz edilmedi.</p>

  <p>Saray avlusuna geri götürüldük ve bekletmeden sorgucunun karşısına çıkarıldık. İki kadın neredeler diye bakındığımda, kocalarının koltuğunun iki yanında, postların üstünde uyukladıklarını gördüm. Bizi almak için gelen görevliler meşaleleriyle içeri girdi.</p>

  <p>Kutsal değerlere saygısızlık yaftasını yapıştıracaklarsa, suçlu olduğum kesindi, ölülerine hürmetsizlik etmiştim. Lehime olduğuna inandığım birkaç konudan söz edebilirdim, ama kendimi savunmayacaktım. Böylece, kafasında kenevir otundan bir peruk, kollarında leopar postu olan bu zayıf adamın, sorgucunun diyeceklerini duymak için bir gözüm kapalı beklemeye başladım. Oturmam söylendi, alçak tabureye çöküp ellerimi dizlerime koydum ve dikkat kesilerek başımı ileri uzattım.</p>

  <p>Sorgucu cesetten hiç söz etmedi, ama yaşım, sağlık durumum, medeni halim, çocuklu olup olmadığım gibi bir dizi ilginç soru sordu. Zavallı Romilayu’nun, sesinde belirgin bir titremeyle tercüme ettiği her yanıttan sonra sorgucu başını göğsüne kadar eğip kaşlarını çatıyordu, ama bu hareketinde, duyduklarını onaylıyormuş gibi bir memnuniyet ifadesi vardı. Cesetten söz etmediği için ona minnet duymaya başladım, hatta bu lütufkârlığından ötürü kendimi ona yardım etmeye hazır hissettim; içim rahatlayarak, hatta sevinçle, benim için hazırladıkları sınavdan başarıyla geçtiğimi düşündüm. Canımdan bezmiştim, pestilim çıkmıştı ama sonunda cesaretimin karşılığını almıştım.</p>

  <p>Bir imza atabilir miydim? Pasaporttaki imzamla karşılaştırmak istediğini düşündüm. Son yarım saattir çektikleri esaretten kurtulan ve tüy gibi hafifleşen parmaklarımla cakalı bir imza attım ve içimden “Ha ha! Oh, hoh hoh ho! Pekâlâ, imzalı bir resmimi vereyim isterseniz,” diye geçirdim. Bayanlar neredeydi? O koca kaygısız ağızları ve yuvarlak, tıraşlı, narin kafalarıyla uyumaktaydılar. Ya meşale taşıyanlar? Kalın sopalarının ucundaki hışırtılı alevden ince bir duman yükseliyordu.</p>

  <p>“Evet, sorun yok galiba? Her şey yolunda.” Keyfim yerine gelmişti, bir şeyler başardığım duygusu içimi rahatlatıyordu.</p>

  <p>Sonra sorgucu tuhaf bir istekte bulundu. Gömleğimi çıkarabilir miydim? Bir an duraksadım ve neden böyle bir şey istediğini sordum. Romilayu cevap veremedi. Hafiften endişelendim, alçak bir sesle, “Ne oluyor?” dedim.</p>

  <p>“Ben bilmemek.”</p>

  <p>“Ee, sorsana.”</p>

  <p>Romilayu dediğimi yaptı, ama sorgucu cevap olarak aynı isteği yineledi.</p>

  <p>“Dediğini yaparsam uyumamıza izin verecek mi, sor bakalım,“ dedim.</p>

  <p>Sorgucu ne dediğimi anlamış gibi başını salladı ve kirden tanınmaz hale gelen fanilamı çıkardım. Sonra sorgucu yanıma geldi ve beni çok yakından inceledi. Bu beni iyice ürküttü. Wariri’lerin de tıpkı Itelo gibi beni güreşe davet edebilecekleri aklıma geldi; belki de Afrika’nın, yabancı ziyaretçilerle güreşme âdetinin yaygın olduğu bir bölgesindeydim. Ne var ki, korktuğum başıma gelmedi.</p>

  <p>"Romilayu,” dedim. “Belki de bu herif bizi köle olarak satmak isliyor. Suudi Arabistan’da köleliğin hâlâ devam ettiği söyleniyor. Tanrım! Benden de ne köle olur ya. Ha ha!” Anlayacağınız, espri kabiliyetimi yitirmemiştim. “Ya da beni bir çukura tıkıp üstüme kömür yerleştirecekler, sonra da pişirecekler. Pigmeler bunu fillere yapıyor. Bir hafta kadar sürüyor.”</p>

  <p>Ben esprilerime devam ederken sorgucu beni incelemeyi sürdürdü Yıllar önce Coney Island’da göğsüme yaptırdığım Frances yazılı dövmeyi gösterdim ve bunun ilk karımın adı olduğunu açıkladım. Çok ilgilenmiş gibi görünmedi.</p>

  <p>Terli fanilamı tekrar giydim ve “Kralla görüşebilecek miyim, sorsana," dedim. Sorgucu bu kez cevap verdi. Romilayu’nun tercümesine göre kral yarın benimle görüşmek istiyordu ve benim dilimde konuşacaktık.</p>

  <p>“Bu harika bir şey,” dedim. Ona bir iki şey soracağım.” Romilayu yanıtı tekrar etti, kral yarın beni görmek istiyordu. Evet, evet. Yarın sabah, kuraklığı sona erdirmek için yapılacak ve gün boyu sürecek ayinden hemen önce.</p>

  <p>“Ya, öyle mi?" dedim. “Biraz uyuyalım o halde.”</p>

  <p>Sonunda, gecenin bitmesine az bir zaman kalmış olsa da, uyumamıza izin verildi. Çok geçmeden horozlar ötmeye başladı, uyandım ve kırmızı köpüklü bulutları, şafak sökmeden önceki aydınlığı fark ettim. Sonra kralın bizi erken saatte görmek istediğini hatırlayıp doğruldum. Kapının hemen girişinde, sırtı duvara dayalı ölü, benimle aynı pozisyonda oturuyordu. Birileri onu geçitten geri getirmişti.</p>

  <p>&nbsp;</p>

  <p class="dipnot"><a href="#b11dn1b" id="b11dn1"><sup>(1)</sup>&nbsp;</a>Fr. Ölüm gibi güçlü. (ç.n.)</p>

  <p class="dipnot"><a href="#b11dn2b" id="b11dn2"><sup>(2)</sup></a>&nbsp;İngiliz şair Alfred Tennyson'ın bir şiiri</p>

  <p class="dipnot">Duvarın çatlağındaki çiçek</p>

  <p class="dipnot">Seni çatlağından koparıyorum</p>

  <p class="dipnot">Kökünle birlikte elimde tutuyorum</p>

  <p class="dipnot">Küçük çiçek, bir anlayabilsem</p>

  <p class="dipnot">Senin, kökünün, her şeyinin ne olduğunu</p>

  <p class="dipnot">İnsanı ve Tanrı'yı da anlarım. (ç.n.)</p>

  <p class="dipnot"><a href="#b11dn3b" id="b11dn3"><sup>(3)</sup></a>&nbsp;İncil'e göre Hz. İsa'nın dirilttiği ölü. (ç.n.)</p>
</body>
</html>
