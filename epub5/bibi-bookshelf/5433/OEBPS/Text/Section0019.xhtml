<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title></title>
  <link href="../Styles/main.css" rel="stylesheet" type="text/css" />
</head>

<body>
  <h1 style="text-align: center;">XIX</h1>

  <p>Sarayın etrafında hurda metallerin atıldığı, sebze de yetiştirilen bir mezbelelik vardı. Ağaçlar cılız, yamru yumru ve iğne yapraklıydı. Bir de çiçekler vardı ki bunların bakımı Sungo’nun sorumluluğundaydı. Kızlarım oyuk beyaz taşların arasında büyüyen bu çiçekleri sularlardı. Güneş kızıl goncaları dipdiri yapardı. Her gün kükremekten bitap, gırtlağım rendelenmiş, başım ateşli gözlerim ıslak kömür kıvamında, bacaklarım dermansız, özellikle dizlerim hemen bükülüverecekmiş gibi titreyerek inden çıkardım. Böyle zamanlarda tek ihtiyacım, bana iyileşme&nbsp;<span style="text-indent: 0.8em;">sürecindeymişim duygusu veren güneşin ağırlığıydı. Öldürücü hastalıklardan iyileşenlerin nekahat devresinde nasıl olduklarını bilirsiniz. Tuhaf bir hassasiyet içinde olurlar; derin düşüncelere dalarlar, önemsiz bir görüntü yüreklerini dağlar, duygusallaşırlar, her yerde güzellikler görürler. Böylece bütün bakışlar üstümdeyken gidip o çiçeklerin üzerine eğilirdim; içleri nemli fide toprağı dolu taşlaşmış hurdalara isli gözlerle umutsuzca bakar, üstüme yapışan Sungo pantolonumla, kafamda, özellikle de ensemde çoğalan saçlarımla çiçekleri koklar, perişanlığımı düşünüp homurdanır, iç geçirirdim. Başımda normalden kalın, merinos koyunu gibi kıvırcık, simsiyah bukleler oluşmaya başlamıştı, miğferimi yerine oturtmakta zorlanıyordum. Bel</span><span style="text-indent: 0.8em;">ki de zihnim, deyim yerindeyse sponsor değiştirdiği için, başka bir adamın büyümesini hızlandırıyordu.</span></p>

  <p>Nereden geldiğimi herkes biliyordu, sanırım beni kükrerken de duymuşlardı. Ben Atti'yi duyabildiğime göre, onlar da beni duyuyor demekti. Herkesin bakışları altında, özellikle benim ve kralın düşmanlarının bakışları altında bahçeye çıkıp çiçekleri koklamaya çalışırdım. Kokuları olduğundan değil. Aslında sadece renkleri vardı. Ama o kadarı bir yaygarayla yüreğime işlemeleri için yeterliydi; bu arada Romilayu bana destek olmak için sürekli arkamdaydı. (“Romilayu, bu çiçekleri nasıl buluyorsun? Çok gürültücüler,” derdim.) Bütün köyün aslanla temas ettiğim için bir vebalı gibi tehlike arz ettiğime inandığı o günlerde beni terk etmedi, arkalara saklanmaya kalkmadı. Beni yolda bırakmadı. Sadakati her şeyden çok sevdiğim için de, bana karşı bütün yükümlülüklerinden azade olduğunu anlatmaya çalıştım ona. “Sen gerçek bir dostsun,” dedim. “Bir jipten çok daha fazlasını hak ediyorsun. Bir şeyler daha vermek istiyorum.” Çalı kafasını okşadım -elim çok kalın göründü; parmaklarımın her biri yer elması büyüklüğündeydi- sonra yol boyunca homurdanarak eve döndüm. Uzanıp biraz dinlendim. Tükenmiştim. Kemiklerimin iliği süzülmüştü, içleri boşmuş gibi hissediyordum. Göğsümü kabartıp inleyerek, göbeğim olacak o şişkin zarfla birlikte yan yattım. Bazen kendimi, paçalarımdan miğferime kadar bütün cüssemle, karnı benekli, uzun sivri dişleri kırık, geniş elmacık kemikli o tanıdık hayvanın kopyası gibi hissediyordum. Doğru, içim, yüreğim insani hislerle doluydu, ama dışım, kabuğum diyelim, hoyratça tüketilmiş bir ömrün kusurlarını sergiliyordu.</p>

  <p>Doğrusu kralın bilimine de fazla güvendiğim söylenemezdi. Aşağıdaki inde, ben cehennem azabı çekerken o huzurlu, rahat, neredeyse mahmur bir edayla aylaklık yapıyordu. Aslanın ona huzur verdiğini söylerdi. Bazen, ben çalışmamı bitirdikten sonra, üçümüz birlikte sehpada otururken “Burası çok rahat,” derdi, “Hatta, uçuyorum diyebilirim. Sen de kendine bir fırsat vermelisin. Denemen gerek...” Ama gözlerim kararıyordu ve henüz uçmaya hazır değildim.</p>

  <p>Orada, inin içinde her şey kara ve kor rengiydi. Duvarlar sarıya çalıyordu, Hasır da öyle. Dışkılar da. Toprak kükürt rengiydi. Aslanın derisinin rengi, sırtındaki koyuluktan sonra gittikçe açılarak göğsünde zencefil, karnında beyaz bibere dönüşüyordu, kalçasının altı kutuplar kadar beyazdı. Ama küçük topukları siyahtı. Gözlerinin çevresinde de kara halkalar vardı. Nefesi bazen et kokardı.</p>

  <p>“Aslan olmak için daha çok çalışmalısın," diye ısrar ediyordu Dahfu, ben de tam bunu yaptım. Kral, dezavantajlarım göz önüne alındığında, ilerleme gösterdiğimi söyledi. “Hâlâ biraz boğuk kükrüyorsun," derdi, “bu kadar zaman içinde biriktirdiklerini düşününce, bu doğal elbette." Herkes de biliyor ya, söyledikleri yalan değildi. Kendi şaklabanlıklarıma dışardan bakmak, kendi sesimi duymak beni bile kendimden nefret ettirmeye yeterdi. Romilayu kükreyişimi duymuştu, Dahfu’ya kara büyü işinde, ya da bizi neyle suçluyorlarsa o konuda çömezlik ettiğime inandıkları için diğer yerlileri suçlayamazdım. Ama kralın hüzün ya da keder dediği şey, doğduğum günden Afrika’da geçirdiğim günlere kadar yeryüzündeki bütün hayatımı özetleyen bir çığlıktan (kendime hâkim olamıyordum) başka bir şey değildi; kükremelerime “Allah!" “İmdat," ‘Allahım merhamet et," gibi kelimeler karışıyordu ama bunlar ağzımdan “Olloah!” “Morhomaat!” şeklinde çıkıyordu. Tuhaf kelimeler de çıkıyordu boğazımdan; “Sekoooor!" (Au secours);<a href="#b19dn1" id="b19dn1b"><sup>(1)</sup></a>&nbsp;“De profoooondis,”<a href="#b19dn2" id="b19dn2b"><sup>(2)</sup></a>&nbsp;gibi, bir de Mesih’ten pasajlar (aşağılanmış, inkâr edilmişti, vs.) Küçüklük arkadaşım François’ya kız-kardeşi üzerinden sataştığım dil olan Fransızca, farkında olmadan zihnime takılıyordu.</p>

  <p>Ben kükrerken kral kolunu aslanına dolar, ikisi bir opera galasındaymış gibi beni izlerlerdi. Özellikle aslan son derece resmî bir tavırla bana bakardı. Bu tüketici çabayı on-on iki kez yineledikten sonra beynim zonklamaya başlar, kollarım ve bacaklarım halsizleşirdi.</p>

  <p>Kısa bir süre dinlenmeme izin verilir, sonra kral, bir daha, bir&nbsp;<span style="text-indent: 0.8em;">daha denememi isterdi. Daha sonra bana çok sevecen davranırdı. “Şimdi daha iyisin, değil mi Bay Henderson?”</span></p>

  <p>“Evet, daha iyiyim.”</p>

  <p>“Hafifledin mi?”</p>

  <p>“Elbette, hafifledim majesteleri.”</p>

  <p>“Daha sakin misin?”</p>

  <p>Sonra homurdanmaya başlardım. İçim karmakarışık olurdu. Yüzüm ter içinde kalır, toz toprağın içinde uzanırken doğrulup onlara bakardım.</p>

  <p>“Başın nasıl?”</p>

  <p>“Kazan gibi majesteleri, bildiğimiz kazan gibi."</p>

  <p>“Hayatın boyunca edindiğin birikimle boğuştuğunun farkındayım.” Sonra, neredeyse acıyormuş gibi, “Atti’den hâlâ korkuyor musun?” derdi.</p>

  <p>“Hem de nasıl. Uçaktan atlamayı tercih ederdim. Bunun yarısı kadar bile korkmazdım. Savaşta paraşüt birliğine almaları için başvurdum. Düşünün majesteleri, bu pantolonla üç bin metreden atlasam yere rahatça inebilirim.”</p>

  <p>“Mizah duyguna hayranım, Sungo.”</p>

  <p>Uygar kişilikten anladığımız her neyse, bu adam zerre kadar nasiplenmemişti.</p>

  <p>“Aslan olmanın nasıl bir şey olduğunu yakında anlayacağından eminim. Kapasitenden kuşku duymuyorum. Eski benlik direnç mi gösteriyor?”</p>

  <p>“Evet, eski benliğimi her zamankinden çok hissediyorum,” dedim. “Hem de sürekli. Müthiş bir baskı yapıyor.” Öksürüp tıksırmaya başladım, çaresizlik içindeydim. Bir Galapagos kaplumbağası gibi, sırtımda dört yüz kilo yük taşıyormuşum gibi hissediyordum.</p>

  <p>“Bazı vakalar iyileşmeden hemen önce daha kötüye gidiyormuş izlenimi verir,” dedi ve bana öğrenciyken hastane koğuşlarında karşılaştığı hastalıkları anlatmaya girişti; ben de onu, insan dişi bezemeli kadife şapkası ve saten terlikleri yerine, beyaz gömleği ve beyaz ayakkabılarıyla bir tıp öğrencisi olarak kafamda canlandırmaya çalıştım. Başını tuttuğu aslan, et suyu kıvamındaki gözleriyle beni süzüyordu; elmas çiziklerini andıran bıyıkları öyle dehşet vericiydi ki kılların dibindeki kendi derisi bile korkudan geri çekilmişti. Öfkeli bir tabiatı vardı. Öfkeli bir tabiatla ne yapabilirsiniz?</p>

  <p>Mağaradan çıktığımda, bahçedeki kavurucu güneşin altında, hurdaların ve kırmızı çiçeklerin arasında hissettiklerimin nedeni buydu. Horko’nun briç masası öğle yemeği için şemsiyenin altına yerleştirilirdi, ama önce kendime gelmek için dinlenir ve “Belki de herkesin kendi Afrika’sı vardır,” diye düşünürdüm “Ya da eğer denizdeyse, kendi okyanusu.” Bununla, çalkantılı bir kişiliğe sahip olduğum için, çalkantılı bir Afrika’yla karşılaştım demek istiyordum. Hayır, ben varsam dünya var diyenlerden değilim. Hayır, gerçekliğe sahiden inanıyorum. Bunu herkes bilir.</p>

  <p>Her gün, insanların sabahı nerede geçirdiğimi bildiklerini ve bu yüzden benden korktuklarını biraz daha hissediyordum - buraya bir ejderha gibi gelmiştim; belki de kral, Bunam’ı devirmesine ve kabilenin dinini değiştirmesine yardım etmem için beni getirtmişti. Romilayu’ya, kralla benim kötü büyü yapmadığımızı anlatmaya çalıştım. “Bak Romilayu,” dedim, “kralın çok cömert bir ruhu var. Buraya dönüp kendini karılarının insafına bırakması gerekmiyordu. Ama döndü, çünkü bütün dünyanın cömertliğinden yararlanmasını istiyor. İnsan çılgınca şeyler yapabilir, eylemlerinin ardında bir niyet yoksa, onu affederiz. Ama bir niyeti varsa, herkes tepesine biner. Kral da tam olarak bu durumda. Ama bana zarar vermiyor, dostum. Doğru, duyduğun sesler zarar veriyormuş izlenimi uyandırıyor, ama sakın inanma. O sesleri kendi irademle çıkarıyorum. İyi görünmüyorsam, bu kendimi iyi hissetmedigim için; ateşim var, burnumun içi, boğazım yanıyor (rinit olabilir mi?) Kral belki iyi gelecek bir şeyler verebilir, ama ona söylemek istemiyorum.”</p>

  <p>“Haklısın sahip."</p>

  <p>“Yanlış anlama, insanlığın kral gibi adamlara her zamankinden çok ihtiyacı var. Değişim mutlaka imkân dahilinde olmalı. Olmazsa çok kötü.”</p>

  <p>“Evet, sahip.”</p>

  <p>“Amerikalılar aptaldır derler ama onlar bu konuda istekliler. Sadece ben değil. Beyaz Protestanlığı, Anayasa’yı, İç Savaş’ı, kapitalizmi, Batı’yı kazanma arzusunu düşün. Bütün büyük işler ve büyük kazanımlar benim zamanımdan önce olup bitti. Geriye en büyük sorun, ölümle yüzleşme sorunu kaldı. Bu konuda bir şeyler yapmak lazım. Sadece ben değil. Büyük savaştan bu yana milyonlarca Amerikalı geçmişe tövbe etmek ve geleceği keşfetmek için yola çıktı. Yemin ederim Romilayu, Hindistan'da, Çin’de, Güney Amerika’da, her yerde benim gibi adamlar var. Ülkeden ayrılmadan az önce bir gazetede, Burma’da Budist rahibi olan Muncie’li bir piyano hocasıyla yapılan bir mülakat okudum. İşte bunu demek istiyorum. Benim kuşağımdan Amerikalıların kaderi dünyaya açılmak ve bilgeliği keşfetmeye çalışmak. Ne cehenneme buralara geldiğimi sanmıştın ki?”</p>

  <p>“Ben bilmemek, sahip.”</p>

  <p>“Ruhumun ölmesine izin veremezdim.”</p>

  <p>“Ben Metodist, sahip.”</p>

  <p>“Biliyorum, ama bunun bana hiçbir yararı yok, Romilayu. Ve lütfen beni ayartmaya kalkma, başım yeteri kadar dertte.”</p>

  <p>“Ben yok karışmak.”</p>

  <p>“Biliyorum. İmtihan günümde yanımda duruyorsun ve Tanrı bunun için seni takdis etsin. Ben de babası Gmilo’yu yakalayana kadar kral Dahfu’nun yanında duracağım. Ben dost olursam, Romilayu, her şeyimi veririm. Kendine gömülü yaşamanın ne olduğunu biliyorum. Beni eğitmek zordur, ama bir şey öğrendimse, o da bu. Dinle, kralın zengin bir düşünce dünyası var. Keşke sırrını öğrenebilsem.”</p>

  <p>Kırışık suratında parıldayan (daha önce yaşadığı vahşi hayatı simgeleyen) yara izleriyle ve içindeki ışığı yansıtan yumuşak, sempatik gözleriyle (yine de bu ışık dar alnında karaçam gibi büyüyen gölgeyi delemiyordu) Romilayu, Dahfu’dan öğrenmeye çalıştığım sırrın ne olduğunu sordu.</p>

  <p>“Bak,” dedim, “onda tehlikeden kaçmamasını sağlayan bir şey var. Korkması gereken şeyler öyle çok ki, ama divanda nasıl uzandığına bak. O divanı hiç görmedin. Yüz yıl önce muhtemelen fillerin yardımıyla yukarıya taşınmış. Üstüne nasıl uzandığını göreceksin, Romilayu! Kadınları hizmet için etrafını sarmış. Fakat yanındaki masanın üzerinde yağmur töreninde kullandığı kafatasları var, biri babasının öteki büyük babasının. Hiç evlendin mi, Romilayu?” diye sordum.</p>

  <p>“Evet sahip, iki kez. Ama şimdi bir karı kaldı.”</p>

  <p>“Vay canına, tıpkı benim gibi. Dört yaşındaki ikiz oğlanlarla birlikte beş çocuğum var benim. Karım oldukça iridir.”</p>

  <p>“Ben, altı çocuk.”</p>

  <p>“Onları merak ediyor musun? Burası hâlâ vahşi bir kıta. Ben bile, oğullarım ormanda kaybolur diye endişe ediyorum Bir köpek almalıydık - büyük bir köpek. Ama bundan böyle şehirde oturacağız nasıl olsa. Okula kaydolacağım. Romilayu, karıma bir mektup yazacağım, sen onu Baventai'ye götürüp postaya vereceksin. Sana bahşiş sözü vermiştim, ihtiyar dostum, işte jipin evrakları, devir belgesi. Seni Birleşik Devletler’e yanımda götürmek isterdim, ama bir ailen olduğuna göre pek uygun bir teklif sayılmaz.” Suratında çok sevinmiş gibi bir ifade göremedim. Kırışıklar derinleşmişti, onu artık iyi tanıdığım için, “Gözyaşlarını tutuyorsun, ağlayacak ne var?” dedim.</p>

  <p>“Senin baş dertte sahip,” dedi.</p>

  <p>“Evet, biliyorum. Çekingen bir karakterim olduğu için, hayat beni zorla terbiye etmeye karar verdi. Hep kaçak oynuyorum Romilayu, bu yüzden başıma gelenleri hak ediyorum. Neyin var, dostum, kötü mü görünüyorum?”</p>

  <p>“Evet, sahip.”</p>

  <p>“Duygularım görünüşüme yansır,” dedim. “Mizacım böyle. Bize gösterdikleri kafatası mı seni korkuttu?”</p>

  <p>“Onlar seni öldürmek, belki?” dedi Romilayu.</p>

  <p>“Bunam kötü bir oyuncu. Tam bir akrep. Ama unutma ki ben Sungo’yum. Mummah beni korumuyor mu? Belki de kutsal oldum. Ayrıca, boyun ölçüm yirmi iki, beni boğmak için iki adam bulmaları gerek. Ha ha! Benim için endişe etme Romilayu. Babasını yakalamasına yardım ettikten sonra kralla işim bitecek ve seninle Baventai’de buluşacağız.”</p>

  <p>“Lütfen Tanrım, çabuk olsun,” dedi Romilayu.</p>

  <p>&nbsp;</p>

  <p>Krala Bunam’dan söz ettiğimde bana güldü. “Gmilo’yu yakalayınca, tek yetkili ben olacağım,” dedi.</p>

  <p>“Ama o Afrika çayırlarında bütün saldırganlığıyla dolaşıyor,” dedim, “ve siz burada, sanki onu çoktan yakalamış gibi davranıyorsunuz.”</p>

  <p>“Aslanlar sürekli aynı yerde kalmazlar,” dedi. Kara derili çıplak askerlerinin arasında, yeşil divanına uzanarak gülerken, “Gmilo yakınlarda bir yerde. Onunla her an karşılaşabiliriz. Git ve karına yazacağın mektubu yaz,” diye ilave etti.</p>

  <p>“Bugün yazacağım,” dedim.</p>

  <p>Bunam ve Horko ile öğle yemeği yemek için aşağı indim. Horko, Bunam ve Bunam’ın kara kösele adamı şemsiyenin altındaki briç masasında bekliyorlardı. “Baylar...” “Asi Sungo,” diyerek yanıtladılar bir ağızdan. Zihnimin bir yanıyla, bu insanların beni kükrerken duyduklarının, üstümden mağaranın kokusunu aldıklarının farkındaydım. Ama işi pişkinliğe vurdum. Bunam benden yana pek az bakıyordu, baktığında da gözleri karanlıktı. “Belki önce seni haklarım,” diye düşündüm. “Hiç belli olmaz, fazla üstüme gelmesen iyi edersin.” Öte yandan Horko her zamanki gibi güleryüzlü ve sevimliydi, kırmızı dilini sarkıtarak ağaç kütüğü gibi parmaklarıyla masaya öyle abandı ki, masa onun ağırlığıyla sallandı. Saydam ipek şemsiyenin altında bir entrika kokusu vardı hep, bu arada Horkonun kadınları ve diğerleri bizi eğlendirmek için güneşin altında hoplayıp zıplayarak, ayakları müziğin temposuyla giysilerinin altından bir görünüp bir kaybolarak dans ediyor, yaşlı müzisyen pandüllü çalgısını çalıyor, davulcular ve borazancılar, taşlaşmış beyinleri andıran beyaz taşları, içlerindeki toprakta büyüyen kırmızı çiçekleriyle sarayın bahçesini inletiyorlardı.</p>

  <p>Öğle yemeğinden sonra sıra günlük su görevine geldi. Taşıdıkları ağır sırıklar omuzlarında iz bırakan işçi kadınlar beni toz toprak içindeki mahallelere götürdüler. Arkamda tek bir davul çalıyordu ve sanki halkı benden, aslanın büyüsüne kapılan Henderson Sungo’dan uzak durmaları için ikaz ediyordu. Beni merak edenler hâlâ yanıma yaklaşıyordu, ama sayıları azalmıştı ve yağmur kralın üstlerine su serpmesine pek de hevesli değillerdi. Köyün ortasına, sarayın yakınındaki gübreliğe geldiğimizde ayağa kalkıp sağa sola su serpmeyi alışkanlık edinmiştim. Bunu metanetle karşıladılar. Kırmızı giysisiyle yargıç, elinde olsa bana engel olacakmış gibi durdu. Ama kimse birşey yapmadı. Ağaç dalının çatalı ağzında, sapı dışarıda duran mahkum başını önündeki direğe dayadı. “Umarım kazanırsın dostum,” dedim, dönüp hamağıma uzandım.</p>

  <p>O gün Lily’e şunları yazdım:</p>

  <p>“Hayatım, muhtemelen benim için endişe ediyorsun, ama sanırım bunca zaman ikimiz de hayatta olduğumu biliyorduk.”&nbsp;</p>

  <p><i>Lilly nasıl olduğumu hep hissettiğini söylerdi. Başkalarında olmayan bir aşk-sezgi sine sahipti.</i></p>

  <p>“Harika bir uçak yolculuğu geçirdim.”</p>

  <p><i>Mücevher bir kutunun içinde uçarak gelmiştim sanki.</i></p>

  <p>“Bulutları iki tarafından görebilen ilk nesil biziz. Ne ayrıcalık! İnsanlar önce yukarıya bakarak hayal kurdular. Şimdi hem yukarıya hem aşağıya bakabiliyorlar. Bu bir yerlerde, bir şeyleri mutlaka değiştirecektir. Bütün yolculuk bir rüya gibi geçiyor. Mısır’ı sevdim. Herkes en basit giysilere, beyaz çaputlara bürünmüştü. Gökyüzünden bakınca Nil deltası düğümlenmiş dev bir halat gibi görünüyordu. Vadinin bazı yerleri yeşil, bazı yerleri sarıydı. Çavlanlar sodalı gazozu hatırlatıyordu. Afrika’ya ulaştıktan ve Charlie’yle yola çıktıktan hemen sonra, evden ayrılırken bulmayı ümit ettiğim şeyin bu olmadığını anladım.” <i>Yaşlı kadının evine girerken bulaşıcı bir hastalıkla karşılaşacağımı, içeri girmek için kendimi zorlamam ya da utanç içinde orayı terk etmem gerekeceğini anladığım gibi.</i> “Charlie Afrika’da bir türlü rahatlayamadı. Ben R.F. Burton’un <i>Afrika’da ilk Ayak Sesleri</i>’ni ve Speke’in <i>Journal</i>'ını okuyordum, hiçbir konuda görüş birliğimiz yoktu. Böylece ayrıldık. Burton kendini çok beğenen biriydi. Epe’de<sup>&nbsp;</sup><a href="#b19dn3" id="b19dn3b"><sup>(3)</sup>&nbsp;</a>ve mızrakta çok iyiydi ve bütün dilleri konuşuyordu. Onu bir General Douglas MacArthur karakteri olarak gözümün önüne getiriyorum, tarihî rolünün çok iyi farkında, kafasında klasik Roma ve Yunan var. Şahsen ben başka bir yol seçtim, uygar yollar mahvıma neden olabilirdi. Ne ki, dahiler sıradan hayata bayılır.”</p>

  <p><i>İngiltere'den döndüğünde Speke tabancayla intihar etti. Lily'e bu biyografik ayrıntıdan söz etmedim. Dahi derken Platon ya da Einstein gibi birini kastediyorum. Einstein’ın tek ihtiyacı ışıktı. Daha sıradan ne olabilir?</i></p>

  <p>“Romilayu adında bir adama rastladım, önce benden korktuysa da sonunda dost olduk. Beni Afrika’nın uygarlık girmemiş bölgelerine götürmesini istedim. Böyle yerlerden çok az kaldı. Modern devletler kuruluyor, insanlar eğitimli. Ben de soylu ve eğitimli Afrikalılarla karşılaştım, şu sıralar tıp eğitimi almış bir kralın sarayında konuğum. Sonunda ana yoldan sapıp ara yollara girmeyi başardım, bunun için Romilayu’ya (harika biri) ve dolaylı olarak Charlie’ye çok şey borçluyum. Bir bakıma da felaket bir haldeyim ve bu böyle sürüp gidiyor. Birkaç kez, balık nasıl su kabarcığı çıkartırsa ruhumun öyle içimden çıkıp gideceğini sandım. Charlie aslında kalbi temiz bir adam. Ama balayılarında onlarla birlikte gelmemeliydim. Beni yedek lastik yaptılar. Kadın modaya uygun olsun diye arka dişlerini çektiren Madison caddesi bebeklerine benziyor (çökük yanaklar).”</p>

  <p><i>Ama tekrar düşününce gelinin düğündeki davranışımdan ötürü beni hiçbir zaman affetmeyeceğini anlıyorum. Nikâh şahidiydim, resmî bir törendi, onu öpmemekle kalmadım, ne olduysa oldu, törenden sonra Gemignano'nun lokantasına giderken yol boyunca Charlie yerine benimle yalnız kaldı. İç cebimde, katlı halde, bir müzik partisyonu vardı - Mozart'ın “Türk Rondosu", iki keman için. Sarhoştum, müzik dersi kim bilir nasıl geçmişti. Gemignano’nun yerinde çok tatsızdım. Bu peynir Parmesan mı yoksa Rinso mu! diye bağırdım. Masa örtüsünün üstüne tükürdüm, sonra burnumu işlemeli peçetemle sildim. Bu denli kusursuz olduğu için belleğime lanet olsun!</i></p>

  <p>“Benim adıma düğün armağanı gönderdin mi? Kesinlikle armağan göndermeliyiz. Et bıçağı falan, bul bir şeyler işle. Charlie’ye çok şey borçlu olduğumu bilmeni isterim. O olmasaydı belki kuzey kutbuna, Eskimoların yanına giderdim. Afrika’daki bu deneyim olağanüstü. Zorluklarıyla, tehlikeleriyle, müthiş bir şey! Fakat yirmi günde yirmi yıl olgunlaştım.”</p>

  <p><i>Lily benimle buz evde yatmayı kabul etmedi, ama aldırmayıp kutup deneylerime devam ettim. Tuzak kurdum, birkaç tavşan yakaladım. Mızrak atmayı denedim. Kitaplardaki tarifleri inceleyerek bir kızak yaptım. Altındaki çeliği dört beş kez donmuş sidikle kaplayınca karın üstünde yağ gibi kayıyordu. Bu kızakla Kutup noktasına kadar gidebileceğimden emindim. Ama aradığımı orada bulacağımdan emin değildim. Bulamayınca da, olduğum yerde tepinip yer küreyi kuzeyden sallayacaktım. Ruhumu bulamazsam, dünya batmış umurumda değildi.</i></p>

  <p>“Burada turistin ne olduğunu bilmiyorlar, bu yüzden turistliği bıraktım. ‘Geçen sene dünyayı dolaştık bu sene nereye gideriz bilmiyorum,&nbsp;diyen bir kadın vardı. Ha, ha! Buradaki dağlar sarı ve kahverengi, gözenekleri varmış gibi görünüyorlar ve bana bizim jöleli şekerlemeleri hatırlatıyorlar. Sarayda kendi odam var. Burası dünyanın en ilkel yerlerinden biri. Taşlar bile ilkel görünüyor. Ateşim var, zaman zaman yükseliyor. Kendimi yanma tehlikesine karşı kapatılan kömür madeni gibi hissediyorum. Başka açılardan fiziksel bir iyileşme yaşadığımı söyleyebilirim, ama sürekli hırıldıyorum. Bu yeni bir şey mi bilmiyorum, evdeyken de hırıldar mıydım?</p>

  <p>“İkizler nasıllar, Ricey ve Edward? Dönüş yolunda İsviçre'ye uğrayıp küçük Alice'i görmek istiyorum. Hazır Cenevre'ye gitmişken, belki dişlerime de baktırırım. Dr. Spohr'a söyler misin, bir sabah kahvaltıda ağzımdaki köprü kırıldı. Yedek köprüyü Kahire’deki Amerikan Büyükelçiliği'ne<span style="text-indent: 0.8em;">&nbsp;gönder. Üstü açık arabanın bagajında krikoyu yedek lastiğe sıkıştıran bir yay var. Oraya sakladım.</span></p>

  <p>“Beni kimselerin gitmediği yerlere götürürse Romilayu’ya bir armağan vermeye söz vermiştim. İki yere götürdü, insanoğlu kendini güzelliğe daha isleyerek vermeli. Ajılı Kadın denen bir şahsiyetle tanıştım. Şişko bir ihtiyar gibi görünüyordu, ama müthiş bir bilgeliğe sahipti, bana şöyle bir baktı ve züppenin teki olduğumu düşündü, ama aldırmadı ve bana bir çift güzel laf söyledi. İlk olarak, dünyanın bana yabancı olduğunu söyledi. Dünya bir çocuğa yabancıdır. Ama ben çocuk değilim. Bu bana hem acı hem mutluluk verdi.”</p>

  <p><i>Göklerin Krallığı, tinin çocuklarına aittir. Ama bu hoyrat ve meraklı hayalet de kim?</i></p>

  <p>“Kuşkusuz yabancılık bir armağan da olabilir, ceza da. Yaşlı kadına hayatı benden başka herkesin anladığını söylemek istedim - bunu nasıl açıklayacaktı? Çok kibirli, ahmak ve aceleciyim. Nasıl bu denli kayboldum? Kimin suçu olduğu bir yana, geriye nasıl döneceğim?”</p>

  <p><i>Hayatın ilk evreleri, çimenlerin üstündeyim. Güneş kızgın alevlerle kabarıyor; yaydığı sıcaklıkta sevgisi de var. Yüreğimi bir bütünlük ve berraklık kaplıyor. Etrafta hindibalar var. Yeşillikleri kucaklamaya çalışıyorum. Sevgiden şişmiş yanağımı hindibaların sarılığına dayıyorum. Yeşilliğe girmeye çalışıyorum.</i></p>

  <p>“Sonra bende <i>grun-tu-molani</i> olduğunu söyledi, anlatması zor bir yerli deyimi bu, ama sonuçta ölümü değil, yaşamı seçtiğini ifade ediyor. Ondan biraz daha anlatmasını istedim. Saçları pösteki gibiydi, karnı safran kokuyordu; bir gözü kataraktlıydı. Korkarım onu bir daha göremeyeceğim, çünkü bir enayilik yaptım ve orayı terk etmek zorunda kaldım. Ayrıntılara girmeyeceğim. Prens Itelo bana dostça davranmasaydı başım cidden derde girebilirdi. Gerçek bir bilgenin yardımıyla hayatımı gözden geçirme fırsatını kaçırmıştım, üzüntüden ölecektim. Ama geldiğimiz ikinci köyün kralı Dahfu’yu çok seviyorum. Şu anda onunla birlikteyim, bana Yağmur Kral adını verdiler, bu bir onur unvanı. Jimmy Walker’dan şehrin anahtarını almak gibi bir şey. Yanında bir de uygun bir giysi veriyorlar. Ama her şeyi anlatabilecek durumda değilim, yalnızca genel hatlarıyla anlatabilirim. Kralla bir deney yapıyoruz (dediğim gibi, adam doktor sayılır), bir çeşit dayanıklılık testi ve her gün tekrarlıyoruz,” <i>Hayvanın suratı alev alev. Her gün gözlerimi kapatmak zorunda kalıyorum.</i></p>

  <p>“Lily, son zamanlarda söylememiş olabilirim, ama sana karşı halis duygular besliyorum bebeğim, öyle ki bazen yüreğim burkuluyor. Buna aşk diyebilirsin. Aslında şahsen bu kelimenin bir blöf olduğunu düşünüyorum.” <i>Özellikle benim gibi yokluktan varoluşa sürüklenen bir adam için: neyin aşkı? Kocaların ya da karıların aşkıyla ne işim var benim? Böyle şeyler için fazla cins bir adamım.</i></p>

  <p>“Napoleon, St. Helena adasındayken, ahlâk üzerine çok konuşurdu. Biraz geç kalmıştı. Ahlâk düşkünü oldu. Bu yüzden sana aşktan bahsetmeyeceğim. Kendini pürüpak görüyorsan sen anlat. Sadece güneş, ay ve yıldızlar için yaşayamayacağını söylemiştin. Annen ölmediği halde öldüğünü söyledin, nörotik bir davranıştı elbette. Belki yüz kere nişanlandın, hepsini yarı yolda bıraktın. Beni kafesledin. Aşk böyle bir şey mi? Peki o zaman. Ama bana yardım etmeni beklerdim. Buradaki kral dünyanın en zeki insanlarından biri, ona sonsuz güveniyorum, kendi yarattığım dünyalardan sıyrılıp gerçek dünyayla yüzleşmem gerektiğini söylüyor. Mesela durmadan gürültü yapmaktan vazgeçersem belki güzel bir şey duyarım. Bir kuşun sesini. Çitkuşları hâlâ pencerenin pervazına yuva yapıyor mu? O saman parçalarını görünce nasıl içeri girdiklerine hayret etmiştim.” <i>En benzemediğim hayvan kuşlar. Ağaca çıksaydım dalları kırardım. Gökyüzündeki pterodaktiller&nbsp;<a href="#b19dn4" id="b19dn4b"><sup>(4)</sup></a>&nbsp;bile benden korkardı.</i></p>

  <p>“Kemanı bırakıyorum. Beni amacıma ulaştırmıyor.” Amacım ruhumu yeryüzünden yükseklere taşımak, bu ölümlü vücudu terk etmek. Çok inatçıydım. Başka bir dünyaya yükselmek istiyordum. Hayatım ve yaptığım her şey benim hapisanemdi.</p>

  <p>“Evet Lily, bundan böyle her şey farklı olacak. Geri döndüğümde tıp okuyacağım. Yaşım biraz ilerledi, ne yazık ki öyle, ama ne olursa olsun bunu yapacağım. Laboratuvara girmek için ne kadar hevesliyim bilemezsin. O odaların kokusunu hâlâ hatırlıyorum. Formaldehit. Çoluk çocuğun arasında olacağım, kimya, zooloji, fizyoloji, fizik, matematik ve anatomi okuyacağım. Epey zorlanacağımı tahmin ediyorum, özellikle de kadavra keserken.” <i>Bir kez daha, Ölüm, sen ve ben.</i> “Ama bundan önce de ölülerle çok işim oldu, bana beş para kazandırmayan işler. Şimdi bir değişiklik yapacağım ve hayal için bir şeyler yapmaya çalışacağım.” <i>Bu büyük enstrüman nedir? Yanlış çalınınca, neden bu denli acı çeker? Doğru çalınınca, nasıl bu kadar çok şey başarır, Tanrıya bile ulaşır?</i> “Kemikler, kaslar, bezler, uzuvlar. Osmoz. Tıp Merkezine kaydımı yaptırmanı, adımı Leo E. Henderson olarak vermeni istiyorum. Nedenini eve dönünce açıklayacağım. Heyecanlanmadın mı? Bir doktor karısı olarak daha temiz olman, daha çok yıkanman ve çamaşır yıkaman gerekecek canımın içi. Gece çalan telefonlarla uykun bölünecek. Nerede görev yapacağıma karar vermedim. Bizim orada yaparsam komşular ne olduğunu şaşırır. Hekim olarak başımı göğüslerine koysam korkudan altlarına yaparlar.</p>

  <p>“Bu yüzden, Dr. Wilfred Frenfell ya da Albert Schweitzer gibi misyoner olmak istiyorum. Bir dakika! Axel Munthe - ona ne dersin? Çin şimdilik söz konusu değil, elbette. Bizi yakalayıp beynimizi yıkayabilirler. Ha ha! Ama Hindistan’ı deneyebiliriz. Hastalara elimi uzatmak istiyorum. Onlara şifa vermek istiyorum. Şifa verenler kutsaldır.” <i>O kadar kötüyüm ki, içimde mutlaka bir parça erdem olmalı.</i> “Lily, kendimi nakavt etmeyi bırakacağım.”</p>

  <p><i>Arzu mücadelelerinin yengiyle sonuçlanacağını sanmıyorum. Yıllar süren özlemler, arzular, arzu ve özlemler, sonu neye vardı? Çekişmeye, toza toprağa.</i></p>

  <p>“Tıp Merkezi beni kabul etmezse, John Hopkins’den başla ve listedeki bütün okulları dene. İsviçre’ye uğramayı biraz da oradaki tıp okullarına göz atmak için istiyorum. Oradakilerle konuşacağım, açıklamalar yapacağım, belki beni alırlar.</p>

  <p>“Sözün kısası, o mektupları yazmaya başla ve bir şey daha: domuzları sat. Kenneth’i, besili Tamworth’u Dilly ve Minnieyi sat. Kurtul onlardan.</p>

  <p>“Çok tuhaf yaratıklarız. Yıldızları oldukları gibi görmüyoruz, o halde neden onları seviyoruz? Minik altın nesneler değil, sonsuz ateş onlar.”</p>

  <p>Tuhaf mı? Neden tuhaf olmasın ki? Tuhaf elbette. Her şey çok tuhaf.</p>

  <p>“Bu mektubu yazarken atıştırdığım birkaç yudum dışında burada neredeyse hiç içki içmiyorum. Öğle yemeğinde ‘pombo’ dedikleri bir bira veriyorlar, tadı fena değil. Ananas mayasıyla yapıyorlar. Burada herkes renkli. Tüy takanlar, kurdele takanlar, süslü fularlar, yüzükler, kolyeler, kabuklar, altın cevizler. Haremdeki kadınların bazıları zürafa gibi yürüyor. Yüzleri öne çıkıntılı. Kral’ın suratı iyice öne doğru fırlamış gibi. Son derece zeki ve fikir sahibi bir adam.</p>

  <p>“Bazen sanki içimde bir pigme ordusu hoplayıp zıplıyormuş, bağırıp çağrışıyormuş gibi hissediyorum. Ne acayip değil mi? Bunun dışında hiçbir zaman olmadığım kadar sakinim.”</p>

  <p>“Kral insanın kendine uygun bir imgesi olmalı, diyor...” Sanırım Lily’e Dahfu’nun fikirlerini açıklamaya çalışıyordum, ama Romilayu mektubun son birkaç sayfasını kaybetti, iyi ki de kaybetti, çünkü mektubu yazarken epey kafayı bulmuştum. Şöyle bir şey yazmıştım galiba, ya da sadece aklımdan geçti; “İçimde <i>istiyorum!</i>&nbsp;diyen bir ses vardı. İstiyorum? O ses bana onun, bunun, başkalarının ne istediğini söylemeliydi. Dahası, gerçekliği gerçek yapan şey sevgidir. Tersi de tersine yol açar. ”</p>

  <p>&nbsp;</p>

  <p class="dipnot"><a href="#b19dn1b" id="b19dn1"><sup>(1)</sup></a>&nbsp;Fr. Kurtarın. (ç.n.)</p>

  <p class="dipnot"><a href="#b19dn2b" id="b19dn2"><sup>(2)</sup></a>&nbsp;Fr. Derinden. (ç.n.)</p>

  <p class="dipnot"><a href="#b19dn3b" id="b19dn3"><sup>(3)</sup></a>&nbsp;Epe. Eskrimde kullanılan bir silah. (ç.n.)</p>

  <p class="dipnot"><a href="#b19dn4b" id="b19dn4"><sup>(4)</sup></a>&nbsp;Geç jurassic dönem. (ç.n.)</p>
</body>
</html>
