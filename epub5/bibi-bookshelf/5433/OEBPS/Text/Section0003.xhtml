<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title></title>
  <link href="../Styles/main.css" rel="stylesheet" type="text/css" />
</head>

<body>
  <h1 style="text-align: center;">III</h1>

  <p>Şimdi de Afrika’ya gidiş nedenlerim üzerine birkaç söz.</p>

  <p>Savaştan kafamda domuz çiftliği kurma fikriyle döndüm; bu da genel olarak hayat hakkında ne düşündüğümün bir ifadesi olabilir.</p>

  <p>Monte Cassino bombalanmamalıydı, bazıları bunun generallerin suçu olduğunu söyler. Ama kimbilir kaç Teksaslı’nın canına mal olan, sonradan benim teçhizatıma da bir şarapnelin isabet ettiği o lanet katliamdan sonra, bizimkilerden bir tek Nicky Goldstein ve ben kalmıştık ki, bu tuhaf bir şeydi, çünkü mangadaki en iri iki adam bizdik ve çok iyi hedef teşkil ediyorduk. Daha sonra bir mayın yarası da aldım, ama o gün, Goldstein ve ben zeytin ağaçlarının altında yatıyorduk -bazıları yaşlandığında boğumları dantel gibi açılır, aralarından ışık görünür- ona savaştan sonra ne yapmayı düşündüğünü sordum. “Kardeşim ve ben, ölmez de kalırsak, Catskills’de bir mink çiftliği kuracağız,” dedi. Böylece ben, ya da içimdeki şeytan, “Ben de domuz yetiştireceğim,” sözünü sarf ettim. Bu söz ağzımdan çıktıktan hemen sonra, Goldstein Yahudi olmasaydı domuz yerine sığır diyeceğimi fark ettim. Ama durumu düzeltmek için çok geçti. Şimdi bildiğim kadarıyla Goldstein’la kardeşi mink işindeler, ben ise - başka işlerdeyim. Bütün o eski ve gösteriş<span style="text-indent: 0.8em;">li çiftlik evlerini, birbirinden panellerle ayrılan ahırları olan atlı araba köşkünü -eskiden zenginlerin atlarına opera sanatkârları gibi bakılırdı- saman yığınlarının üstünde güzel bir manzaraya sahip, mimarlık şaheseri eski çiftlik ambarını elden geçirdim ve domuzlarla doldurdum, domuzların çimlerin üstünde, çiçek bahçesinde serbestçe dolaştığı bir domuz krallığı yarattım. Limonluğu unutmayalım - domuzlar çürümüş soğanları topraktan kökleyip çıkarırlardı. Floransa ve Salzburg’dan aldığım heykelleri devirdiler. Her yer domuz, domuzlar için pişirilen lapa, domuz pisliği kokuyordu. Komşularım öfke içinde sağlık memurlarını peşime taktılar. Onlara meydan okudum ve beni mahkemeye vermelerini söyledim. Dr. Bullock denen adama, “Hendersonlar iki yüz yıldır burada yaşıyor,” dedim.</span></p>

  <p>O zamanki karım Frances tek kelime etmedi, sadece “Lütfen onları araba yolundan uzak tut,” dedi.</p>

  <p>“Sakın onlara zarar vereyim deme,” dedim ben de, “bu hayvanlar benim bir parçam oldu.” Dr. Bullock’a da şunları söyledim, “Seni bu işe o siviller ve 4F’ler<a href="#b03dn1" id="b03dn1b"><sup>(1)</sup></a>&nbsp;bulaştırdı. Gerzekler. Hiç domuz eti yemez mi bunlar?”</p>

  <p>New Jersey’den New York’a giden yolda, Karaormanlardaki Alman köyleri modelinde inşa edilmiş hayvan barınakları hiç gözünüze çarptı mı? Tren Hudson nehrinin altından geçmek için tünele girmeden önce kokularını aldınız mı? Bunlar domuz semirtme merkezleridir. Iowa ve Nebraska'dan gelen sıska domuzlar burada semirtilir. Her neyse, ben tam bir domuzcuydum. Danyal peygamberin Kral Nebukadnezar’a uyarısında dediği gibi, “Seni insanların arasından sürecekler, çayırdaki hayvanlarla yaşayacaksın.” Anneler yavrularını yer, çünkü fosfora ihtiyaçları vardır. Onlar da tıpkı kadınlar gibi guatr hastalığına yakalanırlar. Bu zeki, lanetli hayvanlar üstünde çok çalıştım. Bütün domuz yetiştiricileri bu hayvanların ne kadar akıllı olduğunu bilir. Onların zeki olduklarını keşfetmek bende bir tür travma yarattı. Ama eğer Frances’a yalan söylemediysem ve domuzlar gerçekten bir parçam olduysa, onlara olan ilgimi yitirmem de bir o kadar ilginç bir durum.</p>

  <p>Ama Afrika’ya gidiş nedenlerimden başka her şeyi anlattığımın farkındayım; en iyisi başka bir yerden başlamak.</p>

  <p>Babamdan başlayayım mı? Tanınmış bir adamdı. Sakalı vardı, piyano çalardı ve.,.</p>

  <p>Yo, bu da olmaz.</p>

  <p>Peki öyleyse, buyurun: Atalarım Kızılderililerin topraklarını çaldılar. Hükümetten para sızdırdılar, diğer yerleşimcileri dolandırdılar ve ben muazzam bir mülkün mirasçısı oldum.</p>

  <p>Hayır, bu da olmadı. Ne ilgisi var ki zaten?</p>

  <p>Yine de bir açıklama gerekiyor; son derece önemli bir şeyin canlı kanıtları bana sunuldu, bunu iletmekle yükümlüyüm. İşin en zor yanlarından biri de bütün bunların bir rüyadaymış&nbsp;<span style="text-indent: 0.8em;">gibi gerçekleşmesi.</span></p>

  <p>Pekâlâ, savaş sona erdikten sekiz yıl sonra olmalı. Frances’tan ayrılmış, Lily ile evlenmiştim ve bir şeyler yapmam gerektiğini hissediyordum. Afrika’ya arkadaşım Charlie Albert’la birlikte gittim. O da benim gibi milyonerdir.</p>

  <p>Sivil hayattan çok askerî hayata yatkın bir mizacım vardı. Askerde bitlendim, pudra bulmak için revire gittim. Başıma geleni anlattığımda dört sağlık görevlisi dört bir yandan üstüme atladı, beni çırılçıplak soydular, sabunlayıp köpürttüler, önümden arkama, koltuk altlarıma, apış arama, bıyığıma, kaşlarıma kadar vücudumdaki bütün kılları tıraş edip yoldular. Bu olay Salemo’daki rıhtımın yakınlarında oldu. Asker yüklü kamyonlar yoldan geçiyordu, balıkçılar, çocuklar, kızlar, kadınlar bize bakıyordu. Erler şamata yapıp gülüyor, köylüler, bütün sahil gülüyordu, ben bile onları öldürmeye çalışırken gülüyordum. Kaçtılar, beni titreyen kel kafamla, kaşınan koltuk altlarım ve bacak aramla, çıplak, çirkin, öfkeden köpürür, kahkahalarla intikam yemini eder halde bırakıp gittiler. Bunlar insanın hiçbir zaman unutmadığı, gerçek değerini sonradan anladığı şeylerdir. O harika gökyüzü, çılgınlık nöbeti ve usturalar; ve Akdeniz, insanlığın beşiği; yumuşayarak yükselen hava, yumuşayarak gömülen sular, Ulysses’in kaybolduğu sular; sirenler şarkı söylerken o da çırılçıplaktı.</p>

  <p>Bitler zamanla saklanacak bir delik buldular - bu hilebaz hayvanlarla sonraları epey yakınlaştım.</p>

  <p>Savaşın benim için anlamı büyüktü. O mayına ayağımı basınca yaralandım ve kahramanlık madalyası aldım, Napoli’deki hastanede uzun süre yattım. Hayatta kaldığım için şükrediyordum, inanın. Bu deneyim kalbimde muazzam bir gerçeklik hissi uyandırdı. Ve şimdi sürekli bu hisse ihtiyaç duyuyorum.</p>

  <p>Geçtiğimiz kış kilerin kapısının önünde ateş için odun kesiyordum -oduncular bana birkaç çam kütüğü bırakmışlardı- baltamı indirmemle iri bir kıymık kütükten fırladı ve burnuma çarptı. Hava aşırı soğuk olduğundan paltomdaki kan izini görünceye dek ne olduğunu anlamadım. Lily “Burnunu kırdın!” diye haykırdı. Hayır, burnum kırılmamıştı. Üstünde yeteri kadar koruyucu et tabakası var, ama epey bir süre morarmış bir burunla dolaştım. Ne var ki, darbeyi aldığım anda kafamdaki tek düşünce hakikat idi. Hakikat darbelerle mi gelir? En büyük askerî hakikat, eğer böyle bir şey varsa, budur. Lily’e bu konuda bir şeyler söylemek istedim, o da, kocası Hazard gözüne bir darbe indirdiğinde, hakikatin gücünü hissetmişti.</p>

  <p>Evet, ben hep böyle oldum, güçlü ve sağlıklı, kaba ve saldırgan. Ergenlik çağımda bir baş belasıydım; üniversitede kavga çıkarmak için altın küpeler takardım, babamı mutlu etmek için bir lisans derecesi aldıysam da hep cahil bir serseri gibi davrandım. Frances’la nişanlıyken Coney Island’a gittik, adını mor harflerle kaburgalarımın üstüne kazıttım. Ama bu aramızdaki buzları çözmedi. Zafer gününden (8 Mayıs Perşembe) sonra Avrupa’dan döndüğümde kırk altı, kırk yedi yaşına gelmiştim, önce domuzlara sardırdım, sonra Frances’a tıbba ilgi duyduğumu itiraf ettim. Bana güldü, on sekiz yaşındayken Sir Wilfred Grenfel’e, daha sonra Albert Schweitzer’e nasıl ilgi duyduğumu hatırladı.</p>

  <p>Benimki gibi bir yaradılışı olanlar ne yapmalı? İnsan zihnini inceleyen biri bir zamanlar, öfkemizi cansız nesnelere yönlendirirsek, her medeni insan gibi doğru olanı yapmakla kalmayacağımızı, içimizdeki kötülükten de kurtulacağımızı söylemiş. Bu bana akıllıca geldi ve denemeye karar verdim. Bu denemelere bütün yüreğimle giriştim, odun kestim, ağırlık kaldırdım, tarla sürdüm, çimento torbaları taşıdım, beton döktüm, domuzlara lapa pişirdim. Kendi evimde bir mahkûm gibi belime kadar soyunup taş baltasıyla taşlar kırdım. Yardımı oldu, ama fazla değil. Kabalık kabalığı, darbe darbeyi çağırır, en azından benim için bu böyle; ama yalnızca çağırmakla kalmıyor, çoğaltıyordu da. Gazap gazapla artıyordu. Söyleyin, siz olsanız ne yapardınız? Üç milyon papelden fazla nakdim var. Vergiler, nafaka ve diğer giderler düşüldükten sonra elime yılda temiz yüz on bin dolar kalıyor. Benim gibi asker mizaçlı biri bu parayı ne yapsın? Domuz işi bile beni vergiden kurtarıyordu. Parada kaybetmem söz konusu değildi. Yine de domuzlar kesildi ve yendi. Domuz eti, eldiven, jelatin ve gübre oldular. Ben ne oldum? Bir çeşit ödül oldum galiba. Benim gibi biri bir ödül olabilir. Yıkanmış, tertemiz, pahalı giysiler içinde. Çatı izolasyonlu, pencereler ısı geçirmez camla kaplı, yerler halıyla döşenmiş, mobilyaların üstünde örtüler var, giysiler plastik torbalarda, duvar kâğıtları ve perdeler! Yerler süpürülmüş, ek hoşluklar yapılmış. Bütün bunların ortasında kim var? Orada kim yaşıyor? İnsan! İnsan yaşıyor!</p>

  <p>Ama gözyaşlarının ve çılgınlığın hüküm süreceği bir gün her zaman gelir.</p>

  <p>Kalbimdeki huzursuzluktan, “istiyorum, İstiyorum” diyen sesten daha önce söz etmiştim. Her öğleden sonra işitiyordum bu sesi, bastırmaya çalıştıkça güçleniyordu. Bir tek şey söylüyordu, <i>İstiyorum, istiyorum!</i></p>

  <p>Sorardım, “Ne istiyorsun?” derdim.</p>

  <p>Ama tek söylediği buydu, <i>istiyorum, istiyorum!</i> Başka hiçbir şey söylemezdi.</p>

  <p>Bazen ona gönlünü alıp şeker verdiğim mızmız bir çocuk gibi davranırdım. Onu gezdirir, koşuştururdum. Ona şarkı söyler, kitap okurdum. Hep boşuna... iş tulumumu giyip merdivene çıkar, tavandaki çatlakları onarırdım; odun keser, dışarı çıkıp traktöre biner, ambarda domuzların arasında çalışırdım. Mümkünü yok. Taşrada, şehirde kavgalar ve sarhoşluklar sürüp gitti. Ne denli pahalı olursa olsun satın aldığım hiçbir şey içimdeki sesi azaltmıyordu. Sonra şöyle bir şeyler derdim, “Haydi söyle. Neden şikâyetçisin, Lily’den mi? Şöyle esaslı bir fahişe ister misin: İlle de şehvet mi gerekiyor?” Ama bu da ötekiler gibi bir tahminden öteye gitmiyordu. Talep daha yüksek perdeden kendini duyuruyordu, <i>istiyorum, istiyorum, istiyorum, istiyorum, istiyorum</i>.<span style="font-size: 44px;">&nbsp;</span>Sonunda haykırarak ona yalvarırdım, “Söyle o halde. Ne istediğini söyle!” Sonunda şöyle bitirirdim, “Pekâlâ. Günün yakındır, salak seni. Bekle de gör!”</p>

  <p>Davranışlarıma yön veren şey buydu. Saat üç dedi mi işkence başlardı. Ses ancak gün batımına doğru tükenip yatışırdı. Bazen belki de işimin bu olduğunu, saat beşte paydos edeceğimi düşünürdüm. Amerika çok büyük, herkes çalışıyor, üretiyor, kazıyor, buldozerle yıkıyor, kamyonla taşıyor, yüklüyor, sanırım acı çekenler de aynı hızla acı çekiyor. Herkes bir şeylere asılmak istiyor. Aklınıza gelebilecek her çareye başvurdum. Bu çılgınlık çağında, çılgınlığa bulaşmamayı beklemek de bir çeşit çılgınlık elbette. Ama sağduyunun peşinde koşmak da bir çılgınlık çeşidi olabilir.</p>

  <p>Bulduğum şifalardan biri de kemandı. Bir gün evin deposunda aranırken tozlu bir kılıf bulup açtım, babamın çaldığı keman, dar ve bükümlü sapıyla, kavisli gövdesiyle, yayın at kılları her yana dağılmış halde, mezar anıtının içinde, önümde duruyordu. Yayın vidasını sıkıştırdım, tellerin üstünde gezdirdim. Hırçın bir feryat duyuldu. Uzun zaman ihmal edilmiş, duyguları olan bir yaratığa dokunmak gibiydi. Sonra babamı anımsadım. Belki öfkeyle karşı çıkardı, ama birbirimize çok benziyoruz. O da huzurlu bir hayat sürdüremedi. Zaman zaman anneme çok kötü davrandı: bir keresinde annem, söylediği birkaç aptal kelimeyi affetsin diye babamın odasının kapısı önünde, iki hafta boyunca yerlere kapandı: muhtemelen Lily’nin, telefonda beni öldürmenin imkânsız olduğunu söyledikten sonra yaptığı şeyleri yaptı. Çok da güçlü bir adamdı, ama özellikle ağabeyim Dick öldükten sonra (bu durumda varis ben oluyordum) gücü azaldı, eve kapanıp kemanıyla daha çok baş başa kalmaya başladı. Bükülmüş sırtını, kalçasının düz ya da sakat gibi duruşunu, ilerleyen yaşıyla birlikte yavaşlayan kan akışının bembeyaz yaptığı, yüreğinin derinliklerinden fışkıran bir protestoyu andıran sakalını anımsadım. Sol gözünü sapına dikmiş, iri kemikli dirseği inip kalkarak kemanı inletir, bir zamanlar gür olan ama eski haşmetini kaybeden sakal kılları, çalgıyla köprücük kemiğinin arasına sıkışırdı.</p>

  <p>İşte o anda “Ben de deneyeceğim,” dedim kendime. Kapağı indirdim, kelepçeleri taktım, 57. Sokak’ta bir tamirci dükkânında kemanın elden geçirilmesi için New York’a doğru yola çıktım. Keman hazır olur olmaz Barbizon Plaza yakınlarında yaşayan Haponyi adlı yaşlı bir Macar’dan ders almaya başladım.</p>

  <p>O sıralar boşanmıştım ve taşrada tek başıma yaşıyordum. Yolun karşısında oturan Bayan Lenox adında yaşlı bir bayan sabahları kahvaltımı hazırlardı, o günlerde tek ihtiyacım buydu. Frances Avrupa’da kalmıştı. Bir gün keman kutusunu koltuğuma almış, 57. Sokak’taki dersime koştururken Lily ile karşılaştım. "Vay!” dedim. Onu görmeyeli bir yıldan fazla zaman geçmişti, ama tıpkı eskiden olduğu gibi aramızda bir yakınlaşma oldu. İri, tertemiz yüzü her zamanki gibiydi. Hiçbir zaman sakinleşmeyecekti, ama güzeldi. Ama saçını boyatmıştı. Şimdi turunç rengiydi, bu hiç de gerekli bir değişiklik değildi, saçlarını alnının ortasından perde gibi ikiye ayırmıştı. Bu ağır sıklet güzellerin talihsizliklerinden biri de pek zevk sahibi olmayışlarıdır. Ayrıca gözlerine maskarayla öyle bir şey yapmıştı ki iki gözü farklı büyüklükte görünüyordu. Böyle bir insan “her zamanki gibi” olsa ne olur, olmasa ne olur. Ve bir sekseni geçen boyuyla bu servi boylu kadın, pulmanlı trenlerdeki gibi bir kumaştan yeşil şık döpiyesi ve yüksek topuklarıyla, olduğu yerde sallanıyor, güçlü bacaklarıyla, muhteşem dizleriyle, bir bakışta 57. Sokak’ın bütün davranış kurallarını yere seriyor - sanki üstündeki pahalı döpiyesi, şapkayı ve bluzu, naylon çorapları ve korseyi çıkarıp rüzgârın insafına bırakacakmış gibi, “Gene! Sensiz hayatım bir kâbus!” diye haykırıyor. Böyle bir manzara karşısında ne düşünürsünüz?</p>

  <p>Ne var ki, aslında söylediği ilk şey, “Nişanlandım,” oldu.</p>

  <p>“Ne, yine mi?”</p>

  <p>“Senin sözünü dinledim. Biz dostuz. Sen benim dostumsun, biliyorsun. Galiba bütün dünyada birbirimizden başka dostumuz da yok. Müziğe mi başladın?”</p>

  <p>“Müziğe başlamadıysam gangsterliğe başlayabilirim,” dedim. “Bu kutuda keman da olabilir, makineli de.” Galiba biraz utanmıştım. Sonra mırıltılı bir sesle bana yeni nişanlısını anlatmaya başladı. “Böyle konuşma,” dedim. “Neyin var senin? Burnunu temizle. Bu züppe ‘en iyi üniversitelere gittim’ ağızları da ne? Hafif sesle konuşmalar? Böyle şeyler sıradan insanlara yapılır, seni duyabilmek için eğilsinler diye. Biraz sağır olduğumu biliyorsun,” dedim. “Yükselt sesini. Snopluk yapma. Söyle bakalım, nişanlın Choate’da mı okudu yoksa St. Paul’da mı? Son kocan Başkan Roosevelt’in gittiği hazırlık sınıfına devam etmişti, adı her neyse.”</p>

  <p>Lily daha anlaşılır bir sesle konuşmaya başladı ve “Annem öldü,” dedi.</p>

  <p>“Öldü mü?” dedim. “Vay canına, bu çok kötü. Ama bir dakika, Fransa’dayken bana onun öldüğünü söylememiş miydin?” “Evet.”</p>

  <p>“O halde ne zaman öldü?”</p>

  <p>“İki ay önce. O zaman henüz ölmemişti.”</p>

  <p>“O halde neden öldü dedin? Bu hiç doğru değil. Bunu yapamazsın. Kendi annenin ölümüyle oyun mu oynadın? Beni kandırmaya çalıştın.”</p>

  <p>“Hata ettim, Gene. Kötü bir niyetim yoktu. Ama bu kez doğru.” Gözlerinde gözyaşlarının ılık gölgesini gördüm. “Bizi terk etti. Küllerini George gölünün üzerine dökmek için uçak kiralamak zorunda kaldım.”</p>

  <p>“Sahi mi? Hay Allah, çok üzüldüm,” dedim.</p>

  <p>“Onunla çok fazla kavga ettim,” dedi Lily. “Seni eve getirdiğimde yaptığım gibi. Ama o bir savaşçıydı, ben de öyleyim. Nişanlım konusunda haklısın. Groton’da okumuş.”</p>

  <p>“Ha ha, on ikiden vurdum, değil mi?”</p>

  <p>“İyi bir insan. Düşündüğün gibi biri değil. Son derece düzgün, annesiyle babasına destek oluyor. Ama onsuz yaşayabilir miyim diye kendime sorsam, sanırım yanıtım evet olur. Ama yalnız yaşamaya alışmaya başlıyorum. Dışarıda koca bir dünya var. Bir kadının illa evlenmesi gerekmiyor ve insanların neden yalnız olmaları gerektiğine dair mükemmel nedenleri var.”</p>

  <p>Şefkat de bazen hiç işe yaramıyor, öyle hissediyorum. Bir süre sonra ikinizin de kendi yoluna gideceğini anlıyorsunuz. Lily’nin acısı yüreğime işledi, sonra beni kandırmaya çalıştı. “Pekâlâ evlat, şimdi ne yapacaksın?”</p>

  <p>“Danbury’deki evi sattım. Bir apartmanda oturuyorum. Ama almanı istediğim bir şey vardı, onu sana yolladım.”</p>

  <p>“Hiçbir şey istemiyorum.”</p>

  <p>“Bir hah,” dedi. “Almadın mı?”</p>

  <p>“Kahretsin, ne yapacağım ben senin kutsanmış halını! Odandaki halı mıydı?”</p>

  <p>“Hayır.”</p>

  <p>“Yalancısın. Yatak odandaki halıydı.”</p>

  <p>İnkâr etti, halı çiftliğe geldiğinde, teslimatçıya kargoyu kabul edeceğimi söyledim, bunu yapmam gerektiğini düşündüm. Tuhaf görünüşlü, soluk, Bağdat hardalı renginde, ipleri zamana karşı koyamamış, üzerinde dal dal maviler bulunan bir halıydı. Öyle çirkin bir şeydi ki dayanamayıp güldüm. İçimi gıdıklıyordu. Bodrumdaki keman stüdyomun zeminine serdim. Buraya betonu kendi elimle dökmüştüm ama yeterli kalınlığı tutturamamıştım, bu yüzden yer nem alıyordu. Ayrıca halının akustiği iyileştireceğini de düşünmüştüm.</p>

  <p>Evet, pekâlâ, Haponyi adındaki o şişko Macar’dan müzik dersleri almak için şehre geliyor, bu arada Lily’i de görüyordum. On sekiz ay kadar flört ettik, sonra evlendik ve çocuklar doğdu. Kemana gelince, bir Heifetz değildim, ama yılmadan çalıştım. Zamanla içimde <i>istiyorum, istiyorum!</i> diyen sesi her gün yeniden duymaya başladım. Lily ile aile hayatı iyimser bir kocanın bile beklentilerini karşılayamazdı, ama onun umduğundan fazlasına sahip olduğuna eminim. Evin hanımefendisi olarak her yeri teftiş ettikten sonra verdiği ilk kararlardan biri, portresini yaptırarak diğer aile resimlerinin yanına asmak oldu. Bu portre meselesi onun için çok önemliydi ve ben Afrika’ya gitmeden önceki altı ay boyunca onu meşgul etti.</p>

  <p>Lily ile evlilik hayatımın tipik bir sabahına birlikte göz atalım. Evin içine değil, dışına, evin içini pislik götürüyordu çünkü. Güz mevsiminin başlarında, kadife günlerden biri olsun, güneş çamların üstünde parlıyor, havada ince bir soğuk var, nefesiniz ciğerlerinizi keyifli bir ürpertiyle dolduruyor. Arazimde, yeşil karanlığın ardında büyük bir çam ağacı görüyorum, domuzların erişemediği bir alan, burada begonyalar kırmızı yumrulu çiçekler açmış, bir de kırık bir taşın üzerinde annemin yazdığı bir yazı, “Git ey mutlu gül..." Yazı bu kadar. Yerdeki çam yapraklarının altında bunun gibi başka taşlar da olmalı. Güneş dev bir silindir gibi otları ezip geçmiş. Bu otların altındaki toprak leşle dolu olabilir, ama bu gerçek böyle bir günün değerini bir nebze olsun azaltmıyor, onlar da toprağa karışmış çünkü ve üstünde otlar büyümüş. Havanın hareketiyle ağaçların altındaki nefti yeşilin içinde parlak çiçekler de hareketleniyor. Benim çıplak ruhuma değip geçiyorlar, çünkü onların arasında, Frances’ın boşanmaktan söz ettiği gün Rue de Rivoli’deki dükkandan satın aldığım kırmızı kadife bornozla dikilmekteyim. Oradayım ve belamı arıyorum. Kırmızı begonyalar, nefti yeşil, ışıltılı yeşil, hafiften ısıran soğuk, altının tatlı rengi, çürüyüp dönüşüm geçiren ölüler, çiçeklerin ruhumun derinliklerine sürtünmesi, bütün bunlar benim için bir ıstırap kaynağı. Beni üzüntüden deliye döndürüyor. Bütün bunlar birine verilmiş olabilir, ama o biri, kırmızı kadife bornozun içindeki ben değilim. Peki benim burada işim ne?</p>

  <p>Sonra Lily iki çocuğumuzla birlikte geliyor, ikizlerimiz, yirmi altı aylıklar, körpeler, kısa pantolon ve zarif yeşil kazaklar giymişler, kumral saçları alınlarına doğru taranmış. Ve işte Lily, o tertemiz yüzüyle portresine poz vermeye gidecek. Ve ben kırmızı kadife bornozumun içinde, giyip çıkarması kolay olduğu için evdeyken en çok tercih ettiğim çamurlu çiftlik botlarımla, bütün ağırlığımı bir ayağıma vermiş, ayakta duruyorum.</p>

  <p>Steyşın'ın içine girmeye çalışıyor, ben “Spor arabayı kullan. Danbury’e gidip bir şeyler bakacağım, bu araba bana lazım,” diyorum. Yüzüm kararmış, kızgınım. Diş etlerim sızlıyor. Evin içi berbat halde, ama Lily gitmeye kararlı, o poz verirken çocuklar da stüdyonun içinde oyun oynayacaklar. Böylece onları spor arabanın arka koltuğuna yerleştiriyor ve gaza basıp gidiyor.</p>

  <p>Bodrumdaki stüdyoya iniyorum, kemanı alıp Sevcik, egzersizleriyle ısınmaya başlıyorum. Ottokar Sevcik keman üzerinde hızlı ve düzgün pozisyon değiştirmek için bir teknik geliştirdi. Öğrenci parmaklarını tel boyunca ilk pozisyondan üçüncüye, sonra üçüncüden beşinciye, beşinciden ikinciye kaydırır, kulağı ve parmakları ustalaşıncaya, doğru notaları buluncaya kadar bıkıp usanmadan çalışmasını sürdürür. Başlangıçta ölçü bile yoktur, cümleler kurar, tellerde aşağı yukarı gidip gelirsiniz, daha doğrusu sürünürsünüz. Korkutucu bir şeydir ama Haponyi, bu şişko Macar, tek yolun bu olduğunu söylüyor. Elli kelime kadar İngilizce biliyor, en iyi bildiği de, “Hayatım.” “Hayatım, yayi boyle tutacaksin, boyle tutmaycaksin. Yay adam öldürmek izin değil. Guzel yap. Elini yapistirma. Ya, ya,ya. Seret lek!<a href="#b03dn2" id="b03dn2b"><sup>(2)</sup></a>&nbsp;Guzel.”</p>

  <p>Ne de olsa, bildiğiniz gibi, ben bir komandoyum. Bu ellerle domuzların arasında dolaştım, yaban domuzlarını tutup fırlattım, elimle yakalayıp hadım ettim. Bu parmaklar şimdi kemanın seslerine kur yapıyor, sapını sıkıca tutup yukarıdan aşağıya, aşağıdan yukarıya Sevcik’Ierini çalışıyor. Ortaya çıkan gürültü iki yumurta küfesinin çarpışmasını andırıyor. Yine de, disiplinli çalışırsam günün birinde meleklerin sesini duyacağıma inanmıştım. Ama kusursuz bir sanatçı olmak gibi bir beklentim yoktu. Başlıca amacım, kemanını çalarak babama ulaşmaktı.</p>

  <p>Evin bodrumuna indiğimde, yaptığım her işte olduğu gibi çok çalıştım. Babamın ruhunun izinde olduğumu hissediyor, “Ah, Baba, Babam. Sesleri tanıdın mı? Benim, Gene, senin kemanını çalıyorum, sana ulaşmaya çalışıyorum,” diye mırıldanıyordum. Şurası bir gerçek ki, ölülerin bütünüyle yok olduğuna kendimi hiçbir zaman inandıramadım. Akılcı insanlara hayranımdır, onların açık seçik düşünmelerine imrenirim, ama kimi kandırıyorum? Bodrumda anneme ve babama çalıyordum, birkaç parça öğrendikten sonra, “Anne, bu ‘Humoresque’i senin için çalıyorum,” diye fısıldardım. Ya da “Baba, dinle - <i>Thai</i>s’in ‘Meditation’ bölümü,” derdim. Kendimi vererek, duyguyla, özlemle, aşkla çaldım - öyle ki sonunda duygusal bir çöküntüye uğradım. Stüdyomda çalarken şarkı da söylerdim, “Rispondi! Anima bella” (Mozart). “Hor görülmüş ve reddedilmişti. Acılarla yoğrulmuştu, hüznün ne olduğunu iyi bilirdi,’* (Handel). Küçük çalgının sapını kalbim düğüm düğüm olmuş gibi tutardım, omuzlarıma ve sırtıma kramplar girerdi.</p>

  <p>Yıllar geçtikçe küçük bodrum odasını kendi zevkime göre döşedim, kestane ağacından duvar panoları ve nem giderici bir cihaz yerleştirdim. Küçük kasamı, dosyalarımı ve savaş hatıralarını burada tutuyorum, ayrıca burada bir tabanca koleksiyonum da var. Şimdi de ayağımın altında Lily’nin halısı vardı. Onun ısrarı üzerine domuzların çoğunu elden çıkarmıştım. Ama Lily’nin kendisi de pek temiz sayılmazdı, anlamadığım bir nedenden ötürü bize temizliğe gelecek kimse bulamıyorduk. Evet, arada sırada evin tozunu alıyordu, ama tozları evin dışına değil, kapıya doğru süpürüyordu ve kapının önünde toz tepeleri oluşuyordu. Sonra evi olduğu gibi bırakıp portresi için poz vermeye gidiyordu, ben de içimdeki sese tempo tutarak Sevcik çalışıyor, opera parçaları, oratoryolar çalıyordum.</p>

  <p>&nbsp;</p>

  <p class="dipnot"><a href="#b03dn1b" id="b03dn1"><sup>(1)</sup></a>&nbsp;Askeri hizmet için yeterli olmayanlar</p>

  <p class="dipnot"><a href="#b03dn2b" id="b03dn2"><sup>(2)</sup></a>&nbsp;Macarca "Seni seviyorum"</p>
</body>
</html>
