<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title></title>
  <link href="../Styles/main.css" rel="stylesheet" type="text/css" />
</head>

<body>
  <h1 style="text-align: center;">IV</h1>

  <p>Afrika’ya gitmek zorunda kalmamda şaşılacak bir şey var mı? Ama gözyaşlarının ve çılgınlığın hüküm süreceği bir günün her zaman geldiğini söylemiştim.</p>

  <p>Kavgalar ettim, askerlerle başım belaya girdi, çevremdekileri kendimi öldürmekle tehdit ettim, sonra geçen Noel’de kızım Ricey yatılı okuldan geldi. Ailedeki sorunlardan bazıları Ricey’e de bulaşmıştır. İşin doğrusu bu çocuğu kaybetmek istemiyordum, Lily’e, “Ona göz kulak ol, tamam mı?” dedim.</p>

  <p>Lily’nin yüzü soluklaştı. “Ona yardım etmek istiyorum,” dedi. “Edeceğim de. Ama güvenini kazanmam gerek.”</p>

  <p>Bu işi ona bırakıp mutfağın arka kapısından aşağı indim, stüdyoma girdim, reçinemsi parıltılar saçan kemanımı elime aldım ve nota sehpasının floresan ışığında Sevcik alıştırmalarına başladım. Üstümde bornozum, yayın tel üzerinde kayarken çıkardığı o felaket gıcırtılar ve çığlıklar arasında kaşlarımı çatarak sehpaya eğildim. Ey yüce Tanrım, hayatın ve ölümün yargıcı! Özellikle çelik mi teli parmaklarımın ucunda yaralar açıyor, köprücük kemiğime ağrılar giriyor, gerdanımda kurdeşen ateşi gibi bir yangın hissediyordum. Ama içimdeki <i>istiyorum, istiyorum!</i> diyen ses hiç susmuyordu.</p>

  <p>Kısa bir süre sonra evde başka bir ses duyulmaya başladı. Ri<span style="text-indent: 0.8em;">cey belki de müzik yüzünden evden kaçmıştı. Lily ve ressam Spohr portreyi doğum günüme yetiştirmek için var güçleriyle çalışıyorlardı. Lily poz vermeye gitmişti, Ricey de bir okul arkadaşını görmeye tek başına Danbury’e gitmiş, ama kızın evini bir türlü bulamamış. Şehrin arka sokaklarında dolaşmış, park edilmiş bir Buick’in yanından geçerken arka koltuktan gelen yeni doğmuş bir bebek sesi duymuş. Bebek bir ayakkabı kutusunun içindeymiş. Hava felaket soğukmuş, o da bebeği beraberinde getirmiş ve odasındaki gardıroba yerleştirmiş. Aralık ayının yirmi birinci günü, öğle yemeğinde “Çocuklar, bugün kış dönümü,” diyordum ki, büfenin altındaki ısıtma ızgarasının boşluğundan bebeğin ağlama sesi geldi. Yemek masasına her nedense başımda kalın, yünlü avcı şapkamla oturmuştum, şapkamın siperliğiyle oynadım ve şaşkınlığımı bastırmak için başka şeylerden bahsetmeye başladım. Lily üst dudağıyla ön dişlerini kapatmış, sıcacık beyaz teniyle bana bakarak gülüyordu. Ricey’e baktığımda, gözlerinde sessiz bir mutluluk gördüm. On beş yaşında bayağı güzel bir kız olup çıktı, ama genellikle cansız bir hali var. Ama bugün o kadar cansız değildi, bütün dikkatini bebeğe vermişti. Bebeğin kim olduğunu, eve nasıl girdiğini o sırada bilmiyordum, şaşkındım, afallamıştım, ikizlere “Demek yukarda bir yavru kedi varmış,” dedim. Ama onları kandıramadım. Kandırabilenin de elini öperim! Ricey ve Lily mutfaktaki ocağa sterilize etmek için biberonlar koymuşlardı. Çalışmak için bodruma inerken biberonların durduğu tencereyi gördüm ama hiçbir yorum yapmadım. Gün boyunca havalandırma borularından bebeğin sesini duydum, yürüyüşe çıktım ama bir zamanlarki domuz krallığının ve aralık ayında donmuş bir harabeye dönen çiftliğimin görünüşüne dayanamadım. Satmaya kıyamadığım birkaç ödüllü hayvanım vardı. Henüz onlardan ayrılmaya hazır değildim.</span></p>

  <p>Noel gecesi “İlk Noel” parçasını çalmayı planlamıştım, Lily benimle konuşmak için aşağı indiğinde bu parçayı çalışıyordum.</p>

  <p>“Hiçbir şey duymak istemiyorum,” dedim.</p>

  <p>“Ama Gene,” dedi Lily.</p>

  <p>“Senin sorumluluğunda,” dedim. “Senin sorumluluğunda, bu senin gösterin.”</p>

  <p>“Acı çektiğinde kendini tanıdığım herkesten daha çok hırpalıyorsun, Gene.” Gülümsemekten kendini alamıyordu, çektiğim acıya değil tabii, acı çekmekle olan ilişkime. “Kimse acı çekmeni beklemiyor. Hele Tanrı, hiç,” dedi.</p>

  <p>“Madem Tanrı adına konuşma yetkisine sahipsin, söyle bakalım, Tanrı her gün evi bırakıp resmini yaptırmaya gitmen hakkında ne düşünüyor?”</p>

  <p>“Benden utanmanı gerektirecek bir şey yaptığımı sanmıyorum,” dedi Lily.</p>

  <p>Yukarda avaz avaz bağıran bir çocuk vardı, ama artık konu bu değildi. Lily toplumsal kökeni hakkında önyargılı olduğumu düşünüyordu, kendisi yarı Alman, yarı orta sınıf özentisi İrlandalıdır. Ne var ki, kahretsin, öyle bir önyargım yoktu. Canımı sıkan şey başkaydı.</p>

  <p>Artık kimse hayattaki görevine sıkı sıkı sarılmıyor. İnsanların çoğu bir başkasına ait olan, bir başkasının hakkı olan bir yerde olduğunu hissediyor. Yanlış yerde olan insanlar her yerdeler.</p>

  <p>“Onun (hak sahibinin) geleceği güne kim dayanabilir?<a href="" id="b04dn1b"><sup>(1)</sup></a></p>

  <p>“O (hak sahibi) belirince kim durabilir?”&nbsp;<a href="#b04dn2" id="b04dn2b"><sup>(2)</sup></a></p>

  <p>Hak sahibi geldiğinde onu hepimiz karşılayacağız ve arkamızı dönüp teker teker sıvışacağız, içten içe rahatlayacağız, “Hoşgeldin ahbap. Hepsi senin. Ambar, evler, hepsi senin. Sonbaharın güzellikleri senin. Al, al, al!”</p>

  <p>Belki de Lily bu anlamda bir savaş veriyordu, yaptırdığı portre onun ve benim hak sahipleri olduğumuzu kanıtlayacaktı. Ne var ki, benim zaten diğerlerinin arasında bir resmim var. Ötekiler dik yakalı ve favorili, bense sıranın sonunda, Ulusal Muhafız üniformamla duruyorum, elimde süngülü bir tüfek var. Bu resmin bana herhangi bir yararı oldu mu? Bu bakımdan, Lily’nin sorunumuza önerdiği çözümü ciddiye almayın. Bakın, ağabeyim Dick'i severdim. Aramızda en akıllımız oydu, Birinci Dünya Savaşı’ndaki sicili muhteşemdi, gerçek bir aslandı o. Ama bir anlığına bana, küçük kardeşine benzedi ve bu onun sonu oldu. Tatildeydi, New York’ta, Plattsburg yakınlarında bir Yunan lokantasının, Acropolis Diner'ın kuytu bir köşesinde bir arkadaşıyla kahve içerken, bir yandan da eve göndereceği kartpostalın arkasına bir şeyler yazıyormuş. Ama dolmakalemi bozukmuş, bir küfür sallamış, sonra arkadaşına “Kalemi al, yukarı doğru tut,” demiş. Genç adam söyleneni yapmış, Dick tabancasını çıkarmış ve arkadaşının elindeki kalemi vurmuş. Kimse yaralanmamış. Müthiş bir gürültü kopmuş. Kalemi parçalayan kurşunun kahve otomatını deldiğini ve sıcak kahvenin jet gibi fırlayıp karşı camekâna boşaldığını daha sonra fark etmişler. Yunanlı polise telefon etmiş, bir kovalamaca yaşanmış ve Dick arabasını nehrin kenarındaki beton sete çarpmış. Arkadaşıyla birlikte nehri yüzerek geçmeye çalışmışlar, arkadaşı giysilerini çıkaracak kadar kendindeymiş, ama Dick’in ayaklarında süvari çizmeleri varmış, çizmeler su almış ve Dick boğulmuş. Kızkardeşim de 1901'de öldüğünden babam ve ben yalnız kaldık. O yaz Wilbur’da, komşumuz olan bir adam için eski arabaları parçalama işinde çalıştım.</p>

  <p>Ama şimdi Noel haftasındayız. Lily bodruma inen merdivenlerde dikiliyor. Paris, Chartres, Vezelay ve 57. Sokak çok gerilerde kaldı. Ellerimle kemanı tutuyorum, altımda Danbury’den gelen uğursuz halı var. Kırmızı bornozum sırtımda. Ya avcı şapkam? Bazen bu şapkanın kafamı bir arada tuttuğunu düşünürüm. Aralık ayının gri rüzgârı çatının çıkıntılarını yalıyor ve gevşek yağmur boruları fagot sesleri çıkarıyor. Bu sese rağmen çocuğun ağlamasını duyuyorum. Lily de “Duyuyor musun?” diyor.</p>

  <p>“Hiçbir şey duymuyorum, biraz sağırım, biliyorsun,” dedim, ki doğruydu.</p>

  <p>“Kemanın sesini nasıl duyuyorsun peki?”</p>

  <p>“Çok yakınındayım, duymamam imkânsız,” dedim. “Yanlış hatırlıyorsam düzelt, ama bir zamanlar dünyadaki tek dostunun ben olduğumu söylemiştin.”</p>

  <p>“Ama-” dedi Lily.</p>

  <p>“Seni anlamıyorum,” dedim. “Git başımdan.”</p>

  <p>Saat ikide birkaç misafir geldi, bebeğin üst kattan gelen çığlıklarını duydular, ama çok terbiyeli olduklarından bunu konu etmediler. Böyle davranacaklarından emindim zaten. Yine de gerilimi düşürmek için “Aşağıdaki tabanca koleksiyonumu görmek isteyen var mı?” dedim. Kimse üzerine almadı, bunun üzerine aşağı indim ve birkaç el ateş ettim. Kurşunlar havalandırma borularından bütün eve yayılan dehşetli bir gürültü çıkardı. Az sonra misafirlerin veda ettiğini duydum.</p>

  <p>Daha sonra, bebek uyuduğunda, Lily ve Ricey göle gidip buz pateniyle kaymaya karar verdiler. Herkese birer paten almıştım, Ricey hâlâ böyle şeylerle mutlu olacak yaşta. Onlar gittikten sonra, Lily’nin bana sağladığı fırsattan yararlanarak kemanı bir kenara koydum ve yukarıya, Ricey’nin odasına çıktım. Gardırobun kapağını sessizce açtım ve Ricey’nin henüz boşaltmadığı valizinin içinde, iç gömlekleri ve çoraplar arasında uyuyan bebeği gördüm. Kara derili bir bebekti, bende ağırbaşlı biri izlenimi bıraktı. Minik yumrukları geniş kafasının iki yanına uzanmıştı. Beline yakın bir yerde Türk havlusundan kocaman bir bebek bezi vardı. Kırmızı bornozum ve Wellington botlarımla başında durdum, yüzüm öyle yanıyordu ki başım yün berenin altından kaşınmaya başladı. Valizi kapatıp çocuğu yetkililere mi teslim etmeliydim? Minik bebeği, bu acıların çocuğunu incelerken, kendimi bebek Musa’ya bakan firavun gibi hissettim. Sonra sırtımı döndüm ve ormanda yürüyüşe çıktım. Gölde soğuk çelikler buzun üstünden hışırdayarak kayıyordu. Erken bir günbatımıydı, “Her neyse, Tanrı sizi korusun, çocuklar,” diye içimden geçirdim.</p>

  <p>O gece yatakta Lily’e, “Pekâlâ, bu konuyu konuşmaya hazırım,” dedim.</p>

  <p>“Ah Gene, çok sevindim.” Bana yüksek bir not verdi ve “Gerçekleri kabullenmeye başladın, bu çok iyi,” dedi.</p>

  <p>“Ne?” dedim. “Gerçek hakkında senden çok daha fazla şey biliyorum. Gerçekle aram gayet iyi, bunu sakın unutma.”</p>

  <p>Bir süre sonra bağırmaya başladım. Onunla tartıştığımı duyan, belki de yatağın üstünde iç donumla ayağa kalkıp onu tehdit ederken beni kapıdan gören Ricey, muhtemelen bebek için kaygılandı ve 27 Aralık’ta çocukla birlikte kaçtı. Polisi işe karıştırmak istemedim, daha önce benim için birkaç iş yapan Bonzini adında özel bir dedektife telefon ettim. Ama adam daha çalışmaya fırsat bulamadan Ricey’nin gittiği yatılı okulun müdiresi telefon etti, Ricey’nin okula geldiğini, bebeği yatakhanede sakladığını söyledi. “Oraya sen gideceksin,” dedim Lily’e.</p>

  <p>“Ama Gene, ben nasıl giderim?”</p>

  <p>“Nereden bileyim nasıl gideceğini?”</p>

  <p>“İkizleri bırakamam,” dedi.</p>

  <p>“Portremi bırakamam desen daha doğru. Dinle, bu evi ve içindeki bütün resimleri yakacağım.”</p>

  <p>“Konu o değil,” dedi Lily, bir şeyler gevelemeye başladı, yüzü bembeyazdı. “Beni yanlış anlamana alıştım. Eskiden anlaşılmak istiyordum, ama anlaşılmadan yaşamaya alışmam gerekiyor sanırım. Belki de anlaşılmayı istemekle günah işliyorum.” Sonuçta ben gittim, müdire Ricey’nin okuldan ayrılmasının gerekeceğini, zaten uzun zamandır onu gözetim altında tuttuklarını söyledi. “Diğer kızların psikolojisini düşünmek zorundayız,” dedi.</p>

  <p>“Ne diyorsunuz? O kızlar benim Ricey’mden en soylu duyguları öğrenebilirler,” dedim, “ve bu psikolojiden daha iyi bir şey.” O gün epey içkiliydim. “Ricey içinden geldiği gibi davranır. Bazen içindeki coşkuyu zapt edemiyor,” dedim. “Sırf fazla konuşmuyor diye...”</p>

  <p>“Çocuk nereden geldi?”</p>

  <p>“Karıma Danbury’de park edilmiş bir arabada bulduğunu söylemiş.”</p>

  <p>“Bize öyle demedi. Annesi olduğunu iddia ediyor.”</p>

  <p>“Yok canım, beni çok şaşırttınız,” dedim. “Sizin daha iyi bilmeniz gerekir. Geçen yıla kadar göğüsleri bile çıkmamıştı. Bu kız bakiredir. Sizden de benden de elli milyon kere daha temizdir.”</p>

  <p>Kızımı okuldan almak zorunda kaldım.</p>

  <p>Ona “Ricey,” dedim, “küçük bebeği vermek zorundayız. Sen daha bebek sahibi olacak yaşta değilsin. Annesi onu geri istiyor. Fikrini değiştirmiş, güzelim.” Şimdi, kızımı bu bebekten ayırmakla suç işlediğimi hissediyorum. Danbury’den gelen görevliler bebeği götürdükten sonra, Ricey iyice kayıtsızlaştı. “Sen bebeğin annesi değilsin, bunu biliyorsun, değil mi?” dedim. Kızım ağzını bile açmadı ve hiçbir cevap vermedi.</p>

  <p>Ricey’nin teyzesiyle kalacağı Rhode Island, Providence’a giderken, “Hayatım, baban her babanın yapacağı şeyi yaptı,” dedim. Yine cevap yok, uğraşmak boşunaydı, çünkü 21 Aralık’taki sessiz mutluluk gözlerinden uçup gitmişti.</p>

  <p>Providence’tan eve yalnız başıma dönerken trende kendi kendime homurdanıyordum, restorana geçtim, oyun kartlarımı çıkardım ve Napolyon falı açmaya başladım. Oturmak için sıra bekleyenler vardı ama masamı kimseye vermedim, kafam dumanlıydı, kimse bana ilişmeye cesaret edemedi. Bir yandan konuşuyor, homurdanıyordum, kartlar birer birer yere düşüyordu. Danbury'de kondüktör, bir adamla birlikte trenden inmeme yardım etti, istasyondaki banka küfrederek uzandım; “Bu ülkenin üzerinde bir lanet var. Kötü bir şeyler oluyor. Yanlış giden bir şey var. Bu ülkenin üzerinde bir lanet var!”</p>

  <p>İstasyon amirini uzun zamandır tanıyordum; iyi kalpli bir ihtiyardır, polislerin beni götürmesine izin vermedi. Lily’e telefon edip beni almasını söyledi, o da biraz sonra steyşınla geldi.</p>

  <p>Ama asıl gözyaşı ve çılgınlığın hüküm sürdüğü gün, şöyle gelişti: bir kış sabahı, kahvaltı masasında karımla kavga ediyoruz, konu kiracılarımız. Karım arazimizdeki binalardan birini, domuzlar için fazla eski ve yola uzak bulduğum bir binayı renove etti. Önce istediğini yapmasını, karışmayacağımı söyledim, ama sonra parayı kısmaya başladım, bu yüzden&nbsp;<span style="text-indent: 0.8em;">ahşap yerine sunta kullanmak gibi tasarruflar yapmak zorun</span><span style="text-indent: 0.8em;">da kaldı. Her şeyi yeniledi, yeni bir tuvalet yaptırıp içini, dışını boyattı. Ama izolasyon yaptırmaya para yetmedi. Kasım ayı geldiğinde kiracılar üşümeye başladı. İkisi de kitap kurduydu, beden ısılarını artırmak için yeteri kadar hareket etmiyorlardı. Birkaç şikâyetten sonra Lily'e evden gitmek istediklerini söylediler. “Pekâlâ, bırak gitsinler,” dedim. Doğal olarak depozitolarını geri verme taraflısı değildim, defolup gitmelerini söyledim.</span></p>

  <p>Yani bina boş kaldı, işçiliğe, yeni tuvalet ve lavaboya ve diğer işlere verilen para da havaya gitti. Kiracılar giderken bir de kedi bırakmışlardı. Sinirliydim, kahvaltı masasında bağırıp çağırdım, yumruğumu masaya o kadar çok indirdim ki, sonunda kahve kabı devrildi.</p>

  <p>Sonra Lily aniden sustu, bunu uzun bir sessizlik izledi. Korkmuş görünen Lily sessizliği dinliyordu, ben de ses çıkarmadım. “Bayan Lenox’u gördün mü? Yumurtaları getirecekti,” dedi.</p>

  <p>Bayan Lenox yolun karşısında oturan yaşlı kadındı, ara sıra bize gelip kahvaltı hazırlıyordu. Tuhaf, hafif kaçık, bekâr bir kadındı, kafasında bir bereyle gezerdi, kırmızı, somurtkan yanakları vardı. Evin köşesinde berisinde fare gibi tıkırdar, boş şişeleri ve başka atılacak eşyayı evine götürürdü.</p>

  <p>Mutfağa gittim ve bu yaşlı kadını yerde cansız yatarken gördüm. Ben öfkeyle bağırırken kalbi durmuştu. Yumurtalar hâlâ kaynıyordu, su fokurdarken tencerenin kenarına çarpıyorlardı. Gazı kapattım. Ölmüş! Parmaklarımın ucuyla dokunduğum küçük, dişsiz yüzü soğumaya başlamıştı. Açık pencere ruhunu bir esinti, bir hava akımı, bir köpük gibi dışarıya doğru emiyor, soğuruyordu. Ona şöyle bir baktım. Demek buraya kadar, sonun geldi - elveda, ha? Bütün bu zaman boyunca, günler ve haftalar boyunca, kış bahçesi bana bunu, yalnızca bunu anlatmıştı ve o ana dek bu grinin, beyaz ve kahverenginin, ağaç kabuklarının, dalların bana ne anlattığını anlamamıştım. Lily’e hiçbir şey söylemedim. Bir kâğıda RAHATSIZ ETMEYİN yazıp yaşlı kadının eteğine iğneledim, dışarı çıkıp donmuş kış bahçesinden geçtim ve yolun karşısındaki eve doğru yürüdüm.</p>

  <p>Evin bahçesinde yaşlı bir katalpa ağacı vardı, gövdesi ve alt dalları açık maviye boyanmıştı. Yaşlı kadın ağaca küçük aynalar, geceleri ışığı yansıtan eski bisiklet reflektörleri asmıştı, yaz gelince ağaca çıkıp kedileriyle birlikte bir kutu bira içmeyi severdi. Şimdi o kedilerden biri ağaçtan bana bakıyordu, ağacın altından geçerken içimden hayvanın bakışlarının ima ettiği her türlü suçlamayı reddettim. Neden suçlu olacaktım ki - sesim fazla çıktığı, fazla öfkeli olduğum için mi?</p>

  <p>Evin içinde, odaları dolaşırken kadının topladığı kutuların, çocuk arabalarının üzerinden tırmanmak zorunda kaldım. Çocuk arabaları geçen yüzyıldan kalmaydı, aralarında benimki de olabilirdi, zira kadın kırda bayırda ne kadar çöp bulduysa toplamıştı. Şişeler, lambalar, eski yağ kutuları yerlerdeydi, her tarafta içi iplik ve paçavra dolu alışveriş torbaları, süt kutularının kapaklarını açmak için şirketlerin dağıttığı çatallı açacaklar, içi düğme ve kapı tokmağı dolu bohçalar vardı. Duvarlarda ise takvimler, flamalar, çok eski fotoğraflar asılıydı.</p>

  <p>“Rezalet, rezalet!” diye düşündüm, “Ah, yazıklar olsun! Nasıl kıyıyoruz? Nasıl göz yumuyoruz? Ne yapıyoruz? Son küçük odamız içinde toprakla bizi bekliyor. Pencereleri yok. Allah aşkına bir şey yap, Henderson, biraz çaba göster. Bu salgın seni de yok edecek, geriye hiçbir şey kalmayacak, çöpten başka hiçbir şey. Hiçbir şey olmayacağı için geride hiçbir şey kalmayacak. Ama şu anda -şimdi- hâlâ bir şeyler oluyor! Allah aşkına, çek git!”</p>

  <p>Lily yaşlı kadın için ağlıyordu.</p>

  <p>“Neden öyle bir not bıraktın?” dedi.</p>

  <p>“Adli tıp gelene kadar kimse dokunmasın diye,” dedim. “Kanun bunu emrediyor. Ben bile çok az dokundum.” Sonra Lily’e bir kadeh içki teklif ettim, reddetti, elimdeki büyük su bardağını tepesine kadar bourbonla doldurdum ve kafaya diktim. Tek etkisi kalbimde yanık bir his bırakmak oldu. Viski korkunç gerçeğin üstünü örtemiyordu. Sıcak dalgası geldiğinde ya da metro merdivenlerini çıkarken insanlar nasıl bayılırsa, yaşlı bayan da yarattığım şiddetin kurbanı olmuştu. Lily bunun farkındaydı ve kendi kendine söylendi. Çok düşünceli olduğu için sustu, yüzündeki o saf beyaz renk donuklaştı, gözlerinin çevresi kararmaya başladı.</p>

  <p>Kasabamızın cenaze levazımatçısı, dans dersleri aldığım evi satın almıştı. Kırk yıl önce oraya rugan pabuçlarımla giderdim. Cenaze arabası yolun başında görününce, “Dinle Lily,” dedim, “Charlie’nin Afrika’ya yapacağı gezi var ya? İki hafta sonra hareket ediyor, onunla ve karısıyla gideceğim sanırım. Buick’i depoya koyalım. İki arabaya ihtiyacın yok.”</p>

  <p>İlk defa önerdiğim bir şeye itiraz etmedi. “Belki de gitmen gerekiyor,” dedi.</p>

  <p>“Bir şeyler yapmalıyım.”</p>

  <p>Böylece Bayan Lenox mezarlığa gitti, ben de Idlewood’a gidip bir uçağa atladım.</p>

  <p><br /></p>

  <p class="dipnot"><a href="#b04dn1b"><sup>(1)&nbsp;</sup></a>Tevrat, Malaki, 3:2 (ç.n.)</p>

  <p class="dipnot"><a href="#b04dn2b" id="b04dn2"><sup>(2)&nbsp;</sup></a>Tevrat, Malaki, 3:2 (ç.n.)</p>
</body>
</html>
