<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title></title>
  <link href="../Styles/main.css" rel="stylesheet" type="text/css" />
</head>

<body>
  <h1 style="text-align: center;">VI</h1>

  <p>Güneş ısıttıkça önce yeşillenen, sonra sararan ve en sonunda kararan sarnıcın üstünde sinekler uçuşuyordu. Itelo’ya, “Kurbağalara dokunmanız yasak, bunu anlıyorum, ama bir yabancı -mesela ben- onları oradan çıkaramaz mı?” dedim. Bu yaratıkların hesabını görmeden ve bu vebaya son vermeden rahat edemeyeceğimi anlamıştım.</p>

  <p>Davranışlarından, yazılı olmayan yasalara göre niyetimi gerçekleştirmem için beni teşvik etmeyeceğini, ama eğer başarırsam diğer Arnewi’lerle birlikte beni kahraman ilan edeceğini anlıyordum. Itelo sorularıma doğrudan cevap vermiyor, içini çekip sürekli “Kötü zamanlar. Olağanüstü kötü,” diyordu. Gözlerinin içine baktım ve “Bu işi bana bırakın Itelo,” dedim; kurbağaların kâbusu olmak için gerekli her şeye sahip olduğum duygusuyla derin bir nefes aldım. Biraz ön bilgi vereyim; Arnewi’Ierin tümü süt içer ve inekleri tek geçim kaynaklarıdır; ineği ancak doğal bir nedenle öldüğünde, merasimle yerler, ama bunu bile yamyamlık olarak kabul ettiklerinden yemek boyunca gözyaşı dökerler. Bu yüzden hayvanlarının ölümü onlar için tam bir yıkımdı; ölen hayvanların aileleri her gün merasimle, ağlaya ağlaya et yiyorlardı, bu halde olmalarına şaşmamak gerek. Oradan uzaklaşırken, sorunlu sarnıç suyu yosunları <span style="text-indent: 0.8em;">ve kurbağalarıyla içime girip orada bir metreküp yer kaplamış, yürürken içim çalkalanıyormuş gibi hissettim.</span></p>

  <p>Kraliçeye takdim edilmeden önce yıkanmak istediğim için kulübeme (Itelo ve Mtalba’nın kulübesine) doğru yürüdük, yolda prense kısa bir nutuk çektim. “Yahudiler Romalılara neden yenildi, biliyor musunuz?” dedim, “Çünkü cumartesi günleri savaşmak istemiyorlardı. Sizin su sorununuz da buna benziyor. Kendinizi mi, inekleri mi, yoksa âdetlerinizi mi koruyacaksınız? Ben, kendinizi koruyun diyorum. Hayatta kalırsanız âdetlerinizi de koruyabilirsiniz. Neden kurbağaların sizi mahvetmesine izin veresiniz ki?” Prens dinledi ve sadece “Hım, çok ilginç. Doğru mu söylüyorsunuz? Olağanüstü,” dedi.</p>

  <p>Romilayu ile birlikte kalacağımız eve geldik; bir bahçenin içindeki bu ev bütün diğer evler gibi yuvarlaktı, topraktan yapılmıştı ve konik bir damı vardı, içerisi boş ve aydınlıktı. Tavana birer metre aralıklarla is karası sırıklar dizilmişti, bunların üstüne serilen geniş hurma ağacı yapraklarının uzun sapları, balina kemiklerini andırıyordu. Romilayu çantalarımızı açarken bir tabureye oturdum, ardından gelen yerlileri dışarıda güneşte bırakıp benimle içeri giren Itelo da karşıma oturdu. Günün en sıcak saatleriydi, ortalık tam bir sessizlik içindeydi; sadece üstümüzdeki kehribar rengi kuru hurma yapraklarından, kuru sebze kokusunun yayıldığı konik damdan küçük hayvanların, böceklerin -ya da farelerin?- itişip kakışırken çıkardıkları tıkırtılar geliyordu. İçki içemeyecek kadar yorgundum (yanımıza içi bourbon dolu birkaç matara almıştık), köydeki matem havasını, sarnıçtaki kurbağaları nasıl öldüreceğimizi düşünüyordum. Ama prens konuşmak istiyordu; önce benimle yakınlık kurmaya çalıştığını düşündüm, ama sözü bir yere getirmeye başlayınca dikkat kesildim.</p>

  <p>“Malindi’de okula gittim,” dedi. “Olağanüstü, dehşet bir şehir,” Bu Malindi denen şehri daha sonra araştırdım; doğu sahilinde, Arapların köle ticaretiyle ünlü bir yerdi. Itelo oraya yaptığı seyahatleri anlattı. Şimdi Wariri'lerin kralı olan arkadaşı Dahfu ile birlikte güneyden başlayarak dolaşmışlardı. Eski, yuvarlak sallarla Kızıldeniz’i geçmişler, Birinci Dünya Savaşı’ndan önce Türklerin inşa ettiği, Medine'ye giden tren yolunda çalışmışlardı. Bu hikâyelere aşinaydım, annem Ermeni davasının sıkı takipçisiydi, Casus Lawrence hakkında yazılanları okumuştum ve Ortadoğu’da Amerikan eğitiminin ne denli yaygınlaştığını biliyordum. Jön Türkler, hatta yanılmıyorsam Enver Paşa'nın kendisi Amerikan okullarında okumuşlardı - “The Village Blacksmith”<a href="#b06dn1" id="b06dn1b"><sup>(1)</sup></a>&nbsp;ve “sweet Alice and laughing Allegra”dan&nbsp;<a href="#b06dn2" id="b06dn2b"><sup>(2)</sup></a>&nbsp;savaşlara, entrikalara, kıyımlara nasıl geçtikleri ilginç bir araştırma konusu olabilirdi. Ama Hinçagara platosunun bu kervan geçmez köyünün prensi Itelo ve Wariri arkadaşı, Suriye’de okumuşlardı. İkisi de uzaklara gidip evlerine geri dönmüşlerdi. “Harika,” dedim, “dünyanın nasıl bir yer olduğunu öğrenmeniz iyi olmuş.”</p>

  <p>Prens gülümsüyordu, ama bir yandan da daha gergin görünüyordu; dizlerini iyice birbirinden ayırmış, bir elinin başparmağını ve yumruk yaptığı diğer elini yere bastırıyordu. Ama gülümsemeye devam ediyordu; bir şeylerin sınırında olduğumuzu hissettim. Dev bir dikiş sepetini andıran hasır damlı kulübenin içinde, iki kısa taburede karşılıklı oturuyorduk; bütün yaşadıklarım - uzun yürüyüş, geceleri işittiğim zebra sesleri, güneşin bir müzik notası gibi yükselip alçalması, Afrika’nın rengi, sığırlar ve yas tutanlar, sarı sarnıç suyu ve kurbağalar, zihnimi ve duygularımı öyle işgal etmişti ki içimdeki her şey son derece hassas bir dengede duruyordu.</p>

  <p>“Prens,” dedim, “söyler misiniz, ne oluyor?”</p>

  <p>“Buraya bir yabancı geldiğinde güreşerek tanışırız,” dedi. “Daima.”</p>

  <p>“İlginç bir kural," dedim, temkinli bir sesle. “Bakın, acaba bir kereliğine bu kuralı bozamaz mısınız, ya da biraz bekleseniz, yorgunluktan bitkin haldeyim.”</p>

  <p>“Hayır," dedi. “Buraya gelen, güreşecek. Herkes."</p>

  <p>“Anlıyorum,” dedim, “köyün şampiyonu da sizsiniz herhal<span style="text-indent: 0.8em;">de.” Bu soru gereksizdi. Doğal olarak şampiyon oydu, bu yüzden beni karşılamaya gelmişti ve kulübeye bunun için girmiştik. Dere yatağındaki çocukların heyecanını şimdi daha iyi anlıyordum, yakında bir güreş olacağını biliyorlardı.&nbsp;</span>“<span style="text-indent: 0.8em;">Bakın Prens,” dedim, “ben mağlubiyeti kabul ediyorum, hiç güreşmeyelim. Çok sağlam bir vücudunuz var ve gördüğünüz gibi, ben sizden yaşlıyım.”</span></p>

  <p>Sözlerimi duymazdan geldi, eliyle ensemi kavrayıp beni yere yıkmaya çalıştı. Şaşkın ama hâlâ saygılı bir sesle, “Yapmayın Prens,” dedim. “Bunu yapmayın. Sizden kiloca avantajlıyım.” Aslına bakarsanız ne yapacağımı bilmiyordum. Romilayu ayağa kalkmıştı, ama bakışlarıma yanıt vermedi. İçine pasaportumu, paramı ve evraklarımı sıkıştırdığım beyaz miğferim yere düştü ve Itelo beni itelerken ne zamandır taramadığım, koyun postuna dönen saçlarım enseme döküldü. Bu arada sürekli nasıl davranmam gerektiğine karar vermeye çalışıyordum. Itelo müthiş güçlü bir adamdı, üstündeki bez parçası ve kısa gömleğiyle üstüme çıkarak beni yere yatırdı. Ama kollarımı yere sımsıkı yapıştırdım ve beni istediği gibi itip çekmesine izin verdim. Karnımın üstünde yatıyordum, yüzüm toprağa bulanmıştı, bacaklarım yerde sürünüyordu.</p>

  <p>“Haydi, haydi,” diye söyleniyordu Itelo, “benimle dövüşmeniz gerekiyor, bayım.”</p>

  <p>“Prens,” dedim, “tüm saygımla, dövüşüyorum zaten.”</p>

  <p>Bana inanmadığı için onu suçlayamazdınız, iri bacaklarıyla, elleriyle aynı açık renkteki çıplak ayaklarıyla üstüme tırmandı, sonra yana devrilerek bir bacağını destek olarak kullanmak amacıyla altıma soktu ve bir koluyla boğazıma sarıldı. Hızla nefes alıp veriyor ve (pek hoşlanmayacağım kadar yüzüme yaklaşarak) “Dövüş Henderson. Dövüş, Neyin var senin?” diyordu.</p>

  <p>“Majesteleri,” dedim, “ben bir çeşit komandoyum. Savaşa katıldım, Blanding kampında yoğun eğitim aldım. Bize güreşmesini değil, öldürmesini öğrettiler. Bu yüzden nasıl güreşeceğimi bilmiyorum. Ama adam adama muharebede oldukça tatsız şeyler yapabilirim. Çok şey öğrendim, mesela parmağımı sokup düşmanımın ağzını yırtabilirim, kemik kırabilirim, göz oyabil<span style="text-indent: 0.8em;">irim. Böyle şeylerden hazzetmiyorum. Şiddetten uzak durmaya çalışıyorum. Son defa sesimi yükselttiğimde kötü şeyler oldu.” Burnumdan içeri toz toprak dolduğu için hızlı hızlı soluyordum. “Bize çok tehlikeli şeyler öğrettiler,” diye devam ettim, “sizi uyarıyorum, benden uzak durun. Dövüşmeyelim. Uygarlık skalasında epey yükseklerdeyiz - bütün enerjimizi kurbağa meselesine versek daha iyi olmaz mı!”</span></p>

  <p>Koluyla boğazımı sıkmaya devam ettiği için ciddi bir tavır takındım ve “Majesteleri, gerçekten, ben bir arayış içindeyim,” dedim.</p>

  <p>Beni bıraktı. Arzu ettiği kadar canlı ya da atak -ya da hevesli- değildim sanırım. Çatıdaki kirişten çekip aldığım, evin hanımına ait çivit mavisi bir bezle yüzümdeki tozları silerken, Itelo'nun suratındaki ifadeden bunu okuyabiliyordum. Ona göre biz artık tanışmıştık. Dünyanın, en azından Malindi’den Küçük Asya’ya kadar olan kısmını gezdiği için acemi askerlerle karşılaşmış olmalıydı, şu andaki bakışlarından beni de bu kategoriye dahil ettiğini anlıyordum. İçimde istiyorum diyen o sesle kederli ve dağılmış bir görüntü verdiğim doğruydu elbette. Başıma gelen olaylara durumumu iyileştirecek ya da kötüleştirecek ilaçlar olarak bakmıştım. Durumum, ah benim durumum! Baştan sona benim durumum! Sonunda Hz. İbrahim’in Vadisi'nde Montcalm’ın&nbsp;<a href="#b06dn3" id="b06dn3b"><sup>(3)</sup></a>&nbsp;ölümünü anlatan o resimdeki gibi elim bağrımda kaldım. Aslına bakılırsa, aşırı keder beni fiziksel açıdan da ağırlaştırmıştı, oysa eskiden kiloma göre hafif ve hızlı sayılırdım. Kırklı yaşlarıma dek tenis oynadım, bir sezonda beş bin set rekoru kırdım, o sıralar evde yemek yemeyi, hatta uyumayı unutmuştum. Korta bir kentauros gibi çıkar, gördüğüm her şeyi paramparça ederdim, toprakta delikler açar, raketleri parçalar, volelerimle fileleri devirirdim. Bütün bunları her zaman kederli ve yavaş olmadığımı kanıtlamak için anlatıyorum.</p>

  <p>“Buraların yenilmez şampiyonu sizsiniz sanırım,” dedim.</p>

  <p>“Evet, öyle,” dedi. “Hep kazanırım.”</p>

  <p><span style="text-indent: 0.8em;">“Nedense hiç şaşmadım.”</span><br /></p>

  <p>Kaygısız bir tavırla, göz kenarlarındaki parıltıyla beni yanıtladı; toprağa yüzüstü kapaklanmayı kabul ettiğim için beni yeterince tanıdığına inanıyordu, iri kıyım ama aciz biri olduğumu, ürkütücü görünüşümün altında bir totem direğinin ya da insana benzeyen dev bir Galapagos kaplumbağasının yattığını düşünüyordu. Tekrar saygısını kazanmak için harekete geçmem gerektiğini anladım ve onunla güreşmeye karar verdim. Şapkamı çıkarıp fanilamı sıyırdım, “Kim üstünmüş, görelim majesteleri,” dedim. Romilayu, Itelo bana meydan okurken yaptığı gibi somurtuyordu, ama bana müdahale etmeyi aklından bile geçirmediği için, kafasındaki saçların gölgelediği Habeş burnuyla önüne baktı. Gevşemiş, kayıtsız bir ifadeyle oturmakta olan prense gelince, ben fanilamı çıkarınca canlandı ve gülmeye başladı. Ayağa kalkıp çömeldi, ellerini havada gezdirip beni tartar gibi yaptı, ben de aynı şekilde karşılık verdim. Küçük kulübenin içinde dönmeye başladık. Sonra birbirimizi kavramaya çalıştık, omuzlarındaki bütün kaslar oynamaya başladı. Bunun üzerine kafamın tası atmadan ağırlık avantajını kullanmaya karar verdim; bu kaslarla beni alt etmesi imkân dahilindeydi ve böyle bir durumda sinirlenip komando numaralarına başvurabilirdim. Böylece, son derece basit bir şey yaptım; bir zamanlar üzerine yazdırdığım Frances’in adı genişleyerek tuhaf bir şekil almış olan göbeğimle prensi ittim, bu arada bacağımı arkasına geçirip ellerimi suratına bastırdım ve şaşkınlığından yararlanarak onu yere devirdim. Bu kadar kolay olmasına kendim de şaştım; iki elimle ve göbeğimle oldukça sert vurmuştum, ama bana bir oyun oynamak için yere düştüğünü düşünerek işi şansa bırakmadım ve ellerim yüzünde, bütün ağırlığımla üstüne çöktüm. Bu şekilde, görmesini ve nefes almasını engelliyordum, sonra kafasını yere vurdum, koca gövdesi iyice nefessiz kaldı. Böylece yere devirdikten sonra üstüne atladım, dizlerimi kollarına bastırdım ve prensi yere yapıştırdım.</p>

  <p>Adam öldürme tekniklerime başvurmak zorunda kalmadığım için içimden şükürler ederek kalkmasına izin verdim. Sürpriz (ya da şans) faktörünün tümüyle benden yana olduğunu, bunun adil bir karşılaşma olmadığını kabul ediyorum. Prensin kızdığını yüzünün renginin değişmesinden anlıyordum, ama gözlerinin etrafındaki karanlık değişmemişti. Tek kelime etmeden kısa gömleğini ve yeşil kuşağı çıkardı, karın kaslarını belkemiğine kadar çekerek derin nefes aldı. Tekrar birbirimizin etrafında dönmeye başladık, kulübenin içinde daireler çiziyorduk. Ayak oyunlarına yoğunlaştım, ayaklar en zayıf yanımdır, genellikle saban süren bir at gibi boynumun, göğsümün, karnımın ve evet, suratımın bütün gücüyle ileri atılırım. Tek şansının beni mindere çekerek ağırlık avantajını ortadan kaldırmak olduğunu anlamıştı sanırım; dirseklerimi yengeç gibi yanlara açmış, omuzlarımı bükmüş, ihtiyatla ona yaklaşırken büyük bir hızla aşağıdan üstüme atıldı, beni çenemin altından yakaladı, aniden arkaya geçerek başımı kıstırdı. Sonra sıkmaya başladı. Tam bir boyunduruk sayılmazdı, daha çok eskilerin mengene dedikleri türdendi. Bir kolu boşta kalmıştı ve onu yüzüme bir yumruk indirmek için kullanabilirdi, ama anlaşılan kurallar buna izin vermiyordu. Beni yere yaklaştırdı, sırtüstü devirmeye çalıştı, ama ben yüzüstü devrildim; öyle canım yandı ki göbeğimden yukarısının yarıldığını sandım. Ayrıca burnumun direği sızlıyordu, kemiklerin arasından giren havayı hissedebiliyordum. Burnumun kırıldığını düşünerek korktum, ama beynimin bir yerinde daha serinkanlı düşünceler üretecek sağlam bir bölge bırakmayı başardım. Buz gibi havada odun keserken gözüme saplanan kıymık parçasından sonra “Hakikat darbelerle gelir” diye düşündüğüm o günden beri, bu gibi deneyimleri avantaja çevirmeyi öğrenmiştim ve şimdi bu avantaj işime yarayacaktı ama başka bir biçimde, başka, hem de oldukça tuhaf kelimelerle. Şöyle bir şey: “Ruhumun uykudan uyandığı saati iyi hatırlıyorum.”<a href="#b06dn4" id="b06dn4b"><sup>(4)</sup></a></p>

  <p>Prens Itelo şimdi bacaklarıyla göğsümün üst kısmını mengene gibi sıkıyordu; belimin çevresi çok geniş olduğundan daha aşağı inemiyordu. Göğsümdeki basınç arttıkça kanımın durduğunu, dudaklarımın şiştiğini hissettim, nefes nefese kaldım ve gözlerim sulanmaya başladı. Ama ellerim boş durmuyordu; uy<span style="text-indent: 0.8em;">luk bölgesinde, dizine yakın bir yere iki başparmağımı birden batırdım, buradaki adaleye (sanırım adına addüktör deniyor) basınç uygulayarak bacağını gevşettim ve mengeneden kurtuldum. Yukarı uzanıp saçından yakaladım; saçları kısaydı ama olduğu kadarı elimle kavramama yetti. Saçından tutup geriye çevirdim. Gevşek donunun belindeki kemerden parmaklarımı soktum ve vücudunu yukarı kaldırdım. Tavan çok yüksek olmadığı için havada döndürmedim. Yere fırlattım ve tekrar üstüne çöküp onu nefessiz bıraktım.</span></p>

  <p>Beni ilk gördüğünde kendine çok güvenmişti sanırım; iri yarı ama yaşlı, göbekli, sürekli terleyen kederli bir adam. Benden daha sağlam olduğunu düşündüğü için onu suçlayamazdınız. Ama şimdi neredeyse, onun kazanmasını tercih edecektim; yüzünde tarifsiz bir acıyla kafa üstü yere çakılırken sahipsiz bir nesneye, Niagara Şelalesi’ne atılan herhangi bir şişeye bakar gibi bir duyguya kapıldım. Benim gibi yaşlı, kaba saba birinin şampiyonluğu elinden aldığına inanamıyordu. İkinci kez üstüne çullandığımda gözleri yukarı doğru yuvarlandı; duyduğu acının tek nedeni ağırlığım değildi.</p>

  <p>Zafer kazandığım için böbürlenmem ya da rakibimin başarısızlığından zevk duymam yakışık almazdı elbette. Ben de neredeyse onun kadar kendimi kötü hissediyordum. Prensin sırtı yere çarptığında hasır dam az daha üstümüze yıkılacaktı. Romilayu kalabalık etmemek için duvara yaslanmıştı. Kazanmak içimi karartsa da, kazandığımı anladığım an kalbim sıkışsa da, yere yapıştığından emin olmak için prensin üstüne dizlerimle bastırdım; sırtını yere getirmeden güreşi bıraksaydım çok daha fazla incinirdi.</p>

  <p>Kendi cüssesinde biriyle güreşseydi mutlaka kazanırdı, bu konuda iddiaya girebilirim ama benim kas ve kemik yapım karşısında hiçbir şansı yoktu. İman gücü bakımından da şansı yoktu, çünkü iş savaşmaya gelince, ben özel bir sınıfa mensubum. Kendimi bildim bileli durup dinlenmeden savaştım. Ama ona, “Majeste, sıkmayın canınızı,” dedim. Yüzünü soluk taş rengi ellerinin arasına aldı, yerden kalkmaya bile yeltenmedi. Onu rahatlatmak istiyordum, ama aklıma yalnızca Lily’nin söyleyebileceği türden şeyler geliyordu. Böyle durumlarda Lily'nin suratı bembeyaz kesilir, gözleri ileriye dikilir, nefesinin altından, güç duyulur bir sesle konuşur. Yerimde olsaydı herkesin etten ve kemikten ibaret olduğunu, gücüyle böbürlenen her insanın günün birinde burnunun sürtüleceğini söylerdi. Lily’nin söyleyeceklerini kelimesi kelimesine tekrar edebilirim, ama ben bu adama karşı ahmakça bir şefkat hissinden başka bir şey duymuyordum. Kuraklıktan ve kurbağa felaketinden çektikleri yetmiyormuş gibi, çölün ortasından -Arnewi Nehri’nin kurumuş yatağından- elimde Avusturya çakmağıyla bir de ben çıkmıştım. Köyüne gelip onu üst üste iki defa yenmiştim. Prens dizlerinin üzerine dikildi, başına bir avuç toprak attı, sonra lastik topuklu süet çöl botumun içindeki ayağımı başının üstüne koydu. Bu pozisyonda, çamur sıvalı duvarın dibinde bizi karşılayan kızdan ve arkasındaki heyetten daha acıklı bir sesle ağlamaya başladı. Şunu da belirtmeliyim ki prens yalnızca yenildiği için ağlamıyordu. Ulvi ve karmaşık bir duygusal deneyim geçiriyordu. Ayağımı başının üstünden indirmeye çalıştım, ama ısrarla orada tutmaya devam etti, bir yandan da “Ah, Bay Henderson, sizi şimdi tanıdım. Ah bayım, şimdi tanıdım sizi,” diyordu.</p>

  <p>İçimden geçenleri söyleyemezdim; “Hayır, tanımıyorsun. Hiçbir zaman tanıyamazsın. Beni formda tutan şey keder, bu yüzden bedenim bu denli güçlü. Taş kaldırmak, beton dökmek, odun kesmek, domuzlarla uğraşmak - mutlu bir güç değil benimki. Adil bir karşılaşma olmadı. İnan bana, benden daha iyi durumdasın."</p>

  <p>Herhangi bir yarışmada kaybeden olmayı nedense hiçbir zaman kendime yediremedim Küçük çocuklarımla dama oynarken bile, onları galibiyete götürecek küçük hileler yapsam da, o minik dudakları hayal kırıklığıyla büzülse de (ufaklıklar benden nefret ediyordu kuşkusuz) içimden kendime “Seni salak, salak, salak!” diye fısıldayarak dama tahtasının üzerine adar ve “Kral benim!” diye bağırırdım.</p>

  <p>Ama prens ayağa kalkıp kollarıyla beni kucaklayıncaya, tozlu kafasını omzuma yaslayıp artık dost olduğumuzu söyleyinceye dek içinden neler geçirdiğini anlamamıştım. Bu davranışı beni can evimden, hayat pınarımdan, büyük bir acıyla ve derin bir haz duygusuyla vurdu. “Haşmetmeap, beni onurlandırdınız. Çok sevindim,” dedim. Yüzüm, böyle bir zaferden sonra yaşlı bir adam için hoş görülebilecek ölçüde kızarmıştı. İtiraz etmeye çalıştım ve ona “Ne de olsa sizden daha deneyimliyim. Neler yaşadığımı, nasıl yaşadığımı bilemezsiniz,” dedim.</p>

  <p>“Sizi şimdi tanıdım bayım,” dedi. “Şimdi tanıdım sizi.”</p>

  <p>&nbsp;</p>

  <p class="dipnot"><a href="#b06dn1b"><sup>(1)&nbsp;</sup></a>"Köyün Demircisi": Ünlü Amerikalı şair Henry Wadsworth Longfellow'un (1807-1882) bir şiiri. (ç.n.)&nbsp;</p>

  <p class="dipnot"><a href="#b06dn2b" id="b06dn2"><sup>(2)</sup></a>&nbsp;Tatlı Alice ile Gülen Allegra: Longfellow'un "The Children's Hour" adlı şiirinden. (ç.n.)</p>

  <p class="dipnot"><a href="#b06dn3b" id="b06dn3"><sup>(3)</sup></a>&nbsp;Louis-Joseph de Montcalm (1712-1759) Fransız general. Quebec yakınlarındaki Hz. İbrahim Vadisi'nde İngilizlere karşı savaşırken öldü. Cooper'ın Mohikanların Sonu adlı kitabı onun hikâyesini anlatır . (ç.n.)</p>

  <p class="dipnot"><a href="#b06dn4b" id="b06dn4"><sup>(4)</sup></a>&nbsp;Percy Bysshe Shelley’nin (1792-1822) “To Mary” adlı şiirinden - ç.n.</p>
</body>
</html>
