<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xml:lang="Tr" xmlns:xml="http://www.w3.org/XML/1998/namespace">
<head>
  <link href="../Styles/styles.css" rel="stylesheet" type="text/css" />

  <title>BARTLEBY</title>
</head>

<body>
  <p class="P_Body_Text_First_Indent">&nbsp;</p>

  <h2 class="P_Body_Text_First_Indent__And__Centre_Alignment"><span><span style=" font-weight: normal; font-size: 2.08em;">BARTLEBY</span></span></h2>

  <p class="P_Body_Text_First_Indent__And__Centre_Alignment"><span>&nbsp;</span></p>

  <div style="text-align:center; width:100%;">
    <div class="P_Body_Text_First_Indent__And__Centre_Alignment" style=" width: 75px; height: 30px; max-width: 100%; max-height: 100%; display:inline-block;">
      <span><img alt="" id="a_2" src="../Images/2.jpg" style=" width: 100%;" /></span>
    </div>
  </div>

  <p class="P_Body_Text_First_Indent">&nbsp;</p>

  <p class="P_Body_Text_First_Indent">&nbsp;</p>

  <p class="P_Body_Text_First_Indent"><span class="C_Current__And__No_Bold">Ben yaşını başını almış bir adamım. Son otuz yılda, mesleğim gereği, ilginç ve şahsına münhasır sayısız insanla hiç de sıradan sayılamayacak türden ilişkilerim oldu; kâtiplerden yani hukuki yazıları kopyalayan memurlardan söz ediyorum. Bildiğim kadarıyla şimdiye kadar kimse onlar hakkında yazmadı. İş hayatımda ya da özel yaşamımda o kadar çok sayıda kâtip tanıdım ki eğer istersem halim selim beyleri güldürecek, hassas ruhları gözyaşlarına boğacak sayısız hikâye anlatabilirim. Ama şimdiye kadar tanıdıklarım ve duyduklarım arasında en garibi olan Bartleby’nin yaşamından birkaç bölüm anlatmak için diğer bütün kâtiplerin biyografisinden feragat ediyorum. Diğer kâtiplerin bütün yaşamları hakkında yazabilecekken böyle bir şeyi Bartleby için yapmak mümkün değil. Bu adamın tam olarak bir biyografisini yazmak için yeterli malzeme olduğuna inanmıyorum. Bu, edebiyat açısından telafisi olmayan bir kayıp. Bartleby, -asıl kökeni dışında, ki onun durumunda, bu tür bilgiler çok az- hakkında hiçbir şey bulunamayan insanlardan biriydi. Bartleby’le ilgili tek şey kendi şaşkın gözlerimle gördüğüm bu hikâyenin devamında gelecek muğlak bir bilgi ve tüm bildiğim bu.</span></p>

  <p class="P_Body_Text_First_Indent">&nbsp;</p>

  <p class="P_Body_Text_First_Indent"><span class="C_Current__And__No_Bold">Kâtibi, karşılaştığımız ilk andan itibaren tanıtmadan önce, kendimden, işimden, ofisimden ve genel olarak çevremden söz etmem uygun olur; çünkü bu tür açıklamaların bazıları anlatılacak olan ana karakteri tam olarak anlamak için gereklidir. Öncelikle: Ben, gençliğinden bu yana, yoğun bir biçimde en kolay yaşamın en iyisi olduğu görüşüyle doldurulmuş bir adamım. Bunun sonucu olarak da, herkesin bildiği gibi, aktif ve hatta karmaşıklığa varan derecede gergin bir işim olmasına rağmen bunların hiçbiri hiçbir zaman huzurumu bozmadı. Ben, asla jüriye hitap etmeyen ya da seyirciden alkış alma sevdasında olmayan; sıcacık sakin sığınağında sükûnet içinde, varlıklı adamların tahvilleri, ipotekleri ve tapuları arasında sakin sakin iş yapan o hırssız avukatlardan biriyim. Beni tanıyan herkes son derece güvenilir biri olduğumu düşünür. Coşkusunu şiirsel bir biçimde göstermeye meraklı önemli şahsiyet merhum John Jacob Astor, benim en önemli özelliğimin ihtiyatlı olmak olduğunu dile getirmeye bir an bile çekinmemişti. Serveti ve tınısı yüzünden tekrar etmekten hoşlandığım bir isim olduğunu kabul ettiğim merhum John Jacob Astor sayesinde iş yaşamında hiç işsiz kalmadığımı böbürlenmek için değil; sadece gerçeği belirtmek için söylüyorum. Gönül rahatlığıyla merhum John Jacob Astor’ın olumlu görüşünden etkilendiğimi de eklemeliyim.</span></p>

  <p class="P_Body_Text_First_Indent"><span class="C_Current__And__No_Bold">Bu kısa hikâyenin başlamasından bir süre önce, işlerim çok artmıştı. New York Eyaletinde artık geçerliliği olmayan Şalsölye Mahkemesi yargıç yardımcılığı görevi bana bahşedilmişti. Çok meşakkatli bir görevdi ama oldukça kârlıydı. Çok ender sinirlenirim; hatalar ve yasa dışı hareketler karşısında çok daha ender öfkelenirim. Ama bu durumda düşüncesiz davranmama ve yeni anayasayla Şansölye Mahkemesi yargıç yardımcısının görevinin birden ve cebren fesih edilmiş olmasının zamansız bir hareket olduğunu düşündüğümü beyan etmeme izin verilmeli... Zira kazancımın ömür boyu sürecek olmasına bel bağlamıştım; oysa sadece birkaç kısa yıl sürdü. Ama şimdi asıl konuya dönelim.</span></p>

  <p class="P_Body_Text_First_Indent"><span class="C_Current__And__No_Bold">Ofisim, Wall Caddesi, No: 'da üst kattaydı. Cephelerden biri, tepeden tırnağa tüm binaya nüfus eden ferah bir aydınlığa bakıyordu. Aksi olsaydı bu manzara yavan ve açık hava ressamlarının “yaşam” diye adlandırdığı şey konusunda eksik bulunabilirdi. Ama öyle bile olsa, salonların diğer tarafının sunduğu manzara, daha fazlasını sunmasa da en azından bir tezat oluşturuyordu. O yöndeki pencereler, yıllar içinde kararmış yüksek tuğla duvarların engellediği bir manzaraya bakıyordu. Gizlenmiş güzellikleri ortaya çıkartmak için dürbün gerektirmeyen bu duvar, miyop seyircilerin de menfaati için, pencereden yaklaşık üç buçuk metre kadar ilerideydi. Etraftaki binaların yüksekliğinden ve salonlarımın ikinci katta olması yüzünden bu duvarla ve benimki arasındaki mesafenin büyük, kare bir sarnıçla en ufak bir benzerliği yoktu.</span></p>

  <p class="P_Body_Text_First_Indent"><span class="C_Current__And__No_Bold">Bartleby’nin gelişinden kısa bir süre öncesine kadar kâtip olarak çalışan iki elemanım ve gelecek vadeden büro elemanı bir delikanlı vardı. İlki Turkey; İkincisi Nippers ve üçüncüsü Ginger Nut. Bunlar adres defterinde karşımıza çıkmayacak isimler gibi görünebilirler. Gerçekten de hepsi, her birinin kişisel özellikleri ve karakterleri dikkate alınarak üç elemanın birbirlerine taktıkları lakaplardı. Turkey</span><a id="ref_footnotebookmark_start_83_1"></a><span style=" font-size: 0.75em; vertical-align: super;"><a href="#ref_footnotebookmark_end_83_1">1</a></span><span class="C_Current__And__No_Bold">, benim yaşlarımda -yani altmış civarı-, kısa boylu, şişman bir İngiliz’di. Sabahları yüzü kıpkırmızı olurdu; saat on ikiden sonra -yemek yediği saatlerde- zirveye çıkar; Noel’de yanan şöminenin ateşi gibi alev alev yanar ve saat altı civarına kadar da olduğu gibi yanmaya devam ederdi. O saatten sonra, benzer bir düzen ve eksilmeyen bir görkemle, güneşe göre değişen ve onun doğuşu, yükselişi ve ertesi gün için batışından etkileniyormuş gibi görünen yüzün sahibini görmezdim.</span></p>

  <p class="P_Body_Text_First_Indent"><span class="C_Current__And__No_Bold">Yaşamım boyunca birçok acayip rastlantı ile karşılaştım. Birkaçı özellikle çok dikkatimi çekmiştir. Mesela Turkey’in kırmızı ve parlayan yüzünün saçtığı ışınları sergilediği özel zamanlardan hemen sonra günün kalan kısmında çalışma gücünü önemli ölçüde yitirmesi bunlardan biridir.</span></p>

  <p class="P_Body_Text_First_Indent"><span class="C_Current__And__No_Bold">Bunun sebebi kesinlikle tembel ve işe karşı isteksiz olmasından kaynaklanmıyordu; zira bundan çok uzaktı. Asıl sorun genelde çok enerjik olmasından kaynaklanıyordu. Hareketlerinde garip, öfkeli, telaşlı ve delişmen bir acelecilik vardı. Dolma kalemini hokkaya batırırken dikkatsizdi. Evraklarımdaki bütün mürekkep lekeleri saat on ikiden sonra, yani zirvedeyken damlatılanlardı. Gerçeği söylemek gerekirse, sadece aceleci olmak ve ne yazık ki öğleden sonraları evraklara mürekkep damlatmakla kalmıyor, bazı günler daha da ileri gidiyor ve oldukça gürültücü oluyordu. Böyle zamanlarda yüzündeki renk cümbüşü artıyor; sanki içi kor gibi yanan maden kömürü gibi oluyordu. Sandalyesiyle rahatsız edici sesler çıkarıyor; çöp kutusuna tükürüyor; dolmakalemlerini tamir ederken sabırsız bir biçimde onları parçalara ayırıyor ve sonra ani bir öfkeyle yere atıyor; ayağa kalkıyor; masasına eğilerek üzerindeki kâğıtları en karmaşık şekilde kutuluyordu. Onun gibi yaşlı bir adamı bu şekilde görmek çok üzücüydü. Yine de birçok açıdan benim için en değerli insandı. On ikiden, yani zirveden önceki anlarda, her zaman en hızlı, en düzenli kişi oydu ve söz ettiğim haliyle hiç uyuşmayan biçimde muhteşem işler başarıyordu. Doğruyu söylemek gerekirse, onun bu tuhaflıkları görmezden gelmeye dünden razı olmama rağmen sık sık onu uyarıyordum. Ama bunu kibar bir biçimde yapıyordum; çünkü sabahları en uygar, aynı zamanda en ağırbaşlı ve en hürmetkâr adamlardan biri olmasına rağmen öğleden sonraları kışkırtılmaya hazır, ağzından çıkanı kulağı duymayan, hatta küstah birine dönüşüyordu. Sabah hizmetleri takdir etsem ve kaybetmemek için çözüm bulmaya çalışsam da on ikiden sonraki öfkeli tarzı rahatsız ediciydi ve barışçıl bir adam olarak ihtarlarıma nahoş bir biçimde karşılık vermesine neden olmak istemediğimden, bir cumartesi öğleden sonrası (cumartesileri hep daha kötü oluyordu) çok kibar bir biçimde, artık yaşlandığı için görevlerini azaltmanın belki de iyi olacağını ima etmek amacıyla on ikiden sonra ofise gelmesine gerek olmadığını; en iyisinin yemekten sonra evine gidip çay saatine kadar dinlenmesi olacağını söyledim. Ama hayır! Öğleden sonraki sadakati konusunda ısrarlıydı. Odanın diğer ucundan elindeki cetveli sallaya salya nutuk atar bir edayla beni ikna etmeye çalışırken yüzünü ateş bastı. Sabahki hizmetleri bu kadar yararlıysa öğleden sonraları nasıl vazgeçilir olabilirdi?</span></p>

  <p class="P_Body_Text_First_Indent"><span class="C_Current__And__No_Bold">Bu olay üzerine “Haddim olmayarak ifade etmek isterim ki sizin sağ kolunuz olduğumu düşünüyorum, efendim. Sabahları işlerimi sıralıyor ve düzenliyorum; öğleden sonraları da düşmanın tepesine binip cesurca taarruza geçiyorum,” dedi ve cetvelini sertçe vurdu.</span></p>

  <p class="P_Body_Text_First_Indent"><span class="C_Current__And__No_Bold">“Ama Turkey, mürekkep lekeleri,” dedim üstü kapalı bir biçimde.</span></p>

  <p class="P_Body_Text_First_Indent"><span class="C_Current__And__No_Bold">“Doğru; kabalık etmek istemem; ama efendim şu saçlara bakın. Yaşlanıyorum. Eminim, sıcak bir öğleden sonra yapılan bir ya da iki lekenin kırlaşmış saçlar karşısında konusu bile olmaz. Sayfayı lekelese bile yaşlılık saygı gerektirir. Haddim olmayarak, efendim, ikimiz de yaşlanıyoruz.”</span></p>

  <p class="P_Body_Text_First_Indent"><span class="C_Current__And__No_Bold">Ortak duygularıma yapılan bu göndermeye karşı durmam zordu. Ne olursa olsun gitmeyeceğinin farkındaydım. Bu yüzden, öğleden sonraları daha önemsiz evraklarla uğraşması şartıyla kalmasına izin vermeye karar verdim.</span></p>

  <p class="P_Body_Text_First_Indent"><span class="C_Current__And__No_Bold">Listemdeki ikinci isim Nippers</span><a id="ref_footnotebookmark_start_83_2"></a><span style=" font-size: 0.75em; vertical-align: super;"><a href="#ref_footnotebookmark_end_83_2">2</a></span><span class="C_Current__And__No_Bold">, bıyıklı, soluk benizli, daha da ötesi korsan görüntülü, yirmi beş yaşlarında genç bir adamdı. Onun iki şeytani gücün kurbanı olduğuna inanıyordum: ihtiras ve hazımsızlık. İhtiras, hukuki evrakların aslını kaleme almak gibi profesyonel olan görevlerin kabul edilemez bir biçimde gaspı şeklinde sıradan bir kâtibin görevleri konusunda sergilediği belli başlı tahammülsüzlükle açığa çıkıyordu. Hazımsızlık ise ara sıra ortaya çıkan hırçınlıkla ve asabi asabi sırıtmayla kendini gösteriyordu. Kopyalamalarda yapılan hatalar karşısında dişlerini gıcırdatıyor; duyulabilir bir biçimde gereksiz yere söyleniyor; işler kızıştığında konuşmaktan ziyade tıslıyor ve özellikle çalıştığı masanın yüksekliğinden memnuniyetsizliğini sürekli dile getiriyordu. Son derece maharetli düzenlemelere rağmen, Nippers bu masayı asla kendine uygun hale getiremedi. Altına küçük parçalar, her türden tabakalar, birkaç parça karton koydu; son olarak kurutma kâğıtlarını katlayarak hassas bir ayarlama yapamaya kalkışacak kadar ileri gitti. Ama hiçbir icat işe yaramadı. Sırtını rahatlatmak için masanın kapağını dikbir açıyla çenesine kadar kaldırıp, masa olarak bir Felemenk evinin dik çatısını kullanan adam gibi yazmaya kalksa kolunu rahat hareket ettiremediğini söylerdi. Masayı bel hizasına indirip yazarken üzerine eğilse sırtında şiddetli bir ağrı olurdu. Kısaca, işin aslı şuydu ki, Nippers ne istediğini bilmiyordu. Ya da eğer bir şey istiyorsa, o da kâtip masasından tamamen kurtulmaktı. Hastalıklı ihtirasının belirtilerinden biri de, müşterilerim dediği hırpani kılıklı, ne idüğü belirsiz bazı adamların onu ziyarete gelmelerine olan düşkünlüğüydü. Aslında zaman zaman sadece sıradan bir yerel politikacı gibi davranmıyor; aynı zamanda mahkemelerde ufak tefek işler yapıyor ve New York Adalet Sarayının merdivenlerinde oldukça tanınıyordu. Yine de ofisime onu ziyarete gelen, büyük bir havayla kendi müşterisi olduğunu iddia ettiği her kişinin alacağının, sözde tapusunun, tahvillerinin peşinde olan insanlar olduğuna inanmak için iyi bir nedenim vardı. Ama tüm başarısızlıklarına ve bana verdiği rahatsızlıklarına rağmen Nippers da, hemşerisi Turkey gibi, bana çok yararlı bir adamdı; düzenli ve hızlı yazıyor; istediğinde tam bir efendi gibi davranıyordu. Buna ek olarak, her zaman şık giyiniyor ve laf aramızda, böylece ofisimin itibarına olumlu etkisi oluyordu. Oysa Turkey’in benim adımı lekelememesi için çok uğraşıyordum. Kıyafetleri genelde yağlı oluyor ve aşevi gibi kokuyordu. Yazın giydiği pantolonlar çuval gibiydi. Paltosu berbat durumdaydı; şapkasının elle tutulur yanı yoktu. Şapka ilgilenmediğim bir konu olmasına rağmen, tam İngiliz olan Turkey’in nezaket ve hürmet anlayışı yüzünden odaya girdiği anda çıkardığı bir şeydi; ama palto başka bir konuydu. Paltosu konusunda onu ikna etmeye çalışıyordum ama etki etmiyordu. Sanırım, asıl mesele, onun gibi az geliri olan birinin aynı anda hem ışık saçan bir yüz hem de ışık saçan bir palto ile uğraşmaya gücü yetmediği gerçeğiydi. Nippers’ın da bir ara dikkatini çektiği gibi, Turkey’in parasının çoğu kırmızı mürekkebe gidiyordu. Bir kış günü, ona, bana ait gri, kapitone, sıcacık tutan ve dizden boyna kadar düğmesi olan, yeni bir palto hediye ettim. Bu hediyeden memnun olacağını; öğleden sonraki telaşlı haline ve gürültücülüğüne son vereceğini düşünmüştüm. Ama hayır! Doğrusu, tepeden tırnağa ince tüylü, battaniye gibi bir paltoya bürünmenin onun üzerinde kötü bir etkisi olduğuna inanıyorum. Atı çatlatan da arpanın fazlası değil midir? Aslında, huzursuz atın yerinde duramadığı söylenir; Turkey de tam olarak öyleydi. Paltosunu onu cüretkâr yapıyordu. Refahın huzursuz ettiği bir adamdı.</span></p>

  <p class="P_Body_Text_First_Indent"><span class="C_Current__And__No_Bold">Turkey’in kendine dönük alışkanlıklarına dair tahminlerim vardı; ama Nippers’a dair, diğer yönlerden ne tür hataları olursa olsun, en azından ölçülü bir genç olduğu konusunda oldukça ikna edilmiştim. Aslında, onun şarap satıcısı hali doğuştan gibi görünüyordu; o öylesine fevri ve alkol almış bir mizaçla yaratılmıştı ki sonraki tüm içkiler gereksizdi. Ofisimdeki sessizliğin ortasında, Nippers’ın bazen sandalyesinden nasıl sabırsızlıkla kalkarak masasına eğildiğini ve kollarını iki yana açıp, masayı olduğu gibi kucaklayıp yerini değiştirdiğini; masa onu engellemeye ve sinirlendirmeye niyet etmiş huysuz biriymiş gibi, sert bir hareketle, döşemeyi çizerek aniden çektiğini düşündüğümde, Nippers açısından alkol ve suyun bir arada fazla geldiğini ayan beyan hissediyorum.</span></p>

  <p class="P_Body_Text_First_Indent"><span class="C_Current__And__No_Bold">Bu garip huyu -hazımsızlığı- yüzünden Nippers’ın ani öfkelenmesinin ve onu takip eden asabiyetinin genellikle sabahları olması benim için bir şanstı; öğleden sonraları nispeten daha mülayimdi. Turkey’in nöbetleri on iki civarı başladığından ikisinin tuhaflıklarıyla aynı anda uğraşmak zorunda kalmıyordum. Galeyanları gardiyanlar gibi nöbet değiştiriyordu. Nippers devredeyken, Turkey kapalıydı; ya da tam tersi. Bu koşullar altında, bu, kendiliğinden olan iyi bir düzendi.</span></p>

  <p class="P_Body_Text_First_Indent"><span class="C_Current__And__No_Bold">Listemdeki üçüncü isim Ginger Nut</span><a id="ref_footnotebookmark_start_83_3"></a><span style=" font-size: 0.75em; vertical-align: super;"><a href="#ref_footnotebookmark_end_83_3">3</a></span><span class="C_Current__And__No_Bold">, yirmi iki yaşlarında bir gençti. Arabacı olan babasının arzusu, ölmeden önce oğlunu bir araba yerine bir kürsüde görmekti. Bu yüzden, hukuk öğrencisi gibi, oğlunu ofisime göndermişti; haftada bir dolar karşılığında ayak işlerine bakıyor; silip süpürüyordu. Kendine ait küçük bir masası vardı ama fazla kullanmıyordu. Kontrol sonucu, çekmecesinde çeşitli çerez kabuklarının dizili olduğunu biliyorum. Aslında, bu cin gibi genç için, hukukun yüce bilimi bir çerez kabuğu içindeydi. Ginger Nut’in görevleri arasında önemsiz ve onun da istekle yerine getirdiği görev, Turkey ve Nippers’a kek ve elma temin etmekti. Hukuki yazıları kopyalamak, herkesçe bilindiği gibi, sıkıcı ve boğucu bir iş olduğundan iki kâtibim de ağızla-rını ara sıra, vergi dairesi ve postane civarındaki sayısız tezgâhta bulunan Spitzenbergs</span><a id="ref_footnotebookmark_start_83_4"></a><span style=" font-size: 0.75em; vertical-align: super;"><a href="#ref_footnotebookmark_end_83_4">4</a></span> <span class="C_Current__And__No_Bold">ile tatlandırmaktan mutlu oluyorlardı. Aynı zamanda, Ginger Nut’ı sık sık küçük, yuvarlak daire biçimde ve çok baharatlı özel bir kek almaya gönderiyorlardı. Ginger Nut bu keke onların adını vermişti. Soğuk bir sabah, işler sıkıcı olduğunda, Turkey bu keklerden, sanki küçük bisküviymiş gibi yirmi tane silip süpürürdü; oysa altı ya da sekiz tanesini bir peniye satıyorlar. Dolmakaleminin sürtünme sesi, ağzındaki taze parçacıkların çıtırtısıyla karışıyordu. Dudaklarının kenarında sürekli bir zamanlar taze olan zencefilli kek kırıntıları ile gezen Turkey’in ipoteklere vurduğu mührün sesi kulaklarımızda çınlarken tüm öğleden sonralarımız telaş içinde onun gaflarına ve kabalıklarına maruz kalarak geçerdi. Bu yüzden, onu işten çıkartmanın eşiğine gelmiştim. Ama karşımda doğululara özgü bir biçimde eğilip “Affınıza sığınarak söylüyorum ki kendi hesabımdan kırtasiye masraflarınızı karşılama cömertliğini gösterdim,” diyerek beni yatıştırdı.</span></p>

  <p class="P_Body_Text_First_Indent"><span class="C_Current__And__No_Bold">Yargıç yardımcılığı görevini alınca işlerim -yani feragatname, tapu ve anlaşılması zor her tür evrak düzenleme işleri önemli ölçüde artmıştı. Hâlihazırda yanımda olan kâtipleri sıkıştırmak zorunda olduğum gibi, ek yardım da almalıydım.</span></p>

  <p class="P_Body_Text_First_Indent"><span class="C_Current__And__No_Bold">İlanıma cevap olarak, bir sabah kapımın eşiğinde dingin genç bir adam belirdi. Yaz olduğu için kapı açıktı. Silik bir biçimde düzenli, acınacak kadar saygılı, çaresiz bir biçimde ümitsiz o görüntü bana şu an bir şey ifade edebiliyor. Bu, Bartleby’di.</span></p>

  <p class="P_Body_Text_First_Indent"><span class="C_Current__And__No_Bold">Nitelikleri hakkında birkaç kelime ettikten sonra, kâtip birliğimde, Turkey’in değişken kişiliğini ve Nippers’ın çabuk parlama huyunu yararlı bir hale getirebileceğini düşündüğüm, bu derece ağırbaşlı biri bulunmasından memnun olarak onu işe aldım.</span></p>

  <p class="P_Body_Text_First_Indent"><span class="C_Current__And__No_Bold">Buzlu camlı katlanır kapı ofisimi, biri kâtiplerimce diğeri benim tarafımdan kullanılan iki bölüme ayırmıştım. Ruh halime göre, bu kapıları ya sonuna kadar açık tutuyordum ya da kapatıyordum. Bartleby için katlanır kapıların yanındaki köşede bir masa tahsis etmeye karar verdim; böylelikle yapılması gereken ufak tefek işler olduğunda bu sakin adamı zahmetsiz bir biçimde çağırabilecektim. Masasını küçük yan camlara yakın bir yere yerleştirdim; aslında bir zamanlar malum pis arka bahçeyi ve tuğlaları yandan gören bir pencereydi bu, ama biraz ışık alsa da yanındaki binalar sayesinde artık hiçbir manzarası kalmamıştı. Pencerenin karşısı yaklaşık bir metre duvardı ve ışık taa yukarıdan, iki yüksek binanın arasında bulunan tepedeki küçük açıklıktan geliyordu. Daha da tatminkâr bir düzenleme için, Bartleby’yi görüş mesafemin dışında tutabilecek ama sesimi duymasını engellemeyecek biçimde yeşil renkte yüksek bir paravan yaptırdım. Ve böylelikle, mahremiyet ve bir arada olmak bir manada birleşmişti.</span></p>

  <p class="P_Body_Text_First_Indent"><span class="C_Current__And__No_Bold">Bartleby, ilk başlarda, olağanüstü fazla sayıda yazı yazıyordu. Uzun süredir, bir şeyler yazma açlığı çekermiş gibi, midesini tıka basa benim evraklarımla dolduruyordu. Sindirmek için ara vermiyordu bile. Gece gündüz, güneş ışığında ve mum ışığında yazıp duruyordu. Onu işe aldığıma mutlu olmam gerekirdi; eğer neşe içinde çalışan biri olsaydı... Ama sessizce, cansız ve mekanik bir biçimde yazıyordu.</span></p>

  <p class="P_Body_Text_First_Indent">&nbsp;</p>

  <p class="P_Body_Text_First_Indent"><span class="C_Current__And__No_Bold">Şüphesiz, bir kâtibin olmazsa olmaz görevlerinden biri yazdığı evrakın kelimesi kelimesine doğru olduğundan emin olmaktır. İki ya da daha fazla sayıda kâtibin olduğu bir ofiste, bu kontrolü yaparken birbirlerine yardım ederler; biri kopyayı okur, diğeri orijinal evrakı tutar. Bu, çok sıkıcı, zevksiz ve uyku getiren bir iştir. Bunun çekilmez bir şey olduğunu kolayca tahmin edebiliyorum. Örneğin, ateşli bir mizaca sahip şair Byron’nu Bartleby ile oturarak, kargacık burgacık bir yazıyla yazılmış yaklaşık beş yüz sayfalık hukuki bir evrakı memnuniyetle kontrol edeceğine ihtimal veremem.</span></p>

  <p class="P_Body_Text_First_Indent"><span class="C_Current__And__No_Bold">Arada bir, işin çabuk bitmesi için, Turkey ya da Nippers’ı çağırıp, bazı kısa evrakları karşılaştırmaya yardım etmek alışkanlığım vardı. Bartleby’yi paravanın hemen arkasında, kendime bu kadar yakın yerleştirmemin bir amacı da bu tür keyfe keder durumlarda onun hizmetinden yararlanmaktı. Sanırım, benimle çalışmaya başlamasının üçüncü günüydü; henüz onun yazdığı bir metni kontrol etmeye gerek olmamıştı. Elimde bitirmem gereken ufak bir iş vardı; derhal Bartleby'i çağırdım. Acele ettiğimden ve isteğime hemen uyulacağını gibi doğal bir beklenti içinde olduğumdan masamdaki orijinal evraka eğilmiş, sağ elim yanda, oldukça gergin bir biçimde kopyayı uzattım. Böylece Bartleby köşesinden çıkar çıkmaz onu alıp vakit kaybetmeden işine devam edebilecekti. Ona seslendiğim zamanki bu oturma biçimim, ne yapmasını istediğimi çok net ifade ediyordu; yani benimle birlikte kısa bir evrakı kontrol etmesini... Bulunduğu yerden kılını bile kıpırdatmadan, çok yumuşak ama kararlı bir ses tonuyla “Yapmamayı tercih ederim,” diye karşılık verdiğinde ne kadar şaşırdığımı, daha doğrusu nasıl dehşete kapıldığımı siz tahmin edin.</span></p>

  <p class="P_Body_Text_First_Indent"><span class="C_Current__And__No_Bold">Bir süre duyduğum şeyin şaşkınlığıyla hiçbir şey söylemeden oturdum. Kulaklarımın beni yanıltmış olabileceğini düşündüm ya da Bartleby niyetimi tamamen yanlış anlamıştı. İsteğimi elimden geldiğince net bir tonla tekrarladım; ama alçak bir sesle bir önceki cevabın aynısı geldi. “Yapmamayı tercih ederim.”</span></p>

  <p class="P_Body_Text_First_Indent"><span class="C_Current__And__No_Bold">Sinirle ayağa kalkıp hızla odadan çıkarak “tercih etmek?” diye onun söylediğini tekrarladım. “Ne demek bu? Aklını mı kaçırdın? Bu evrakı kontrol etmeme yardım etmeni istiyorum; işte burada. Al şunu,” diyerek sert bir biçimde uzattım.</span></p>

  <p class="P_Body_Text_First_Indent"><span class="C_Current__And__No_Bold">“Yapmamayı tercih ederim,” dedi.</span></p>

  <p class="P_Body_Text_First_Indent"><span class="C_Current__And__No_Bold">Kararlı bir ifadeyle ona baktım. Yüzü ifadesizdi; gri gözleri sakindi. Yüzünde en ufak bir gergin çizgi oluşmamıştı. Tavrında en ufak bir huzursuzluk, öfke, sabırsızlık ya da küstahlık yoktu; başka bir deyişle, normal bir insana mahsus hiçbir şey görünmüyordu. Şüphesiz, bu sözleri yüzünde onu hemen işten çıkarmam gerekiyordu. Ama bu duruma gelmiş olduğu için, Cicero’nun rengi solmuş alçı büstünü de hemen kapı dışarı etmeyi düşünmüş olmam gerekirdi. Bir süre gözlerimi ona dikerek dikildim. O yazmaya devam ediyordu. Sonra masama geri döndüm. Bu çok garip, diye düşündüm. Ne yapmalıydım? Ama işim aceleydi. O an için meseleyi unutup, ileride boş olduğum bir zamana saklamaya karar verdim. Sonuç olarak, diğer odadan Nippers çağırıldı ve evrak çabucak kontrol edildi.</span></p>

  <p class="P_Body_Text_First_Indent"><span class="C_Current__And__No_Bold">Bu olaydan birkaç gün sonra, Bartleby, Yüksek Şansölye Mahkemesinde benden önce alınmış bir haftalık çok uzun bir ifadenin dört kopyasını çıkarttı. Sıra onları kontrol etmeye geldi. Önemli bir davaydı ve hatasız olmak zorundaydı. Her şeyi ayarladıktan sonra, orijinalini ben okurken dört kâtibimin eline birer kopya vermek düşüncesiyle diğer odadan Turkey, Nippers ve Ginger Nut’ı çağırdım. Bu ilginç gruba katılması için Bartlebyyi çağırdığımda Turkey, Nippers ve Ginger Nuts, olması gerektiği gibi, her birinin evrakı elinde yan yana sandalyelerde yerlerini almışlardı.</span></p>

  <p class="P_Body_Text_First_Indent"><span class="C_Current__And__No_Bold">“Bartleby, çabuk ol. Bekliyorum.”</span></p>

  <p class="P_Body_Text_First_Indent"><span class="C_Current__And__No_Bold">Halisiz zeminde sandalyesinin gıcırtısını duydum. Ardından hücresinin girişinde göründü.</span></p>

  <p class="P_Body_Text_First_Indent"><span class="C_Current__And__No_Bold">“Ne isteniyor?” dedi nazikçe.</span></p>

  <p class="P_Body_Text_First_Indent"><span class="C_Current__And__No_Bold">"Kopyalar, kopyalar,” dedim telaşla. “Onları kontrol edeceğiz. İşte,” diyerek dördüncü kopyayı ona doğru salladım.</span></p>

  <p class="P_Body_Text_First_Indent"><span class="C_Current__And__No_Bold">“Yapmamayı tercih ederim,” dedi ve yavaşça paravanın arkasında gözden kayboldu.</span></p>

  <p class="P_Body_Text_First_Indent"><span class="C_Current__And__No_Bold">Birkaç dakika için, yan yana oturan kâtiplerimin tepesinde dikilen tuzdan bir heykele dönüştüm. Kendimi toparlayarak paravana doğru yürüdüm ve böylesi sıradışı bir davranışın nedenini sordum.</span></p>

  <p class="P_Body_Text_First_Indent"><span class="C_Current__And__No_Bold">“Neden reddediyorsun?”</span></p>

  <p class="P_Body_Text_First_Indent"><span class="C_Current__And__No_Bold">“Yapmamayı tercih ederim.”</span></p>

  <p class="P_Body_Text_First_Indent"><span class="C_Current__And__No_Bold">Başka bir adam olsa aklıma gelen bütün aşağılayıcı kelimeleri sarf ederek kesinlikle delirmiş bir halde üzerine atlar ve bulunduğum yerden kovardım. Ama Bartleby’de sadece beni garip bir biçimde sakinleştiren bir şey değil; aynı zamanda beni duygulandıran ve şaşırtan mükemmel bir tavır vardı. Onu ikna etmeye çalıştım.</span></p>

  <p class="P_Body_Text_First_Indent"><span class="C_Current__And__No_Bold">“Kontrol etmek üzere olduğumuz senin evrakların.</span></p>

  <p class="P_Body_Text_First_Indent"><span class="C_Current__And__No_Bold">Senin işini kolaylaştıracak, çünkü bir kerede dört evrakını kontrol etmiş olacağız. Bu, genel bir uygulama. Her kâtip kendi kopyalarını kontrol etmek zorundadır. Değil mi? Konuşmayacak mısın? Cevap ver!”</span></p>

  <p class="P_Body_Text_First_Indent"><span class="C_Current__And__No_Bold">“Yapmamayı tercih ederim,” dedi tiz bir tonla. Bana öyle geldi ki ben onunla konuşurken o ağzımdan çıkan her cümleyi enine boyuna tartıyor; ne demek istediğimi tam olarak anlıyordu. Kaçınılmaz sonucu kabul edebiliyor, ama bu biçimde karşılık verirken, aynı zamanda, büyük bir saygı göstermeyi başarıyordu.</span></p>

  <p class="P_Body_Text_First_Indent"><span class="C_Current__And__No_Bold">“Yani isteğimi, üstelik genel uygulamaya uygun aklıselim bir isteği yerine getirmemeye karar verdin, öyle mı?</span></p>

  <p class="P_Body_Text_First_Indent"><span class="C_Current__And__No_Bold">O anda düşüncemin doğruluğunu bakışlarıyla tasdik etti. Evet; kararı kesindi.</span></p>

  <p class="P_Body_Text_First_Indent"><span class="C_Current__And__No_Bold">Daha önce görülmemiş biçimde aşırı sindirilen bir adamın kendine ait en sade inançta bile sendelemeye başlaması ender rastlanan bir durum değildir. Belli belirsiz bir biçimde, sanki bütün hakkaniyet ve hikmet karşı taraftaymış gibi düşünmeye başlar. Bu yüzden, eğer yakınında ön yargısız herhangi birileri varsa, bocalayan zihnine destek bulmak için onlara döner.</span></p>

  <p class="P_Body_Text_First_Indent"><span class="C_Current__And__No_Bold">“Turkey,” dedim. “Bu konuda ne düşünüyorsun? Haksız mıyım?”</span></p>

  <p class="P_Body_Text_First_Indent"><span class="C_Current__And__No_Bold">“Haddim olmayarak söylüyorum efendim, dedi en nazik ses tonuyla. “Bence haklısınız.”</span></p>

  <p class="P_Body_Text_First_Indent"><span class="C_Current__And__No_Bold">“Nippers,” dedim. “Sen ne düşünüyorsun bu konuda?”</span></p>

  <p class="P_Body_Text_First_Indent"><span class="C_Current__And__No_Bold">“Bence onu işten atmalısınız.”</span></p>

  <p class="P_Body_Text_First_Indent"><span class="C_Current__And__No_Bold">(İyi bir algıya sahip okuyucu, bu noktada, Turkey’in kibar ve sakin, Nippers’ın ise aksi ifadelerle verdiği cevaptan bunun sabah olduğunu anlayacaktır. Ya da daha önceki bir cümleyi tekrarlarsak: Nippers’ın kötü ruh hali görev başındayken, Turkey’inki tatildeydi.)</span></p>

  <p class="P_Body_Text_First_Indent"><span class="C_Current__And__No_Bold">“Ginger Nut,” dedim kendim için en küçük oyu almak arzusuyla. ‘‘Sen ne düşünüyorsun?”</span></p>

  <p class="P_Body_Text_First_Indent"><span class="C_Current__And__No_Bold">"Bence biraz çatlak, efendim,” diye karşılık verdi sırıtarak.</span></p>

  <p class="P_Body_Text_First_Indent"><span class="C_Current__And__No_Bold">Paravana doğru dönerek “Ne dediklerini duyuyorsun,” dedim. "Buraya gel ve görevini yap.”</span></p>

  <p class="P_Body_Text_First_Indent"><span class="C_Current__And__No_Bold">Ama cevap vermeye tenezzül etmedi. Sinirden kafam karışmış bir halde bir süre düşündüm. Ancak işim aceleydi. Bu zor durumu değerlendirmeyi bir kez daha gelecekteki boş bir vaktime bırakmaya karar verdim. Turkey, her sayfada bu davanın alışılmışın dışında olduğu konusunda saygılı bir biçimde fikrini beyan etse de; Nippers, öfkeli bir gerginlikle sandalyesinde kıpırdanarak, ara sıra düzgün dişlerinin arasından, paravanın arkasındaki dik başlı budalaya lanetler yağdırıyordu. Onun (Nippers’ın) açısından hiçbir ücret almadan başka birinin görevini yaptığı ilk ve son işti bu.</span></p>

  <p class="P_Body_Text_First_Indent"><span class="C_Current__And__No_Bold">Bu arada, Bartleby hücresinde oturmaya devam ediyordu. Kendi özel işi dışında her şeye ilgisizdi.</span></p>

  <p class="P_Body_Text_First_Indent"><span class="C_Current__And__No_Bold">Kâtibin başka yoğun bir işle meşgul olduğu birkaç gün daha geçti. Kayda değer son davranışı, beni onun yaptıklarını yakından gözlemlemeye itti. Hiçbir zaman yemeğe çıkmadığını fark ettim; hiçbir yere gitmiyordu. Şimdiye kadar, bilgim dâhilinde, ofis dışına çıktığına şahit olmamıştım. Köşede sürekli nöbet tutan bir askerdi. Ama sabah on bir civarı, Ginger Nut’ın Bartleby’nin paravanındaki açıklığa doğru gittiğini gördüm. Sanki Bartley, oturduğum yerden göremeyeceğim bir el işaretiyle usulca onu çağırmıştı. Sonra çocuk, elinde birkaç peni şıkırdatarak ofisten çıktı ve keşiş kulübesine götürüp, zahmetleri karşılığı iki tanesini aldığı bir avuç dolusu zencefilli bisküvi ile tekrar göründü.</span></p>

  <p class="P_Body_Text_First_Indent"><span class="C_Current__And__No_Bold">Bu adam zencefili bisküvi ile yaşıyor diye düşündüm. Gerçeği söylemek gerekirse hiç yemek yemiyordu. O zaman vejetaryen olmalıydı. Ama hayır... Sebze de yemiyordu. Zencefilli bisküvi dışında hiçbir şey yemiyordu. Zihnimde sadece zencefilli bisküvi ile yaşamanın insan bünyesi üzerindeki olası etkilerine dair düşler kurdum. Özel bileşenlerinden biri asıl tadı veren zencefil olduğundan zencefilli bisküvi deniliyor. Peki, zencefil ne? Keskin bir tada sahip, baharatlı bir şey. Bartleby de keskin bir tada sahip ve baharatlı mı? Hiç değil. O zaman zencefillin Bartleby üzerinde bir etkisi yok. Muhtemelen o da olmamasını tercih eder.</span></p>

  <p class="P_Body_Text_First_Indent"><span class="C_Current__And__No_Bold">Hiçbir şey ağırbaşlı bir adamı pasif direnişe kışkırtmaz. Pek acımasız olmayan bir ruh haline karşı koyan ile karşı konulan suskunluk içinde zararsızca otururken, ilki İkincisinin daha iyi olduğu koşullarda kendi kendine o ana kadar çözemediklerini tahlil edebilmek için cömertçe çaba gösterir. Yine de, çoğunlukla Bartleby nin ve onun tarzına saygı gösterdim. Zavallı adam diye düşündüm; kötülük yapmak gibi bir amacı yok; saygısızlık yapmak gibi bir niyeti olmadığı açık; görünüşü, tuhaflıklarının istemsiz olduğunu yeterince açığa çıkartıyor. Benim işime yarıyor. Onunla anlaşabilirim. Eğer onu kovarsam daha az anlayışlı bir işverenin eline düşüp kaba davranışa maruz kalma ve belki de bu sefil halinin ötesine geçip açlıktan ölme ihtimali var. Evet. Er ya da geç vicdanım için leziz bir lokma olacak şeyi ruhumda sakladığım sürece Bartleby’ye dostça davranmak, garip inatçılığı tuttuğunda huyuna gitmek bana çok ucuza, hatta sıfıra mal olacaktır. Ama bu ruh hali bende sabit kalmadı. Bartley'in pasifliği bazen beni sinirlendiriyordu. Yeni bir mücadelede onunla karşı karşıya gelmek, benim öfke dolu kıvılcımıma cevap olarak ondan da aynısını almak için garip bir biçimde kışkırtılmış hissediyordum. Ancak bu sabun köpüklerinden yapılmış balonları tutmaya çabalamaktan farksızdı. Ama bir öğleden sonra içimdeki şeytanın gücü beni ele geçirdi ve aşağıdaki ufak olay yaşandı:</span></p>

  <p class="P_Body_Text_First_Indent"><span class="C_Current__And__No_Bold">“Bartleby, bu evraklar kopyalandıktan sonra onları seninle kontrol edeceğim,” dedim.</span></p>

  <p class="P_Body_Text_First_Indent"><span class="C_Current__And__No_Bold">“Yapmamayı tercih ederim.”</span></p>

  <p class="P_Body_Text_First_Indent"><span class="C_Current__And__No_Bold">“Nasıl yani? Eminim bu inatçı tutumu sürdürme niyetinde değilsin.”</span></p>

  <p class="P_Body_Text_First_Indent"><span class="C_Current__And__No_Bold">Cevap yok.</span></p>

  <p class="P_Body_Text_First_Indent"><span class="C_Current__And__No_Bold">Katlanabilir kapıları sonuna kadar açtım ve Turkey’le Nippers’a dönerek bağırdım.</span></p>

  <p class="P_Body_Text_First_Indent"><span class="C_Current__And__No_Bold">“Bartleby ikinci kez evraklarını kontrol etmeyeceğini söylüyor. Bu konuda ne düşünüyorsun, Turkey?”</span></p>

  <p class="P_Body_Text_First_Indent"><span class="C_Current__And__No_Bold">Bu olayın öğleden sonra olduğunu hatırlamakta fayda var. Turkey, elleri lekeli kâğıtların arasında serseme dönmüş bir halde pirinç bir kazan gibi kıpkırmızı oturuyordu; kel başından buharlar çıkıyordu.</span></p>

  <p class="P_Body_Text_First_Indent"><span class="C_Current__And__No_Bold">“Ne mi düşünüyorum?” diye gürledi. “Hemen şu paravanın arkasına zıplayıp gözünü morartmayı düşünüyorum.”</span></p>

  <p class="P_Body_Text_First_Indent"><span class="C_Current__And__No_Bold">Turkey, böyle söyleyerek ayağa kalktı ve kollarını boksör gibi sallamaya başladı. Söylediğini yerine getirmek için acele ediyordu. Düşüncesizce davranıp onun yemek sonrası kavgacılığını körüklemiş olmamdan dolayı panikleyip onu engelledim.</span></p>

  <p class="P_Body_Text_First_Indent"><span class="C_Current__And__No_Bold">“Turkey, otur yerine/’ dedim. “Nippers’ın söyleyeceklerini dinle. Sen ne düşünüyorsun, Nippers? Bartleby’yi şu anda kovmakta haklı mıyım?”</span></p>

  <p class="P_Body_Text_First_Indent"><span class="C_Current__And__No_Bold">“Kusura bakmayın ama bu sizin vereceğiniz bir karar, efendim. Bence davranışı oldukça tuhaf; doğruyu söylemek gerekirse Turkey ve ben söz konusu olduğumda haksızlık. Ama geçici bir kapris olabilir.”</span></p>

  <p class="P_Body_Text_First_Indent"><span class="C_Current__And__No_Bold">“Ya,” diye bağırdım. “Garip bir biçimde fikrini değiştirmişsin. Artık onunla ilgili çok yumuşak ifadeler kullanıyorsun.”</span></p>

  <p class="P_Body_Text_First_Indent"><span class="C_Current__And__No_Bold">“Tüm sebep bira,” diye söylendi Turkey. “Kibarlığın sebebi bira. Nippers’la ben bugün birlikte yemek yedik. Ben de ne kadar kibarım görmüyor musunuz? Gidip şunun gözünü morartayım mı?”</span></p>

  <p class="P_Body_Text_First_Indent"><span class="C_Current__And__No_Bold">“Sanırım Bartleby’den sö^ ediyorsun. Hayır, bugün değil, Turkey,” diye karşılık verdim. “Rica ediyorum, yumruklarına hâkim ol.”</span></p>

  <p class="P_Body_Text_First_Indent"><span class="C_Current__And__No_Bold">Kapıları kapatarak tekrar Bartlebv’ye doğru yürüdüm. Kendimi riske atmama sebep olacak güdüler içindeydim. Bir kez daha karşı çıkılması için yanıp tutuşuyordum. Bartleby’nin ofisten hiç ayrılmadığı geldi aklıma.</span></p>

  <p class="P_Body_Text_First_Indent"><span class="C_Current__And__No_Bold">“Bartleby,” dedim, “Ginger Nut ofis dışında; postaneye kadar gidersin, değil mi? (Sadece üç dakikalık yürüme mesafesindeydi.)</span></p>

  <p class="P_Body_Text_First_Indent"><span class="C_Current__And__No_Bold">“Yapmamayı tercih ederim.”</span></p>

  <p class="P_Body_Text_First_Indent"><span class="C_Current__And__No_Bold">“Gitmeyecek misin?”</span></p>

  <p class="P_Body_Text_First_Indent"><span class="C_Current__And__No_Bold">“Gitmemeyi tercih ederim.”</span></p>

  <p class="P_Body_Text_First_Indent"><span class="C_Current__And__No_Bold">Şaşkın bir halde masama döndüm ve yoğun bir biçimde çalışmaya gömüldüm. Keçi gibi inatçı halime geri dönmüştüm. Bu meteliksiz adam -kiralık kâtibim- tarafından aşağılayıcı bir biçimde geri püskürtülmeme neden olacak yapacağım başka bir şey var mıydı? Reddetmesi şüphesiz olan akla yatkın başka ne eklenebilirdi?</span></p>

  <p class="P_Body_Text_First_Indent"><span class="C_Current__And__No_Bold">“Bartleby!”</span></p>

  <p class="P_Body_Text_First_Indent"><span class="C_Current__And__No_Bold">Cevap yoktu.</span></p>

  <p class="P_Body_Text_First_Indent"><span class="C_Current__And__No_Bold">“Bartleby!” diye adeta gürledim.</span></p>

  <p class="P_Body_Text_First_Indent"><span class="C_Current__And__No_Bold">Üçüncü seslenmemde, fevkalade bir daveti kabul eder edasıyla, bir hayalet gibi hücresinin girişinde göründü.</span></p>

  <p class="P_Body_Text_First_Indent"><span class="C_Current__And__No_Bold">“Yan odaya git ve Nippers’a buraya gelmesini söyle.”</span></p>

  <p class="P_Body_Text_First_Indent"><span class="C_Current__And__No_Bold">Saygılı ve alçak bir tonla “Yapmamayı tercih ederim,” dedi ve kibarca gözden kayboldu.</span></p>

  <p class="P_Body_Text_First_Indent"><span class="C_Current__And__No_Bold">Korkunç bir cezanın eli kulağında olduğu niyetimin değişmeyeceğini ima ederek “Aferin, Bartleby,” dedim tekdüze ciddi ve kendine hâkim bir tonla. O sırada kafamda bir şeyler vardı. Ama hepsinden öte, öylesine şaşırmış ve kafam öyle bulanmıştı ki öğle yemeği saati yaklaştığından, en iyi şeyin şapkamı takıp günün geri kalanı için eve gitmek olduğunu düşündüm.</span></p>

  <p class="P_Body_Text_First_Indent"><span class="C_Current__And__No_Bold">Kabul edecek miyim? Tüm bu işlerin kısa bir süre sonra ofisimin değişmez gerçeği haline geldiğini, Bartleby adında donuk, genç bir kâtibin orada bir masası olduğunu, bir sayfası (yüz kelime) dört sent karşılığı (normal fiyat buydu) benim için evrakları kopyaladığını ama kendi yaptığı işi kontrol etmekten sürekli muaf tutulduğunu, bu işin beş kuruş ödemeden Turkey ve Nippers’a yaptırıldığını, bu durumun onların keskin gözlerinden kaçmadığını; daha da ötesi Bartleby’nin hiçbir şeklide en sıradan işlere bile gönderilmeyeceğini ve hatta ona görev verilse bile “yapmamayı tercih edeceğinin”, diğer bir deyişle açıkça reddedeceğinin net bir biçimde anlaşıldığını söylemelerini kabul edecek miyim?</span></p>

  <p class="P_Body_Text_First_Indent"><span class="C_Current__And__No_Bold">Günler geçtikçe, Bartleby'ye oldukça alışmıştım. İstikrarlı tutumu, her türlü israftan uzak olması, aralıksız çalışması (paravanın arkasında dalıp gitmeyi seçtiği anlar hariç), muhteşem sesliği, şartlar ne olursa olsun değişmez tavrı onu değerli bir kazanım yapmıştı. En önemlisi de hep orada olmasıydı. Sabah ilk gelen, tüm günü orada geçiren ve akşam en son çıkan oydu. Onun dürüstlüğüne garip bir biçimde güvenim vardı. En değerli evrakların onun elinde güvende olduğunu hissediyordum. Bazen, elbette, kendi ruh halim için, ona aniden gelip geçici öfke duymamaya çaba harcıyordum. Çünkü bu garip özellikleri, Bartleby’nin benim ofisimde kendine özgü açıkça konuşulmamış şartlar koyarak elde ettiği imtiyazları, duyulmamış dokunulmazlıkları her zaman akılda tutmak çok zordu. Zaman zaman düşünmeden, örneğin parmağıyla bazı kâğıtları tutturmak için kullandığım bir parça kırmızı bandın ucundan bastırması için alçak ve hızlı bir tonla Bartleby’yi çağırıyordum. Elbette, paravanın arkasından alışıldık “Yapmamayı tercih ederim,” cevabının geleceği kesindi. Doğasında olağan zaaflar olan bir insanoğlu bu cevap, böylesi bir huysuzluk, böylesi bir mantıksızlık karşısında avaz avaz bağırmamak için kendini nasıl tutabilirdi? Ama şahsıma yapılan bu tür her yeni geri püskürtme sadece benim düşünmeden hareket etmeyi tekrarlama olasılığımın azalmasına neden oluyordu.</span></p>

  <p class="P_Body_Text_First_Indent">&nbsp;</p>

  <p class="P_Body_Text_First_Indent"><span class="C_Current__And__No_Bold">Bu noktada, yoğun nüfuslu hukuk binalarındaki odaları işgal eden hukuk adamlarının sayısına uygun olarak kapımın birkaç anahtarı olduğundan söz edilmesi gerekir. Biri, odalarımı haftada bir silen, her gün süpürüp tozuna alan tavan arasında yaşayan kadındaydı. Bir tanesi kolaylık olsun diye Turkey’deydi. Üçüncüsünü bazen ben cebimde taşıyordum. Dördüncüsünün ise kimde olduğunu bilmiyordum.</span></p>

  <p class="P_Body_Text_First_Indent"><span class="C_Current__And__No_Bold">Bir pazar günü, tanınmış bir vaizi dinlemek için Trinity Kilisesine gideceğim tuttu. Oraya çok erken vardığımı fark edince bir süre için ofise uğradım. Şans eseri anahtar yanımdaydı; ama kilide soktuğumda içeriden bir şeyin deliği tıkadığını gördüm. Oldukça şaşırmış bir halde seslendim.</span></p>

  <p class="P_Body_Text_First_Indent"><span class="C_Current__And__No_Bold">Ben hayretler içindeyken kilitte bir anahtar döndü ve üzerinde ceket olmayan, aksine eski püskü bir sabahlıkla Bartleby’nin hayaleti kapıyı araladı ve zayıf yüzünü bana doğru uzattı. Özür dileyerek o sırada çok meşgul olduğunu ve içeri girmememi tercih ettiğini söyledi. Bir iki kelime ettikten sonra bir iki tur atmamın iyi olacağını ve ben geri dönene kadar muhtemelen işini bitirmiş olacağını ekledi.</span></p>

  <p class="P_Body_Text_First_Indent"><span class="C_Current__And__No_Bold">Bir pazar sabahı Bartleby’nin ofisimin kiracısı olduğu konusunda hiçbir kuşkuya meydan vermeyen, ölü gibi, kibar bir biçimde kayıtsız ama bunun yanında kararlı ve sakin görüntüsü beni garip bir biçimde etkiledi. Öyle ki kendi kapımdan anında uzaklaşarak bana söyleneni yaptım. Ama bu anlaşılmaz kâtibin nazik küstahlığına karşı zayıf bir başkaldırma duygusuyla değil. Beni sadece savunmasız bırakmayıp aynı zamanda yumuşatan aslında onun kibarlığıydı. Çünkü bence biri maaş verdiği kâtibinin huzurlu bir biçimde ona kendi mülkünden gitmesini ve emretmesine izin verdiğinde o kişi kısa bir süre için sanki kimsesiz kalır. Daha da ötesi Bartleby’nin ceketsiz, başka bir değişle darmadağınık bir pazar sabahı kılığında ofisimde ne yapıyor olduğu endişesiyle doluydum. Kötü bir şeyler mi oluyordu? Hayır, bu söz konusu olamazdı. Bir an için bile Bartleby’nin ahlaksız biri olduğunu düşünemezdim. Peki ama orada ne yapıyor olabilirdi? Evrakları mı kopyalıyordu? Bir kez daha hayır. Ne kadar tuhaf olursa olsun, Bartleby son derece efendi bir adamdı. Yarı çıplak bir halde masasına oturacak son adamdı o. Üstelik günlerden pazardı ve Bartleby’nin o güne uygun olmayan dünyevi işlerle günün kutsallığının bozulmasına fırsat veremeyecek bir yapısı vardı.</span></p>

  <p class="P_Body_Text_First_Indent"><span class="C_Current__And__No_Bold">Yine de zihnim rahatlamamıştı; huzursuz bir merakla doluydu. Sonunda kapıya geri döndüm. Hiçbir engelle karşılaşmadan anahtarı deliğe soktum, kapıyı açtım ve içeri girdim. Bartleby görünürde yoktu. Endişeyle etrafa bakındım; paravanının arkasına göz attım ama gittiği çok belliydi. Etrafı biraz daha inceleyerek belirsiz bir süre için Bartleby’nin ofisimde yiyor, giyiniyor ve uyuyor olduğunu sandım fakat tabak, ayna ve yatak yoktu. Bir köşede duran eski, külüstür kanepenin minderinde belli belirsiz yaslanılmış ve uzanılmış izi vardı. Masasının altında katlanmış bir battaniye ve boş pencere kafesinin altında boş bir kutu, bir fırça, sandalyenin üzerinde metal bir leğen, sabun ve yırtık pırtık bir havlu, bir gazete kâğıdında birkaç zencefilli bisküvi kırıntısı ve bir parça peynir buldum. Evet diye düşündüm, Bartleby’nin burayı evi gibi kullandığı, bekâr evinde tek başına yaşadığı belli. Hemen ardından bu düşünceden utandım; nasıl bir zavallılık, nasıl bir arkadaşsızlık, nasıl bir yalnızlıktı burada ortaya çıkan. Büyük bir yoksulluk içindeydi; ya yalnızlığı... Ne korkunç! Düşünün. Bir pazar günü; Wall Street, Petra gibi terk edilmiş ve her günün gecesi bir boşluk. Hafta içi günlerde iş ve yaşamla dolu bu binada da akşam olunca tam bir sessizlik yankılanır ve tüm pazar günü ıssızdır. Ve Bartleby burayı yuvası, kalabalığına şahit olduğu bu binayı yalnızlığının yegâne seyircisi yapmış; Carthage harabelerinde düşüncelere dalan masum Marius gibi...</span></p>

  <p class="P_Body_Text_First_Indent"><span class="C_Current__And__No_Bold">Hayatımda ilk kez çok güçlü ve keskin bir hüzün kapladı içimi. Daha önce hiç bu kadar sevindirici bir üzüntü yaşamamıştım. İnsanlığın ortak bağı karşı konmaz bir biçimde beni hüzne doğru çekmişti. Paylaşılan bir hüzün! Hem Bartleby hem de ben Âdem’in çocuklarıydık. O gün gördüğüm, Broadway Mississippi’sinde kuğular gibi süzülen şık giysiler içindeki ipek gibi parlak ve ışıldayan yüzler geldi aklıma. Onları bu solgun kâtiple karşılaştırdım ve kendi kendime mutluluk ışığı davet eder, bu yüzden dünyayı parlak görürüz, oysa mutsuzluk açıkta değildir bundan dolayı orada mutsuzluk olmadığını düşünürüz. Bu üzücü düşünceler şüphesiz hasta ve aptal bir beynin ürünü olan bu hayaller birbirini takip etti ve Bartleby’nin tuhaflıkları ile ilgili daha özel düşüncelere yol açtı. Bilinmeyen keşiflere çıkma güdülerim harekete geçti. Kâtibin solgun yapısı, onun ilgisiz yabancılar arasında, ürpertici kefeniyle gömülmüş olduğu hissini verdi bana.</span></p>

  <p class="P_Body_Text_First_Indent"><span class="C_Current__And__No_Bold">Birden Bartleby’nin kilitli masası dikkatimi çekti; anahtar üzerindeydi.</span></p>

  <p class="P_Body_Text_First_Indent"><span class="C_Current__And__No_Bold">Hiçbir kötü niyetim yok; hiç de acımasız olamayan bir merakın doyumuna ulaşmaya çalışıyorum diye düşündüm. Ayrıca masa bana aitti; içindekiler de... Bu yüzden içine bakma cesaretini gösterecektim. Her şey düzenli bir biçimde yerleştirilmiş; kâğıtlar düzgünce koyulmuştu. Çekmeceler derindi; sayfalarca evrak çıkartarak aralarını yokladım. Az sonra bir şey hissettim ve dışarı çektim. Eski bir mendildi; ağırdı ve düğümlenmişti. Açınca kumbara yerine geçtiğini gördüm.</span></p>

  <p class="P_Body_Text_First_Indent"><span class="C_Current__And__No_Bold">O an bu adamda dikkatimi çeken oldukça esrarengiz bulduğum her şey aklıma geldi. Cevap vermek dışında hiç konuşmadığını hatırladım; aralarda kendisine ayıracak oldukça çok zamanı olmasına rağmen onu okurken hiç görmemiştim; gazete bile. Uzun süre ayakta dikilip paravanının arkasındaki donuk camdan boş tuğla duvara bakıyordu. Herhangi bir yemekhaneye ya da lokantaya gitmediğinden oldukça emindim. Soluk yüzünün de açıkça gösteriyordu ki asla Turkey gibi bira; hatta diğer insanlar gibi çay ve kahve bile içmiyordu. Bildiğim kadarıyla gittiği belli bir yer yoktu; eğer şu anki durum farklı değilse asla yürüyüşe çıkmıyordu; kim olduğundan, nereli olduğundan ya da bu yeryüzünde bir akrabası olup olmadığından söz etmeyi reddetmişti; çok zayıf ve solgundu; hiç sağlığından şikâyet etmiyordu. Hepsinden öte, onda şuursuzca ifade edilen siliklik; nasıl desem, silik bir mağrurluk; ya da şöyle diyelim, daha ziyade ciddiyetin arkasına sığınmış kendini koruma duygusu olduğu geldi aklıma. Gariplikleri karşısında dehşete düşmeme rağmen sakinliğimi korumaya beni iten de; uzun süren hareketsizliğinden yola çıkarak paravanının arkasında dikilmiş dalgın dalgın boş duvara baktığını bilmeme rağmen benim için en önemsiz işi yapmasını bile söylemeye korkmamın nedeni de tam olarak buydu.</span></p>

  <p class="P_Body_Text_First_Indent"><span class="C_Current__And__No_Bold">Tüm bunları düşünürken ve marazi karamsarlığını da göz önüne alarak yeni keşfedilen benim ofisimi sürekli yaşadığı yer, yuvası haline getirdiği gerçeği ile birleştirirken sağduyu hissi yavaş yavaş beni sarmaya başlamıştı. İlk duygularım sadece hüzün ve samimi bir acımaydı ama Bartleby nin hayal gücümde gitgide artan mahzunluğu oranında aynı hüzün korkunun; merhamet duygusu ise tiksintinin içinde eriyip yok olmuştu. Sefalet düşüncesinin ya da görüntüsünün belli bir noktaya kadar en yoğun şefkat duygularını uyandırdığı ve bazı özel durumlarda, o noktanın ötesine geçerek bunu yapmadığı ne kadar doğru ve ne kadar korkunç... Bazıları, insan kalbinin doğal bencilliği yüzünden değişmeyeceğini iddia edenlerin hatasına düşerler. Aksine bu durum, çare bulamamanın umutsuzluğundan ve doğuştan gelen kötülükten kaynaklanır. Duyarlı biri için merhamet ender duyulan bir acı değildir. Ve nihayet böylesi bir merhametin yeterli yardıma neden olmayabileceği fark edilince sağduyu kişiye ondan kurtulmasını söyler. Bu sabah gördüğüm şey kâtibin doğuştan gelen ve iyileşmesi mümkün olmayan bir illetin kurbanı olduğu konusunda beni ikna etmişti. Bedenine yardım edebilirdim ama ona acı veren bedeni değildi. Istırap çeken ruhuydu ve ruhuna ulaşamazdım.</span></p>

  <p class="P_Body_Text_First_Indent"><span class="C_Current__And__No_Bold">O sabah Trinity Kilisesine gitme niyetimi gerçekleştiremedim. Her nedense, gördüklerim kiliseye gitmeye zaman ayırmamı engelledi. Bartleby ile ne yapacağımı düşünerek eve doğru yürüdüm. Sonunda şuna karar verdim: Ertesi sabah soğukkanlı bir biçimde ona geçmişi, vs. ile ilgili bazı sorular soracaktım; bariz bir biçimde onları cevaplamayı reddederse (ki bence cevaplamamayı tercih edecekti) ona olan borcumun üzerine yirmi dolar daha verecek ve artık hizmetlerine ihtiyaç duyulmadığını; ama yardımcı olabileceğim başka bir yol varsa, özelikle memleketine ya da başka bir yere dönmek isterse bunu yapmaktan mutlu olacağımı, masrafları seve seve karşılayacağımı söyleyecektim. Daha da ötesi, eğer eve döndükten sonra, ne zaman yardıma ihtiyacı olursa bir mektup yazması yeterli olacaktı.</span></p>

  <p class="P_Body_Text_First_Indent"><span class="C_Current__And__No_Bold">Ertesi sabah oldu.</span></p>

  <p class="P_Body_Text_First_Indent"><span class="C_Current__And__No_Bold">Yumuşak bir tonla paravanının arkasına doğru "Bartleby,” diye seslendim.</span></p>

  <p class="P_Body_Text_First_Indent"><span class="C_Current__And__No_Bold">Cevap yoktu.</span></p>

  <p class="P_Body_Text_First_Indent"><span class="C_Current__And__No_Bold">“Bartleby,” dedim daha da yumuşak bir tonla. “Buraya gelir misin? Senden yapmamayı tercih ettiğin bir şeyi yapmanı istemeyeceğim. Sadece konuşmak istiyorum.”</span></p>

  <p class="P_Body_Text_First_Indent"><span class="C_Current__And__No_Bold">Bunun üzerine sessiz bir biçimde ortaya çıktı.</span></p>

  <p class="P_Body_Text_First_Indent"><span class="C_Current__And__No_Bold">“Bartleby, lütfen bana nerede doğduğunu söyler misın?</span></p>

  <p class="P_Body_Text_First_Indent"><span class="C_Current__And__No_Bold">“Söylememeyi tercih ederim.”</span></p>

  <p class="P_Body_Text_First_Indent"><span class="C_Current__And__No_Bold">“Kendin hakkında herhangi bir şey söyler misin lütfen?”</span></p>

  <p class="P_Body_Text_First_Indent"><span class="C_Current__And__No_Bold">“Söylememeyi tercih ederim.”</span></p>

  <p class="P_Body_Text_First_Indent"><span class="C_Current__And__No_Bold">“Peki, benimle konuşmaya itiraz etmen için ne tür makul bir sebebin olabilir? Seni kendime yakın hissediyorum.”</span></p>

  <p class="P_Body_Text_First_Indent"><span class="C_Current__And__No_Bold">Ben konuşurken yüzüme bakmıyordu; gözlerini hemen arkamda, başımdan on-on-beş santimetre yukarıda duran Cicero büstüne dikmişti.</span></p>

  <p class="P_Body_Text_First_Indent">&nbsp;</p>

  <p class="P_Body_Text_First_Indent"><span class="C_Current__And__No_Bold">Bir cevap almak için hatırı sayılır bir süre bekledikten sonra “Cevabın nedir, Bartleby?” diye sordum. Bu süre içinde yüzü hiç değişmedi; sadece ince beyaz dudaklarında çok hafif bir tireme vardı.</span></p>

  <p class="P_Body_Text_First_Indent"><span class="C_Current__And__No_Bold">“Şu an cevap vermemeyi tercih ederim,” dedi ve hücresine çekildi.</span></p>

  <p class="P_Body_Text_First_Indent"><span class="C_Current__And__No_Bold">İtiraf ediyorum ki oldukça çaresiz hissettim ama onun bu seferki tutumu beni öfkelendirdi. Sadece soğukkanlı bir aşağılama varmış gibi görünmüyordu, anı zamanda ona gösterdiğim inkâr edilemez düzeydeki iyi muamele ve anlayış göz önüne alındığında sergilediği aksilikte nankör bir tutum varmış gibiydi.</span></p>

  <p class="P_Body_Text_First_Indent"><span class="C_Current__And__No_Bold">Bir kez daha ne yapmam gerektiğini düşünerek oturuyordum.</span></p>

  <p class="P_Body_Text_First_Indent"><span class="C_Current__And__No_Bold">Davranışına çok incinmiş ve ofisime girdiğimde onu kovmam gerektiğine karar vermiştim; ama içimde beni uyaran, kararımı yerine getirmemi engelleyen ve insanoğlunun bu mahzunluğu karşısında ağzımdan tek bir kötü kelime çıkması durumunda beni zalim olmakla suçlayacak garip bir duygu vardı. Sonunda sandalyemi paravanın arkasına çekerek oturdum ve “Bartleby, madem istemiyorsun geçmişinden söz etmeyelim, ama bir dost olarak senden ofisteki işleyişe olabildiğince ayak uydurmanı rica etmeme izin ver. Yani evrakların kontrolüne yardım edeceksin, yarın ya da öbür gün. Kısaca demem o ki bir iki gün içinde biraz makul davranmaya başlayacaksın. Tamam mı, Bartleby?”</span></p>

  <p class="P_Body_Text_First_Indent"><span class="C_Current__And__No_Bold">Cevabı kibar ve cansız bir ifadeyle söylediği “Şu an makul olmamayı tercih ederim,” oldu.</span></p>

  <p class="P_Body_Text_First_Indent"><span class="C_Current__And__No_Bold">Bu cümleden hemen sonra kapı açıldı ve Nippers göründü. Alışılmıştan daha kötü hazımsızlık yüzünden uykusuz bir gece geçirmiş görünüyordu. Bartleby’nin söz kelimelerine kulak misafiri oldu.</span></p>

  <p class="P_Body_Text_First_Indent"><span class="C_Current__And__No_Bold">“Tercih edermiş-, öyle mi?” dedi dişlerini sıkarak. Beni işaret ederek “Sizin yerinize olsam efendim tercihim onu... Ona tercih hakkı verirdim, inatçı keçi! Şimdi yapmamayı tercih etmek için yalvardığı şey nedir, efendim?”</span></p>

  <p class="P_Body_Text_First_Indent"><span class="C_Current__And__No_Bold">Bartleby’nin kılı bile kıpırdamadı.</span></p>

  <p class="P_Body_Text_First_Indent"><span class="C_Current__And__No_Bold">“Bay Nippers, “dedim “Şu an buradan ayrılmanızı tercih ederim.”</span></p>

  <p class="P_Body_Text_First_Indent"><span class="C_Current__And__No_Bold">Her nedense, son zamanlarda, tam anlamıyla uygun olmayan her tür durum için istem dışı “tercih etmek” kelimesini kullanmaya başlamıştım. Kâtiple olan ilişkimin beni zihinsel olarak ve ciddi biçimde etkilediğini fark ederek ürperdim. Henüz ortaya çıkmamış olabilecek daha öte ve derin evham neydi? Bu evham, seri önlemler almam konusunda etkili oldu.</span></p>

  <p class="P_Body_Text_First_Indent"><span class="C_Current__And__No_Bold">Nippers bozulmuş bir halde asık suratla oradan ayrılırken yumuşak başlı ve saygılı bir ifadeyle Turkey göründü.</span></p>

  <p class="P_Body_Text_First_Indent"><span class="C_Current__And__No_Bold">“Affınıza sığınarak, efendim,” diye başladı konuşmaya. “Dün Bartleby yi düşünüyordum ve düşündüm ki eğer her gün bir bardak bira içmeyi tercih etse, bu düzelmesine yardımcı olur ve evrakları kontrol etmeye yardım etmesini sağlar.”</span></p>

  <p class="P_Body_Text_First_Indent"><span class="C_Current__And__No_Bold">“Yani sen de o kelimeyi kaptın,” dedim belli belirsiz bir heyecanla.</span></p>

  <p class="P_Body_Text_First_Indent"><span class="C_Current__And__No_Bold">Turkey, paravanın arkasındaki daracık alana kendini sokuşturup, benim kâtibi itmeme neden olarak “Özür dilerim ama hangi kelime, efendim?” diye sordu saygılı bir ifadeyle. “Hangi kelime, efendim?”</span></p>

  <p class="P_Body_Text_First_Indent"><span class="C_Current__And__No_Bold">"Yalnız bırakılmayı tercih ederim" dedi Bartleby sanki özel alanında etrafı sarılarak saldırıya uğramış gibi</span></p>

  <p class="P_Body_Text_First_Indent"><span class="C_Current__And__No_Bold">“İşte... bu kelime, Turkey” dedim. “İşte bu kelime.”</span></p>

  <p class="P_Body_Text_First_Indent"><span class="C_Current__And__No_Bold">“Ha., tercih etmek mi? Ha, evet tuhaf bir kelime. Ben asla kullanmam. Ama efendim, dediğim gibi eğer kendisi tercih ederse...”</span></p>

  <p class="P_Body_Text_First_Indent"><span class="C_Current__And__No_Bold">“Turkey,” diye konuşmasını kestim. “Lütfen dışarı çıkar mısın?”</span></p>

  <p class="P_Body_Text_First_Indent"><span class="C_Current__And__No_Bold">“Elbette, efendim. Eğer siz gitmemi tercih ederseniz.”</span></p>

  <p class="P_Body_Text_First_Indent"><span class="C_Current__And__No_Bold">Dışarı çıkmak için kapıyı açtığında bir an masasında oturan Nippers’la göz göze geldim ve bana bazı evrakların mavi kâğıda mı yoksa beyaz kâğıda mı kopyalanmasını tercih ettiğimi sordu. Tercih kelimesini telaffuz ederken en ufak alaycı bir vurgu yapmadı. Ağzından gayri ihtiyari çıktığı netti. Kendi kendime, kafalarımızı olmasa bile, ağzımızdan çıkan kelimeleri az çok değiştirmiş olan bu kaçık adamdan kurtulmam gerektiğini düşündüm. Ama tedbirli olup işine bir anda son vermemem gerekiyordu.</span></p>

  <p class="P_Body_Text_First_Indent"><span class="C_Current__And__No_Bold">Ertesi gün Bartleby’nin hiçbir şey yapmadığını, sadece boş duvara bakan penceresinin önünde dikildiğini fark ettim. Neden yazmadığını sorduğumda artık yazı yazmamaya karar verdiğini söyledi.</span></p>

  <p class="P_Body_Text_First_Indent"><span class="C_Current__And__No_Bold">“Neden? Nasıl olur? Sırada ne var,” diye bağırdım. “Hiçbir şey mi yazmayacaksın?”</span></p>

  <p class="P_Body_Text_First_Indent"><span class="C_Current__And__No_Bold">“Hiç.”</span></p>

  <p class="P_Body_Text_First_Indent"><span class="C_Current__And__No_Bold">“Peki, bunun sebebi ne?”</span></p>

  <p class="P_Body_Text_First_Indent"><span class="C_Current__And__No_Bold">Kayıtsız bir ifadeyle “Sebebi siz göremiyor musunuz?” diye karşılık verdi.</span></p>

  <p class="P_Body_Text_First_Indent"><span class="C_Current__And__No_Bold">Kararlı bir ifadeyle ona baktım ve bakışlarının cam gibi ve donuk olduklarını gördüm. Birden benimle geçirdiği ilk birkaç haftada loş penceresinin yanındaki masada yaptığı kopyalama işindeki eşsiz çalışkanlığının geçici bir süre için gözlerini bozmuş olabileceği geldi aklıma.</span></p>

  <p class="P_Body_Text_First_Indent"><span class="C_Current__And__No_Bold">Bu, bana dokunmuştu. Onu avutacak bir şeyler söyledim. Bir süre yazı yazmaktan uzak durmakla akıllıca davrandığını ima ettim ve bu fırsatı açık havada sağlıklı eksersizler yapmak için kullanması konusunda onu teşvik ettim. Ama bunu yapmadı. Bundan birkaç gün sonra, diğer kâtiplerimin ofiste yoktu ve bazı mektupları postaya yetiştirmek için acele ediyordum. Başka yapacak bir şeyi olmadığı için Bartleby’nin her zamankinden daha az inatçı davranacağını ve mektupları postaneye götüreceğini düşündüm. Ama kesinlikle reddetti. Bu yüzden, onca işimin arasında kendim gittim.</span></p>

  <p class="P_Body_Text_First_Indent"><span class="C_Current__And__No_Bold">Birkaç gün daha geçti. Bartleby’nin gözleri düzeldi mi düzelmedi mi bilmiyordum. Görünüşe göre düzelmişti. Ama düzelip düzelmediğini sorduğumda tenezzül edip cevap vermedi. Nihayet, zorlamalarıma cevap olarak yazı yazmayı tamamen bıraktığını söyledi.</span></p>

  <p class="P_Body_Text_First_Indent"><span class="C_Current__And__No_Bold">“Ne!” diye bağırdım. “Sanırım gözlerim tamamen iyileşti; her zamankinde daha iyi görünüyor. O zaman neden yazı yazmayacaksın?”</span></p>

  <p class="P_Body_Text_First_Indent"><span class="C_Current__And__No_Bold">“Yazı yazmayı bıraktım,” diye cevap verdi ve bir kenara çekildi.</span></p>

  <p class="P_Body_Text_First_Indent"><span class="C_Current__And__No_Bold">Her zaman olduğu gibi ofisimin aksesuarı olmayı sürdürdü. Hatta -eğer bu mümkünse- eskisinden daha da aksesuar haline gelmişti. Ne yapılması gerekiyordu? Ofiste bir şey yapmayacaksa kalması için sebep neydi? Net bir gerçek vardı ki artık benim için bir yük olmaya başlamıştı. Sadece gereksiz bir aksesuar değildi; tahammül etmesi de acı veriyordu. Ama onun için üzülüyordum. Bunu dile getirirken gerçeği biraz çarpıtıyorum ama rahatsızlık duymama yol açıyordu. Eğer tek bir akraba ya da arkadaşının adını vermiş olsaydı, hemen ona mektup yazıp bu zavallı adamı uygun bir yere götürmesi için zorlardım. Ama kimsesi yok; koca evrende tamamen yalnız gibi görünüyordu. Atlantik’in ortasındaki bir batık parçası gibi. En sonunda, işimle ilgili zorunluluklar bütün diğer sebeplerden baskın geldi. Yapabildiğimce düzgün bir biçimde Bartleby’ye her ne koşulda olursa olsun altı gün içinde ofisi terk etmesini söyledim. Bu süre içinde başka bir yer bulmak için önlem alması konusunda onu uyardım. Eğer ayrılmak için ilk adımı kendi kendine atarsa bu çabasında ona yardım etmeyi önerdim. “Ve sonunda buradan ayrıldığın zaman,” diye ekledim. “Tamamen hazırlıksız gitmediğini göreceğim. Bu saatten itibaren altı gün; unutma.”</span></p>

  <p class="P_Body_Text_First_Indent"><span class="C_Current__And__No_Bold">Bu sürenin sonunda paravanın arkasına göz attığımda ne çıksa beğenirsiniz. Bartleby oradaydı.</span></p>

  <p class="P_Body_Text_First_Indent"><span class="C_Current__And__No_Bold">Paltomu ilikledim; kendimi toparladım; ona doğru yürüdüm; omzuna dokundum ve "Zaman geldi. Burayı terk etmen gerek. Üzgünüm. İşte paran. Şimdi gitmelisin,” dedim.</span></p>

  <p class="P_Body_Text_First_Indent"><span class="C_Current__And__No_Bold">Arkası hâlâ bana dönük bir halde “Gitmemeyi tercih ederim,” diye cevap verdi.</span></p>

  <p class="P_Body_Text_First_Indent"><span class="C_Current__And__No_Bold">“Gitmek zorundasın.”</span></p>

  <p class="P_Body_Text_First_Indent"><span class="C_Current__And__No_Bold">Bir şey söylemedi.</span></p>

  <p class="P_Body_Text_First_Indent"><span class="C_Current__And__No_Bold">Bu adamın dürüstlüğüne sonsuz güvenim vardı. Birçok kez, bu tür ufak tefek işlerde umursamaz olduğumdan, dikkatsizlik sonucu yere düşen bozuk paraları bana geri vermişti. Bu yüzden şimdi söz edeceğim davranışında olağandışı bir şey yoktu.</span></p>

  <p class="P_Body_Text_First_Indent"><span class="C_Current__And__No_Bold">“Bartleby, hesaba mahsuben sana on iki dolar borçluyum. “Burada otuz iki dolar var. Fazladan olan yirmi dolar senin. Alır mısın?” dedim ve parayı ona uzattım.</span></p>

  <p class="P_Body_Text_First_Indent"><span class="C_Current__And__No_Bold">Hareket etmedi.</span></p>

  <p class="P_Body_Text_First_Indent"><span class="C_Current__And__No_Bold">Masanın üzerindeki bir ağırlığın altına koyarak “O zaman buraya bırakıyorum/’ dedim. Sonra şapkamı ve bastonumu alarak kapıya doğru yürüdüm; rahat bir ifadeyle dönerek “Eşyalarını ofisten çıkarttıktan sonra kapıyı kilitlemeyi unutma. Senin dışında herkes gitti çünkü. Ve lütfen anahtarı paspasın altına bırak. Böylece sabah oradan alabilirim. Seni tekrar görmeyeceğim. O yüzden hoşça kal. Eğer ileride, yeni mekânında, senin için yapabileceğim bir şey olursa bir mektupla bana haber vermekten çekinme. Hoşça kal Bartleby ve kendine dikkat et.”</span></p>

  <p class="P_Body_Text_First_Indent"><span class="C_Current__And__No_Bold">Ama tek bir kelime bile etmedi. Tıpkı yıkılmış bir tapınağın ayakta kalan son sütunu gibi, kendisi dışında terk edilmiş odada tek başına kaldı.</span></p>

  <p class="P_Body_Text_First_Indent"><span class="C_Current__And__No_Bold">Düşünceli düşünceli eve doğru yürürken, gururum merhametimden üstün geldi. Bartleby’den kurtulma meselesini ustaca yönetmiş olduğum için kendimle fazlasıyla gurur duydum. Ustaca diyorum; tarafsız düşünen herkes için böyle görünüyor olmalı. Yöntemimim güzelliği, mükemmel sükûnetinden kaynaklanıyordu. Hiçbir zorbalık, herhangi bir kabadayılık, fevri tehdit yoktu. Ofiste aşağı yukarı dolanıp Bartleby’ye sefil eşyalarıyla çekip gitmesi için öfkeli emirler vermedim. Katiyen. Adi biri gibi Bartleby’ye gitmesi için bağıra çağıran emirler vermeden neden gitmesi gerektiği konusundaki varsayımda bulundum ve tüm söylemem gerekenleri bu varsayım üzerine kurdum. Yöntemimi düşündükçe daha da büyülendim. Ama ertesi sabah uyandığımda şüphelerim vardı. Nedense uyuyunca gururumdan arınmıştım. Bir adamın en sakin ve en mantıklı saatleri sabah kalktığındaki saatlerdir. Yöntemim her zamanki gibi zekice görünüyordu; ama sadece teoride. Pratikte nasıl olacağı konusunda sorun vardı. Bartleby’nin ayrılmış olduğu varsayımı gerçekten güzel bir düşünceydi, ama sonuç olarak bu sadece benim düşüncemdi; Bartleby nin değil. Asıl nokta, gittiğini sanıp sanmamam değil; bunu yapmayı tercih edip etmediğiydi. Varsayımlardan ziyade tercihlerin adamıydı o.</span></p>

  <p class="P_Body_Text_First_Indent"><span class="C_Current__And__No_Bold">Kahvaltıdan sonra, lehte ve aleyhteki olasılıkları düşünerek yürüyordum. Bir an için bunun berbat bir başarısızlık olacağım ve Bartleby yi canlı kanlı ofiste bulacağımı düşünüyordum; sonra sandalyesini boş bulma olasılığımın kesin göründüğünü... Bir öyle bir böyle düşünerek yürümeye devam ettim. Broadway ve Canal caddelerinin kesiştiği köşede ciddi ciddi konuşan oldukça heyecanlı bir grup insan gördüm.</span></p>

  <p class="P_Body_Text_First_Indent"><span class="C_Current__And__No_Bold">Tam ben geçerken “İddiaya girerim ki gitmez,” dedi bir ses.</span></p>

  <p class="P_Body_Text_First_Indent"><span class="C_Current__And__No_Bold">“Gitmez mi? Anlaştık!” dedim. “Bahsi arttırıyorum.”</span></p>

  <p class="P_Body_Text_First_Indent"><span class="C_Current__And__No_Bold">Kendi payımı vermek için elimi cebime sokarken o günün seçim günü olduğunu hatırladım. Kulak misafiri olduğum kelimelerin Bartleby ile hiçbir ilgisi yoktu; bir adayın belediye başkanlığı seçimindeki başarı ya da başarısızlığıydı söz konusu olan. Dalgın zihnim sanki tüm Broadway heyecanımı paylaşıyor ve benim şüphelerimi tartışıyorlar diye hayal etmişti. Caddenin hengâmesinin bir anlık dalgınlığımı örtbas etmesine şükran duyarak yoluma devam ettim.</span></p>

  <p class="P_Body_Text_First_Indent"><span class="C_Current__And__No_Bold">Ofise, niyet ettiğim gibi, her zamankinden daha erken vardım. Bir süre kulak kabartarak bekledim. Her yer sessizdi. Gitmiş olmalıydı. Kapı tokmağına el attım. Kapı kilitliydi. Evet, yöntemim işe yaramıştı.; gerçekten ortadan kaybolmuş olmalıydı. Yine de biraz hüzün duydum. Bu parlak başarımdan dolayı neredeyse üzülmüştüm. Tam Bartleby’nin anahtarı bırakmış olması gereken paspasın altını yokluyordum ki dizim kazara kapıya çarptı ve kapıyı çalmışım gibi bir ses çıktı. Karşılık olarak içeriden bir ses geldi. “Henüz değil. Meşgulüm.”</span></p>

  <p class="P_Body_Text_First_Indent"><span class="C_Current__And__No_Bold">Bu Bartleby’ydi.</span></p>

  <p class="P_Body_Text_First_Indent"><span class="C_Current__And__No_Bold">Yıldırım çarpmışa döndüm. Bir an uzun süre önce Virginia’da, bulutsuz bir havada yıldırım çarpması sonucu ağzında piposuyla ölen adam gibi kalakaldım. Yeni açtığı pencere önünde ölmüş ve o nefis öğleden sonra camdan sarkmış bir halde biri ona dokunup düşene kadar kalmıştı.</span></p>

  <p class="P_Body_Text_First_Indent"><span class="C_Current__And__No_Bold">En sonunda “Gitmemiş!” diye mırıldandım. Ama bir kez daha, bu esrarengiz: kâtibin tüm rahatsızlığıma rağmen bir türlü kaçamadığım üzerimdeki şaşılası etkisine uyarak yavaş yavaş merdivenleri inip caddeye çıktım. Binanın etrafında dolanırken bu duyulmamış karmaşa karşısında şimdi ne yapacağımı düşünüyordum. Üzerine saldırarak adamı dışarı çıkartmayı ben yapamazdım; hakaret ederek kovmak işe yaramazdı; polis çağırmak kötü bir fikirdi; ama sessiz zaferinin keyfini çıkarmasına izin vermeyi düşünemiyordum bile. Ne yapılmalıydı? Ya da bir şey yapılamıyorsa bu hususta varsayabileceğim başka bir şeyler var mıydı? Evet, daha önce geleceğe yönelik Bartleby’nin gideceğini varsaydığım gibi, geçmişe yönelik olarak da gittiğini varsayabilirdim. Aceleyle ofisime girer ve Bartleby’yi görmezden gelerek, yokmuş gibi yanında geçip gidebilirdim. Bu tür bir yöntem, bir dereceye kadar haneye tecavüz gibi görülebilirdi. Varsayım doktrinin böyle bir uygulaması karşısında Bartleby’nin geri çekilmesi zor bir ihtimaldi. İkinci kez düşününce bu planın işlemesi şüpheli göründü. Onunla aramdaki meseleyi tekrar konuşmaya karar verdim.</span></p>

  <p class="P_Body_Text_First_Indent"><span class="C_Current__And__No_Bold">Ofise girerek oldukça sert bir ifadeyle “Bartleby,” diye seslendim. “Ciddi anlamda kırıldım. Çok üzgünüm. Senin hakkında daha iyi şeyler düşünüyordum. Herhangi bir zor durumda en ufak bir ipucunun yeteceği kadar efendi biri olduğunu sanıyordum; varsayımım bu yöndeydi. Ama görünen o ki yanılmışım.” Birden geri adam atarak bir akşam önce bıraktığım yerdeki parayı işaret edip “Neden bu paraya dokunmadın bile?” diye ekledim.</span></p>

  <p class="P_Body_Text_First_Indent"><span class="C_Current__And__No_Bold">Hiçbir cevap vermedi.</span></p>

  <p class="P_Body_Text_First_Indent"><span class="C_Current__And__No_Bold">“Gidecek misin yoksa gitmeyecek misin?” O sırada ani bir öfkeyle ona doğru ilerlemiştim.</span></p>

  <p class="P_Body_Text_First_Indent"><span class="C_Current__And__No_Bold">Kibar bir tonla,</span> <span class="C_Current__And__No_Bold__And__Italic">gitmemeyi</span> <span class="C_Current__And__No_Bold">kelimesini vurgulayarak “Gitmemeyi tercih ederim,” diye karşılık verdi.</span></p>

  <p class="P_Body_Text_First_Indent"><span class="C_Current__And__No_Bold">“Burada kalmaya ne hakkın var? Kira mı ödüyorsun? Vergilerimi sen mi ödüyorsun? Yoksa burası senin mülkün mü?”</span></p>

  <p class="P_Body_Text_First_Indent"><span class="C_Current__And__No_Bold">Hiçbir cevap vermedi.</span></p>

  <p class="P_Body_Text_First_Indent"><span class="C_Current__And__No_Bold">“Yazmaya başlamaya hazır mısın? Gözlerin iyileşti mi? Bu sabah benim için kısa bir evrak kopyalayabilirmisin? Ya da postaneye kadar gidebilir misin? Kısaca bu binadan ayrılmayı reddetmeni haklı çıkaracak herhangi bir şey yapacak mısın?”</span></p>

  <p class="P_Body_Text_First_Indent"><span class="C_Current__And__No_Bold">Sessizce hücresine çekildi.</span></p>

  <p class="P_Body_Text_First_Indent"><span class="C_Current__And__No_Bold">Artık delirmiş durumdaydım ama o anda yapabileceklerimi engellemek için kendimi kontrol etme konusunda dikkatli olmam gerektiğini düşündüm. Bartleby ile yalnızdık. Talihsiz Adam ve ondan da talihsiz Colt’un İkincisinin ofisinde yaşadıkları trajediyi ve Colt’un Adam kendisini öfkelendirmesine ve tedbirsiz davranarak deliye döndürmesine izin verirken bilinçsizce, muhtemelen failden daha çok kimsenin acı çekmeyeceği o ölümcül harekete doğru nasıl gittiğini hatırladım. Kamuya açık alanlarda ya da özel bir mülkte vuku bulan herhangi bir tartışma sırasında düşüncelerim de bu benim de aklıma gelmişti ama aynı biçimde sonuçlanmamıştı. Bahtsız Colt’un asabi ümitsizliğinin artmasına büyük ölçüde yardım eden şartlar, kimsenin olmadığı, yerel cemiyetlerin insanlaştırması sayesinde baştan aşağı kutsanmamış bir binanın üst katındaki -halisiz, kesinlikle sıkıcı ve yabani görünümlü- bir ofiste yalnız olmaktan kaynaklanıyor olmalıydı.</span></p>

  <p class="P_Body_Text_First_Indent"><span class="C_Current__And__No_Bold">Içimdeki kadim öfke uyanıp da beni Bartleby’ye karşı kışkırtınca onu tuttuğum gibi yere fırlatasım geldi. Nasıl mı durdum? Kendi kendime kutsal kitaptan alıntı yaparak: “Sana yeni bir emir veriyorum, seveceksin!” Evet, beni kurtaran buydu. İyilik, diğer düşüncelerden farklı olarak, genellikle çok âlim ve sağduyulu bir prensip olarak faaliyet gösterir; ona sahip olanın yaşamını kurtarır. İnsanoğlu, kıskançlık uğruna, öfke uğruna, nefret uğruna, bencillik uğruna ve manevi gurur uğruna cinayet işlemiştir ama benim bildiğim kadarıyla hiç kimse tatlı iyilik uğruna insanlık dışı bir cinayet işlememiştir. Başka hiçbir dürtü olmasa bile, salt bencilliğin her canlıyı, özellikle çabuk öfkelenen kişiyi, iyilik ve hayırseverlik için harekete geçirmesi gerekir. En azından, söz konusu durumda, davranışı anlama konusunda yüce gönüllük göstererek kâtibe karşı hissettiğim çileden çıkmış duygularımı bastırmak için uğraştım. Zavallı adam, zavallı adam diye düşündüm. Kasti hiçbir şey yapmıyor; ayrıca zor zamanlar geçirmiş; hoş görmek lazım.</span></p>

  <p class="P_Body_Text_First_Indent"><span class="C_Current__And__No_Bold">Hemen kendimi meşgul edecek, aynı zamanda ümitsizliğimi, yok edecek bir şeyler bulmaya çaba gösterdim.</span></p>

  <p class="P_Body_Text_First_Indent"><span class="C_Current__And__No_Bold">Öğlen olmadan, anlaşmaya yanaşabileceğini göstererek, kendi özgür iradesiyle hücresinden çıkacağını ve kapıya doğru yürüyeceğini düşünmeye çalıştım. Ama hayır. Saat 12.30 oldu. Turkey’in yüzü kızarmaya, hokkasını devirmeye ve genel olarak gürültücü hale gelmeye başladı. Nippers, sessizlik ve nezakete büründü. Ginger Nuts, hapır hupur öğlen elmasını yiyordu ve Bartleby ise penceresinin kenarında ayakta dikilmiş en derin boş duvar dalgınlıklarından birini yaşıyordu. Buna itibar edilecek miydi? Kabul etmem mi gerekiyordu? O öğleden sonra bir kelime daha etmeden ofisi terk ettim.</span></p>

  <p class="P_Body_Text_First_Indent"><span class="C_Current__And__No_Bold">Şu son birkaç günde zaman zaman Edwards’ın ve Priestley’nin iradenin neden özgür olmadığını irdeledikleri kitaplarına göz attım. Bu şartlar altında her iki filozofun söylemlerini de gayet rahatlatıcı buldum. Gitgide kâtiple ilgili yaşadığım sorunların ezelden beri alnıma yazılmış olduğu ve Bartleby’nin benim için, her şeyi bilen Tanrı tarafından esrarengiz bir amaç için görevlendirildiği inancına sürüklendim ki bu benim gibi sıradan bir ölümlünün idrak edeceği bir şey değildi. Evet, Bartleby, paravanın arkasında öylece dur diye düşündüm; artık sana daha fazla eziyet etmeyeceğim; sen zararsızsın ve şu eski sandalyeler kadar sessizsin; kısaca sadece burada olduğunu bildiğim zaman bu kadar mahrem hissediyorum. Sonunda bunu görüyorum; hissediyorum; yaşamımın önceden belirlenen amacını algılıyorum. Ben razıyım. Diğerlerinin bunu kabul etmesini sağlayacak daha ulvi görevler olabilir ama benim bu dünyadaki görevim, Bartleby, sana kalmanı uygun kılacak bir ofis odası sağlamak.</span></p>

  <p class="P_Body_Text_First_Indent"><span class="C_Current__And__No_Bold">Zihnin bu âlim ve kutsanmış mizacının benim için geçerli olacağına inanıyordum; meslektaşlarım tarafından bana kabul ettirilmeye çalışılan talep edilmemiş ve acımasız yorumlar olmasaydı... Ama genellikle dar görüşlü zihinlerin daimi ihtilafları daha cömert olanların daha iyi kararlarını tüketir.</span></p>

  <p class="P_Body_Text_First_Indent"><span class="C_Current__And__No_Bold">Yine de şüphesiz, bu konuyu derinlemesine düşündüğümde, ofisime giren insanların bu anlatılamaz Bartleby’nin alışılmamış tavrından şaşkınlığa düşmelerinde ve onunla ilgili bazı kötü görüşler belirtmeye kalkışmalarında garip bir şey yoktu. Bazen benimle iş yapan bir avukat, ofisime uğrayıp orada bu kâtip dışında kimseyi bulamadığında nerede olduğum konusundaki birtakım bilgileri, boş boş konuşmasını dikkate almadan, ondan almaya çalışıyordu. Bir süre dikkatle onu dinledikten sonra aynı avukat geldiğinden daha bilgili ayrılmıyordu.</span></p>

  <p class="P_Body_Text_First_Indent"><span class="C_Current__And__No_Bold">Ayrıca, görüşme devam ederken ve oda avukatlarla, şahitlerle doluyken ve işler hızla yürürken orada bulunan çok meşgul hukukla ilgilenen beyefendilerden biri, işsiz güçsüz Bartleby’yi görerek ondan ofisine kadar gitmesini ve bazı evraklar getirmesini rica ediyordu. Bunun üzerine, Bartleby sakin bir tonla bu ricayı geri çeviriyor ve önceki gibi hiçbir şey yapmadan durmaya devam ediyordu. Bunun üzerine avukat dik dik ona bakıp bana dönüyordu. Ne söyleyebilirdim ki? Sonunda meslektaşlarım arasında ofisimde tuttuğum garip yaratıkla ilgili meraklı fısıltıların dolandığı kulağıma kadar geldi. Bu beni çok endişelendirdi. Onun muhtemelen sürekli burada yaşayan bir adama dönüşeceği; ofisimi işgal etmeye, otoritemi hiçe saymaya, ziyaretçilerimi şaşırtmaya, mesleki şanımı karalamaya ve çevresine sıkıntı vermeye devam edeceği düşüncesi aklıma geldiğinde ve sonsuza kadar kazancıyla kıt kanaat (şüphesiz para harcıyordu ama günde beş sentten fazla değil) geçinmeye devam ederek belki de sonunda benden uzun yaşayacağını ve sürekli kullanımı yüzünden ofisimin mülkiyetinde hak iddia edeceğini düşündüğümde; bütün bu karamsar varsayımlar gitgide artıp arkadaşlarımın odamdaki hayalet konusunda durmaksızın yaptıkları acımasız yorumlar da işin içine girince bende büyük bir değişiklik oldu. Bütün becerilerimi kullanıp bu tahammül edilmez yükten kurtulmaya karar verdim.</span></p>

  <p class="P_Body_Text_First_Indent"><span class="C_Current__And__No_Bold">Her halükarda aynı sonuca varacak herhangi bir karmaşık plan yapmadan önce, ilk olarak Bartleby ye dönmemek üzere buradan gitmesinin uygun olacağını ima ettim. Sakin ve ciddi bir ses tonuyla, onun dikkatli ve olgun anlayışına hitap etmeye çalıştım. Ama üç gün bu konuyu düşünüp taşındıktan sonra kararının değişmediğini söyledi; kısacası hâlâ yanımda kalmayı tercih ediyordu.</span></p>

  <p class="P_Body_Text_First_Indent">&nbsp;</p>

  <p class="P_Body_Text_First_Indent"><span class="C_Current__And__No_Bold">Paltomu son düğmesine kadar ilikleyerek ne yapacağım dedim o an kendi kendime. Ne yapacağım? Ne yapmalıyım? Bu adamla; daha doğrusu bu hayaletle ne yapmam gerektiği konusunda vicdanım ne diyor? Kendimi ondan kurtarmalıyım; gidecek. Ama nasıl? Bu zavallı, silik, pasif ölümlüyü; bu biçare adamı ofisinden zorla mı atacaksın? Böyle bir zalimlik yaparak şerefini lekelemeyeceksin, değil mi? Hayır, yapmayacağım; yapamam. Ya da tersine orada yaşayıp ölmesine izin verip cesedini duvarın arkasına mı gömeceğim? Öyleyse ne yapacaksın? Tatlı dille kandırma çabalarının karşısında kımıldamayacak bile. Rüşvetleri sana ait masanın üzerindeki sana ait kâğıt ağırlığın altına bırakıyor; kısacası sana yapışıp kalmayı tercih ettiği çok belli.</span></p>

  <p class="P_Body_Text_First_Indent"><span class="C_Current__And__No_Bold">Bu durumda çok ciddi, çok sıradışı bir şey yapılmalı. Ama ne? Şüphesiz bir polis tarafından kelepçelenip götürülmesine ve masum solgunluğunu bir hapishaneye teslim etmesine izin vermeyeceksin, değil mi? Üstelik böyle bir şey yapmak için ne tür bir neden bulabilirsin? Serseri mi diyeceksin? Ne? Yerinden kımıldamayı reddeden bir serseri, bir avare mi? Bir serseri olmayacağı için onu bir serseri olarak addedecek bir şey bulmalısın. Bu çok saçma. Görünen hiçbir desteği yok; bana bağlı. Bu da doğru değil; hiçbir şüphe yok ki o kendini destekliyor. Ve bu, herhangi bir adamın öyle olmasını istediği hâkimiyetini gösterebildiğinin itiraz edilemez tek kanıtı. Artık yeter. O benden vazgeçmeyeceğine göre ben ondan vazgeçmeliyim. Ofisimi değiştireceğim. Başka bir yere taşınacağım ve eğer yeni yerimde onu karşımda görürsem haneye tecavüzden onu mahkemeye vereceğim konusunda onu açıkça uyaracağım.</span></p>

  <p class="P_Body_Text_First_Indent">&nbsp;</p>

  <p class="P_Body_Text_First_Indent"><span class="C_Current__And__No_Bold">Ertesi gün, bu kararım doğrultusunda hareket ederek ona seslendim: “Bu ofisin belediye binasından çok uzak olduğunu düşünüyorum; havası sağlığa zararlı. Yani haftaya ofisimi taşımaya niyetim var. Senin hizmetine daha fazla ihtiyacım olmayacak. Başka bir yer arayabilmem için sana bunu şimdiden söylüyorum.”</span></p>

  <p class="P_Body_Text_First_Indent"><span class="C_Current__And__No_Bold">Cevap vermedi. Daha fazla konuşulmadı.</span></p>

  <p class="P_Body_Text_First_Indent"><span class="C_Current__And__No_Bold">Belirlenmiş gün geldiğinde araba ve adam tutarak ofise gittim; az mobilyam olduğundan her şey birkaç saat içinde çıkartıldı. Bu süre zarfında, kâtip, çıkarılacak son şey olduğu talimatını verdiğim paravanın arkasında dikiliyordu. Sonunda o da çekilip büyük bir kâğıt gibi katlandığında geride sadece bomboş odanın hareketsiz kiracısı kalmıştı. Girişte bir süre durarak ona baktım; içimden bir ses beni azarlıyordu.</span></p>

  <p class="P_Body_Text_First_Indent"><span class="C_Current__And__No_Bold">Ellerim cebimde tekrar içeri girdim ve... ve yüreğim ağzımdaydı.</span></p>

  <p class="P_Body_Text_First_Indent"><span class="C_Current__And__No_Bold">“Hoşça kal, Bartleby. Ben gidiyorum, hoşça kal. Tanrı seni korusun,” dedim ve “Bunu al,” diye devam ederek eline bir şey tutuşturdum. Ama yere düştü ve sonra, söylemesi garip ama uzun süredir kurtulmak için can attığım kişiden sanki koparılarak uzaklaştım.</span></p>

  <p class="P_Body_Text_First_Indent"><span class="C_Current__And__No_Bold">Yeni mekânıma yerleşirken bir ya da iki gün kapıyı kilitli tuttum ve koridorda duyduğum her ayak sesinde irkildim. Bir süre ayrıldıktan sonra ofise her dönüşümde bir süre kapı eşiğinde duruyor ve anahtarı sokmadan önce dikkatle kulak kabartıyordum. Ama bu korkular yersizdi. Bartleby asla gelmedi.</span></p>

  <p class="P_Body_Text_First_Indent"><span class="C_Current__And__No_Bold">Tam her şeyin yoluna girdiğini düşünmeye başlamıştım ki Wall Street’de No:... daki ofisi son kullanan kişinin ben olup olmadığımı soran tedirgin görünüşlü bir yabancı ziyaretime geldi.</span></p>

  <p class="P_Body_Text_First_Indent"><span class="C_Current__And__No_Bold">Kötü bir şeyler olacağını sezerek ben olduğunu söyledim.</span></p>

  <p class="P_Body_Text_First_Indent"><span class="C_Current__And__No_Bold">“O zaman bayım” dedi avukat olduğu belli olan yabancı. “Orada bıraktığınız adamın sorumluğu size ait. Kopyalama yapmayı, herhangi bir iş yapmayı reddediyor; yapmamayı tercih ettiğini söylüyor ve orayı terk etmeyi kabul etmiyor.”</span></p>

  <p class="P_Body_Text_First_Indent"><span class="C_Current__And__No_Bold">“Üzgünüm, bayım, ama kastettiğiniz adamın benimle hiçbir alakası yok,” dedim sözde sakin ama içte çalkantılı bir biçimde. “Beni sorumlu tutmanızı gerektirecek ne bir akrabalık var aramızda ne de benim stajyerim.”</span></p>

  <p class="P_Body_Text_First_Indent"><span class="C_Current__And__No_Bold">“Tanrı aşkına, kim bu adam?”</span></p>

  <p class="P_Body_Text_First_Indent"><span class="C_Current__And__No_Bold">“Size kesin bir bilgi veremem. Hakkında hiçbir şey bilmiyorum. Vaktiyle onu kâtip olarak işe almıştım. Ama bir süre önce benimle alakası kalmadı.”</span></p>

  <p class="P_Body_Text_First_Indent"><span class="C_Current__And__No_Bold">“O zaman ben bir çözüm bulacağım. İyi günler, bayım.”</span></p>

  <p class="P_Body_Text_First_Indent"><span class="C_Current__And__No_Bold">Birkaç gün geçti; başka bir şey duymadım. Oraya uğrayıp zavallı Bartleby’yi görmek için merhamet dolu bir dürtü duysam da ne olduğunu bilmediğim bir tür mide bulantısı beni alıkoydu.</span></p>

  <p class="P_Body_Text_First_Indent"><span class="C_Current__And__No_Bold">Bir sonraki hafta boyunca bana başka bir bilgi ulaşmayınca nihayet onunla ilgili her şey bitti diye düşündüm. Ama ertesi gün ofisime gelince kapımın önünde aşırı sinirli durumda birkaç kişiyi beni beklerken buldum.</span></p>

  <p class="P_Body_Text_First_Indent"><span class="C_Current__And__No_Bold">“İşte bu adam; işte geldi,” diye bağırdı en öndeki; bu, daha önce yalnız başına bana uğrayan avukattı.</span></p>

  <p class="P_Body_Text_First_Indent"><span class="C_Current__And__No_Bold">Wall Street’deki No:., nun mal sahibi olduğunu bildiğim aralarındaki iri yarı bir adam, bana doğru yürüyerek “Onu bir an önce almalısınız, bayım,” diye bağırdı. “Kiracılarım olan bu beyler daha fazla dayanamıyorlar. Bay B...,” dedi avukatı işaret ederek “onu dışarı attı; bu sefer o bütün binaya dadandı; gündüz merdiven tırabzanlarında oturuyor; akşam ise girişte uyuyor. Herkes endişeli; müşteriler ofisleri terk ediyor; bina sakinlerinde korkmaya başladı. Bir şeyler yapmalısınız; hem de gecikmeden.”</span></p>

  <p class="P_Body_Text_First_Indent"><span class="C_Current__And__No_Bold">Bu saldırı karşısında dehşete düşmüş bir halde, geri çekildim ve mecburen kendimi yeni ofisime kilitledim. Boşu boşuna Bartleby’nin benimle ilgisi olmadığı konusunda ısrar ediyordum; başka birinden daha fazla ilgisi yoktu benimle. Boşu boşuna... Onunla bir ilgim olduğunun farkına varılacak son insandım ve beni korkunç bir sorumluluk altına sokmuşlardı. Tebligatlara maruz kalmaktan korkarak (anlaşılması zor biçimde tehdit edilen biri gibi) konuyu gözden geçirdim ve nihayet eğer avukat, bana kendi ofisinde kâtiple özel bir görüşme bahşederse o öğleden sonra şikâyetçi oldukları sıkıntıdan onları kurtarmak için elimden geleni yapmaya çalışacağımı söyledim.</span></p>

  <p class="P_Body_Text_First_Indent"><span class="C_Current__And__No_Bold">Eski mekânım merdivenleri çıkınca sahanlıktaki tırabzanda sessizce oturmakta olan Bartleby’yi gördüm.</span></p>

  <p class="P_Body_Text_First_Indent"><span class="C_Current__And__No_Bold">“Burada ne yapıyorsun, Bartleby?” diye sordum.</span></p>

  <p class="P_Body_Text_First_Indent"><span class="C_Current__And__No_Bold">“Tırabzanda oturuyorum,” diye cevap verdi kibar bir tonla.</span></p>

  <p class="P_Body_Text_First_Indent"><span class="C_Current__And__No_Bold">Bizi daha sonra yalnız bırakan avukatın ofisine götürdüm onu.</span></p>

  <p class="P_Body_Text_First_Indent"><span class="C_Current__And__No_Bold">“Bartleby,” dedim. “Ofisten çıkartıldıktan sonra girişte oturmakta ısrar ederek beni çok büyük bir sıkıntıya soktuğunun farkında mısın?”</span></p>

  <p class="P_Body_Text_First_Indent"><span class="C_Current__And__No_Bold">Cevap yoktu.</span></p>

  <p class="P_Body_Text_First_Indent"><span class="C_Current__And__No_Bold">"Artık şu iki şeyden biri olmalı. Ya sen bir şeyler yapacaksın ya da sana bir şey yapılacak. Şimdi söyle bakalım ne tür bir işle meşgul olmak istersin? Tekrar biri için kopyalama işi yapmak ister misin?”</span></p>

  <p class="P_Body_Text_First_Indent"><span class="C_Current__And__No_Bold">"Hayır. Hiçbir değişiklik yapmamayı tercih ederim.”</span></p>

  <p class="P_Body_Text_First_Indent"><span class="C_Current__And__No_Bold">“Bir manifatura mağazasında tezgâhtarlık yapmak ister misin?”</span></p>

  <p class="P_Body_Text_First_Indent"><span class="C_Current__And__No_Bold">“O işte daralırım. Hayır, tezgâhtar olmak istemem; açıkçası bunu yapmayı istemeyen tek insanın ben olduğumu düşünmüyorum.”</span></p>

  <p class="P_Body_Text_First_Indent"><span class="C_Current__And__No_Bold">"Daralır mısın?” diye sorarken sesim biraz yükselmişti. “Neden sürekli daralıyorsun ki?”</span></p>

  <p class="P_Body_Text_First_Indent"><span class="C_Current__And__No_Bold">“Tezgâhtar olmamayı tercih ederim,” diye karşılık verirken bu konuyu bir an önce bana kabul ettirmek ister gibiydi.</span></p>

  <p class="P_Body_Text_First_Indent"><span class="C_Current__And__No_Bold">"Barmenlik işi sana uyar mı? Onda göz temasında bulunman gerekmez.”</span></p>

  <p class="P_Body_Text_First_Indent"><span class="C_Current__And__No_Bold">“Onu hiç istemem; ama daha önce de söylediğim gibi tek ben olduğumu düşünmüyorum.”</span></p>

  <p class="P_Body_Text_First_Indent"><span class="C_Current__And__No_Bold">Alışılmamış kadar çok sözcük kullanmış olması beni teşvik etti. Taarruza geri döndüm.</span></p>

  <p class="P_Body_Text_First_Indent"><span class="C_Current__And__No_Bold">“Tamam o zaman, tüm ülkeyi dolaşıp tüccarlar için fatura toplamak ister misin? Bu sağlığına da iyi gelir.” “Hayır, başka bir şey yapmayı tercih ederim.”</span></p>

  <p class="P_Body_Text_First_Indent"><span class="C_Current__And__No_Bold">“Peki, sohbetinle bazı beyefendileri eğlendirmek için refakatçi olarak Avrupa’ya gitmek nasıl olur? Sana uyar mı?</span></p>

  <p class="P_Body_Text_First_Indent"><span class="C_Current__And__No_Bold">“Hayır, hiç uymaz. Bu iş sabit olmadığı için dikkatimi çekmez. Yerleşik olmak isterim. Ama bu konuda da ısrarcı değilim.”</span></p>

  <p class="P_Body_Text_First_Indent"><span class="C_Current__And__No_Bold">“O zaman yerleşik olacaksın” diye bağırdım; sabrım taşıyordu ve onunla yaşadığım çileden çıkartıcı ilişkilerimde ilk kez bu kadar açık öfkelenmiştim. “Eğer buradan hava kararmadan ayrılmazsan, bunu... senin buradan çıkartmayı ben yapmak zorunda kalacağım.” Bu sabit duruşunu itaat etmeye dönüştürmesi için onu korkutacak bir tehdit olmadığının farkında olarak konuşmamı oldukça anlamsız bir biçimde bitirmiştim. Daha fazla çaba gösterme konusunda umudumu yitirerek hızla yanından ayrılıyordum ki daha önce hiç düşünmediğim son bir fikir geldi aklıma.</span></p>

  <p class="P_Body_Text_First_Indent"><span class="C_Current__And__No_Bold">“Bartleby,” dedim bu koşullar atında en yumuşak ton olduğunu düşündüğüm bir tonla. “Benimle eve gelir misin? Ofisime değil; evime. Ve boş bir zamanımızda senin uygun bir şeyler ayarlayana kadar orada kalırsın.”</span></p>

  <p class="P_Body_Text_First_Indent"><span class="C_Current__And__No_Bold">“Hayır. Şu an hiçbir değişiklik yapmamayı tercih ederim.”</span></p>

  <p class="P_Body_Text_First_Indent"><span class="C_Current__And__No_Bold">Cevap vermedim; ama o kadar hızlı ve ani hareket ettim ki herkes kenara çekilip yolu açmak zorunda kaldı. Koşar adımlarla binadan çıkıp Wall Street boyunca Broadway’e kadar koştum ve ilk otobüse atlayarak peşimdekilerden uzaklaştım. Sakinleşir sakinleşmez hem mal sahibi ve kiracıların talepleri hem de kendi görev arzum ve anlayışım doğrultusunda, Bartleby’nin yararına olacak ve onu her türlü çirkin saldırılardan koruyacak, elimden gelen her şeyi yapmış olduğuma kesinlikle karar verdim. Tam anlamıyla kayıtsız ve sakin olmaya gayret ediyordum ve aslında istediğim kadar başarılı olmasa da bu çaba vicdanımı rahatlatmıştı. Öfkeli mal sahibi ve onun çileden çıkmış kiracıları tarafından yakalanmaktan o kadar korkuyordum ki işlerimi Nippers a bırakarak arabaya atlayıp şehrin tepelerine doğru gittim; banliyölerden geçerek Jersey City ve Hoboken a vardım. Oradan çıkıp Manhattanville ve Astroia ya uğradım. Bu süre içinde tam anlamıyla nerdeyse arabamda yaşadım.</span></p>

  <p class="P_Body_Text_First_Indent"><span class="C_Current__And__No_Bold">Ofisime tekrar girdiğimde bir de ne göreyim! Masamın üzerinde mal sahibinden bir not duruyor. Ellerim titreyerek açtım. Kâtibin polise teslim edildiği ve Bartleby’nin serserilik suçuyla Manhattan Hapishanesine götürüldüğü konusunda bilgi veriyordu. Ayrıca, onu herkesten iyi tanıdığım için, oraya gidip olanlarla ilgili doğru dürüst bir ifade vermemi istiyordu. Bu havadis bende çelişkili bir etki yarattı. İlk başta bana öfkelenilmişti, ama sonra neredeyse tutumum onaylanmıştı. Mal sahibinin güçlü ve aceleci yapısı, kendi kendime karar veremeyeceğimi düşündüğüm bir yöntem uygulamasına yol açmıştı. Yine de bu olağandışı durumda, son çare olarak tek yol gibi görünüyordu.</span></p>

  <p class="P_Body_Text_First_Indent"><span class="C_Current__And__No_Bold">Daha sonra, Manhattan Hapishanesine götürülmek zorunda olduğu söylendiğinde, bu zavallı kâtibin en ufak bir karşı çıkmada bulunmadan o solgun ve sakin haliyle sessizce durumu kabullendiğini öğrendim.</span></p>

  <p class="P_Body_Text_First_Indent"><span class="C_Current__And__No_Bold">Bazı merhametli ve meraklı görgü tanıkları da bu partiye katılmış ve polis memurlarından birinin önderliğinde, öğle saatinin uğuldayan caddelerinin gürültüsü, sıcaklığı ve coşkusunda yol alan sessiz bir tören alayı gibi, Bartleby ile kol kola yürümüşlerdi.</span></p>

  <p class="P_Body_Text_First_Indent"><span class="C_Current__And__No_Bold">Notu aldığım gün, hapishaneye, daha doğrusu konuyu iyice konuşmak için Adalet Sarayına gittim. Görevli memuru bulup geliş nedenimi açıkladım ve tarif ettiğim kişinin gerçekten içeride olduğu bilgisini aldım.</span></p>

  <p class="P_Body_Text_First_Indent">&nbsp;</p>

  <p class="P_Body_Text_First_Indent"><span class="C_Current__And__No_Bold">Sonra görevliyi Bartleby’nin son derece dürüst bir adam ve anlatılmaz bir biçimde garip olsa da çok acınacak biri olduğuna inandırdım. Bildiğim her şeyi anlattım ve ne olduğunu tam olarak bilmesem de daha uygun bir çözüm bulunana kadar mümkün olduğunca hoşgörüyle içeride kalmasına izin verilmesini önerdim. Her halükarda, başka hiçbir şey yapılamazsa bile, düşkünler evi onu almak zorundaydı. Onlardan bir randevu talep ettim.</span></p>

  <p class="P_Body_Text_First_Indent"><span class="C_Current__And__No_Bold">Utanç verici hiçbir suçlama olmadan ve her tür hareketini oldukça sakin karşılayıp ona zarar vermeden hapishanede, özellikle çim kaplı iç avluda istediği gibi dolaşmasına izin vermişlerdi. Onu orada buldum. Avlunun en sakin yerinde, yüzü yüksek bir duvara dönük vaziyette tek başına oturuyordu. Sanırım etrafındaki aralık bütün pencerelerden katiller ve hırsızlar onu gözlüyorlardı.</span></p>

  <p class="P_Body_Text_First_Indent"><span class="C_Current__And__No_Bold">“Bartleby!”</span></p>

  <p class="P_Body_Text_First_Indent"><span class="C_Current__And__No_Bold">Etrafına bakmadan “Biliyorum sîzdiniz,” dedi. “Sizinle hiçbir şey konuşmak istemiyorum.”</span></p>

  <p class="P_Body_Text_First_Indent"><span class="C_Current__And__No_Bold">“Seni buraya ben getirmedim, Bartleby,” diye karşılık verdim. Benden şüphelendiğini ima etmesi çok canımı yakmıştı. “Ayrıca senin için burası o kadar berbat bir yer olmamalı. Burada olmanın nedeni yüz kızartıcı herhangi bir suç değil. Hem düşünüldüğü kadar kötü bir yer değil. Bak, gökyüzü görülüyor; çim var.”</span></p>

  <p class="P_Body_Text_First_Indent"><span class="C_Current__And__No_Bold">“Nerede olduğumun farkındayım,” diye cevap verdi. Başka hiçbir şey söylemedi. Ben de yanından ayrıldım.</span></p>

  <p class="P_Body_Text_First_Indent"><span class="C_Current__And__No_Bold">Tekrar koridora girdiğimde geniş, dolgun yüzlü, önlüklü bir adam yanıma yaklaştı ve başparmağıyla omzunun üzerinde işaret ederek "Bu adam sizin arkadaşınız mı?” diye sordu.</span></p>

  <p class="P_Body_Text_First_Indent"><span class="C_Current__And__No_Bold">"Evet.”</span></p>

  <p class="P_Body_Text_First_Indent"><span class="C_Current__And__No_Bold">“Açlıktan ölmek mi istiyor? Eğer öyleyse bırakın hapishane yemeği yemeye devam etsin. Aynı şey.”</span></p>

  <p class="P_Body_Text_First_Indent"><span class="C_Current__And__No_Bold">Böyle bir yerde böylesi resmi olmayan biçimde bir konuşmaya ne karşılık vereceğimi bilmeden “Sen de kimsin?” diye sordum.</span></p>

  <p class="P_Body_Text_First_Indent"><span class="C_Current__And__No_Bold">“Ben yiyecek sağlayıcıyım. Burada arkadaşları olan beyefendiler onlara düzgün yiyecek sağlamam için beni tutarlar.”</span></p>

  <p class="P_Body_Text_First_Indent"><span class="C_Current__And__No_Bold">"Öyle mi?” dedim gardiyana doğru dönerken.</span></p>

  <p class="P_Body_Text_First_Indent"><span class="C_Current__And__No_Bold">Öyle olduğunu söyledi.</span></p>

  <p class="P_Body_Text_First_Indent"><span class="C_Current__And__No_Bold">“Tamam o zaman,” dedim yiyecek sağlayıcının (öyle adlandırıyorlardı) eline birkaç kuruş sıkıştırarak. “Arkadaşıma özel ilgi göstermeni istiyorum. Elinden gelen en iyi yemeği yemesini sağla. Ayrıca mümkün olduğunca kibar davranmalısın.”</span></p>

  <p class="P_Body_Text_First_Indent"><span class="C_Current__And__No_Bold">Yiyecek sağlayıcı, terbiyesini gösterme fırsatını kaçırmak istemezmiş bir ifade ile bana bakarak “Beni tanıştıracaksınız, değil mi?” dedi.</span></p>

  <p class="P_Body_Text_First_Indent"><span class="C_Current__And__No_Bold">Bunun kâtibin yararına olacağını düşünerek ses çıkarmadım; yiyecek sağlayıcıya adını sordum ve onunla birlikte Bartleby’nin yanına gittim.</span></p>

  <p class="P_Body_Text_First_Indent"><span class="C_Current__And__No_Bold">“Bartleby, seni bir arkadaşla tanıştırayım. Çok işine yarayacak.”</span></p>

  <p class="P_Body_Text_First_Indent"><span class="C_Current__And__No_Bold">“Hizmetinizdeyim, bayım. Hizmetinizdeyim,” dedi yiyecek sağlayıcı hafifçe selamlayarak. “Umarım burada rahat edersiniz, bayım. Güzel bir alan; güzel daireler... Umarım bizimle bir süre kalırsınız. Memnun kalmanızı sağlamaya çalışacağım. Bugün ne yemek istersiniz?</span></p>

  <p class="P_Body_Text_First_Indent"><span class="C_Current__And__No_Bold">Bartleby, başka yöne bakarak “Bugün yemek yememeyi tercih ediyorum,” dedi. “Bana dokunur. Yemeğe alışık değilim.” Böyle söyleyerek yavaşça avlunun diğer tarafına doğru gitti ve bomboş bir duvara dönerek tavrını belli etti.</span></p>

  <p class="P_Body_Text_First_Indent"><span class="C_Current__And__No_Bold">Yiyecek sağlayıcı, “Nasıl yani?” dedi şaşkın bir bakışla bana dönerek. "Garip biri, değil mi?”</span></p>

  <p class="P_Body_Text_First_Indent"><span class="C_Current__And__No_Bold">“Sanırım biraz deli,” dedim üzgün bir ifade ile.</span></p>

  <p class="P_Body_Text_First_Indent"><span class="C_Current__And__No_Bold">“Deli mi? Deli, öyle mi? Aman Tanrım! Arkadaşınızın beyefendi bir sahtekâr olduğunu düşünmüştüm. Onlar her zaman soluk yüzlü, kibar görünüşlüdürler; yani sahtekârlar. Elimde olmadan onlara acırım; buna engel olamıyorum, bayım. Monroe Edwards’ı tanıyor musunuz?” diye ekledi dokunaklı bir ifadeyle ve sustu. Sonra elini acıklı bir biçimde omzuma koyarak iç geçirdi. “Sing-Sing Hapishanesinde veremden öldü. Yani Monroe’yla tanışmadınız mı?”</span></p>

  <p class="P_Body_Text_First_Indent"><span class="C_Current__And__No_Bold">“Hayır, şimdiye dek yüz yüze hiçbir sahtekârla tanışmadım. Burada daha fazla oyalanamam. Arkadaşıma göz kulak ol. Zararlı çıkmazsın. Tekrar görüşeceğiz.”</span></p>

  <p class="P_Body_Text_First_Indent"><span class="C_Current__And__No_Bold">Bundan birkaç gün sonra, tekrar Manhattan Hapishanesi’ne giriş izni aldım ve Bartleby’yi arayarak koridorlarda dolandım; ama onu bulamadım.</span></p>

  <p class="P_Body_Text_First_Indent"><span class="C_Current__And__No_Bold">Bir gardiyan “Az önce hücresinden çıkarken gördüm,” dedi. “Belki avluda dolanmaya gitmiştir.”</span></p>

  <p class="P_Body_Text_First_Indent"><span class="C_Current__And__No_Bold">O tarafa doğru yürüdüm.</span></p>

  <p class="P_Body_Text_First_Indent"><span class="C_Current__And__No_Bold">Yanımdan geçen başka bir gardiyan “Sessiz adamı mı arıyorsunuz?” diye sordu. “Orada yatıyor; avluda uyuyor. En fazla yirmi dakika önce onu yatarken gördüm.”</span></p>

  <p class="P_Body_Text_First_Indent"><span class="C_Current__And__No_Bold">Avlu bomboştu. Diğer mahkûmların girme izni yoktu. Çevreleyen duvarların inanılmaz kalınlığı gerisindeki sesleri uzak tutuyordu. Mısır tarzı tuğla duvarların kasveti üzerime çökmüştü. Ama ayaklarımın altında hapsedilmiş yumuşak çimen vardı. Ebediyen ayakta kalacak piramitlerin tam kalbinde, boydan boya uzanan çatlakların içinde, sanki bir garip tılsım gibi, kuşların gagalarından düşen çim tohumları yeşermişti.</span></p>

  <p class="P_Body_Text_First_Indent"><span class="C_Current__And__No_Bold">Duvarın dibinde garip bir biçimde kıvrılmış, dizlerini karnına çekmiş, başı soğuk taşlarda cenin pozisyonunda yatan yitip gitmiş Bartleby’yi gördüm. Hiç hareket etmiyordu. Duraksadım; sonra yanına gittim; üzerine doğru eğildim ve donuk gözlerinin açık olduğunu gördüm. Kapalı olsaydı çok derin uyuyor sanırdınız. Bir şey ona dokunmam için dürttü beni. Eline dokunduğumda baştan aşağı titredim.</span></p>

  <p class="P_Body_Text_First_Indent"><span class="C_Current__And__No_Bold">Tepemden yiyecek sağlayıcının yuvarlak yüzü uzandı. "Yemeği hazır. Bugün de yemek yemeyecek mi? Yoksa hiçbir şey yemeden mi yaşıyor?”</span></p>

  <p class="P_Body_Text_First_Indent"><span class="C_Current__And__No_Bold">"Hiçbir şey yemeden yaşıyor,” diye cevap verdim ve gözlerini kapattım.</span></p>

  <p class="P_Body_Text_First_Indent"><span class="C_Current__And__No_Bold">“Ya! Uyuyor, değil mi?”</span></p>

  <p class="P_Body_Text_First_Indent"><span class="C_Current__And__No_Bold">“Dünya kralları ve danışmanlarıyla birlikte</span><a id="ref_footnotebookmark_start_83_5"></a><span style=" font-size: 0.75em; vertical-align: super;"><a href="#ref_footnotebookmark_end_83_5">5</a></span><span class="C_Current__And__No_Bold">,” diye mırıldandım.</span></p>

  <p class="P_Body_Text_First_Indent">&nbsp;</p>

  <p class="P_Body_Text_First_Indent__And__Centre_Alignment"><span><span class="C_Current__And__No_Bold">***</span></span></p>

  <p class="P_Body_Text_First_Indent">&nbsp;</p>

  <p class="P_Body_Text_First_Indent"><span class="C_Current__And__No_Bold">Bu hikâyenin biraz daha devam etmesi gerekli görünecektir. Zavallı Bartleby’nin defninin yetersiz anlatımıni hayal gücü seve seve tamamlayacaktır. Ama okurdan ayrılmadan önce, eğer bu kısa hikâye yeteri kadar onu ilgilendirdiyse, Bartleby’nin kim olduğu ve geçmişten okurla tanıştırıldığı ana kadarki yaşam biçimi konusunda merak uyandırdıysa verebileceğim tek cevabın, böyle bir merakı tamamen paylaştığım ama gidermekten aciz olduğumu söylememe izin verin. Ama kâtibin ölümünden birkaç ay sonra kulağıma gelen bir söylentiyi burada ifşa edip etmeyeceğime karar veremedim. Hangi temele oturtulursa oturtulsun gerçeği asla öğrenemedim ve bu yüzden ne kadar doğru olduğu söyleyemem. Ancak, bu şüpheli bilgi bana net ve anlamlı bir fikir verdiği için, üzücü olsa da, başkaları için de aynı şey söz konusu olabilir. O yüzden kısaca söz edeceğim. Söylenti şuydu: Bartleby, Washington’daki Teslim Edilmemiş Mektuplar Bürosunda sıradan bir kâtipmiş; yönetim değişikliği sonucu işten çıkartılmış. Bu söylentiyi düşündüğüm zaman hissettiğim duyguları ifade etmem çok zor. Teslim edilmemiş mektuplar! Ölü insanlar gibi gelmiyor mu kulağa? Doğuştan solgun umutsuzluğa sahip olan bir adam düşünün; bunu, sürekli teslim edilmemiş mektuplara dokunmaktan ve alevlere atmak için onları tasnif etmekten başka hangi iş daha da arttırabilir? Her yıl bir araba dolusu mektup yakılır. Bazen, katlanmış bir kâğıt arasından kâtip bir yüzük alır; belki de takması için gönderilen parmak mezarda çürümektedir. Ya da bağış için gönderilmiş bir banknot... Onu gönderen kişi artık ne yemek yemektedir ne de acıkmakta. Çaresizce ölen kişilere af; umutsuzca ölen kişilere umut; bitmez tükenmez sefaletlerle boğulup ölen kişilere müjde. Hayatın koşturmasında bu mektuplar ölümü hızlandırır.</span></p>

  <p class="P_Body_Text_First_Indent">&nbsp;</p>

  <p class="P_Body_Text_First_Indent"><span class="C_Current__And__No_Bold">Ah Bartleby! Ah insanlık!</span></p>

  <p class="P_css1__And__Centre_Alignment"><span><img alt="" src="../Images/image5.jpg" style=" max-width: 100%; max-height: 100%;" /></span></p>
  <hr style="text-align:left; width:30%;" />

  <p class="P_Footnote"><span style=" font-size: 0.75em; vertical-align: super;"><a href="#ref_footnotebookmark_start_83_1" id="ref_footnotebookmark_end_83_1">1</a></span> <span class="C_Current__And__No_Bold">Hindi (ç.n.)</span></p>

  <p class="P_Footnote"><span style=" font-size: 0.75em; vertical-align: super;"><a href="#ref_footnotebookmark_start_83_2" id="ref_footnotebookmark_end_83_2">2</a></span> <span class="C_Current__And__No_Bold">Kerpeten (ç.n.)</span></p>

  <p class="P_Footnote"><span style=" font-size: 0.75em; vertical-align: super;"><a href="#ref_footnotebookmark_start_83_3" id="ref_footnotebookmark_end_83_3">3</a></span> <span class="C_Current__And__No_Bold">Zencefilli bisküvi (ç.n.)</span></p>

  <p class="P_Footnote"><span style=" font-size: 0.75em; vertical-align: super;"><a href="#ref_footnotebookmark_start_83_4" id="ref_footnotebookmark_end_83_4">4</a></span> <span class="C_Current__And__No_Bold">Amerikan'ın en sevilen elma çeşidi, (ç.n.)</span></p>

  <p class="P_Footnote"><span style=" font-size: 0.75em; vertical-align: super;"><a href="#ref_footnotebookmark_start_83_5" id="ref_footnotebookmark_end_83_5">5</a></span> <span class="C_Current__And__No_Bold">İncil; Eyüp Bölüm 3'ten alıntıdır.</span></p>

  <p class="P_Footnote"><span class="C_Current__And__No_Bold">Çünkü şimdi huzur içinde yatmış,</span></p>

  <p class="P_Footnote"><span class="C_Current__And__No_Bold">Uyuyup dinlenmiş olurdum;</span></p>

  <p class="P_Footnote"><span class="C_Current__And__No_Bold">Yaptırdıkları kentler şimdi viran olan</span></p>

  <p class="P_Footnote"><span class="C_Current__And__No_Bold">Dünya kralları ve danışmanlarıyla birlikte, (ç.n.)</span></p>
</body>
</html>
