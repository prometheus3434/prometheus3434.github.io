<html xmlns="http://www.w3.org/1999/xhtml" xmlns:epub="http://www.idpf.org/2007/ops">
	<head>
		<title>Tasmalı Güvercin</title>
		<link href="main.css" rel="stylesheet" type="text/css"/>
	</head>
	<body class="chapter epub-type_chapter">
    <div class="s-margin html5_section">
      <p><em>Defterdeki birinci öykü, metin ya da her neyse burada bitiyordu. Ne defteri anımsıyordu ne de öyküyü. Okuduğundan da bir şey anlamamıştı. Ama kesinlikle kendi el yazısıyla yazılmıştı. Peki, F.D. kimdi? Bu defter onun eline nasıl geçmişti? Defterin kendisine ait olduğunu ve adresini nereden biliyordu? Kafası iyice karışmıştı. Yerdeki kitap yığınını hızla raflara yerleştirip kitaplık düzenleme işine son verdi. Defteri okuyacaktı. Ama önce kendine sert bir içki hazırlamalıydı. Votka limon iyi bir seçimdi. Bunu nasıl başardığını bilmiyordu ama, kadehinde yine bir limon çekirdeği yüzüyordu.</em></p>
			<p><em>Koltuğuna oturup defteri eline aldı. İkinci öykü GÖLGE İÇİNDEKİ ORMAN’dı. İlk sayfaya yine bir Modigliani resmi yapıştırılmıştı. Bu resimlerin seçimindeki amaç neydi, bir türlü anlamıyordu. Kuğu boyunlu, uzun yüzlü, uzun burunlu, hokka dudaklı, gözbebekleri seçilemeyen buğulu mavi gözlü, koyu saçlı bir kadının portresiydi bu.</em></p>
			<p><em> İçkisinden bir yudum alıp öyküyü okumaya başladı.</em></p>
		</div>
  </body>
</html>