<html xmlns="http://www.w3.org/1999/xhtml" xmlns:epub="http://www.idpf.org/2007/ops">
	<head>
		<title>Tasmalı Güvercin</title>
		<link href="main.css" rel="stylesheet" type="text/css"/>
	</head>
	<body class="chapter epub-type_chapter">
    <div class="s-margin html5_section">
      <p><em>İkinci öyküyü bitirdiğinde şaşkınlığı daha da artmıştı. Sayfayı çevirdiğinde korkuya kapıldı. İŞ KONUSU başlıklı öykünün ilk sayfasında kendi çizdiği bir desen vardı. Defteri kapayıp yere bıraktı. Koltuktan kalkıp pencerenin başına gitti. Neler oluyordu? Okuduklarının tek satırını bile neden anımsamıyordu? Sürüklenircesine mutfağa geçti. Kendisine sert bir votka daha hazırladı. Her zaman olduğu gibi yine bir limon çekirdeği bardağa düşmüştü. Ama bu kez gülümsemedi. Votkasından bir yudum içip sigara yaktı. Deseni hemen tanımıştı. Ne zaman bu deftere çizdiğini anımsamıyordu. Salona dönüp koltuğa oturdu ve defteri yerden aldı. </em></p>
		</div>
  </body>
</html>