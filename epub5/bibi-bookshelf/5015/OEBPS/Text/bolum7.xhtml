<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title></title>
  <link href="../Styles/main.css" rel="stylesheet" type="text/css" />
</head>

<body>
  <h1 style="text-align: right;"><span style="font-weight: bold;">suçul</span><br /></h1>

  <h2 id="sigil_toc_id_7" style="text-align: right;"><a id="bookmark3"></a><span style="font-weight:bold;">Hüseyin Peker</span></h2>

  <div>
    <span style="font-weight:bold;"><br /></span>
  </div>

  <p style="text-align: justify;">Bayram sabahı trenle gitmek nereden aklıma geldi? Hem kalabalık olur, hem ayakta. Bayramlık elbiseleri ve kokularıyla insanlara, çocuklara sürtünerek, iki saatlik yolu ayakta tüketmeye ne denir? Sebebi el öpmekse, hem de ağarmaya başlayan saçlarla; dedeye, nineye dönüşmüş nice akrabanın yanında, küçük bir çocuk gibi atkı poflatmanın, par-dösü tutturmanın yaşımla ne ilgisi var? Eskimiş ayakkabıları vestiyerin kıyısına olanca tozuyla bırakırken, bayramlık boyayı yenilere çekmenin, bıyık aralarımın bir dizi ter&nbsp;düşürmesi de cabası...</p>

  <p style="text-align: justify;">Hem de posta treni. Öğlenin on ikisinde. Paf puf! Tren, istasyonun giriş kapılarından bu yana bayram harçlıklarını&nbsp;saya saya bitiremeyen çocukları taşıyor, babalarının yanındalar. Anneler yeni mantolarıyla, saçlarında kızıl-kahve tonların uçuştuğu, kırmızı-cavlak rujların bayram tahtı gibi rayları parlattığı saatte: On ikiyi beş geçe kalktı tren.</p>

  <p style="text-align: justify;">Onlarca ayakta yolcuyla.</p>

  <p style="text-align: justify;">Ben de aralarmdaydım. Havadaki soğuğun güneşe vurduğu saatte; koca İzmir’in apartman, fabrika, yeşil çimen arasından öğleden sonraya durduğu anlarda, ayakta ilk saatimi bitirmeyi planlıyorum.</p>

  <p style="text-align: justify;">Karnım aç. İçmek istiyorum. Akrabalara gitmek, annemin başında dikili serviyi, çınarı bir kez görmek, sulamak ve nöbetçi lokantada ekmek-köfte yemek. Hani arife gününden kalan donuk yağın tavaya cızz diye bırakıldığı, kırmızı biberli yanık acının havayı bulandırdığı saatte, soframa çöküveren dünden kalma yoğurt, soğuk ekmek ve ötesi. Bu saatte aranır mı aranır:</p>

  <p style="text-align: justify;">“Rakı var mı?”</p>

  <p style="text-align: justify;">“Bayram günüdür, bira istersen var.”</p>

  <p style="text-align: justify;">“Olur,” diyebildim.</p>

  <p style="text-align: justify;">Trende ayakta sallanırken bunları düşünüyor insan işte, Turgutlu’ya yol alırken.</p>

  <p style="text-align: justify;">Ya da şöyle düşünüyor:</p>

  <p style="text-align: justify;">Benden büyük halalarım tonton oturuşlarında, bendeki griye çalan saçlara benzer, daha da beyaza çalmış saçlarıyla çöküp kalkamayacakları yer kiliminde, akşama pişirecekleri etli bamyayı, ot salatasını anlatıyorlar durmadan.&nbsp;Bayrama bakarak tüten mangalda tüm buharını tüketen&nbsp;çayın, kahvenin yanı sıra torunlarının getirdiği bir paket çikolatadan tattırmak istiyorlar bana:</p>

  <p style="text-align: justify;">“Şeker hastasıyım yiyemem.”</p>

  <p style="text-align: justify;">“Diyet çikolata var mı?”</p>

  <p style="text-align: justify;">“Çay şekersiz olsun.”</p>

  <p style="text-align: justify;">Bunlardan birini söylemiş oluyorum. Şekersiz çay beni buluyor.</p>

  <p style="text-align: justify;">“Eşimi kaybettim.”</p>

  <p style="text-align: justify;">“Eşimi yok ettim.”</p>

  <p style="text-align: justify;">“Kaçtı.”</p>

  <p style="text-align: justify;">“Çocuklar bende.”</p>

  <p style="text-align: justify;">Bunlardan birkaçını da ekliyorum. İster istemez soruyorlar. Yüzleri gülüyor akrabalarımın. İyi de söylesem, kötü de söylesem. Niye? Neyime gülümsüyorlar. Utanmaz bir iş mi yaptım işin ucunda? Kaçtı işte! Küstü gitti. Ya da daha ilerisi, ben gittim..Özür dilemeden. Pişman biri olarak.&nbsp;Geceleri yalnız yatıyorum. Şeker hastasıyım. Sinirlerim bozuk.</p>

  <p style="text-align: justify;">“Emekli maaşın yetiyor mu?”</p>

  <p style="text-align: justify;">Yetmese de olur. Alacağım açık havadaki temiz boşluklar yetiyor bana. Ucuz fıstıklar. Biranın tortusu karşımda. Sevişen kucak kucağa kızlar. Ben masum muyum sanıyorsunuz? Ellerim var ve bana yetiyor. Onları apış arama soktum mu? Her şey cennetim oluyor.</p>

  <p style="text-align: justify;">Bir de ağlamayı seviyorum. Sık sık değil. Arada. Kurulu bir saat gibi, bazı olaylar karşısında ağlamayı. Örneğin bir dost mektubunda, satır aralarında. Dostoyevski okurken taşkınlaşan bölüm boşluklarında. Gazetede çelişkili bir&nbsp;haber: Niye öldürdüler? Bir intihar duyumunun geriye bıraktığı beyaz çizgide. Tam orada.</p>

  <p style="text-align: justify;">Tren ahlaya poflaya gidiyor. Her durakta yeni yolcular ekliyor vagon aralarına. Orta yaşlı amcalar, başlarına sardıkları poşuları bile, yepyeni kavuniçilerden seçmişler. Beyaz sakallarını yeni taramış dedeler, çikolata-likör kokan&nbsp;ev sahipleri (Herhalde komşu ikramından kalanları içmişler), bayram paralarını yere düşüren çocuklar (Takır takır,&nbsp;tren tabanına saplanan bozuk para sesleri), annelerine tarhana çorbası ve marul götüren köylü efendiler... Tren dolu&nbsp;dolu. Ayakta sıkışıyoruz istemeden. Yanıma sokulan bir&nbsp;genç, yanağıma doğru uzanıp parfümümü kokluyor:</p>

  <p style="text-align: justify;">“Git len!”</p>

  <p style="text-align: justify;">Annemin mezarındaki dikilişlerimi hatırlıyorum, önceki bayramlarda. Kalk anne, ben geldim demek ister gibi.</p>

  <p style="text-align: justify;">Mermer oluklarını yıkıyor, yıkıyorum. Ölür müsün sen?</p>

  <p style="text-align: justify;">Ben de senin tahtını yıkarım anne! Başında duruşan çınar, servi büyümüş. Sen büyüyemedin. Beni ister istemez bu gri&nbsp;havalara bıraktın. Bu fıstık, bira, yalnız yatak öyküsüne.</p>

  <p style="text-align: justify;">Gelinin çekip gideceğini, yaşarken hissetmiş gibiydin. Ona öksüz gözlerle bakıp dururdun. Yarım yamalak. Oğlunu&nbsp;çalmış gibi seyrederdin onu. Kocaman bebeğine, oğluna&nbsp;çocukluktan kalma yünlerden bitiştirip ördüğün kazaklar&nbsp;giydirirdin: Kalın şişlerle örülmüş, yassı kazaklar. Üşümesin diye, oğlunun sıcakkanlılığını bildiğin halde. Sen üşürdün, onu giydirirdin. Dokuz yaşma gelene kadar oğlunla&nbsp;yatmadın mı sen, aynı yatakta, yakın yastıkta? İşlediği çocukluk suçlarında ilk tokadı senden yemedi mi oğlun?</p>

  <p style="text-align: justify;">“Ne olacaksın sen? Erkeklerle öpüşmek olur mu? Bir daha duymayayım.” Deyip basmadın mı tokadı bağ evinde? Ben de bir daha erkek arkadaşlarımla incir ağacı üstünde sallanalım oyunu oynamamıştım. Korkmuştum içimden geçenlerden.</p>

  <p style="text-align: justify;">İyi ki durdurdun beni anne. Sonrası evlendim, kurtuldum. Yoksa... Ne olacaktım dediğin gibi, bir suçtan öte suça giren.</p>

  <p style="text-align: justify;">Tren Manisa’ya vardığında yolcuların bayram istekleri homurtuya dönüşmüştü. Trenden inen birçok yolcunun yerini, Alaşehir-Eşme’ye dökülecek yolcular alıyordu. Daha&nbsp;eşarplı, daha kuru üzüm kokan yolculardı bunlar. Vermut&nbsp;rengi saçlarına gümüş, çivit rengi eşarplar sıkıştırmış; çevrelerindeki erkeklere yan yan bakan kadmlar. Erkekleri ise;&nbsp;yüzlerindeki kırışıklığa kırışık katmış, sigara tütününe dönüşen kat-katı, yüzlerinin ortasında boncuk gibi patlayan&nbsp;gözlerle olan biteni kollamaktaydılar. Çoğu, çocuğunu evde bırakmış, yol masrafını az tutmanın kestirme yolunu&nbsp;bulmuştu.</p>

  <p style="text-align: justify;">Eşim sessiz, beni sevmeyen, ama dinleyen biriydi. Sevmeyen dediğime bakmayın: Sevgisi bana yetmeyen demeliyim. Sevgi açıydım ben. Gözünü benden hiç ayırmayan, yaptığı yemeğin dibi tutasıya kadar beni izlemekten hoşlanan biriydi beklediğim. Oysa hah temizlemeyi, çamaşır beyazlatmayı evcilik oyunumuzun bir parçası gibi bellemişti&nbsp;bir kere. Bana az zaman ayırıyordu. Bir keresinde yediğim&nbsp;herzeleri duymuştu dışardan. Savunmuştu bir kez:</p>

  <p style="text-align: justify;">“Onu bana sorun. Yapmaz böyle şeyler. Onu ben bilirim.”</p>

  <p style="text-align: justify;">Kurtarmıştı beni. Ama daha kaç kez kurtaracaktı? Son defasında kız arkadaşı uyarmıştı onu:</p>

  <p style="text-align: justify;">“Bir kanıt yok, ama öyle diyorlar.”</p>

  <p style="text-align: justify;">Öyle değildim. Öyle mi görünüyordum? Aramızda küslük başlamıştı. Üzgündüm. Olaylar böyle gelişsin istemezdim. Durmadan kıpırdanan birinin yerine sığamayışınm öyküsüydü tüm bu olanlar.</p>

  <p style="text-align: justify;">Bir rakı, üstüne bir bira.</p>

  <p style="text-align: justify;">Üst üste içkiyi karıştırışımın sebebi de, bu dünyada bir türlü adlandıramadığım bu açmazm bana tutunuşuydu.</p>

  <p style="text-align: justify;">Trenin Turgutlu’ya varmasına yirmi dakika kala, büyük bir gürültü geldi ön taraflardan. Ayakta duran yolcuların&nbsp;arasından birini dövdüklerini gördüm o anda. Dayak yiyen&nbsp;kısa boylu olmalıydı, kalabalığın arasından yüzünü seçemiyordum.</p>

  <p style="text-align: justify;">“Eşek herif, utanmıyor musun sen?”</p>

  <p style="text-align: justify;">“Al sana...”</p>

  <p style="text-align: justify;">Bu konuşmalar, yüzünü göremediğim, aralara sıkışmış, dayak yiyen kişinin birine elle sarkıntılık etmiş olabileceğini düşündürdü bana.</p>

  <p style="text-align: justify;">Elini mi kullanmıştır? Bir kalça hareketiyle önündekine mi sokulmuştur?</p>

  <p style="text-align: justify;">Onu trenin kapısına doğru ittiriyorlardı. Aralarında kalan hayaletin, bir tomar sözü peşinde koşturduğu anda bakışlarıyla göz göze geldim. Yarı baygın bakan genç bakışlardı bunlar. Sarhoş olduğu belliydi. Sallanan gözler, sarışınlığa dönüşen gözbebekleri geldi beni buldu. Yan yanaydık.</p>

  <p style="text-align: justify;">Trenin Turgutlu’da durduğu dakikalarda onu bir dayaktan kurtarmak isteyerek kapıya itekliyordum. İç içe sokulmuşken benim kucağımın içine girmiş bir sarhoş olmaktan mutlu olduğunu yinelercesine içime konuştu:</p>

  <p style="text-align: justify;">“Benimle gel, senin ceplerini doldurayım, seni zengin edeyim.”</p>

  <p style="text-align: justify;">Demek ki trende hırsızlık yapıyordu. Yediği tokatlar, uzandığı ceplerin birinden fırlamış hüzünlü tırnaklarından&nbsp;doğmuş tırmıklardı. Yaralı bir el onu yakalamış, kendi cebinden çıkardığı elini arkada sallayarak, ilk darbeyi yüzünden almıştı. O an, bana söylediği şu sözlere tanık oluyordum:</p>

  <p style="text-align: justify;">“Senin de ceplerini doldurayım.”</p>

  <p style="text-align: justify;">O, içtiği içkiyi de yaptığı işteki utanma perdesini yırtmak için uyuşmaya benzer biçimde kullanmış olmalıydı.</p>

  <p style="text-align: justify;">Hiçbir şey duymadan ceplere iniyordu.</p>

  <p style="text-align: justify;">“Seni zengin edeyim.”</p>

  <p style="text-align: justify;">İlk kez bir hırsızla yüz yüzeydim. Onu dövmek, çimdiklemek isteyen bayram kalabalığı arasında, baygınlaşan bakışlarla kucağıma doluşmuş, benden yardım beklediğini bile hissetmez haldeydi.</p>

  <p style="text-align: justify;">“Senin ceplerini...”</p>

  <p style="text-align: justify;">Başkalarından bana geçecek iğreti paralardan yardım ummayı hiç duymamıştım. Benimsediğim bu öneriye yanıt&nbsp;vermem, onu tren kapısına yanaştırmak için iteklemekle oldu:</p>

  <p style="text-align: justify;">“Trenden inelim.”</p>

  <p style="text-align: justify;">Bana sarılıyordu. Ben de ona. O, sarhoşluğun kucaklamasını taşıyordu. Ben de trende içime doluşan sıcaklığın bir parçasını ona taşırıyordum.</p>

  <p style="text-align: justify;">Tren kalkmadan, kıyıdaki istasyon banklarına oturduk. Aym sözleri yinelerken, ceplerinden çıkardığı kâğıt paraları bana uzatıyordu:</p>

  <p style="text-align: justify;">“Seni zengin...”</p>

  <p style="text-align: justify;">Ben işlemeyeceğim suçların birazım ona akıttım. O suçlarının birazını bankların önüne fırlattı.</p>

  <p style="text-align: justify;">Onu; kalkmak üzere son düdüğünü çalan trene bindirmek görevimdi. Çünkü ondan isteyeceğimi sandıklarım; onunkinden büyük suçtu.</p>

  <p style="text-align: justify;">Pantolonunu yukarı kaldırdı, belini topladı. Sarhoştu. Trene yeniden bindirdim. Bayram nedeniyle istasyonda&nbsp;uzun kalmış bir trendi. Belki karşıdan gelen treni bekleyen&nbsp;bir ara istasyondaydık. Sıcak vagonları sevmiyordum. Sıcak içime birikmiş, sonra sarhoş bir hırsıza akmıştı.</p>

  <p style="text-align: justify;">Kimin kimden beter olduğunu arıyordum.</p>

  <p style="text-align: justify;">Akrabalara gitmeye yetecek bir soluğum bile kalmamıştı.</p>

  <p style="text-align: justify;">Annemin mezarına giden yolda ayaklarım sallanıyordu.</p>
</body>
</html>
