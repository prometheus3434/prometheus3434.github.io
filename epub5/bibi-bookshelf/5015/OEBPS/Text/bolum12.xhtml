<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title></title>
  <link href="../Styles/main.css" rel="stylesheet" type="text/css" />
</head>

<body>
  <h1 style="text-align: right;"><a id="bookmark0"></a><span style="font-weight: bold;">her şey aramızda</span></h1>

  <h2 id="sigil_toc_id_12" style="text-align: right;"><a id="bookmark1"></a><span style="font-weight:bold;">Türkay Demir</span></h2>

  <div>
    <span style="font-weight:bold;"><br /></span>
  </div>

  <p style="text-align: justify;">İnsanlarla iyi tanımlanmamış ilişki biçimlerini deneme konusunda annemden öğrendiğim bir ürkekliğim vardır. Herkesin rolünün sınırları iyi belirlenmişse, ilişkinin başı sonu belliyse kendimi rahat ve güvende hissederim. Yeni tanıştığım insanlara ısınmak hayli zamanımı alır. Beklenmedik&nbsp;değişikliklerden, zorlayıcı yakınlaşmalardan fazla hoşlanmam. Kendimi içinde rahat hissetmediğim bir durumdayken ya uzaklaşmaya ya da o durumu önceden bildiğim bir&nbsp;başka duruma dönüştürmeye çalışırım.</p>

  <p style="text-align: justify;">O akşam iki arkadaş buluşup bir hafta önce sergilenmeye başlanan yeni bir oyunu izleyecek ve ardından da, bir misafiri olduğu için tiyatroya gelemeyeceğini söyleyerek çıkışta bizi evine davet eden üçüncü arkadaşımıza gidecektik. Oyun, konusunun ilginçliğine karşm ağdalı bir oyunculuk tarzıyla oynanıp sıkıcı hale getirilmiş bir edebiyat&nbsp;uyarlamasıydı. Tiyatrodan çıkınca bir tekel bayisine uğrayarak birkaç şişe içki aldık ve arkadaşımızın evine yollandık. Oyunu birlikte seyrettiğim Nedim bir gazetede, evinde&nbsp;bizi bekleyen Metin ise bir televizyon kanalında muhabirdi. Zili çaldık ve kapıyı tanımadığımız birisi açtı. Ellerimizi sıkıp bizi içeriye buyur ederken bir yandan da durumu&nbsp;açıklıyordu. Şehrin çok yıldızlı otellerinden birinde bir patlama olmuştu ve iş yerinden aranan Metin acilen çıkmak&nbsp;zorunda kalmıştı. Ev sahibinin neden orada olmadığını anlatan adam daha sözlerini bitirmeden yanımdaki arkadaşım telefona sarılmıştı bile. İkisi de kısa süren iki telefon&nbsp;görüşmesinden sonra, özür dileyip kendisinin de hemen&nbsp;gitmek zorunda olduğunu söyledi. Ben de yerimden doğrulup başka bir zaman buluşa bileceğimizi söylüyordum ki,</p>

  <p style="text-align: justify;">hem arkadaşım hem de evde yalnız kaldığı için canı sıkılmış olan konuk, “yemekleri ziyan etmemek”, “birbirine arkadaş olmak”, “keyfine bakmak” gibi sözlerin geçtiği&nbsp;konuşmalar sonrasında benim orada kalmam konusunda&nbsp;ısrarcı oldular. Konuşmaları bölük pörçük hatırlamamın&nbsp;nedeni, zihnimin o sırada oradan ayrılabilmek için uygun&nbsp;bir mazeret bulmaya çalışmakla meşgul olmasıydı. Ama&nbsp;durum öyle hızlı gelişmişti ki, aklıma kabul edilebilecek bir&nbsp;bahane gelmedi, zaten arkadaşım çabucak çıkıp gitmişti ve&nbsp;ben tanımadığım bu adamla yalnız kalakalmıştım. Belki&nbsp;de, karım beş gün önce iki haftalığına yurtdışına çıktığı ve&nbsp;ben de o yokken bomboş olan eve erken gitmeyi sevmediğim için çabuk ve kararlı davranamamıştım.</p>

  <p style="text-align: justify;">Evdeki adam bize kapıyı açıp elimizi sıkarken ismini söylemişti herhalde, ama yeni tanıştığım insanların ismini o&nbsp;sırada yaşadığım sıkıntıdan dolayı genellikle kaçırırım.&nbsp;“Ben Sedat,” dedi, sanki ne düşündüğümü anlamış gibi,&nbsp;“gerçi alelacele tanıştık az önce ama...” O zaman ona ilk&nbsp;kez dikkatlice baktım. Resmi bir davete katılmaktaymış gibi siyah bir takım elbise ve beyaz gömlek giymişti. Uzunca&nbsp;boyluydu, düzgün kesilmiş ve özenle arkaya yatırılmış gür&nbsp;siyah saçları vardı. Duruşunu dikleştirmek için başını geriye atarak konuşuyordu ki bu da ona “kasıntı” bir hava veriyordu. Oturup bacak bacak üstüne attığında ayakkabısının ucuyla başı arasında sanki upuzun bir mesafe vardı. Sizi oturduğu yerde ayak ucuyla karşılıyor, böylelikle uzakta&nbsp;tutuyor gibiydi. Konuşmasıysa, bütün bu özelliklerle çelişen bir samimiyet havası yayıyordu.</p>

  <p style="text-align: justify;">Akşamın planladığımız gibi geçmeyeceğinin anlaşılması biraz keyfimi kaçırmıştı. Durumdan rahatsız olmuş halimle susuyor, karşımdaki hakkında fikir edinmeye çalışıyordum. Böyle durumlarda genellikle karşımdakinin kendine&nbsp;göre “sahneyi kurmasını” beklerim. Adının Sedat olduğunu söyleyen bu siyah takım elbiseli, konuşkan ve enerjik adamsa herhangi bir huzursuzluk emaresi göstermeksizin eski, bildik bir durumu sürdürüyormuş gibi rahat davranıyordu. Sanki muhatapları aslında bir ve aynı kişiymiş, hepsinin ortak bir hafızası varmış, bir tür nöbet değişimi ile&nbsp;karşısına çıkıyorlarmış gibi konuşuyordu. Başka birisiyle&nbsp;başladığı bir konuşmayı karşısındaki kişinin değişmesine&nbsp;hiç aldırmadan kaldığı yerden sürdürüyor izlenimi veriyordu. Bu, karşısındaki kişinin kim olduğunu hiç önemsemiyor oluşundan mı, kendini anlatmaya duyduğu açlık yüzünden mi, yoksa her iki anlama gelmek üzere yalnızca&nbsp;kendisiyle konuştuğundan mı böyleydi, bilmiyorum. Böyle&nbsp;durumlarda bazen karşımdakinin rahatlığı bana da geçer,&nbsp;ilişkinin çerçevesi kafamda kolayca canlanır ve endişem&nbsp;azalır. Ama genellikle böyle “rahat” insanlarla karşı karşıya kalmak bana yerleşememişliğimi, oturmamışlığımı, tedirginliğimi hatırlatır; bu da karşımdakine, belki de hak etmediği bir öfke duymama yol açar.</p>

  <p style="text-align: justify;">Sedat Bey’in (ona böyle hitap etmeye karar vermiştim) Metin hakkında bana sorduklarından, başlangıçta zannettiğimin aksine, onu öyle pek yakından tanımadığını anladım. Sorduğu soruların bazıları bana göre densizlik sınırındaydı. Örneğin arkadaşımın kadınlarla arasının nasıl olduğunu sorarak başlayıp sevgilisine ne kadar sadık olduğu, ne&nbsp;tip kadınlar seçtiği, cinsel tercihleri hakkında sorular sordu. Yapmacık bir gülümseme eşliğinde sorduğu bu soruların çoğuna suskunlukla yanıt veriyordum. Biz eve gelene&nbsp;dek bir saat kadar evde yalnız kalmış olmalıydı. Anlaşılan&nbsp;bu sırada evde küçük bir araştırma faaliyeti sürdürmüştü.&nbsp;Bir ara sesinin tonunun değiştiğini fark ettim. “Arkadaşınızın ilginç zevkleri var,” dedi küçümser bir edayla, “şuradaki odada koca bir dolap dolusu porno dergileri ve filmleri&nbsp;var. Yaşına, cinsine, hattâ türüne bakmadan tüm mahlu-katla ilgileniyor olmalı.” Bu beklenmedik çıkış karşısında&nbsp;şaşırdım ve bunu bilmediğimi, zaten “belki de -karşımdakinin öfkesini davet etmemek için her ihtimale karşı kesinlikten uzak bir havada konuşuyordum- bu tip konuların kişinin özel hayatına ait olduğunu” söyledim. “Kokain kullanmak da öyle!” dedi ve balkonun yanındaki yatak odasının bulunduğu tarafı işaret etti. Böyle bir şeyden hiç haberim olmadığım söyleyince, “Arkadaşınızı tanımadığınız belli!” diye çıkıştı. Eve geldiğimde hissettiğim rahatsızlık&nbsp;giderek büyümüştü. Başka her şey yolunda gitseydi bile tanımadığım bir adamla mecburen bir-iki saat geçirmek yeterince sıkıcıydı. Üstelik son birkaç dakikadır konuşmamızın&nbsp;aldığı biçim iyice rahatsız ediciydi. İzin istedim ve Metin’i&nbsp;cep telefonundan aradım, meşguldü. Diğer arkadaşımı, Nedim’i aradım. “Burada yapılacak çok fazla iş kalmamış gibi görünüyor, ayrılmayın, belki bir saate kadar eve dönebiliriz,” dedi.</p>

  <p style="text-align: justify;">Telefon konuşmasını beni şaşırtan bir biçimde hiç gizlemeksizin dinlemeye çalışmıştı. “İyi” dedi, “anladığıma göre dönüyorlar. Böylece başladığım işi bitirebileceğim. Buraya arkadaşınızı öldürmeye gelmiştim.” Yüzünde şaka yaptığına ilişkin en ufak bir iz yoktu. Bunu “Arkadaşınıza biraz borcum vardı, onu ödemeye gelmiştim,” der gibi gayet olağan bir ses tonuyla söylemişti. “Nasıl yani?” diye sorabildim güçlükle. “Öldürmek mi? Niye?.. Hiç öyle şey olur&nbsp;mu?.. Neler söylüyorsunuz?” İstifini bozmadan soğukkanlı bir edayla, “Karımla yatıyordu” diye yanıtladı.</p>

  <p style="text-align: justify;">Çekinerek, ama dikkatle Sedat Bey’in yüzüne baktım, öldürmeyle ilgili sözleri inanılır gibi gelmiyordu kulağa,&nbsp;ciddiyetinde bir kaçak, bir muziplik boşuna aradım. Şöyle&nbsp;bir düşündüm: Metin uzun süreli ilişki sürdürmede güçlük&nbsp;çektiğini bildiğim birisiydi. Kadınlarla ilişkilerinden söz etmeyi fazla sevmezdi, ama gizli kapaklı işleri olduğunu anlardık. Sedat Bey’in söyledikleri doğru olabilirdi, ama yine&nbsp;de böyle bir durumda birisini öldürecek bir insana hiç benzemiyordu.</p>

  <p style="text-align: justify;">Kendime döndüm, içimdeki sıkıntı giderek büyüyordu, belki pis bir şakaydı bu öldürme lafı, öyle bile olsa hem&nbsp;Metin hem de kendim için endişelenmiştim. Sedat Bey’in&nbsp;rahatlığı ortada kötü bir durum olmadığını düşünmeme&nbsp;yol açıyor, ama ciddi tavırları beni korkutuyordu. Aptallaşmış gibiydim, ne yapmam gerektiğini düşünmeye çalışıyordum, ama kafamda sadece giderek büyüyen bir boşluk vardı. Evden çıkmanın bir yolunu bulmalıydım. Önce kendimi&nbsp;bu acayip durumdan kurtarmalı, sonra da Metin’i uyarmalıydım. Tuvalete gitmek için hareketlendim, cep telefonundan gizlice birilerini arayabilir ya da mesaj gönderebilirdim. Sedat Bey kalktığımı görünce, “Bazen ötekiler olmadan biz de olamayız, ama şimdi değil, şimdi onlar varsa&nbsp;ben olamam” gibi, anlamını kavramakta güçlük çektiğim&nbsp;tuhaf sözler söyledi. Sonra ceketinin eteğini eliyle öteleyerek belinden korkutucu biçimde ışıldayan büyük bir tabancayı sıyırdı, avcuna yatırarak bana doğru uzattı. Cep telefonumu işaret edip “Sizin ötekileriniz ile benimkileri değiş&nbsp;tokuş edebilir miyiz rica etsem?” diye sordu. Bu sırada ağır&nbsp;ağır konuşuyor, söylediklerini neredeyse heceliyordu. Demek istediği açıktı, başkalarına haber vermeme izin vermeyecekti. Aklıma onun söyledikleriyle denklik tutturabilecek&nbsp;teatral sözler gelmediğinden kendimi yetersiz, korkutulmuş&nbsp;ve aşağılanmış hissederek tuvalete gitmeden önce cep telefonumu çıkarıp masaya bıraktım. Beni tehdit ediş tarzıyla&nbsp;başlangıçta beklediğim gibi “sahneyi kurmuştu”. Ama bu&nbsp;sahneye çıkıp rolümü oynamak benim için pek kolay olmayacaktı; payıma tümüyle hazırlıksız olduğum bir rol düşmüştü. Sedat Bey silahını masaya bırakmadı, ellerini “ne&nbsp;yapalım, siz bilirsiniz” anlamma yana açarak, teklifi kabul&nbsp;edilmediği için almmış gibi, silahı yeniden beline yerleştirdi. Silah, sahneye çıktığı anda havada dolaşan korkuyu ve&nbsp;sıkıntıyı adeta emmiş, kendi metal gövdesine hapsetmişti.&nbsp;O yüzden, şaşırtıcı görünse de, tabancayı gördüğümden beri daha az korkuyordum, korkunun yeri belli olmuştu çünkü. Bir yandan bana söylediği sözleri düşünüyor, bir yandan da “Acaba silahı almalı mıydım, kullanamayacaksam bile en azından dışarı fırlatırdım,” diye kendimle tartışıyordum.</p>

  <p style="text-align: justify;">“Arkadaşınızı beklerken size durumu anlatacağım,” dedi Sedat Bey. Eliyle kendi oturduğu koltuğun karşısındaki koltuğu işaret etti. Zaten sahnede benim bir yerimin olmadığı belli olmuştu, yalnızca seyirciydim, izleyecektim; neredeyse tümüyle rahatlamış bir halde geçip gösterdiği yere&nbsp;oturdum.</p>

  <p style="text-align: justify;">“Karımla dokuz yıl önce evlendim,” diye başladı, “iyi bir evlilik yaptığımı düşünüyordum. Karım güzel, alımlı,&nbsp;becerikli ve sadık bir eşti. Ama bir süre sonra evlilikte bir&nbsp;eksiklik olduğunu hissetmeye başladım. Mantıklı düşündüğümde her şey yolunda gibiydi, ama duygularım aynı şeyi&nbsp;söylemiyordu. Karımla gerçek bir çift olamadığımızı düşünüyordum, ama çift olmamızı engelleyen şeyin ne olduğunu bilmiyordum. Sonra şunun farkına vardım: Eğer eşinizin sizi aldatma ihtimali hiç yoksa, yani siz öyle düşünüyorsanız, onunla çift olamazsınız; tersi de doğru tabii, sizin&nbsp;onu aldatma ihtimalinizin hiç olmaması da bir çift olmanızı engeller. Gerçek bir çift olmak için ötekiler; daha doğrusu ihtimal olarak var olan genel bir öteki gerekir.</p>

  <p style="text-align: justify;">“Bundan sonraki dönemde karımı sevmeye devam etmeme karşın veya belki de bu nedenle, başka kadınlara yöneldim; öteki, ihtimal olamadığında gerçek olan bir şeydi. Hayretle görmüştüm ki yasaklanmış kadın da, aldatılmış&nbsp;kadın da mutlu evlilikteki eşten çok daha çekiciydi. Karımın varlığı yasak kadınlara ilgimi artırırken, yasak kadınlar aracılığıyla karıma ilgim artmıştı. Fakat, dikkatinizi&nbsp;çekmiş olacağı gibi aldatma ihtimalinin yokluğunun evliliğe vurduğu darbeden söz edecekken, size neredeyse sıradan&nbsp;çapkınlık öyküleri anlatır hale geldim. Hayır, başlangıçta söylediğimi unutmuş değilim. Bu denemelerden sonra vardığım sonuç, ihtimallerin ihtimaller olarak kalması gerektiği, ama bunun önceden kestirilemez olmasından dolayı ihtimallerin varlığının evlilikteki mükemmel gerilimi yaratacağı idi. Anlayacağınız, kendimi ihtimallerin (en azından benim için) varlığı ve gerçekleşebilirliği konusunda ikna ettikten sonra diğer kadınları gerçek olmaktan çıkarabildim.&nbsp;Böylelikle, diğer kadınlarla yaşadıklarımı vicdanımın da&nbsp;kabul edeceği biçimde incelterek soyut, ihtimali bir şey haline dönüştürdüm. Karımla ikimizi bir çift haline getirmiştim, ama dikkatimden kaçan bir nokta vardı; bu hesaba&nbsp;göre iki kişiden bir çift oluşturma işini -karımın haberi bile olmaksızın!- ben tek başıma yapmıştım, belki de yalnızca kendi çiftimi oluşturabilmiştim. İtiraf etmeliyim ki bu&nbsp;düşünürken aklıma gelen bir fikir değildi, bunu bana karım&nbsp;öğretecekti.</p>

  <p style="text-align: justify;">İşim gereği zaman zaman birkaç günlüğüne başka illere gitmem gerekir. Bundan pek şikayetçi sayılmam, yorucu olsa da sıkıcı değildir bu iş gezileri. İşte ben bu anlattığım&nbsp;aşamaya vardığım, kendime göre bir dengeye ulaştığım sıralarda, yine üç dört günlüğüne şehir dışına çıkmam gerekti. Sabah işime gidecek, öğle vakti de havaalanına doğru&nbsp;yola çıkacaktım. Ama son anda benim, firmanın yabancı&nbsp;ortaklarına bilgi sunmak üzere burada kalmam ve yerime&nbsp;başka birisinin gitmesi gerekti. Ben de o gün karımı çalıştığı hukuk bürosundan almak üzere iş yerine gittim. Tam büroya varmak üzereydim ki, yolun karşı tarafında yürüyen&nbsp;karımı gördüm, camı açıp seslendiysem de sesimi yetiştiremedim. En yakın yerden bir U dönüşü yaptım, karımı gördüğüm hizada yavaşlayıp onu aramaya başladım. On metre kadar önümdeydi, yolun kenarında duran bir arabanın&nbsp;kapısını açtı, ön koltuğa oturdu. Bulunduğum yerden iki&nbsp;kafanın birbirine doğru yaklaştığını ve ardından dudaklarının birbirine değdiğini gördüm. Sonra araba hareket etti, orada öylece kalakaldım. Nereye gittiklerini, yanındakinin kim olduğunu merak etmiştim elbette, ama arkalarından&nbsp;gidecek gücüm de yoktu. Deniz kenarında bir çay bahçesine gittim, oturup düşündüm. Yakınlarda kendisine de söylediğim gibi son altı aydır karımın akşamları çok erken yattığını, başının da sık ağrıdığını hatırladım; ‘Yasak bir erkeğin varlığı kadının kocasma ilgisini hiç de artırmıyor demek ki,’ diye söylendim. Kendi kendime uydurduğum bütün o ‘evlilik, çift olma, aldatma, öteki, ihtimal, mükemmel&nbsp;gerilim’ laflarını düşünüp durdum.</p>

  <p style="text-align: justify;">Yakın bir arkadaşımı aradım ve gece onda kalacağımı söyledim. Sonra da sözümona gittiğim şehirden karımı aradım. Ertesi gün arkadaşımla arabaları değiştirdik ve iş çıkışı saatinde karımın bürosunun önünde beklemeye başladım. Çıktığında onu izledim, bu kez bir taksiye atladı, eve,&nbsp;yani evimize gitti. Kendi kendime güldüm, karımı evimize&nbsp;dek takip etmiştim! Arkadaşıma gitmek üzere geri dönüyordum ki yarı yolda karımın bir önceki gün bindiği arabayı gördüm. Araba gerçi çok bulunan bir marka ve modeldendi ama yine de bir gün önce gördüğüm araba olduğundan emindim. Özellikle dikkat etmesem de uzaklaşırken plakasındaki harflerin ‘BAK’ olduğunu görmüştüm ve&nbsp;kendi kendime ‘bakıyorum’ diye mırıldanmıştım. Pek düşünmeden arkasına takıldım, biraz sonra bir ara sokakta&nbsp;durup park eden arabadan bir kadın indi; upuzun, dalgalı&nbsp;saçları olan, esmer, gözlüklü, yuvarlak hatlı, gençten bir&nbsp;kadındı. Arabayı önceki gün kullanan kişi bu kadının kocası ya da bir yakım olmalıydı. Eşi tarafından aldatılma ihtimalinin yokluğunun evlilikte çift olmayı engellediğini düşünmekten, eşi tarafından aldatılmanın evlilikte çift olmayı engellediğini düşünmeye geçiyordum. Mantıksal bakımdan ele alındığında bu komik bir düşünüş şekliydi, çünkü&nbsp;benim ‘bir çift oluşturmaya çalıştığım’ sıralarda başkalarının varlığını tamamen olumlu bir iş gibi görmüş, asıl öteki olan eşimi hiç hesaba katmamıştım. Yine de, yatıştırılmaya ihtiyacı olan duygularımın durumu adalete uygun ele almanın incelikleriyle uğraşmaya tahammülü yoktu. Meraktaydım, kızgındım.</p>

  <p style="text-align: justify;">Durumu tarttım ve ne olup bittiğini anlamaya çalışmanın şimdilik en iyi yol olduğuna karar verdim. Üç gün daha ‘şehir dışında’ kalabilirdim. Bütün bunların arkadaşınızla ve dolayısıyla sizinle ne ilgisi var diye düşünüyorsanız biraz daha sabretmenizi rica edeceğim. Tabii ben sabredemiyordum, kadının girdiği binaya girdim. Asansör dördüncü kattaydı, çağırıp dördüncü kata çıktım. Üç daire vardı, birinin kapısı açıktı ve içinde tamiratla uğraşan işçiler görülüyordu. Kadın diğer iki daireden birisine girmiş olmalıydı.&nbsp;Ne yapacağımı pek bilemediğimden, laf olsun diye işçilere&nbsp;kiraya verilecek dairenin orası olup olmadığını sordum. Biraz oyalandıktan sonra aşağıya indim, hava kararmıştı, dairelerden birinde hiç ışık yanmadığı için kadının diğer daireye girdiğine hükmettim. Sizin de anlamış olacağınız gibi&nbsp;bu daireye gelmişti, belki de sizin oturduğunuz aynı koltuğa oturmuştu. Neyse, karımı arayıp günümü nasıl geçirdiğim konusunda bir şeyler uydurdum, sesinde hiçbir rahatsızlık izi yoktu, beni özlediğini söyledi. Ertesi gün de sabahın köründe bu evin önüne mevzilendim. Evdekiler benim&nbsp;kadar erkenci değildi, evden çıktıklarında neredeyse öğle&nbsp;vakti yaklaşıyordu. Arabaya dalgalı saçlı esmer kadınla&nbsp;birlikte binen adam karımla birlikte gördüğüm adamdı. Biraz sonra kadın arabadan indi, ben adamı izlemeye devam&nbsp;ettim. Böylelikle onun bir televizyon kanalında muhabir olduğunu öğrendim. Günlük işlerimi yaptıktan sonra, işten&nbsp;çıkış saatinde yine arkadaşımın arabasıyla karımın bürosunun önünde beklemeye başladım. Az sonra karım çıktı ve&nbsp;bir taksi çevirdi, bu kez eve gitmiyordu. Taksiden indiği&nbsp;yerde sabah gördüğüm adamla, yani sizin şu hakkında fazla bir şey bilmediğiniz arkadaşınızla buluştu. Birlikte biraz dolaştıktan sonra bu eve geldiler ve iki buçuk saat kaldılar, sonra karım eve döndü. Karıma telefonda ertesi gün döneceğimi söyledim.</p>

  <p style="text-align: justify;">Onu tanıyan birileri aracılığıyla arkadaşınıza ulaşmam zor olmadı, tanıştık, yemeyi içmeyi seven birisi olduğundan&nbsp;dışarıda buluşup görüşüyorduk. Kendimi ‘bekâr ve hareketli’ bir arkadaş olarak sunarak hikâyenin geri kalan kısmını doğrudan kendisinden öğrendim. Karımla yaklaşık altı aydır ilişkisi vardı, diğer kadınla da yaklaşık bir yıldır.&nbsp;Bilmem diğer kadının görünüşü size tanıdık geldi mi? Beni&nbsp;rahatsız eden neydi bilmiyorum, ama belki şöyle anlatabilirim size. Benim aradığım, gerçekleşmesini istemediğim ihtimallerdi, bu adamın peşinde koştuğu şeyse ihtimal olarak&nbsp;kaldığında zerrece değeri olmayacak ilişkiler. Diğer kadının&nbsp;evli olup olmadığını, evliyse nasıl bir kocası olduğunu bilmiyordum, buraya biraz da bunun için geldim, sizi görmek, tanımak istemiştim. Evet, ben önceden dediğim gibi&nbsp;‘evlilikteki mükemmel gerilimi’ yaratacak ötekini arıyordum, bu adamsa ötekileri değersizleştiriyor, ilişkilerinde&nbsp;yalnızca kendisini arıyordu. Üstelik dikkatinizi çekmiş olacağı gibi yalnızca benim gibi hiç tanımadığı birisinin karısıyla birlikte olmakla kalmıyor, yakın bir arkadaşının karışım bile baştan çıkarabiliyordu. Karşısındakilerle ilişki kurma biçimine bakılırsa aradığı şey ‘tek olmaktı’. İlişkide&nbsp;karşısındakini kendisine katmaya değil, onu kendisinden&nbsp;çıkarmaya çalışıyordu. Bunun için başkalarına, başkalarının kadınlarına ihtiyaç duyuyordu. Benim tam aksi yönümde, ama aynı hedefe, karıma doğru yürüyordu, çarpışmamız kaçınılmazdı. Evlenmenin ya da herhangi bir bağlanma gerektiren ilişkilerin her zaman uzak kalınması gereken durumlar olduğunu söylüyordu. Bütün bunlar sırasında karımdan söz ediş biçimi bana acı veriyordu. Ama sebebini tam olarak bilmesem de bir ay kadar önce karımla ilişkileri bitti. Bense onunla görüşmeye devam ettim ve onun ölmesi gerektiğini düşünmemin yalnızca karımla yatmasıyla ilgili olup olmadığını anlamak istedim. Gördüm ki, hikâyenin yalnızca sizin karınızla ilgili kısmını bilseydim de yine aynı şekilde düşünecektim. Evet dostum, işte böyle! ” Kısa bir suskunluktan sonra ekledi: “Söylemeye gerek yok değil mi, burada konuştuklarımız tümüyle burada kalmalı.&nbsp;Her şey aramızda!”</p>

  <p style="text-align: justify;">Anlattıklarını dinlerken donakalmıştım. Ciğerlerimdeki sıkışma ve kalbimdeki çarpıntı beni yerimden fırlatacak gibiydi, ama değil hareket etmek, konuşamadım bile. Karımın, yalnızlığa adım atmamak için yokluğunda eve erken&nbsp;gitmek istemediğim, dalgalı upuzun saçlarını kucağıma yayıp okşadığım güzel karımın bu hikâyeye girmiş olması beni allak bullak etmişti. Belki hikâyeyi şimdi öğreniyor değildim, belki gözüme, kulağıma çarpan bazı şeyler vardı,&nbsp;kuşku uyandıracak bazı tuhaflıklardan zaten haberdardım.&nbsp;Ama hikâyeyi başkasından, ötekinden dinlemek tam anlamıyla yıkıcıydı. Siyah takım elbiseli, tabancalı, konuşkan&nbsp;yabancı kendisine ilişkin bir hikâye anlatmaya başlamış,&nbsp;benim hikâyemi bitirmişti.</p>

  <p style="text-align: justify;">Yerinden doğruldu, “Tuvalete giderken bunları bırakıyorduk değil mi?” diyerek göz kırptı ve tabancasını hâlâ masada duran cep telefonumun yanına bırakıp koridora&nbsp;yöneldi. Bir süre odada yalnız oturdum. Kapı çaldı, gidip&nbsp;açtım, vakit artık iyice geç olduğundan Nedim evine gitmiş, Metin yalnız gelmişti. “Kusura bakmayın,” dedi,&nbsp;“mesleğin cilveleri bunlar ne yapalım”. İçeri girdi, koltuğa&nbsp;kendini bıraktı. Masada duran tabancayı aldım, ilk ortaya&nbsp;çıkışında tüm korkumu ve sıkıntımı emmiş olan silah, hikâyenin bitiminde de bütün öfkemi, kızgınlığımı soğurmuştu. Korkumu, sıkıntımı, öfkemi, kızgınlığımı Metin’e doğrulttum; o, şaşkınlıkla “Ne yapıyorsun?” diye sorarken&nbsp;üzerine iki el ateş ettim. Civardan birkaç pencere açıldı,&nbsp;merakla sağa sola bakınan insanlar ve onları içeri çekiştirenler oldu, sonra pencereler yine kapandı. Sedat Bey oda kapısında belirdi, “Vakit hayli ilerledi,” dedi, “sizi evinize&nbsp;bırakayım artık isterseniz.” Olur, anlamında başımı salladım, evden çıkarken -öldürme olayını değil konuştuklarımızı düşünerek- “Evet,” dedim, “her şey aramızda!”</p>

  <p style="text-align: justify;"></p>
</body>
</html>
