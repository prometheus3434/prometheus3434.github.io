<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title></title>
  <link href="../Styles/main.css" rel="stylesheet" type="text/css" />
</head>

<body>
  <h1 style="text-align: right;"><a id="bookmark0"></a><span style="font-weight:bold;">cinayet mahalli</span></h1>

  <h2 id="sigil_toc_id_11" style="text-align: right;"><a id="bookmark1"></a><span style="font-weight:bold;">Rıza Kıraç</span></h2>

  <div>
    <span style="font-weight:bold;"><br /></span>
  </div>

  <p style="text-align: justify;">Hep oraya dönüyorum, o sokağın başına, ellerimi dizlerimin arasına sıkıştırıp oturuyorum oraya, yaşayan bir insanken, vücudumu son kez bıraktığım kaldırıma bakıyorum.</p>

  <p style="text-align: justify;">Ben çok öldüm, ama böyle ölmedim, bilseydim daha önceden böyle ölmeyi denerdim. Bunun bir olgunluk olduğunu düşünmeye başladığımdan beri, kendimi sınır tanımayan, çok bilmiş biri olarak tanıtıyorum diğer ölü insanlara.</p>

  <p style="text-align: justify;">Uzun yolculuklara çıkma isteğimi bastırdığımdan mı, yoksa insanlara hep yalan söyleyerek yaşamın çekilmezliğini, şirin aldatmacalarla süslemeye çalıştığımdan mı, bilmiyorum, artık kendimi çok mutlu hissediyorum. Ama ben&nbsp;öldüm, bunu da çok iyi biliyorum. O yüzden geliyorum buraya; ölümün, aslmda durmadan yaşanılan bir şey olduğunu kendime kanıtlamak için. Erkeksi bir yalnızlıkla yaşamak istemediğim için, ellerimin, gözlerimin, duygularımın&nbsp;aslında birer masumiyet timsali olarak hayatta kalmayacağını bildiğim için, beni bırakıp gidenlerin haklı olduklarını&nbsp;gördüğüm için, cesedimin başında ölümüme ağıt okumuyorum.</p>

  <p style="text-align: justify;">İyi şeyler yaptığım günleri hatırlıyorum, onlar beni ölüme bağlıyor.</p>

  <p style="text-align: justify;">Derin nefes almaya çalışıyorum, buna ihtiyacım olmadığını bile bile, ama bu öyle bir alışkanlık ki; önüne geçemiyor, nefes alırken gülümsüyorsunuz. Bir yandan da bir daha böyle salaklıklar yapmam diye, söyleniyorsunuz. Yine de, söyler misiniz bana, kim kendi cesedinin yanı başında derin nefes almak istemez?</p>

  <p style="text-align: justify;">Sadece polisler duyarsız kalır buna, ha, bir de adli tıptan gelenler, yani bu sahneler olsa olsa kötü polisiye filmlerinde olur; adam elindeki sosisliyi yerken, ağzının kenarından mayonez, ketçap akmasına aldırmadan, “Bana kalırsa intihar etmiş,” der.</p>

  <p style="text-align: justify;">Evet, intihar ettim, oh canıma değsin.</p>

  <p style="text-align: justify;">Sen bunu yapabilecek kadar cesaretli misin?</p>

  <p style="text-align: justify;">Yoksa iş olsun diye, bu diyaloğu söyleten yazarm, sana “cool” bir hava verdiğini mi sanıyorsun?</p>

  <p style="text-align: justify;">Ben ölümü seçtim, size, yaşamın verdiği nimetlere sırtımı çevirip, ölümümü polisiye bir vakaymış gibi tasarladım.</p>

  <p style="text-align: justify;">Aslına bakarsanız bütün “tasarlanmışlığına” rağmen intiharımın geçerli bir nedeni yoktu, öylesine doğal bir&nbsp;ölümdü işte. Bir sabah daha yataktayken, uzun süredir annemin mezarını ziyarete gitmediğimi hatırladım. Onun ölümüyle, hayatımdan eksilenlerin hesabını yapmayalı yıllar&nbsp;olmuştu. Kendi kendime kızdım. Tıraş olup giyindim. İşe&nbsp;gittim, öğleden sonra sevgilimi arayıp akşamki randevumuzu iptal ettim. “İyi misin hayatım,” diye sordu, niye kötü&nbsp;olacaktım ki, elbette iyiydim.</p>

  <p style="text-align: justify;">Canım yaşamak istemiyordu, ne nihilistim ne de varoluşsal sorunlarla boğuşuyorum, sadece bu işlerden sıkıldım, hani derler ya; yaşarken ölmek! Durmaksızın öldüğümüzün farkında mısınız? Ben, buna bir son vermek istedim. Kati ve sorunsuz bir çözüm; alıp başını gitmek gibi. Ancak o zaman hesaplamadığım bir şey vardı; meğer insan&nbsp;öldükten sonra, hep öldüğü mekâna geri dönmek istermiş,&nbsp;bunun böyle olduğunu bilseydim, oturup uzun uzun nerede ölmek istediğimi düşünürdüm herhalde, hoş, bir süre&nbsp;sonra bu konuda bir karar veremeyecek, bu arada ölme&nbsp;fikri de güme gidecekti ya, neyse böyle daha iyi olmuş!</p>

  <p style="text-align: justify;">Gerçekten de, insanların kimi şeyleri bilmemesinde hayır varmış.</p>

  <p style="text-align: justify;">Ancak, bildiklerim için hiçbir zaman pişmanlık duymadım, aşkı bildim, aldatmayı, aldanmayı, sevgiye karşılık alamamayı, içmeyi bildim, acı çekmeyi, kirpiklerimin kederden dökülmesini, sevdiğim kızın başka erkeklerin koynuna girmesini, parasızlığı, varsıllığı da bildim, hep uçlarda gezinecek değilim ya, çelişkiyi bildim ki; en çok onu sevdim, az önce yaptığım şeyi, söylediğim sözcüğü yadsıdım,&nbsp;benim içimde başka birinin gezindiğini bild'm, onun benden daha zeki, acımasız, gözü kara olduğunu bildim, sevişmeyi bildim, zevkin ve acının aynı potada eridiğini bildim,&nbsp;kadınların erkeklerden tek farkının onların sevmeyi bizden&nbsp;daha iyi bildiğini bildim, ama bunu bilmezden geldim,&nbsp;adam öldürmenin öyle korkulacak bir şey olmadığını, ruhların insanların rüyalarını kâbusa çevirmeyeceğini, insanın&nbsp;bütün varlıklardaki enerjiyi emebilecek kadar acımasız ve&nbsp;cüretkâr olduğunu bildim, hepsine kendimi verdim, bir daha geri almamacasma, hiçbir zaman verdiklerimin hesabını&nbsp;tutmadım.</p>

  <p style="text-align: justify;">Kendi kendimi öldürdüğümü kimseler bilemedi, hattâ ağzının kenarında ketçap, mayonez olan polis bile. Cenaze&nbsp;namazımda hoca “Hakkınızı helal edin,” dediğinde, o bir&nbsp;avuç insanla birlikte “Helal olsun” diye bağırdım. Üç kere,&nbsp;biri bana haklan geçenler için, biri haklarını yediğim insanlar için, biri de beni öldüren bencilliğim için.</p>

  <p style="text-align: justify;">Şimdi buradayım, her zaman ki gibi cesedimin başında, ellerim dizlerimin arasında yeni bir ben olmayı bekliyorum, daha acınası bir halim varmış gibi durup kendimi&nbsp;kendime açındırıyorum.</p>

  <p style="text-align: justify;">Hep buraya dönüyorum, cinayet mahallindeki cesedimin başına.</p>

  <p style="text-align: justify;">Kendi kendime şarkılar mırıldanıyorum, hayattayken de yapardım böyle şeyler, etrafımda kimseler yokmuş gibi&nbsp;bağıra çağıra şarkı söylerdim. İçimdeki nedensiz sıkıntının&nbsp;canına ot tıkamak isterdim aslında. Oysa, herkes şımardığımı sanırdı, hiç şımaramadım, yani istediğim gibi şımaramadım! Yani, biraz ölümlülerin ölüm korkusu karşısında&nbsp;salavat getirmesi gibi bir şeydi bu, kimseler anlamadı.</p>

  <p style="text-align: justify;">Sonra, bu köşe başını seçtim kendime, burada öleceğimi bilmeden uzun bir süre buraya gelip gittim, karşı kaldırımı seyrettim, yoldan geçen araçların içindeki güzel kadınlan izledim, bazıları bana baktı, hattâ birisi göz bile kırptı, görmezden geldim, sanki kısa bir süre içinde öleceğimi bi-liyormuşum gibi. Ölümün zehrini etrafa yaymamın ne anlamı vardı ki.</p>

  <p style="text-align: justify;">Bu köşe başı, hep burada duracakmış gibi geldi bana, ben de burada bekleyebilirdim. Kurbanını takip eden kiralık katil gibi.</p>

  <p style="text-align: justify;">Nefesimi tuttum, gözlerimi yumdum, cinayet mahalin-de hiçbir delil bırakmamalıydım, sesimin, soluğumun sindiği her yerde yeni bir hayat kurabileceğimi biliyordum.</p>

  <p style="text-align: justify;">“Bence,” dedi bir ses, “bugün ölmek için çok erken, yarın yine gel, etrafa bir bak, kendini iyice hazırla.”</p>

  <p style="text-align: justify;">“Hayır,” dedim, “bu köşe başına daha önceden de geldim, burayı tanıyorum, ölmek için güzel bir yer.</p>

  <p style="text-align: justify;">Yeniden, nefesimi tuttum, gözlerimi yumdum.</p>

  <p style="text-align: justify;">Sevdiğim kadınlar geldi aklıma. Hepsini sevdim.</p>

  <p style="text-align: justify;">Onlara borçluyum, haklarını helal etsinler.</p>

  <p style="text-align: justify;">Sonra öldüm. Gözlerim, dudaklarım sımsıkı yumulu kaldı, bedenim kendine has bir gürültüyle yere düştü, etraftan geçen ayakların kısa bir an yanımda durup sonra hızla&nbsp;ilerlediğini bütün duyularım hissetti, bedenim katılaştıkça&nbsp;etrafımdaki seslerinde silikleştiğini fark ettim. Ölmeden&nbsp;yapmam gereken bazı şeyler olduğu geldi aklıma, onları yapsaydım keşke, ama artık dönmek olmazdı, yapamazdım, ölme eyleminin, yapmam gereken işlerden daha önemli olduğuna karar vermiş olmalıydım ya da geri dönmek için iyice geç kalmıştım, burası biraz bulanık, tam hatırlamıyorum, sessizce öldüm, etrafımdaki onca gürültüye&nbsp;rağmen, sessizce ruhumu çektim o bedenden.</p>

  <div>
    <p style="text-align: justify;">Ellerime bir kuş konmuş gibi hissettim, yumuşak, sıcak, tedirgin, gözleri hep bulutlarda, ama kendi isteğiyle gelmiş&nbsp;yanıma.</p>

    <p style="text-align: justify;">“Gaganı yaklaştır,” dedim, “az önce öldüm.”</p>

    <p style="text-align: justify;">Yaklaştırdı gagasını, öpüştük.</p>

    <p style="text-align: justify;">“Ne tarafa?” diye sordum.</p>

    <p style="text-align: justify;">“İstediğin yere,” dedi.</p>

    <p style="text-align: justify;">“Sen yol göster ben ardmdayım,” dedim.</p>

    <p style="text-align: justify;">Sonra pırrr etti.</p>
  </div>
</body>
</html>
