<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title></title>
  <link href="../Styles/main.css" rel="stylesheet" type="text/css" />
</head>

<body>
  <h1 style="text-align: right;"><a id="bookmark0"></a><span style="font-weight:bold;">bir sevgili için</span></h1>

  <h2 id="sigil_toc_id_6" style="text-align: right;"><a id="bookmark1"></a><span style="font-weight:bold;">Giovanni Scognamillo</span></h2>

  <div>
    <span style="font-weight:bold;"><br /></span>
  </div>

  <p style="text-align: justify;">Cereyan birden kesildiğinden mum yakmak zorunda kaldım. Sorun değil, evde her zaman mum bulundururum her boydan ve her renkten. Ama, tercihen, siyah ve kırmızı.&nbsp;Her zaman cereyan kesintilerini düşündüğüm için değil,&nbsp;mum ışığından pek çok hoşlandığım için, beni romantik bir&nbsp;havaya soktuğu için.</p>

  <p style="text-align: justify;">Yatak odasına geçtim, orada da iki büyük kırmızı mum yaktım. O yatağa uzanmış yatıyor, huzur içinde ve hareketsiz. Öyle sanıyorum ki elektrik ışığı ona fazla sert geliyor,&nbsp;mum ışığı ise güzelliğine daha uygun, yüz hatlarını daha da&nbsp;yumuşatıyor.</p>

  <p style="text-align: justify;">Çıplak yatıyor siyah çarşafın üzerinde. Çıplaklığını hep seyretmek istiyorum. Mümkün olsaydı yatağın yanı başından ayrılmaz, belki yanma uzanıp hep bakardım, korkunç&nbsp;bir uyumsuzluk içinde.</p>

  <p style="text-align: justify;">Yanında fazla duramam, yapılacak işlerim var. Zaten bana ihtiyacı da yok. Öyle yatıyor, huzurlu ve sakin. Giysilerini bir koltuğa koydum, onları daha sonra gözden geçirmeliyim, benden ayrıldığında onları giymesi gerekiyor, öyle değil mi? Herhalde, herhalde.</p>

  <p style="text-align: justify;">Yazı masamın başına döndüm. Etraf karanlık, fakat dizdiğim üç mumun ışığı yapmak istediklerim için yeterli.&nbsp;Bazı şeyleri yazmam gerekiyor, açıklamalar gibi. Değil, savunma değil. Hem neyin savunması? Herhangi bir suç işlemiş değilim, elimden de herhangi bir kaza çıkmış değil ve&nbsp;niyetim hiçbir zaman kötü olmadı.</p>

  <p style="text-align: justify;">Ona karşı nasıl kötü niyetler besleyebilirim ki? Melekleri, din kitaplarının sözünü ettiği melekleri ya da hurileri hiç görmedim -hem bu dünyada nasıl görebilirdim ki?- ama onu gördükten sonra bir meleğin neye benzeyebileceğim anladım. Anladım ve bir meleğin güzelliğini yaşadım doya doya, bir meleğin güzelliğini içtim yudum yudum. Bir&nbsp;meleğin ya da bir dişi şeytanın. Ama şeytanlar da eski melekler değil mi yoksa?</p>

  <p style="text-align: justify;">Aradan günler geçtiği için, yüzüne başka ifadeler geldiği için belki bugün güzelliği birazcık solmuştur. Ama sadece biraz, biraz. Hem o mumların sıcak ışığı altında her tarafı öyle bir pembeleşti ki. Geldiğinde ham bir meyve idi, şimdi ise olgunlaştı, tümden olgunlaştı.</p>

  <p style="text-align: justify;">Bunları yazarken yeniden yatak odasına dönmek, yatağın ucuna oturup ona bakmak geliyor içimden. Hayır, benden onu tarif etmemi bekliyorsanız -üstelik o çırılçıplak hali ile- çok ve boşuna beklersiniz. Mahremiyet denilen bir&nbsp;şey vardır, bilmez misiniz?</p>

  <p style="text-align: justify;">Aslında odaya dönmem gerekiyor, o koltuğa yerleştiğim giysilerine bir göz atmam gerekiyor. Fazla bir şey değil, bu&nbsp;sıcak yaz günlerinde kızlar ne giyerler ki? Kısa bir etek -bazen de öylesine kısa ki insan utanıyor, giyen değil de bakan&nbsp;utanıyor- askılı ve göbeği açık bırakan bir çeşit gömlek&nbsp;(büstiyer derler ya da ona benzer bir şey) ve ufacık, çoğu&nbsp;kez saydam bir külot. İşte bunları gözden geçirmem gerekiyor bir-iki yırtığı onarmak, birkaç lekeyi silmek için. Yetiyor mu?</p>

  <p style="text-align: justify;">Yetmiyor, onun da bakıma ihtiyacı var. Bir leğene sabunlu su doldurup bir yumuşak sünger ile onu silmem de gerekli. Aslında pek bir zarar vermek istememiştim ama sonunda galiba verdim, istemeden, niyetlenmeden.</p>

  <p style="text-align: justify;">Benim niyetim yalnızca onunla tanışmaktı, onunla sohbet etmek, gözlerine bakmak, dudaklarının tadını düşlemek, ince vücudunun hatlarını belleğime kazımak idi. Bunu bile istemedi, ama istemediğine sonradan karar verdi.</p>

  <p style="text-align: justify;">Anlıyorum ve hak veriyorum. Hava gerçekten çok sıcaktı ve cam serin bir şeyler içmek istiyordu, nezih bir yerde, ama parası, yeterli parası yoktu. Bir süre peşinden gittim, fazla dikkat çekmemeye çalışarak. O beni çoktan fark etmişti ve bir vitrinin önünde durdu, üstelik kadın çamaşırları sergileyen bir vitrinin önünde. Bu bir çeşit davet miydi? Ben öyle algıladım.</p>

  <p style="text-align: justify;">Yanına gittim, durdum. Yüzünü bana çevirdi ve gülümsedi. Gerçekten çok genç ve çok tatlıydı. Dayanılmaz bir şeydi!</p>

  <p style="text-align: justify;">Yürüdük, konuştuk. Taksim meydanına vardık, The Marmara’yı önerdi hiç gitmediğim, hoşlanmadığım kalabalık bir yer.</p>

  <p style="text-align: justify;">Oturduk. O çok rahattı, espriler yapıyor, bol bol gülüyor, bana doğru eğiliyordu. Kocama . bir dondurma yedi, bol çikolatalı. Ben bir buzlu Coca Cola ile yetindim. Bir saat kadar oturduk, sonra o kalkmak istedi, bir arkadaşı ile&nbsp;buluşup Anadolu yakasına geçecekti. Nasılsa bir-iki gün&nbsp;sonra görüşecektik, öyle değil mi?</p>

  <p style="text-align: justify;">Evet, evet, ama ben gitmesini istemiyordum, beni terk etmesini istemiyordum, ona ihtiyacım vardı hem de büyük,&nbsp;kavurucu bir ihtiyaç. Fazla konuşkan değilim ama öyle diller döktüm ki sonuçta evime kadar gelmeyi kabul etti.&nbsp;Maksat ziyaret ya da sohbet değildi, ona biraz borç para&nbsp;verecekmişim hemen ertesi gün ödenmek üzere.</p>

  <p style="text-align: justify;">Yanlış anlamanızı istemiyorum, o bir küçük fahişe değildi. O çok genç, çok deneyimsiz ve bir o kadar kendini kurnaz sayan biriydi. Bilemiyorum, belki macera peşindeydi. Ama benimle bir macera mı?</p>

  <p style="text-align: justify;">Evde oturmak istemedi, rahatsız oldu, bir şeyler içmeye yanaşmadı, borç vereceğim 50 milyonu alıp hemen gidecekti, geç kalmıştı zaten.</p>

  <p style="text-align: justify;">Gözlerinin koyu kahverengi olduğunu söylemedim galiba, at kuyruğu şeklinde bağladığı saçları da simsiyah ve ince beline kadar uzanıyordu. İnceydi, ince kolları, ince bacakları, ufacık ama utanmaz göğüsleri vardı.</p>

  <p style="text-align: justify;">Yanlışı o yaptı, ben değil. O beni tahrik etti, ben değil. Doğrudur, insan kendini biliyorsa bir melek-şeytana saldırmaz, tecavüz etmeye kalkmaz. Kendimi bilemedim, ama&nbsp;suç sadece onda.</p>

  <p style="text-align: justify;">Evet, boğuştuk, evet, giysilerini yırttım, zorla öptüm, zorla okşadım. Bazı şeyleri söylememiş olsaydı eminim daha ileriye gidemeyecektim. Ama gittim, onun yüzünden,&nbsp;onun tahrikiyle.</p>

  <p style="text-align: justify;">Yatak odasına döndüm, sabunlu su ile dolu leğen ve yumuşak sünger ile. Yıkadım onu, lekeleri sildim, giysilerini onardım kendimce ve giydirdim, bir koltuğa oturttum. Bana bakıyor cansız gözleriyle, beni suçluyor.</p>

  <p style="text-align: justify;">Kabul etmiyorum, her şey ondan çıktı, söylediği şeylerden çıktı. Benim kesinlikle böyle bir niyetim yoktu.</p>

  <p style="text-align: justify;">Yoktu böyle bir niyetim. Keşke bana “pis topal” gibi şeyler söylemeseydi.</p>

  <p style="text-align: justify;">Yazık oldu, çok genç ve güzeldi. Ve bir o kadar suçlu. Yazık oldu.</p>

  <p style="text-align: justify;"></p>
</body>
</html>
