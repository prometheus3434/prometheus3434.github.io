<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title></title>
  <link href="../Styles/main.css" rel="stylesheet" type="text/css" />
</head>

<body>
  <h1 style="text-align: right;"><span style="font-weight: bold;">lacivert elbise</span><br /></h1>

  <h2 id="sigil_toc_id_13" style="text-align: right;"><a id="bookmark3"></a><span style="font-weight:bold;">Türker Erşen</span></h2>

  <div>
    <span style="font-weight:bold;"><br /></span>
  </div>

  <p style="text-align: justify;">Fiziksel güç bakımından avantaj bendeydi, onu kolayca haklayabilirdim. Ama aksilikleri her zaman göz önünde&nbsp;bulundurmalı insan: Hassas yerlere yenen bir darbe, beklenmedik bir yaralanma ya da dengenin ansızın bozuluvermesi. O zaman elimden kurtulur yaygaraya başlardı, bir yığın dert açılırdı başıma. İşi bir anda, o ne olduğunu anlamadan bitirmeliydim.</p>

  <p style="text-align: justify;">Üzerinde lacivert bir elbise vardı, hareket ettikçe odaya güzel kokular saçıyordu. Pencere kenarına dizdiğim çiçekleri inceliyordu sessizce. Roldü bu, aslında ilk adımı atmamı, mesela elimi elbisesinin içine sokmamı bekliyordu. Bir&nbsp;an “Belki de öyle yapmalıyım,” diye düşündüm, ama hemen vazgeçtim. Bu kadar uygun şartları bir daha yakalayamazdım. Silah kullanırsam riski sıfırlamış olurdum, ama&nbsp;ateş açmak yoktu, kural böyleydi. “Çiçeklerin ne güzel,”&nbsp;dedi. “Evin içinde yaşayan bir şeylerin olması hoşuma gidiyor” dedim.</p>

  <p style="text-align: justify;">Ona doğru yürüdüm ve bir adım arkasında durdum.</p>

  <p style="text-align: justify;">Bana dönmedi, bekliyordu. Gülümsediğini görebiliyordum cama yansıyan yüzünden. Bu ilk olacaktı, heyecanlıydım.</p>

  <p style="text-align: justify;">İleride her ayrıntıyı hatırlayabilmek için yaptıklarımı hafızama iyice kazımak istiyordum. Ağır davrandım bu yüzden. Kazağımı sıyırıp silahı kemerimden çektim. Kabzayı kafasına vurdum. Sert bir ses çıktı, kız sendeledi ama düşmedi. Bunu beklemiyordum doğrusu. Küçük bir çığlık attı&nbsp;sadece, elini darbeyi yediği yere götürüp bana döndü. Gözlerini kocaman açmıştı, benden beklediği davranış bu değildi kuşkusuz. Acıdım ona, ama açıklama yapacak zamanım yoktu. Onun da dinleyecek durumu.</p>

  <p style="text-align: justify;">İkinci darbeyi daha hızlı indirdim. Alnıyla saçlı derinin birleştiği çizgiye. Bu kez daha sert bir ses çıktı ve lacivert elbiseli kız yığıldı. Üzerine eğilip dikkatle baktım. Sanki uyuyordu, ağzı biraz kasılmıştı sadece. Kafası kanıyordu, halının üzerinde koyu renk bir leke büyümeye başladı. Silahı&nbsp;sehpaya bıraktım. Kızı kucaklayıp banyoya götürdüm ve&nbsp;küvete yatırdım. Gözleri hafifçe açıktı. Tamamen ölmüş&nbsp;müydü, bir şeyler görüyor muydu? Ölmek ne kadar zaman&nbsp;alıyordu acaba?</p>

  <p style="text-align: justify;">Banyoda bir bez ıslattım ve salona döndüm. Lekeyi silmeye başladım ama çıkmıyordu. Vazgeçip oturdum. Ev her zamanki gibiydi, kızın havada kokusu ve halıda bir at kafasına benzeyen lekesi vardı sadece. Biraz önce yaptığım işi&nbsp;düşündüm. İçimde giderek şişen bir balon varmış da beni&nbsp;genişletiyormuş gibi hissettim o zaman. Başarmıştım işte.&nbsp;Telefona koştum ve aceleyle tuşladım.</p>

  <p style="text-align: justify;">“Okan. Yaptım.”</p>

  <p style="text-align: justify;">“Bir aksilik çıktı mı?”</p>

  <p style="text-align: justify;">“Hayır, her şey çok iyiydi."</p>

  <p style="text-align: justify;">“Neyle yaptın?”</p>

  <p style="text-align: justify;">“Silahın kabzasıyla kafasına vurdum. Ateş etmedim ama. Sen yaptın mı?”</p>

  <p style="text-align: justify;">“Evet, dün akşam.”</p>

  <p style="text-align: justify;">“Altıda görüşürüz.”</p>

  <p style="text-align: justify;">İçim içime sığmıyordu, kapalı yerde kalıp coşkumu ziyan etmek istemedim. Eylemim beni yeniden tanımlıyordu ve bu yeni “ben”i sınamak istiyordum. Dışarı attım kendimi, kalabalık yerlere gittim. Caddelerde yürüdüm, duraklardan geçtim, vitrinleri izleyenlere karıştım. Kayıp gittim&nbsp;insanların arasından. Bana bakıyorlarmış hissine kapılmadan, adımlarım karışmadan. Kimse “seni ezerim” yüzü taşımıyordu artık, çocuklar beni birbirine göstermiyordu.&nbsp;Dünya üzerinde bana ait olan yeri sahiplenebilme gücünü&nbsp;gösterebilmiştim işte. Ben vardım, maçı bir bir yapmıştım.</p>

  <p style="text-align: justify;">Ölüm kendini vermişti bana. En büyük sırdı o ve ben onu önümde pırıl pırıl, bir atın gözleri gibi ışıldarken görmüştüm. Artık dünya daha güvenli bir yerdi benim için, artık&nbsp;bir şey olmasını beklemek yoktu. Binlerce kısa ve mutsuz&nbsp;hayatın arasında saatlerce bunları düşünerek dolandım.</p>

  <p style="text-align: justify;">Altıda buluşma yerindeydim. Okan benden önce gelmişti. Hemen sorular sormaya başladı.</p>

  <p style="text-align: justify;">“Nerede tanışmıştın onunla?”</p>

  <p style="text-align: justify;">“Önceden tanıyordum, benden hoşlanmıştı galiba. Bu öğlen bana gelmesi için sözleşmiştik. Dar bir şeyler giymişti, güzel görünüyordu. Dokunsam sıcak ve yumuşacık olacaktı.”</p>

  <p style="text-align: justify;">“Dokundun mu?”</p>

  <p style="text-align: justify;">“Düşündüm, ama yapmadım. Seninki kimdi?”</p>

  <p style="text-align: justify;">“Karşı apartmandan bir çocuk. Babasını tanıyorum, altınlar içinde kıllı bir herif.”</p>

  <p style="text-align: justify;">“Çocuk nasıldı?”</p>

  <p style="text-align: justify;">“Bizden altı-yedi yaş küçük, bıyıkları yeni çıkmış, donuk, aptal gibi bir şey. Babasına benzemiyor. Adam oğlunu&nbsp;sevmiyordu muhakkak, onu yırtıcı bulmuyordu.”</p>

  <p style="text-align: justify;">“Nasıl öldürdün?”</p>

  <p style="text-align: justify;">“Zehirledim.”</p>

  <p style="text-align: justify;">İstemeden gülümsedim bunu duyunca. Okan fark etti, biraz bozuldu. Birini zehirlemek benim yöntemimle karşılaştırılınca çok ucuz kalıyordu, çok pasifti. Bu bir oyundu.</p>

  <p style="text-align: justify;">İki oyuncu, iki yer, iki cinayet. Ateş etmek yok. Yaratıcılığımızı, hünerimizi, cesaretimizi sürüyorduk masaya. Ve ben bir adım öndeydim. “İlk önce kim gösterecek,” diye&nbsp;sordu. “Ben” dedim.</p>

  <p style="text-align: justify;">Evime gittik. İçeri girer girmez Okan kızın yerini sordu, sabırsızlanıyordu. “Banyoda” dedim. İkramımın kalitesinden emindim ev sahibi olarak. Salona geçtim, topuğumun&nbsp;üzerinde dönerek evime şöyle bir baktım. Ne güzeldi. Derken Okan döndü.</p>

  <p style="text-align: justify;">“Kız yok.”</p>

  <p style="text-align: justify;">“Nasıl yani?”</p>

  <p style="text-align: justify;">“Gitmiş.”</p>

  <p style="text-align: justify;">Banyoya koştum. Küvette, uçtaki deliğe doğru ilerlerken yarı yolda pıhtılaşmış kan akışından başka bir şey yoktu. “Nasıl olur!” diye bağırdım. “Kim aldı onu?” Salona döndüm, sehpaya baktım. Silah yoktu. Evde iki çocuk olsa&nbsp;beni birbirlerine gösterirler miydi?</p>

  <p style="text-align: justify;">Okan da paniğe kapılmış görünüyordu ama bir sevinç, bir böbürlenme sızıyordu korkusundan. Bir an kızı mızı&nbsp;unuttum, onu çıplak ellerimle boğup boğamayacağımı sordum kendime. “Ulan aptal, aptal herif!” diye söyleniyordu.&nbsp;“İyice bakmadın mı? Bir cesetle bir diriyi nasıl ayıramaz insan?” Silahın kaybolduğunu söyleyemiyordum ona. Kafamın içinde renkler, şekiller, hareketler kaynaşıyordu. Lacivert elbiseli kız küvetin kenarına tutunarak kalkıyor, muhtemelen ağlıyor, ürkek ürkek yürüyor, elleriyle kafasını&nbsp;yokluyor, yarayı sarabileceği bir şeyler arayıp buluyor, salona geçiyor, silahı alıyor, çıkıyor... Tedavi olmaya bakacak, anlatacak... Kendimi küçücük, cansız bir şey gibi hissettim. Hareket edemeyen, rüzgârın uçurabileceği bir şey. Tüm bunların bir rüya olmasını, birinin beni uyandırmasını diledim. Birinin bir şey söylemesini.</p>

  <p style="text-align: justify;">“Hapı yuttun oğlum,” dedi Okan. Hayret etmiş gibi baktım ona ama aslında şaşırmamıştım. “Yuttum mu? Sen&nbsp;bir çocuğu öldürdün pis katil. Sen benden daha batıksın,&nbsp;yalnız gitmem, yalnız gitmem!” Karmakarışık cümleler çıkıyordu ağzımdan. Okan dinlemiyordu, gerçekten korkmaya başlamıştı bu kez. Kapıya yöneldi, giderse her şey&nbsp;hallolacaktı, öyle sanıyordu. Yalnız kalacaktım. Baba neredesin, silahım ben almıştım, özür dilerim, yine yerine koyacaktım, en kısa zamanda evimize geri taşınacaktım.</p>

  <p style="text-align: justify;">Koluna yapıştım. Sertçe itti beni, kapıyı açtı. Karşımıza lacivert elbiseli kız çıktı. Silahı iki eliyle kavramış, bize doğrultmuştu. Hâlâ “biz”dik ve silahta tek bir mermi vardı.</p>

  <p style="text-align: justify;">Kız gözlerini dikti bana. “Öldürecektin beni,” dedi. Geri çekildik. Kız içeri daldı, kapıyı kapadı. Kafasında&nbsp;komik bir sargı vardı, mor halkaların çevrelediği gözlerine&nbsp;kan oturmuştu, elbisesi buruş buruş olmuştu. Silah elinde&nbsp;zangırdadıkça ucundaki siyah delik daireler çiziyordu&nbsp;havada.</p>

  <p style="text-align: justify;">Okan’ı işaret ettim, “Onun fikriydi!” diye bağırdım. “Bir çocuğu öldürdü, evinde saklıyor, gözlerimle gördüm.”&nbsp;Okan gürledi: “Yalan, yalan, yalan, ben gidiyorum, görmedim.” Kızın dikkati Okan’a yöneldi bir-iki saniye için,&nbsp;sonra silahı tekrar bana doğrulttu. Bir pırıltı geçti gözümün&nbsp;önünden. Gözleri alev alev yanan bir at yemyeşil bir çayırda dörtnala koşuyordu.</p>

  <p style="text-align: justify;">“Hayır, yapamaz,” diye düşündüm. “İnsan öldürmek o kadar kolay mı?” Ben insandım, kolay ölmemeliydim.&nbsp;“Ateş edemez, emniyeti açmayı biliyor mu ki, birini vurmayı taşıyabilir mi, neden döndü, intikam bu kadar güçlü&nbsp;müdür, ya tetiği çekiverirse, tek mermi kimi bulacak?”&nbsp;Midem bulanmaya başladı, şakaklarım zonkluyordu.&nbsp;Okan kapıya atıldı. Sonra bir gürültü oldu.</p>

  <p style="text-align: justify;">Dizlerinin üzerine düştü Okan, mermi boynuna girmişti. Hırıltılar çıkarıyordu, hava kaçıran bir topa benziyordu. Bir şey söylemeye çalışıyormuş gibi geldi bana. Ne? Bir-iki&nbsp;kez daha çırpındı, sonra yüzükoyun düştü kaldı. İnliyordu.&nbsp;Ne hissetmeliydim, ne görmeliydim? Akılda kalıcı bir şey&nbsp;yoktu, ben yaşayacaktım.</p>

  <p style="text-align: justify;">Lacivert elbiseli kız yaptığının sonucu sanki çok farklı olmalıymış gibi korkmuştu. Yerinde sıçrayıp duruyordu,&nbsp;hıçkırıyordu, “yardım etmek" gibi bir şeyler mırıldandı.&nbsp;Usulca geçtim yanmdan, kapıyı açtım, çıktım, dışarıda&nbsp;birikmiş komşuların arasından geçtim, sokaktaydım. Kaldırımın kırmızı taşlarını yerlerinden oynatarak vitrinlere&nbsp;doğru koştum, koştum, koştum...</p>
</body>
</html>
