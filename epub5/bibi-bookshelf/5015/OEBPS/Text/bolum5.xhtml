<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title></title>
  <link href="../Styles/main.css" rel="stylesheet" type="text/css" />
</head>

<body>
  <h1 style="text-align: right;"><a id="bookmark0"></a><span style="font-weight:bold;">yürüyen merdiven</span></h1>

  <h2 id="sigil_toc_id_5" style="text-align: right;"><a id="bookmark1"></a><span style="font-weight:bold;">Esmahan Aykol</span></h2>

  <p style="text-align: right;"><span style="font-style:italic;">Ö’ye</span></p>

  <p style="text-align: justify;"><a id="bookmark2"></a><span style="font-weight:bold;">Birinci Gün</span></p>

  <p style="text-align: justify;">“Aslında bir planım var;” dedi. Para meselelerini konuşuyorlardı.</p>

  <p style="text-align: justify;">“Cukka bulmak için,” diye ekledi. Lahana dolmasının yanında verdikleri küçük havuçlarla oynuyordu Till o sırada. Neslihan'ın bu havuçları yiyip yemeyeceğini düşündü.</p>

  <p style="text-align: justify;">“Bu havuçları nasıl böyle küçültüyorlar? Gen teknolojisi ile mi dersin?”</p>

  <p style="text-align: justify;">Formika kaplı eflatun masanın üzerinden uzandı Harry.</p>

  <p style="text-align: justify;">“Bir planım var dedim sana.” Yo, bağırmamıştı. Tam aksine, fısıldıyordu hattâ.</p>

  <p style="text-align: justify;">“Eee?”</p>

  <p style="text-align: justify;">Harry yanıt vermedi.</p>

  <p style="text-align: justify;">Hiçbir şey olmamış gibi konuşmayı sürdürdü Till:</p>

  <p style="text-align: justify;">“Domuz eti yersem benimle öpüşmeyeceğini söyledi Nesli. Müslüman ya, günah ya domuz eti yemek Müslümanlarda; yiyen biriyle öpüşmek de günah olurmuş.” Nefesini burnuna doğru üfledi.</p>

  <p style="text-align: justify;">“Domuz mu kokuyorum şimdi? Anlar mı dersin domuz kıyması yediğimi? Bu dolmanın içindeki domuz kıymasıdır,&nbsp;değil mi?”</p>

  <p style="text-align: justify;">Yanındaki sandalyede duran sırt çantasını eline aldı Harry:,</p>

  <p style="text-align: justify;">“Git lan. Domuzuna da sokayım sana da.”</p>

  <p style="text-align: justify;">“Adileşme.” Kolunu havaya kaldırdı. Bir an kolu havada, durdu. Ağzını büzerek, “İyi. Anlat bakalım ne planın varmış?” dedi.</p>

  <p style="text-align: justify;">“Seninle iş miş yapılmaz.” Tepsisini aldı, yemekhane çıkışına doğru yürüdü Harry.</p>

  <p style="text-align: justify;"><a id="bookmark3"></a><span style="font-weight:bold;">İkinci Gün</span></p>

  <p style="text-align: justify;">Klasik. Çalan telefonun sesiyle uyandı Till. Saate bakmadan açmadı telefonu. Dijitaldi saat. 12:42’yi gösteriyordu dakikası dakikasına.</p>

  <p style="text-align: justify;">Neslihan'ın cıvıl cıvıl sesini duydu telefonda.</p>

  <p style="text-align: justify;">“Kuşum, sana da numara aldım. Tusma’dayım,” dedi.</p>

  <p style="text-align: justify;">Tusma, üniversitede öğrencilere iş bulan merkezin adıydı.</p>

  <p style="text-align: justify;">“Uyanır uyanmaz sigara mı yaktın?” dedi Nesli.</p>

  <p style="text-align: justify;">Çakmağın sesini duymuştu.</p>

  <p style="text-align: justify;">“Ha!?” diye bir ses çıkardı.</p>

  <p style="text-align: justify;">“Gelemem kuşum,” dedi sonra. “Yattığımda hava aydınlanmışa. Kalkıp da gelemem bu halde. Benim için aldığın numarayı birine ver.”</p>

  <p style="text-align: justify;">Otomattan numara alarak sıraya giriliyordu Tusma’da da. Tüm resmi dairelerde olduğu gibi.</p>

  <p style="text-align: justify;">“Sen dönüşte bana gel. Yatakta bekliyorum.”</p>

  <p style="text-align: justify;">Kıkır kıkır kıkırdadı Nesli.</p>

  <p style="text-align: justify;">“Bak, cepten arıyorum. Çok konuşamam. Mutlaka iş bulmam lazım diyen şendin.”</p>

  <p style="text-align: justify;">“İş bulmam lazım da bu sabah değil,” dedi Till.</p>

  <p style="text-align: justify;">“Sen bilirsin. Uyanınca cepten bir alo de.”</p>

  <p style="text-align: justify;">“Olur kuşum,” dedi.</p>

  <p style="text-align: justify;">29 metrekareydi evi. Tek odalı, sobalı. Mutfakla tuvalet iç içeydi. Lenaustrasse 7 numara. Altta, her yaştan Türk erkeklerinin gece yarılarına kadar iskambil oynadığı Cafe&nbsp;İstanbul, tam karşıda Hope Kilisesi’nin huzurevi vardı.</p>

  <p style="text-align: justify;">Kapanınca kanepe oluyordu yatağı. Bir de, pencerenin önünde duran çalışma masası vardı mobilya namına. Gerçek bir penceresi vardı evin. Dışarı bakınca yan binanın duvarından başka bir şey görünmüyordu gerçi. Eve ilk kez gelen herkes o meşhur hastane öyküsünü bilip bilmediğini sorardı.</p>

  <p style="text-align: justify;">“Oğlum Till, tam o öyküdeki gibi senin ev. Hani vardır ya, iki yatalak hasta, birinin yatağı pencerenin önündedir,&nbsp;durmadan dışarıda, çocuk bahçesinde olup bitenleri anlatır&nbsp;diğerine. Pencerenin önünde yatan hasta ölünce, diğeri&nbsp;onun yerine geçer, bir de bakar ki, pencere çocuk bahçesine falan değil, kelek bir duvara bakıyormuş. Herif uydurmuş bütün anlattıklarım. Sahi, kimin öyküsüydü bu?”</p>

  <p style="text-align: justify;">Zor kalktı yataktan. Bira almaya mutfağa gitti. İlk yudumda hıçkırık tuttu. Gidip yatağın üstüne oturdu. Buz gibiydi ev. Hıçkırığı geçsin diye nefes almadı bir müddet. Bir yudum daha bira içti. Yorganın altına girdi. Ayakları donmuştu. “Tuvalete gitmeliyim,” diye düşündü. Hıçkırığı geçmeden uyuyamazdı zaten. “Kömür almalı sobayı yakmak&nbsp;için. Hava kaç derecedir acaba?” Gene nefesini tuttu. Hıçkırık yüzünden. “Hıçkırığını sikeyim,” diye bağırdı. Aklına&nbsp;geldi o sırada. “Harry hayvanı... Ne planı ulan?” dedi uykuda konuşur gibi. Tuvalete gidemeden uykuya daldı.</p>

  <p style="text-align: justify;"><a id="bookmark4"></a><span style="font-weight:bold;">Üçüncü Gün</span></p>

  <p style="text-align: justify;">“Kız evlenmeden ailesinden ayrılamıyor oğlum: Türk ailesi. Hiç duymadın mı? Türk-a-i-le-si.”</p>

  <p style="text-align: justify;">“Bana ne lan, ne ailesiyse ailesi.”</p>

  <p style="text-align: justify;">“Bir planım var, dedin geçen gün yemekhanede.” Omzuna vurup itti Harry Till’i.</p>

  <p style="text-align: justify;">“Git lan başımdan, dingil.”</p>

  <p style="text-align: justify;">“Anlatsana planını.” Sakalları tam kaşınacak boya gelmişti. Çenesini havaya dikip boynunu kaşıdı.</p>

  <p style="text-align: justify;">“Ne planı diyordun?” diye tekrar sordu kaşınırken. Kolundan tutup çekti Harry. Metro istasyonuna doğru&nbsp;itekledi.</p>

  <p style="text-align: justify;"><a id="bookmark5"></a><span style="font-weight:bold;">Dördüncü Gün</span></p>

  <p style="text-align: justify;">12’de randevulaşmışlardı. Sokağın başındaki büfenin önünde. Bir kahve istedi Till. Harry yoktu daha ortada.&nbsp;Isınmak için olduğu yerde ayaklarını vurarak sigarasını&nbsp;sardı.</p>

  <p style="text-align: justify;">Kahveyi yarılamıştı Harry sırtına yumruk attığında.</p>

  <p style="text-align: justify;">“Geç kaldın,” dedi arkasını dönüp.</p>

  <p style="text-align: justify;">“Uyuyakalmışım. Saati duymadım.” Gerindi.</p>

  <p style="text-align: justify;">“Sigara var mı sende?”</p>

  <p style="text-align: justify;">“Yok, tütün var.” Cebinden çıkardığı tütünü ve sigara kâğıdını verdi.</p>

  <p style="text-align: justify;">“Bir kahve ısmarlasana bana.”</p>

  <p style="text-align: justify;">“Senin de isteklerin bitmiyor lan.” Güldü. Cebindeki bozuk paraları şıngırdatarak avuçladı. Bir 50 cent uzattı&nbsp;aralarından, iki tane de 10 cent.</p>

  <p style="text-align: justify;">“Yakında zengin olacağız oğlum. Bitti artık centleri hesaplamalar. Kahvenin en kralını gümüş fincandan içeceğiz.</p>

  <p style="text-align: justify;">Kahvesini yudumlayarak döndü Till’in yanma. Duvara dayanıp önlerinden geçen otomobillere baktılar.</p>

  <p style="text-align: justify;">“Ne yapacaksın parayla?” diye sordu Harry başını çevirmeden.</p>

  <p style="text-align: justify;">“Nesli’yle evleneceğim. Türkiye’ye tatile gitmek istiyor. Bir de Kanada’ya. Orda burda takılırız.”</p>

  <p style="text-align: justify;">“Anlattın mı lan yoksa Nesli’ye?” Montunun koluna yapışmıştı. Silkinip kurtuldu Till.</p>

  <p style="text-align: justify;">“Manyak mısın sen oğlum? Görmedim bile kızı. Gece evden çıkamıyor dedik ya sana.”</p>

  <p style="text-align: justify;">Harry güldü. “Ha... Türk ailesi meselesi.” Kalan kahveyi bir yudumda içip plastik bardağı buruşturdu.</p>

  <p style="text-align: justify;">“İçimizi ısıtacak bir şey mi içsek?”</p>

  <p style="text-align: justify;">“Ben istemem,” dedi Till. Biraz önce cebine koyduğu tütünü çıkarmıştı.</p>

  <p style="text-align: justify;">“Bir sigara da bana sarsana. Ben beceremiyorum.”</p>

  <p style="text-align: justify;">“Peki sen ne yapacaksın parayla?”</p>

  <p style="text-align: justify;">“Yaparız bir şeyler.”</p>

  <p style="text-align: justify;">“Söylesene adam gibi ne yapacağını.”</p>

  <p style="text-align: justify;">“Ben de sıcak bir yere gideceğim. Küba’ya belki.” Elini Till’in omuzuna koydu. “Sizinle Türkiye’ye gelirim.”</p>

  <p style="text-align: justify;">Otomobillere baktılar gene bir süre.</p>

  <p style="text-align: justify;">Sigarasını yere attı Harry. Ayakkabısının burnuyla ezdi.</p>

  <p style="text-align: justify;">“Hadi,” dedi. “Dalga geçmeyelim. Çalışmamız lazım.”</p>

  <p style="text-align: justify;">Yolda yürürken Till,</p>

  <p style="text-align: justify;">“Biliyor musun,” dedi. “Her allahın günü burdan geçiyorum da aklıma böyle bir şey gelmemişti.”</p>

  <p style="text-align: justify;">Eliyle kelini işaret ederek, “Eee oğlum, buna kafa derler,” dedi Harry.</p>

  <p style="text-align: justify;">Till’in evinin paralelindeki sokağa gelince durdular.</p>

  <p style="text-align: justify;">Meydana açılan sokağın başında karşılıklı iki banka vardı:</p>

  <p style="text-align: justify;">Berliner Volksbank ve Commerzbank.</p>

  <p style="text-align: justify;">“Hangisi?” diye sordu Till.</p>

  <p style="text-align: justify;">“Bilmem? Sence?” dedi Harry.</p>

  <p style="text-align: justify;">Berliner Volksbank’dan içeri girdiler.</p>

  <p style="text-align: justify;">Kalabalıktı. Kasanın önünde kuyrukta bekleyenlerin arasından geçip bankların birine oturdular Harry bacak&nbsp;bacak üstüne attı. Till, tütününü çıkardı, çalışanları seyrederken bir sigara sardı. Harry’ye uzattı,</p>

  <p style="text-align: justify;">“İstiyor musun? Dışarı çıkınca içmek için?”</p>

  <p style="text-align: justify;">“Ver,” dedi Harry.</p>

  <p style="text-align: justify;">Bir sigara daha sardı Till. Gene ellerine hiç bakmamıştı.</p>

  <p style="text-align: justify;">“Hadi kaçalım artık,” dedi tütününü cebine koyarken.</p>

  <p style="text-align: justify;">“Ne diyorsun?” diye sordu Till kapının önünde.</p>

  <p style="text-align: justify;">“Sigaraları içip bir de ötekine bakalım.” Başıyla, sokağın karşı köşesindeki Commerzbank’ı işaret etmişti.</p>

  <p style="text-align: justify;">“Dur oğlum iki dak’ka nefes alalım.”</p>

  <p style="text-align: justify;">“Kıvırırız bu işi değil mi lan?”</p>

  <p style="text-align: justify;">“Kıvırırız,” dedi inançla.</p>

  <p style="text-align: justify;">Sigarayı baş ve işaret parmağının arasında tutup orta parmağıyla ilerde bir noktaya fırlattı Harry.</p>

  <p style="text-align: justify;">“Hadi körükle sigaranı. Şu bankaya da bakalım.”</p>

  <p style="text-align: justify;">Harry’nin peşinden gitti Till.</p>

  <p style="text-align: justify;">Kasanın önünde bekleyen kalabalığın arasından geçtiler yine. Oturacak yer yoktu bu kez. Ayakta durup etrafa bakındılar.</p>

  <p style="text-align: justify;">“Bir şey mi aramıştınız?” dedi yanlarma gelen bir görevli. Üniformasızdı.</p>

  <p style="text-align: justify;">“Sıra çok uzunmuş, sonra geliriz,” dedi Harry. Dışarı çıktılar.</p>

  <p style="text-align: justify;"><a id="bookmark6"></a><span style="font-weight:bold;">Beşinci Gün</span></p>

  <p style="text-align: justify;">“Bankadan çıktıktan en fazla bir dakika sonra Hertie’nin içindesin.”</p>

  <p style="text-align: justify;">Hertie, alışveriş merkezinin adıydı.</p>

  <p style="text-align: justify;">“Koşmak yok. Karşıdan karşıya kırmızı ışıkta geçmek yok. Dikkat çekecek bir şey yapmak yok. Anladın mı lan&nbsp;dingil!?”</p>

  <p style="text-align: justify;">“Kes lan! Kel!”</p>

  <p style="text-align: justify;">“Yürüyen merdivenlerle aşağıya, yiyecek reyonuna ineceksin. Orası kalabalık zaten. Gene koşmak, panik yapmak yok. Metro durağıyla bağlantısı var o katın. Her gün yığınla insan ordan metroya biniyor. Sen de onlardan birisin. Sakinsin. İşten çıkmışsın, eve gidiyorsun herkes gibi.”</p>

  <p style="text-align: justify;">“Kes dedik ya oğlum.” Harry hiç istifini bozmadı. Devam etti anlatmaya.</p>

  <p style="text-align: justify;">“Amaa, sen metroya binmeyeceksin. Yürüyeceksin sakin sakin, metronun öbür kapısından, çıkıp yürüyerek benim eve gideceksin. Tamam mı? Evde buluşacağız. Dikkat çekmene imkân yok o insan kalabalığı içinde. Panik yapmazsan.”</p>

  <p style="text-align: justify;">“Tamam,” dedi Till. Ağır ağır başım salladı.</p>

  <p style="text-align: justify;">“Şimdi, gidip tüyme planının provasını yapalım.” Evden çıktılar.</p>

  <p style="text-align: justify;">Berliner Volksank'm önünde, dörtyol ağzındaki trafik ışıklarında durdular. Harry saatine bakıyordu. “Başla!” dedi.</p>

  <p style="text-align: justify;">Karşıya geçtiler. İkinci trafik ışıklarında gene durdular. Yeşil ışık yanar yanmaz, “Topukla!” dedi Harry. Alışveriş&nbsp;merkezinin Büyük camlı kapılarını itip ağır, sıcak havaya;&nbsp;içeriye girdiler. Önü çocuklarla dolu akvaryumun ve dev&nbsp;kafeslerin içinde oturan satılık papağanların arasından geçip yürüyen merdivenlere doğru ilerlediler.</p>

  <p style="text-align: justify;">“Merdivenden inerken üstünü değiştireceksin bir yandan, tamam mi? Beren kalacak yalnız. Onu, şapkayı takarken öbür merdivende çıkaracaksın.”</p>

  <p style="text-align: justify;">“Tamam,” dedi Till.</p>

  <p style="text-align: justify;">“Çıkarsana şimdi montu dingil!” diye bağırdı Harry.</p>

  <p style="text-align: justify;">Till fermuarını açtı, kollarını çekerek çıkardı montu üzerinden.</p>

  <p style="text-align: justify;">“Şimdi çantaya, benim deri ceketin ve şapkanın yanma koy montu.”</p>

  <p style="text-align: justify;">Harry’nin söylediklerini yaptı gene Till.</p>

  <p style="text-align: justify;">“Sakin sakin, ama hızlı. Panik yapacak bir durum yok, değil mi?”</p>

  <p style="text-align: justify;">“Yok,” dedi Till.</p>

  <p style="text-align: justify;">Aşağıya, yiyecek reyonuna inmişlerdi.</p>

  <p style="text-align: justify;">Şişte dönen kızarmış tavukların yanmdan geçtiler. Tütün dükkânının hemen yanında metroya inen yürüyen merdiveni gördüler.</p>

  <p style="text-align: justify;">“Deri ceketi çıkar çantadan şimdi,” dedi Harry merdivenden inerken.</p>

  <p style="text-align: justify;">Till, kendine en az iki beden büyük gelen ceketi giydi.</p>

  <p style="text-align: justify;">“Bereyi çıkarıp şapkayı da tak.”</p>

  <p style="text-align: justify;">Metro durağındaydılar. En kalabalık olduğu zamandı durağın.</p>

  <p style="text-align: justify;">“Şimdi burdan dümdüz yürüyorsun ve...”</p>

  <p style="text-align: justify;">Merdivenler...</p>

  <p style="text-align: justify;">Açık havaya çıktıklarında nefes nefeseydiler.</p>

  <p style="text-align: justify;">Harry, Till’in sırtına bir yumruk attı.</p>

  <p style="text-align: justify;">“Gel, bir bira içelim şurda.”</p>

  <p style="text-align: justify;">Ekmek arası döner yiyip bira içtiler.</p>

  <p style="text-align: justify;"><a id="bookmark7"></a><span style="font-weight:bold;">Altıncı Gün</span></p>

  <p style="text-align: justify;">Erken uyandı. Zaten bütün gece doğru dürüst uyuyamamıştı. Saat 10’du. Telefona sarıldı.</p>

  <p style="text-align: justify;">“Harry lan, mutlaka buluşmamız lazım.”</p>

  <p style="text-align: justify;">“Bugün olmaz. Yarın da olmaz. Bütün hafta sonu çalışıyorum.”</p>

  <p style="text-align: justify;">“Nerde çalışıyorsun?”</p>

  <p style="text-align: justify;">“N’oldu lan dingil? Ne var?”</p>

  <p style="text-align: justify;">“Nerde çalışıyorsun söylesene, oraya geleyim.” Telefonda soygun işini konuşmama kararı almışlardı.</p>

  <p style="text-align: justify;">“Cafe Villa’yı biliyor musun? Wienerstrasse’de, yüzme havuzunun karşısında.”</p>

  <p style="text-align: justify;">“Bilmiyorum, ama bulurum.”</p>

  <p style="text-align: justify;">“İyi, oranın mutfağındayım. 2’de gel. Geç kalma sakın.”’</p>

  <p style="text-align: justify;">“Gene bulaşık mı yıkıyorsun lan?”</p>

  <p style="text-align: justify;">“Sana ne lan dingil, ne yapıyorsam yapıyorum. Geç kalma.”</p>

  <p style="text-align: justify;">“İyi, kalmam. 2’de ordayım.”</p>

  <p style="text-align: justify;">Yataktan kalkınca, duvarda asılı termometreye baktı. 11 dereceyi gösteriyordu. Bir gün önce kömür almıştı allahtan. Sobayı yaktı.</p>

  <p style="text-align: justify;">Ne kahve ne de süt vardı evde. Buzdolabının kapısını tekmeledi sinirle. Odaya döndü.</p>

  <p style="text-align: justify;">“Nerdesin?” dedi azarlar gibi.</p>

  <p style="text-align: justify;">“Evdeyim kuşum,” dedi Nesli gene cıvıl cıvıl. “N’apacaksın bugün?” Gevşemişti kızm sesini duyunca.</p>

  <p style="text-align: justify;">“Seminer ödevimi vereceğim çarşamba günü Bayan Glum’a. Ödev yazıyorum.”</p>

  <p style="text-align: justify;">“Buluşalım mı?”</p>

  <p style="text-align: justify;">“Ne zaman?”</p>

  <p style="text-align: justify;">“Ne zaman?” diye Nesli’yi taklit etti.</p>

  <p style="text-align: justify;">“Şimdi,” dedi normal ses tonuyla. “Bana gel. Sobayı da yaktım.”</p>

  <p style="text-align: justify;">“Ödev yapıyorum dedim ya sana.”</p>

  <p style="text-align: justify;">“Ne zaman görüşeceğiz öyleyse?”</p>

  <p style="text-align: justify;">“Yarın.”</p>

  <p style="text-align: justify;">“Akşama kaçamaz mısın?”</p>

  <p style="text-align: justify;">“Akşamları olmaz dedim ya sana kaç kere.”</p>

  <p style="text-align: justify;">“İyi, yarın sabah gel öyleyse. Erken gel, olur mu?”</p>

  <p style="text-align: justify;">“Sen erken mi uyanacaksm ki?”</p>

  <p style="text-align: justify;">“10’da gel, tamam mı?”</p>

  <p style="text-align: justify;">“Tamam kuşum,” dedi Nesli.</p>

  <p style="text-align: justify;">Çalar saati 1:30’a kurup tekrar yatağın içine girdi. Sıkıntıdan uyuyakaldı çok geçmeden.</p>

  <p style="text-align: justify;">“Oğlum bu iş yaş,” dedi.</p>

  <p style="text-align: justify;">“Neden?”</p>

  <p style="text-align: justify;">“Alışveriş merkezinin her yerinde güvenlik kamerası vardır da ondan.”</p>

  <p style="text-align: justify;">“Vay vay vay! Neler de bilirmiş bizim dingil.” “Ciddiyim ben.”</p>

  <p style="text-align: justify;">“Ben de ciddiyim.” Gülüyordu bunu söylerken. Gülmeden çok anırmaya benziyordu ya çıkardığı ses, neyse. “Eeee?”</p>

  <p style="text-align: justify;">“Sen, üstünü neden yürüyen merdivenlerde değiştiriyorsun?”</p>

  <p style="text-align: justify;">“Bilmem?”</p>

  <p style="text-align: justify;">“Yürüyen merdivenleri izleyen kamera yok da ondan.” “Hm?”</p>

  <p style="text-align: justify;">“Yürüyen merdivenleri gözetlemiyorlar. Anladın mı, hıyar!”</p>

  <p style="text-align: justify;">Bir an ikisi de sustu.</p>

  <p style="text-align: justify;">“İyi de, sen nerden biliyorsun bunu?”</p>

  <p style="text-align: justify;">“Ben şimdi nerde çalışıyorum?”</p>

  <p style="text-align: justify;">“Cafe Villa’da,” dedi Till saf saf, önünde durdukları kafenin tabelasını okuyarak.</p>

  <p style="text-align: justify;">“Pekiii, burdan önce nerde çalışıyordum?”</p>

  <p style="text-align: justify;">Alnını buruşturdu Till,</p>

  <p style="text-align: justify;">“Ne alakası var şimdi?” dedi.</p>

  <p style="text-align: justify;">“Ben Hertie’nin lokantasında çalışmıyor muydum lan geçen sene?”</p>

  <p style="text-align: justify;">“Doğru Hertie’nin mutfağındaydın sen geçen sene,” dedi Till.</p>

  <p style="text-align: justify;">“Mutfak, güvenlik odasının hemen yanında değil miydi orda?”</p>

  <div>
    <p style="text-align: justify;">94</p>
  </div>

  <p style="text-align: justify;">“Bilmem. Ben nerden bileyim oğlum mutfağın nerde olduğunu.”</p>

  <p style="text-align: justify;">“Artık biliyorsun işte. Hertie’de güvenlik kameralarının izlendiği televizyonlar tam mutfağın yanındaydı. Bu ne demek?”</p>

  <p style="text-align: justify;">“Ne demek?”</p>

  <p style="text-align: justify;">“Ben işe ara verdiğimde, güvenlikçi arkadaşlarımın yanına gidiyordum demek.” Till’in yanağına bir şaplak atarken:</p>

  <p style="text-align: justify;">“N’aber lan dingil. Her şeyi düşünmüş mü babalık?” dedi.</p>

  <p style="text-align: justify;">“Siktir git lan,” dedi Till. Harry’nin elini itti.</p>

  <p style="text-align: justify;">“Baştan söyleseydin ya oğlum. Dün gece uykum kaçtı.”</p>

  <p style="text-align: justify;">“Bana müsaade. Bulaşıklarım bekliyor,” dedi Harry. El sallayarak uzaklaştı.</p>

  <p style="text-align: justify;"><span style="font-weight:bold;">Yedinci Gün</span></p>

  <p style="text-align: justify;">“Bir şey yok, gerginim sadece biraz,” dedi.</p>

  <p style="text-align: justify;">Neslihan saçlarını okşuyordu. Yüzünü karnına bastırdı kızın.</p>

  <p style="text-align: justify;">“Bir şey yok, gerginlikten,” dedi tekrar. “Hem, sen de her seferinde gelmiyorsun.”</p>

  <p style="text-align: justify;">“Öfff!” dedi Nesli. Kafasını itti Till'in.</p>

  <p style="text-align: justify;">“Tamam, tamam. Kızma bana kuşum.”</p>

  <p style="text-align: justify;">“Neden gerginmişsin bakalım.”</p>

  <p style="text-align: justify;">“Hiiç,” dedi. Harry’ye, kimseye söylemeyeceğine dair söz vermişti. Hem, kızın tepkisinden de çekiniyordu. “Bu&nbsp;sömestr hiçbir dersi veremiyorum ya, ondan”</p>

  <p style="text-align: justify;">“Kuşumun benden gizlisi saklısı yoktur değil mi?” Burnunu sıktı Till’in. “Yoktur değil mi?”</p>

  <p style="text-align: justify;">“Gündüzler torbaya mı girdi lan dingil. Bu saatte...” “Uyuyamadım oğlum.”</p>

  <p style="text-align: justify;">“Amma abarttın ulan. Topla kendini,” dedi Harry' telefonda.</p>

  <p style="text-align: justify;">“Ya işler yolunda gitmezse? Ne yapacağız o zaman?”</p>

  <p style="text-align: justify;">“Vazgeç sen bu işten ha? Ben başkasını bulurum.”</p>

  <p style="text-align: justify;">“Yok, öyle demek istemedim.”</p>

  <p style="text-align: justify;">“Öyleyse, beni aramayı kes. Perşembe gecesi görüşeceğiz dedik işte.”</p>

  <p style="text-align: justify;"><a id="bookmark8"></a><span style="font-weight:bold;">Sekizinci Gün&nbsp;</span></p>

  <div>
    <span style="font-weight:bold;">...</span>
  </div>

  <p style="text-align: justify;"><span style="font-weight:bold;">Dokuzuncu Gün</span></p>

  <p style="text-align: justify;">“Babam istemez kesin. Annemi razı ederim ama...”</p>

  <p style="text-align: justify;">“Baban niye istemesin?”</p>

  <p style="text-align: justify;">“Sen Müslüman değilsin ya, ondan.” Dudaklarını kemirdi. “Ama sünnet olursan.”</p>

  <p style="text-align: justify;">“Çüşş! Daha neler. Hem ben dinsizim.”</p>

  <p style="text-align: justify;">“Daha iyi ya. İki kere sevap kuşum.”</p>

  <p style="text-align: justify;"><a id="bookmark9"></a><span style="font-weight:bold;">Onuncu Gün&nbsp;</span></p>

  <p style="text-align: justify;"><span style="font-weight:bold;">...</span></p>

  <p style="text-align: justify;"><span style="font-weight:bold;">On Birinci Gün</span></p>

  <p style="text-align: justify;">“Metroda kamera kesin yoktur, değil mi?” dedi Till.</p>

  <p style="text-align: justify;">“Manyak mısın? O külüstür metroda ne kamerası? Belki bir-iki güvenlik vardır tesadüfen, ama onların da hiçbir şeyden haberi olmasına imkân yok. Polis Hertie’ye, oradan&nbsp;da metroya kaçtığını tespit edene kadar, sen evde biranı içiyor olursun.”</p>

  <p style="text-align: justify;">“Sen peki, sen becerebilecek misin tüymeyi? Senin işin daha zor.”</p>

  <p style="text-align: justify;">“Beni dert etme sen.” Pat pat sırtına vurdu Till’in. “Önemli olan senin parayla birlikte benim eve gelmen. Ben&nbsp;bir yolunu bulurum.”</p>

  <p style="text-align: justify;">“Bir aksilik olmaz, değil mi?”</p>

  <p style="text-align: justify;">“Ne aksiliği lan? Her şeyi planlamadık mı?”</p>

  <p style="text-align: justify;">“Planladık.”</p>

  <p style="text-align: justify;">“Eeee, öyleyse? Bu gece iyi birer uyku çektik mi...” “4:30’da buluşacaktık değil mi?”</p>

  <p style="text-align: justify;">“Eveet! Ulan dingil daha kaç kere söyleyeceğiz 4:30 diye.”</p>

  <p style="text-align: justify;">“Heyecanlıyım biraz.”</p>

  <p style="text-align: justify;">“Heyecanlanacak bir şey yok. Hadi şimdi eve git, çantam kontrol et. Şapkayı unutma sakın. Yarın giyeceğin her şeyi bu geceden hazırla. Belli olmaz, sabaha bir aksilik&nbsp;olur.” Bir an durakladı Harry. “Ben de seninle geleyim,&nbsp;çantayı birlikte hazırlayalım en iyisi.”</p>

  <p style="text-align: justify;"><a id="bookmark10"></a><span style="font-weight:bold;">On ikinci Gün</span></p>

  <p style="text-align: justify;">Kapının önünde polis otomobilleri yoktu. Dışarı adım atar atmaz beresini düzeltti. Yüzü görünüyordu şimdi. Karşıdan&nbsp;karşıya geçti. Haykırmak, sıçramak, sevinçten avaz avaz&nbsp;bağırmak geliyordu içinden. İkinci trafik ışıklarım da geçti. Sakin adımlarla. Harry’nin sesi çınladı kulağının dibinde:</p>

  <p style="text-align: justify;">“Bir dakika bile geçmeden Hertie’nin içindesin.”</p>

  <p style="text-align: justify;">Tamı tamına söylemek gerekirse, 48 saniye sonra Hertie’nin ağır cam kapısını itiyordu.</p>

  <p style="text-align: justify;">“Kebap iş,” diye mırıldandı kendi kendine.</p>

  <p style="text-align: justify;">Yürüyen merdivenlere doğru güçlükle ilerledi. Cuma günü bu saatte ana baba günüydü içerisi.</p>

  <p style="text-align: justify;">Montunu çıkardı yürüyen merdivenlerde. Planladıkları gibi. Beresi kafasındaydı hâlâ.</p>

  <p style="text-align: justify;">“Pergelleri aç bakalım babalık,” dedi içinden. “Kurtuluşuna az kaldı.”</p>

  <p style="text-align: justify;">Kaç para vardı acaba omzundaki çantanın içinde? “Nerden baksan 100 bin Euro. Belki daha da fazla. Voliyi&nbsp;vurduk.” Kızarmış tavukların yanından geçti. Metroya&nbsp;inen yürüyen merdivenlere iyice yaklaşmıştı. Elindeki çantadan deri ceketi çıkaracaktı birazdan. Bir de şapkayı.</p>

  <p style="text-align: justify;">Basamağın sağ köşesinde durdu. Elini çantaya attı. En üstte duruyordu deri ceket. En üstte. Üstte.</p>

  <p style="text-align: justify;">Yerde yatıyordu uyandığında. Kan tadı vardı ağzında. Tepesine bir sürü insan dikilmişti. Hatırlayamadı olup bitenleri. Boş gözlerle baktı alışveriş çantasından pırasa sapları görünen bir kadına.</p>

  <p style="text-align: justify;">“Kıpırdamayın, ambulans çağırdık. Şimdi burda olurlar,” dedi bir adam. Genç bir kızın elini tutuyordu sımsıkı.</p>

  <p style="text-align: justify;">“N’oldu?” dedi.</p>

  <p style="text-align: justify;">“Yürüyen merdivende bayıldınız. Düşerken kafanızı çarptınız herhalde.”</p>

  <p style="text-align: justify;">“Yürüyen merdiven?!” diye düşündü.</p>

  <p style="text-align: justify;">Bozuk paralarla gelmişti bankaya. Markları, Euro ile değiştirmeye. Söylenmişti patronu:</p>

  <p style="text-align: justify;">“Başımıza bir sürü iş açtı bu Euro hikâyesi, hem her şey pahalılandı...” Onu yollamıştı gene karşıkı bankaya. Mart başına kadar Mark’la alışveriş yapılabiliyordu çalıştığı pastanede. Patron, müşterilere cazip gelir diye düşünmüştü:&nbsp;“Elinde Mark olan bize gelir, biz kazanırız.”</p>

  <p style="text-align: justify;">Olan Jürgen’e olmuştu tabii. Her cuma bankaya gidiyordu. Yedi cuma olmuştu tam. Neyse, bu son haftasıydı Mark’la alışverişin.</p>

  <p style="text-align: justify;">Kuyruğa girdi.</p>

  <p style="text-align: justify;">Onun sırası gelmemişti daha yüzleri berelerle örtülü, bir tek gözleri görünen iki adam içeri girip, ellerindeki silahları doğrulttuklarmda. “Yere yatın! Kıpırdamayın! Kimsenin&nbsp;canı yanmayacak!” diyen olmamıştı anlara. Kimsenin kıpırdayacak hali de yoktu zaten. Şaşırmışlardı. Hem müşteriler, hem bankada çalışanlar. Gündüz ortası, Berlin’in göbeğinde olacak şey miydi?</p>

  <p style="text-align: justify;">Bir tek, sırada tam onun önünde duran, başörtülü, pardösülü, şişman kadın yere yığılıvermişti. Kum çuvalı gibi. Korkudan.</p>

  <p style="text-align: justify;">Silahlı iki adam hızlı hızlı dolduruyorlardı paraları bir çantaya. “Polis sirenleri duyulur şimdi,” diye düşündü Jürgen.</p>

  <p style="text-align: justify;">Duyulmamıştı siren miren.</p>

  <p style="text-align: justify;">“Ne iş ama!” diye mırıldandı kendi kendine.</p>

  <p style="text-align: justify;">İki dakika içinde adamların biri, paraları doldurduğu çantayı omzuna asmış, içeri girerken kapının yanına bıraktığı başka bir çantayı da eline alıp sokağa fırlamıştı. Beresini düzelttiğini gördü Jürgen durduğu yerden. Karşıdan&nbsp;karşıya geçtiğini de. Diğeri oradaydı hâlâ. Silahını çalışanlara doğru tutuyor, saatine bakıyordu bir yandan. Göz&nbsp;ucuyla para dolu çantayla uzaklaşan adamı takip etmeye&nbsp;devam etti Jürgen.</p>

  <p style="text-align: justify;">İçerde kalan adama baktı sonra. Gene göz ucuyla. Kendini görüp görmediğini anlamak için.</p>

  <p style="text-align: justify;">“Panik yok,” dedi silahlı adam. Silahını çalışanlara doğrultmuştu. Müşteriler pek umrunda değildi.</p>

  <p style="text-align: justify;">İki adım atsa kapının dışındaydı Jürgen. O kadar yakındı.</p>

  <p style="text-align: justify;">“İndir silahını!” diye bağırdı bir görevli. Onun da silahı vardı.</p>

  <p style="text-align: justify;">O iki adımı o anda attı Jürgen.</p>

  <p style="text-align: justify;">Bankanın önünde, sokaktaydı şimdi.</p>

  <p style="text-align: justify;">Hertie’ye girdiğini görmüştü elinde para çantası olanın. Koşmaya başladı peşinden. Kırmızı ışığı falan taktığı yoktu. Bir otomobil sert bir fren yaptı. Şoför camı açıp küfretti arkasından. Hayal meyal duydu nefes nefese koşarken&nbsp;adamın söylediklerini.</p>

  <p style="text-align: justify;">İkinci trafik ışıklarını geçerken daha şanslıydı. Yayalara yeşil yanıyordu. Ellerini yumruk yapıp koştu.</p>

  <p style="text-align: justify;">Mağazaya girince bir an hangi tarafa gideceğini bilemedi. Bereli adam yukarı katlara mı çıkmıştı, aşağıya mı inmişti? Yürüyen merdivenlere doğru koştu. Yukarı çıkanlara, aşağı inenlere baktı. Görünürde yoktu.</p>

  <p style="text-align: justify;">“Burda olsa da tanıyamam ki,” diye düşündü. Umutsuzluğa kapıldı.</p>

  <p style="text-align: justify;">Tam o anda, görüş açısından kaybolmak üzere olan siyah bereli bir kafa gördü aşağıda. İnsanları iterek kendine yer açtı. Koşarak indi merdivenleri. Metroya inen yürüyen&nbsp;merdivene gelene dek de koştu. Tam arkasındaki basamakta durdu siyah bereli adamın. Fark etmemişti adam onu.&nbsp;Hızla etrafta dolaştırdı gözlerini. Kimsenin kendilerine&nbsp;bakmadığından emin olana dek.</p>

  <p style="text-align: justify;">Sonra?</p>

  <p style="text-align: justify;">Sonra, adamın ensesine vurdu tüm gücüyle.</p>

  <p style="text-align: justify;">Daha sonra?</p>

  <p style="text-align: justify;">Daha sonra, yürüyen merdivenlerden indi, metroya bindi. Elinde ve omzundaki çantalarla.</p>
</body>
</html>
