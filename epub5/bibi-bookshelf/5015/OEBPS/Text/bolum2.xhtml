<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title></title>
  <link href="../Styles/main.css" rel="stylesheet" type="text/css" />
</head>

<body>
  <h1 style="text-align: right;"><a id="bookmark0"></a><span style="font-weight:bold;">sıfıra sıfır</span></h1>

  <h2 id="sigil_toc_id_2" style="text-align: right;"><a id="bookmark1"></a><span style="font-weight:bold;">Akın Sevinç</span></h2>

  <div>
    <span style="font-weight:bold;"><br /></span>
  </div>

  <p style="text-align: justify;">Karıda bir gıdım akıl olsa yine iyi, o da yok! Sıfır!</p>

  <p style="text-align: justify;">Tam kendimi kaptırmış, yirmi gün boyunca yaptıklarımı takır takır saymaya başlamışım... Pat, her zamanki sorusu. Fiks;</p>

  <p style="text-align: justify;">“Nasıl oldu da paran yetti peki bu kadar çok gezip tozmaya?”</p>

  <p style="text-align: justify;">Aynı annem!</p>

  <p style="text-align: justify;">Huyu kurusun! Sorulacak başka soru mu yok! Eğlenmeye değil, para harcamaya gitmişim sanki. Ama, ben ona ne yapacağımı bilirim. Kaldığımız köydeki mahzenlerde&nbsp;kafamıza diktiğimiz meyve şaraplarına, teknesini kiralayıp&nbsp;denize açıldığımız balıkçıya, o gece çektiğimiz balıklı ziyafete... Bayıldığımız paraları tek tek aralara katıp saymaya başlamışım bu sefer. Kuduruyor kudurmasına da, tutup yapıyor yapacağını, sözümü kesiyor yine dangalak! Nerde görülmüş altta kaldığı! Mevzu, malûm;</p>

  <p style="text-align: justify;">“Bankadan geldi bu geçen hafta,” deyip elime bir zarf tutuşturmakla kalsa iyi, o bet sesiyle bilmiş bilmiş konuşuyor, “boşuna okuyup uğraşma, borcunuzun son taksidini&nbsp;ödemediniz, şu kadar cezasıyla birlikte ödeyin yazıyor.”</p>

  <p style="text-align: justify;">O zarfı alacaksın, ağzına sokacaksın, dırdır mirdir kalmayacak. Düşüncesiz şey! İşi gücü para oldu çıktı.</p>

  <p style="text-align: justify;">“Sakın, o parayı yatırmadım deme bana!”</p>

  <p style="text-align: justify;">Betim benzim atmış. Tatilden daha dün gece dönmüşüm, tatsızlık çıkarmanın âlemi yok. Sırf ilk günden kalbini kırmayayım diye yarısında kesmişim anlatacaklarımı.</p>

  <p style="text-align: justify;">Parayı, gitmeden önce yatırdığımı, kâğıdını bulacağımı, dışarı çıkınca bankaya uğrayıp halledeceğimi... Yalan diz boyu, telaş sıfır.</p>

  <p style="text-align: justify;">“Aman aman iyi... O borcu bitirdiğimiz iyi oldu, hayırlısıyla öbürlerini de hallettik mi, düzlüğe çıktık demektir...” demez mi bir de! Şeytan diyor, al canım, o da kurtulsun, sen de. Ulan ne çıkılmaz düzlükmüş bu be! Üç yıldır, hem de her ay, çık çık varamadık bir türlü şu düzlüğe.</p>

  <p style="text-align: justify;">Sabah sabah, sanki tatilden değil, köşedeki kahveden gelmişim gibi davranıyor. Birbirimize girmenin de lüzumu&nbsp;yok şimdi. Demediğini bırakmayacak olan o, sonra da tutup:</p>

  <p style="text-align: justify;">“Kavga edecek kadar bile ortak noktamız yok seninle!” deyip zırlamaya başlayacak olan yine o! Her seferinde aynı terane:</p>

  <p style="text-align: justify;">“Zavallı kadıncağız senin yüzünden öldü, kurtuldu. Onu öldürdüğün gibi beni de öldür de kurtulayım!”</p>

  <p style="text-align: justify;">Bilirim ben başıma gelecekleri, kendimi tutamayıp iki tokat patlatmakla kalsam iyi, ümüğünü sıkarım yine. Sonrası vicdan azabı. Olay çıkarmaya değmez şimdi, ilk günden hırgürün lüzumu yok hem.</p>

  <p style="text-align: justify;">“Aşağı atalım, canına kendi kıydı sansınlar!” diyen sanki o değil. Bu saatten sonra hiçbir bok yapamaz bana! Ben girer, cezamı paşa paşa yatar, çıkardım.</p>

  <p style="text-align: justify;">Mahsus vermemişim ona getirdiğim hediyeyi. Dört dönüyor sabahtan beri benim çantalarımın etrafmda. Sırf, gezip tozarken onu aklıma bile getirmemişim, üç kuruş ayırıp küçücük de olsa bir hediye almamışım diye kızışmasını seyretmek dururken, ne diye çıkartayım da, al ablacım, bunu&nbsp;sana... Dolansın biraz daha, sonra. Çoktan içi içini kemirmeye başlamıştır. Bilmez miyim ben onu! O beni dinlemeyi öğrenene kadar, başına neler geleceğini görecek...</p>

  <p style="text-align: justify;">“Benim yavaş yavaş çıkmam gerek,” diyor geri gelip.</p>

  <p style="text-align: justify;">Kâküllerini yamuk mu kısaltmış, yoksa şimdi ıslatıp taradığı için mi bana öyle geliyor? Kuaföre para vermemek için kendi saçını kendi kesen kaç kişi vardır acaba şu dünyada?</p>

  <p style="text-align: justify;">“Bizim kiracıların çocuklarına bakan kadını işten çıkardılar. Ortalıkta cüzdan buldu mu tımtıkır ediyormuş içini.</p>

  <p style="text-align: justify;">İnsanlar parasızlık yüzünden n’apacaklarını şaşırdılar. En sonunda enselemişler kadını.”</p>

  <p style="text-align: justify;">Şu gıcık gıcık konuşması yok mu!</p>

  <p style="text-align: justify;">“Elin yabancısına bırakıp gitmeyelim çocukları, gel başlarında sen dur, parası neyse sana verelim, deyip bana sordular ister misin, diye. Kaç yıllık komşuluğumuz var şunun şurasında. Olur, dedim. Hem öğle yemeğini de çocuklarla&nbsp;beraber yiyorum yukarda... O masraf da ortadan kalkıyor.”</p>

  <p style="text-align: justify;">Hayatta en önemli şey bu zaten; masraf ortadan kalksın da, gerisi... Pinti! Her fırsatta çocuklardan haz etmediğini&nbsp;söyleyen, yukandakilerin en ufak bir gürültüsünde süpürgenin sapıyla tavana vuran ablamı küçüğün altını değiştirirken, büyüğünün yemeğini yedirirken görsem altıma işerim gülmekten. Eğilmiş ayakkabılarım bağlarken bile susmuyor:</p>

  <p style="text-align: justify;">“Nerden baksan, aldığımız kira kadar para. Bu devirde oturduğu yerden kim o kadar para kazanıyor?”</p>

  <p style="text-align: justify;">“Senin paran da kalmamıştır şimdi. Geçen hafta kirayı verdiydiler, kardeş payı yapalım,” diyor, halının altmdan&nbsp;çıkardığı parayı sayarken. Kardeş payı filan yaptığı yok,&nbsp;çoğunu kendine alıyor. İşi gücü yalan.</p>

  <p style="text-align: justify;">“Sen hazır çıkmışken inat etme de markete uğrayıver.</p>

  <p style="text-align: justify;">Bakarsın işi bırakırken içerde kalan paranı da verecekleri tutar...” On dakika akıl yumurtlamadan dursa, çatlar. Dırdırının parasını peşin ödedi nasıl olsa, konuşsun istediği&nbsp;kadar demişim kendime. Gıkımı çıkarmadan tam kaşlarının ortasına kilitlenmiş, çıkıp gitmesini beklemişim.</p>

  <p style="text-align: justify;">“Kahvaltı masasını toplayıp uğraşma. Ben gelince...” diyor kapıyı çekmeden önce, sanki bir defa olsun topladığımı görmüş gibi. Bu kız kurusu kendini ne bok sanıyor bir&nbsp;türlü anlamıyorum.</p>

  <p style="text-align: justify;">Ruhum daralmış bu eve geldiğimden beri. Evde mi bir gariplik var, bende mi... İğrenç de bir koku sarmış etrafı.&nbsp;Küf desen değil, rutubet desen değil. Evin içinde bir şey ölmüş kalmış da çürümüş gibi.</p>

  <p style="text-align: justify;">Banyo, girilmeyecek kadar kötü kokuyor. İnsanı öğürtecek cinsten. Bezler ıslak kalır da kokuşur ya, ona benzer bir koku. Her bir şeyi tek tek koklayınca, kokunun deterjan&nbsp;paketinden geldiğini anlamışım. Bir öğürme, bir öğürme!&nbsp;Kustum kusacağım! Paketin üstünde duran etiketten belli,&nbsp;sırf ucuz diye alınmış. Ne idüğü belirsiz bir marka. Kalite&nbsp;desen sıfır! İçim kalkmış. Ucundan tuttuğum gibi götürüp&nbsp;çöpe atmışım.</p>

  <p style="text-align: justify;">Kahvaltı masasında peynir yok, bal yok... Zeytin, reçel ve margarin. Zeytinler kurumuş, reçel şekerlenmiş, margarin desen en adisinden, üstünde yine o etiketlerden. Ucuz&nbsp;olsun diye gitmiş toptancıdan alışveriş etmiş yine. Ev, sanki böceklerin istilasına uğramış, her yere etiket sıçıp kaçmışlar. Buzdolabı çoktan işgal edilmiş. Dolaplarda, raflarda ne varsa hepsi etiketli.</p>

  <p style="text-align: justify;">Dinsizin hakkından imansız gelecek elbet. Evde etiketli ne bulursam, doğru çöpe.</p>

  <p style="text-align: justify;">Belli ki komşuların giysin diye verdikleri pılı pırtıyı da tam torbaya tıkıştırmışken, sırf dırdırına başlamasın diye&nbsp;hepsini gerisin geri koymuşum.</p>

  <p style="text-align: justify;">Evde durulacak gibi değil! Pencereler açık olsa da koku yerleşmiş bir kere. Pijamalarımı banyonun kapısından yere&nbsp;fırlatmışım. Giyinip çıkmışım. Çöpü atıp yokuş aşağı hızlı&nbsp;hızlı inerken, yine o bunak karı damlamaz mı arkamdan.</p>

  <p style="text-align: justify;">“Aman evlâdım, ben de günlerdir markete seni sorup duruyorum, nereye kayboldu bu çocuk diye... Öbürleri&nbsp;saygısız. Şu torbaların ucundan tut hele...” derken, ne kadar torbası varsa tutuşturuvermiş elime. Nefret etmişim bir&nbsp;kez daha, hem dünyadaki tüm karılardan hem de hayattan.</p>

  <p style="text-align: justify;">Belli ki markettekiler işten atıldığımı söylememişler kadına. Kim bilir belki de söylediler de bu bunak karı çoktan unuttu.</p>

  <p style="text-align: justify;">Evin içinden mis gibi bir koku gelmiş ilişmiş burnuma. Belli ki bol buluyor kan parayı, sonra da götürüp oda kokularına bayılıyor.</p>

  <p style="text-align: justify;">İlk başlarda o kadar yolu hem de hayvan gibi ağır yükle yürüttüğünü, bunun borcu neyse ödeyeceğini filan düşünürdüm. Ama nerde... Yine buzdolabında günlerce beklemiş bayat kurabiyelerinden tutuşturacak elime.</p>

  <p style="text-align: justify;">Şeytan diyor:</p>

  <p style="text-align: justify;">“Bas git, kadın elinde kurabiyelerle kalakalsın...”</p>

  <p style="text-align: justify;">Ama bakarsın, bu sefer para vereceği tutar da...</p>

  <p style="text-align: justify;">Tam kapının ağzında kalmış torbaları içeri dizmişim tek tek. Sırf insanlığımızdan. İçerden tangırtılar geliyor yine,&nbsp;kurabiyeleri tepsiden mi kazıyor nedir? O sırada gözlerim&nbsp;yerdeki cüzdana kilitlenmiş. Yerde kıvrılmış yatan bir cüzdan, gel beni kap, diye fısıldıyor mübarek. Belli ki bunak&nbsp;karı düşürdü az önce. Atlamışım hemen cüzdanın üstüne,&nbsp;iki saniyede hop, donumla pantolonumun arasında.</p>

  <p style="text-align: justify;">“Çok teşekkür ederim teyzecim. Ooo, hem de en çok sevdiklerimden. Demek bugün şanslı günümüz...” demez&nbsp;miyim bir de yılışık yılışık.</p>

  <p style="text-align: justify;">Apartmandan çıkarken cüzdanı karıştırmışım. Cüzdandaki parayı saymışım, üstüne kiradan payıma düşeni eklemişim, taksitle kartın borcunu toplam paradan düşmüşüm... Epey para kalmış.</p>

  <p style="text-align: justify;">Çöp kutusuna gelince yeniden durmuş, etrafı kolaçan etmişim. Önce kurabiyeler sonra da cüzdan... O arada cüzdanın içindeki kredi kartı göz kırpmasın mı? Ulan, benden&nbsp;bir uçan kurtulur, bir de kaçan. Çekip almışım cüzdanı. İşte kredi kartı avcumda. Çok şanslı günüm, çok! Etrafta hâlâ kimse yok. Cüzdanı fırlatıp atmışım bu sefer diplere doğru.</p>

  <p style="text-align: justify;">Şifre: 1946. Bir keresinde yine torbalarını taşıtırken para çekmek için durdurduğunda göz ucuyla bakıvermiştim şifresine. Belli ki 1946 doğum yılı diye düşünmüştüm o zaman. Ablamdan sadece on beş yaş büyük olduğuna inanmamıştım. Ablamdan bu karının yaşına gelmeden kurtulmanın kesin bir yolu olmalı! Karının, çok yaşlı göründüğünü, 1946’da bir terslik olduğunu düşünmüştüm. Bir terslik&nbsp;yoktu, şifre kabul ediliverdi işte, istediğimiz tutan verse şaşardım. Olsun, günlük naktt çekme limiti, yeter de artar&nbsp;bana.</p>

  <p style="text-align: justify;">Bankadakiler de apışıp kalıyorlar, aylardır minimumunu zar zor ödediğim kartımın borcunu bir kerede temizleyiverdiğime. Aval aval bakıyorlar, son taksidi de şipşak ödeyiverince. Yanlış hesap yapmışım yine. Kala kala üç kuruş para kalmış cebimde. Olsun, haydan gelen huya... Bankadan çıkan ben değil, hapishaneden tüyen bir mahkûm.</p>

  <p style="text-align: justify;">Yahu, o kadar borcunu silen bir adam, azıcık olsun rahatlamaz mı? Benim sıkıntı iyice kabarmış.</p>

  <p style="text-align: justify;">O sırada şeytan yine kulağımın dibinde:</p>

  <p style="text-align: justify;">“Hazır karının kartını ele geçirmişken, alacaklı olduğun bahşişlerle, içeride kalan maaşları toptan tahsil etsene, ne&nbsp;duruyorsun!”</p>

  <p style="text-align: justify;">Markette patronla burun buruna gelmişiz. Ağzını açmasa olmaz:</p>

  <p style="text-align: justify;">“Ne o lan, hem malları yürüt, hem de ablam yolla sonra. Erkeklik mi senin yaptığın? Bir daha ablan bu kapıdan adım atarsa, ifadesini alır öyle yollarım eve ona göre. Yediğin naneleri tek tek anlatırım, foyan çıkar ortaya bilesin!”&nbsp;diyor.</p>

  <p style="text-align: justify;">Tam iki kaşının ortasına bakmışım, saydırmışım artık, aklıma ne geldiyse. Ablamdan bir kez daha tiksinmişim,&nbsp;bana sormadan işlerime burnunu sokmuş diye. İşte o an,&nbsp;ifadesini kendim almaya, akşam eve gidince o burnunu beynine gömmeye...</p>

  <p style="text-align: justify;">Bir daha olmaz, demişim, söylediklerini iplemezmiş gibi. istediği kadar gözlerini kıssın, kafasını yana yatırsm...</p>

  <p style="text-align: justify;">Çekmişim iç içe geçmiş arabalardan bir tane. İçki reyonuna park etmişim. Trafik yok, yollar açık. Milletin açlıktan nefesi kokuyor, para harcarız diye kapı dışarı çıktıkları yok, nasıl gelecekler markete de alışveriş edecekler.</p>

  <p style="text-align: justify;">Belli ki patron, kasada benim eski yerime kurulmuş olan çömeze akıl veriyor:</p>

  <p style="text-align: justify;">“Aman ha, dikkat et! Beş kuruş parası yoktur bu itin cebinde...” dediğini duyuyorum, o kadar. Ne derse desin,&nbsp;içkinin kokusunu almışım bir kere, aklım şişelerde; likörler,&nbsp;viskiler, şaraplar, biralar... Altı ay boyunca her sabah tozlarını aldığım, kim parasına kıyar da alır, diye düşündüğüm&nbsp;şişeler bir bir zıplıyor arabaya. Bagaj yayla gibi. Bu yetmedi mi, çekerim bir araba daha. Sıfır! Canım çekmiş, açmışım bir şişe bira, içeceğimden değil, maksat artistlik olsun.&nbsp;Takır takır ödemeyecek miyiz sonunda, ha açılmışını ha&nbsp;kapalısını. Alkol muayenesi de yok bu trafikte, kasadaki&nbsp;çömez hele bir laf etmeye kalksın!</p>

  <p style="text-align: justify;">O arada, kendine satış müdürü dedirten gözlüklü lavukla karşılaşmamış olsam şaşardım. Eksikleri listeliyor besbelli. Yüzünü ekşitiyor beni görünce. Yüzümü bile ekşitmemişim ben! Sürmüşüm arabayı geçip gitmişim yanından, hiç konuşmadan, işim olmaz! Ama, bize iş çıkışlarında verdiği derslerdeki yavşak sesi yapış yapış kulaklarımda:</p>

  <p style="text-align: justify;"><span style="font-style:italic;">... en çok tüketilen dört kalem ürünü marketin dört bir köşesine dağıtmak lazım. Neydi bu dört kalem; ekmek,&nbsp;sebze, et ve süt ürünleri. Müşteri markette boydan boya yürürken bir alacağı varsa beş tane alıp çıksın... Neymiş?..</span></p>

  <p style="text-align: justify;">Ekmekle, sütle, sebzeyle işim olmaz. Et reyonuna gazlamışım. Adı neydi şu şapşal kasabın? Patronun sağ kolu. Laf atıyor, sataşıyor it. Yüzüne bile bakmıyorum, tanımazlıktan geliyorum. Koyunları, kuzuları, hindileri, tavukları küçük küçük parçalara ayırtıp doldurmuşum arabaya. O arada satırı alıp hem patronu hem de kasabı doğrayasım geliyor. Arabanın yarısı boş hâlâ.</p>

  <p style="text-align: justify;">. . . <span style="font-style:italic;">standarttır bu market arabaları. Mahsus büyük yaparlar ki, alışveriş eden kişi boş kaldı diye habire... Neymiş?..</span></p>

  <p style="text-align: justify;">Kuruyemişsiz olmaz, gazlamışım fındıkların fıstıkların diyarına. Doldur doldurabildiğin kadar. Market değil cennet mübarek. Her birinden ellişer yüzer gram alıp evde ablamdan saklı yiyen sonra da her defasında vicdan azabı çeken ben, yığmışım paket paket arabaya, hem de hepsinden.</p>

  <p style="text-align: justify;">Sıra çikolatalarda. İçlerinde neler olduğuna bakmamışım, zaten hepsini ezbere say deseler, teklemeden... Takır takır! Arada aşırıp tadına baktıklarımdan üçer beşer doldurmuşum arabaya. Cicili bicili olanlarından seçmişim&nbsp;hep. Çiçek toplar gibi, eğile kalka...</p>

  <p style="text-align: justify;">. . . <span style="font-style:italic;">çocuklara hitap eden ürünler daha aşağılara, tam gözlerinin hizasına...</span></p>

  <p style="text-align: justify;">Deterjanı unutmamak gerek. En pahalı olan en güzel kokacak elbet. İki şişe de yumuşatıcıdan. Şunlar da çamaşırlar yıkandıktan şonra üstlerine sıkılanlardan.</p>

  <p style="text-align: justify;">Hiçbirinin üstünde etiket metiket yok buradaki malların. Kaç liraysa, güzel güzel kâğıtlara yazılmış, raflara tutturulmuş. Lavuğun işi tabii. Sanki, buradan alışveriş edecek kadar parası olanların, aldıklarına kaç para verdikleri umurlarında da...</p>

  <p style="text-align: justify;">. . . <span style="font-style:italic;">pahalı ürünler tam köşelere konacak ki dönüşlerde dikkat çeksin! Hemen ellerinin altına... Neymiş?..</span></p>

  <p style="text-align: justify;">Ulan, insanın sıkıntısı olunca n’apar? Doğru alışverişe... Ivır zıvır ne bulursa mıncıklar, toparlar... Bizim sıkıntı bile başka türlü. Ben marketi boşalttıkça, o benim üstüme üstüme geliyor. Alışık olmadığımızdan mıdır nedir. Birazdan boğup bırakacak sanki.</p>

  <p style="text-align: justify;">Sürmüşüm arabayı parfümlerin olduğu köşeye. Arada kaçamak yapıp fısfısladıklarımdan atıvermişim arabaya,&nbsp;tam virajı alırken. Ablama da bir-iki tane almak gerekli.&nbsp;Hattâ akşama, tatilden getirmişim bak bunları sana, demek lazım. Sevinsin garip. Nerde görmüş bunlardan!</p>

  <p style="text-align: justify;">O arada lavukla yeniden burun buruna geliyoruz. Sırf pislik olsun diye, arabayı üstüne üstüne sürmüşüm:</p>

  <p style="text-align: justify;">“Şunu kapının oraya bırakıp bir tane boş getirsene koçum... Hadi!”</p>

  <p style="text-align: justify;">Hayır, diyebilir mi hiç bana. Tırsar patrondan.</p>

  <p style="text-align: justify;">Kuzu kuzu getiriyor boş arabayı. Ne almam gerekli diye düşünürken, evdeki kahvaltı faciasını düşünüyorum. Sonra, elime ne gelirse atıyorum arabaya. Meyve sularından, kahvelerden...</p>

  <p style="text-align: justify;">. . . <span style="font-style:italic;">kâr marjı en yüksek ürünler, şekerlemeler, sakızlar, sigaralar... kasanın yakınına...</span></p>

  <p style="text-align: justify;">Kasaya gelince, sigaraları gösterip, iki karton, demişim çömeze. Tırsak tırsak uzanıp alıyor. Patron çıkış kapışım&nbsp;tutmuş bekliyor. Besbelli, parasını ödeyemeyeceğimi, pislik&nbsp;olsun diye arabaları doldurduğumu sanıyor.</p>

  <p style="text-align: justify;">Banta koyarken göz ucuyla bakıyorum bir taraftan da patrona, iki gözü de bende. Çömez önce kartonları geçiriyor. Meyve suları, kahvaltılıklar, parfümler, deterjanlar...&nbsp;Boş bira şişesine hiç kimse ses çıkarmıyor. O arada, neler olduğuna bakmaya geliyor lavuk, sanki listelemeyi bitirmiş gibi. Oda spreylerinden bulamadım, kalmadılar mı acaba,&nbsp;diyorum aym onun gibi yılışık yılışık.</p>

  <p style="text-align: justify;">“Kalmaz olur mu! Ben hemen...” diyerek arkasını dönüp gidiyor. “Şöyle pahalı olanlarından, üç tane,” diye bağırıyorum arkasından... Kuruyemişler, etler, içkiler... derken spreyler de geliyor.</p>

  <p style="text-align: justify;">“Hepsi bu kadar mı efendim?” demez mi çömez bir de... Kafamı, bu kadar, der gibi sallamışım, bunları bir bitirelim de.</p>

  <p style="text-align: justify;">Dürzü, artistlik yapacak aklı sıra. Bilmez miyim hiç, aklından neler geçiyor. Kasada oturunca, diker gözünü insanların aldıklarına bakar durursun. Senin bir ayda kazandığını, bir kerede harcar çoğu. Markete daldılar mı, kendilerini kaptırır ne görürlerse saldırırlar, kükrerler, doldururlar arabalarına... Demin raflara saldıran vahşi kaplanlar pismiş, kuyruğa dizildiklerinde çoktan süt dökmüş kedilere&nbsp;dönmüşlerdir. İşte o zaman, kükreme sırası sende; toplam...</p>

  <p style="text-align: justify;">“Kimliğinizi görebilir miyim?” diye miyavlıyor kredi kartını elimden alırken. O arada lavuk da patron da dibime kadar geliyorlar. Çıt yok! Kimliğimi önce çömeze, sonra lavuğa sonra da patronun gözüne pençe atar gibi göstermişim. Apışmışlar.</p>

  <p style="text-align: justify;">Patron, lavuğa,</p>

  <p style="text-align: justify;">“Sen işine bak!” diyor. Kendisi de tırıs tırıs kapıdaki yerine.</p>

  <p style="text-align: justify;">Çömez üç-dört kez denedikten sonra,</p>

  <p style="text-align: justify;">“Bakiyeniz,” diyor, “bakiyeniz yetersizmiş.”</p>

  <p style="text-align: justify;">Ulan bir de ağla bari, tam olsun.</p>

  <p style="text-align: justify;">Parasını demin yatırdım ama hesaba geçmediler dürzüler besbelli, demişim, sanki çok şaşırmış gibi. Banka kâğıtlarını göstermişim sonra. Ona n’oluyorsa, bakıyor. Zanlıyız ya! Şundan deneyelim bari, demişim isteksiz isteksiz. Karının kartını uzatmışım işte o zaman.</p>

  <p style="text-align: justify;">Ne diye titriyorsam. Ses mes gitmiş, sıfır!</p>

  <p style="text-align: justify;">“Bu oldu!” diyor, imzalamam için kâğıdı bana uzatırken. Sonra da aldıklarımı torbalara doldurmama yardım ediyor.</p>

  <p style="text-align: justify;">Eve kadar yardım edecek bir arkadaş yok mu, diye soruyorum patrona. Tam küfürü basacakken, kasaba sesleniyor:</p>

  <p style="text-align: justify;">“Oğlum, baksana biraz!” O da adını söylemedi, neydi bu adamın adı ya... Bir arabayı kasap, öbürünü çömez sürüyor sokaklarda. Lavuk, hiç sevmese de kasaya bakmak&nbsp;zorunda kalıyor.</p>

  <p style="text-align: justify;">Yolda, ikisinin de ağzını bıçak açmıyor. Ulan sorsanıza, nerden buldun bu kadar parayı, diye. Yok!</p>

  <p style="text-align: justify;">Eve kadar çıkartmışım ikisini de torbalarla. Utanmasam, şunları bir de dolaplara yerleştirin, diyeceğim.</p>

  <p style="text-align: justify;">“Aranızda kırışın bunu! Şunu da atıverin ağzınıza...” diyerek cebimde kalan parayı çömezin, çikolatalardan birini de kasabın eline tutuşturmuşum. Ne diye yapmışsam.&nbsp;İyiliğim üstümde. Biri de tutup:</p>

  <p style="text-align: justify;">“Sağ olasın abi!” dese ya, parayı da çikolatayı da alıyorlar, sonra vın...</p>

  <p style="text-align: justify;">Eve girer girmez bir güzel fısfıslamışım her yeri. Mis! Akşama kadar uğraşıp tek tek yerleştirmişim aldıklarımı&nbsp;dolaplara. O arada birkaç tane daha etiketli ıvır zıvır bulup hemen çöpe atmışım. Aldıklarımdan çok ambalaj! Buruşturmuşum hepsini, doğru çöp sepetine. Bir taraftan da&nbsp;aklım sabah ifadesini aldığım cüzdanda, kan çaktı mı ki&nbsp;dalgayı?</p>

  <p style="text-align: justify;">Sokakta, çöp kutusunun kapağını açıp bakmışım ki, orada dipte öylece duruyor. Ulan hiç kimsenin mi çöpü çıkmıyor bu sokakta? Yemek de mi yemiyor artık bu millet!</p>

  <p style="text-align: justify;">Tam cüzdanın üstüne gelecek şekilde bırakmışım torbaları.</p>

  <p style="text-align: justify;">Şaşırıyor ablam, ağzına kadar dolu mutfağı görünce. Patron alacağımı vermedi, o kadar paraya ne gelirse al şuradan, anlaşalım, dedi. Ben de... derken, tatilden getirdiğim bibloyu ve marketten aldığım parfümü tutuşturmuşum&nbsp;eline. Abla kusura bakma, bunun hediye paketi de vardı da&nbsp;bakmışım ki kırışacak, ben de çıkarmışım böyle koymuşum çantaya, sen yabancı değilsin nasıl olsa, demeye bile&nbsp;lüzum kalmıyor.</p>

  <p style="text-align: justify;">Hemen sıkmıyor kokudan. Bibloyu getirip tam karşıma koyuyor. Arka arkaya yuvarlamışım içkilerden. Yanında&nbsp;kuruyemiş, peynir, biraz çikolata. Benim kafa hafiften kıyak. Ablama da koyuyorum bir kadeh. Hayatta ağzına&nbsp;koymaz. İçeceği tutuyor bu sefer. Tamam, diyorum, aklı&nbsp;başına geliyor dangalağın, bu yaştan sonra da olsa. Arka&nbsp;arkaya yuvarlıyor, içtikleri sanki şurup. Karıştırıyor da,&nbsp;yok şunun şişesi hoşmuş, bunun rengi enfesmiş, yok şu harika kokuyor. Karnı tok olsa, hadi neyse. Ben de az değilim, çıt çıkarmamışım. Sızar kalır birazdan.</p>

  <p style="text-align: justify;">Başlamışım tatili, sabah kaldığım yerden anlatmaya. İncir ağaçlarını, mandalina bahçelerini, kiraladığımız arabaları... Mayışmış iyice, sesi soluğu çıkmıyor. Sonra belli ki işemeye gidiyor. Duvarlara tutuna tutuna. Elinde şampuan&nbsp;şişeleriyle çıkageliyor sonra. Besbelli sevindi garip diye düşünürken, pat:</p>

  <p style="text-align: justify;">“Bunları alacağına biraz bakliyat alaydın ya, önümüz kış! Haybeye para harcamışsın yine!”</p>

  <p style="text-align: justify;">Ulan edilecek laf mı bu şimdi! Pat bir tane daha;</p>

  <p style="text-align: justify;">“Ne zaman idareni bilmeyi öğreneceksin sen!..”</p>

  <p style="text-align: justify;">Bir tatil sevincimiz var şunun şurasında, onu da paylaşamıyoruz karıyla. Karıda anlayış ne gezer! Sıfır! Önce sakin sakin söylemişim, kes sesini, diye!</p>

  <p style="text-align: justify;">“Kesmiyorum len! Gel de sen kes yiyorsa...”</p>

  <p style="text-align: justify;">Abla, diyorum, bak fena yaparım, sus!</p>

  <div>
    <p style="text-align: justify;">“Susmuyorum len! Beni de mi öldüreceksin, annemi öldürdüğün gibi!”</p>

    <p style="text-align: justify;">“Aşağı atalım!” diyen, şimdi karşımda diklenip duran kendisi değil sanki.</p>

    <p style="text-align: justify;">“Kiracılar o gece duymuşlar zaten seslerimizi... Sordular, ben de anlattım olan biteni!” der demez, kapmışım şişeyi, başlamışım tam beynine beynine çakmaya. Şişe parçalanana kadar. Öyle bir bağırmışım ki. Şeytan bile suspus olmuş kalmış.</p>

    <p style="text-align: justify;">Çırpındıkça, o iğrenç deterjan kokusu sarmış etrafı. Leş gibi!</p>

    <p style="text-align: justify;">Kesin yamuk kesmiş kâküllerini. Hadi yamuk kestin, ne diye ıslatıp tararsın! İğrenç! Elime makası alıp kessem mi ki&nbsp;demişim, şunları doğru düzgün... Canlısı güzellikten nasibini almamıştı ki, cesedi...</p>

    <p style="text-align: justify;">Şeytan diyor, kaldır at aşağıya, o da gitsin anasının yanına.</p>

    <p style="text-align: justify;">Neyse ki, sıkıntı mıkıntı kalmamış. Gerisinin hiçbir kıymeti yok zaten, sıfır!</p>
  </div>
</body>
</html>
