<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title></title>
  <link href="../Styles/main.css" rel="stylesheet" type="text/css" />
</head>

<body>
  <h1 style="text-align: right;"><span style="font-weight: bold;">kostümlü hayalet</span><br /></h1>

  <h2 id="sigil_toc_id_10" style="text-align: right;"><a id="bookmark3"></a><span style="font-weight:bold;">Nalan Barbarosoğlu</span></h2>

  <div>
    <span style="font-weight:bold;"><br /></span>
  </div>

  <p style="text-align: justify;">Rüzgâr aniden çıktı. Sokak aralarında çöpler sürüklendi; ağaçlarda yapraklar hışırdadı; balkonlarda unutulmuş çamaşırlar birbirine dolandı. Uzaklardan havlamalar duyuldu. Gökyüzüne kara bir yorgan gibi gerilen yağmur yüklü bulutlar ay ışığını yuttu. Gecenin kuytusuna çekilen&nbsp;caddeden geçen farlar seyreldi. Trafik lambaları turuncuya geçti.</p>

  <p style="text-align: justify;">Rugan çizmelerinin içinde siyah jartiyere tutturulmuş bir çift kırmızı simli çorap, köşedeki yangın musluğunun&nbsp;yanında her zamanki yerini alacaktır birazdan.</p>

  <p style="text-align: justify;">Güneş çekilip de akşamın alacası yayılmaya başlarken gecenin kara örtüsünden önce, apartman zemininde, kimsenin dönüp bakmadığı, atılacak eşyaların tıkıştırıldığı, kir pas içindeki merdivenaltında bekleyen ruhum kıpırdanmaya başlar. Aynı apartmanın yedinci katında koltukaltlanm&nbsp;karıncalanır, bacaklarımda ürpertiler dolaşır, çenem ve kaşlarım havaya kalkar, belim dikleşir. Arka pencere önünde&nbsp;akşamın geceye dönmesini beklerim. Sokak lambalarnı&nbsp;bastıran güçleriyle pencerelerde yanan sönen ışıklan, gecenin değişen renklerini seyreder, o renklere sesler yakıştırmaya çalışırım. Çatılar, sokak kıvrımlarını, cadde uzantılarını örter Altın Boynuz’a kadar. Minareler, çan kuleleri&nbsp;gökyüzünü keser. Ardında görüş alanıma girmeyen surlarla çevrili gri duvarlar birbirine karışır, çatılar seçilmez olur.&nbsp;Bu vakitlerde yanmaya başlayan ışıklarıyla azgın bir boğa&nbsp;gibi kıpırdanır gözlerimin önünde kent, ufka kadar. İnsanlarını her an ayakları altına alıp parçalamaya hazır duruşuyla, gümüş boynuzlarıyla. Burnundan dumanlar çıkar, gözleri çakmak çakmak. Altın Boynuz boğanın alnında -mitolojik- güdük bir çıkıntı gibi kalır yakamozlu sularıyla. Homurtusu yabandır baktığım kentin. Herkese yaban bir&nbsp;kentte herkes nasıl tutunur derim kendi kendime... Herkesi bırak, derim sonra, sen kendine bir bak... Nasıl tutunuyorsun ondan haber ver. Kahkahalar patlar içimde... Kahkahalarımı salmak isterim çatıların üstünden, kimsenin&nbsp;duymadığı seslerden bir ses olur kahkahalarım da. Buna&nbsp;daha çok gülerim. Koca boğanın dizgini olurum işimle, işlediklerimle. Kimse bilmez, bilemez...</p>

  <p style="text-align: justify;">Gülnaz boğanın içinde, Gülnaz boğaya bir hançer bacaklarıyla. Yetmediğinde, yetinemediğinde bacaklarının arasında duranla. Boğanın nefesi, Gülnaz'ı kesmez; azgınlığı iplemez Gülnaz. Daha on yedisindeyken bir ordu geçmiş&nbsp;Gülnaz'ın üstünden de silkinip kalkmış, bir azgın boğa ne&nbsp;yapar ona, ne yapabilir?.. Ama Gülnaz azgın boğanın döllerini çalıyor, ne kadar döl çalarsa, kâr sayıyor. Canı istedi&nbsp;mi de, döllerin sahiplerini bacaklarının arasında boğuyor.&nbsp;Gülnaz'ın kahkahası çatıların üstünde dolaşıyor şimdi,&nbsp;elektrik akımı gibi yalayıp geçiyor duvarları. Boğa, Gülnaz'la eksiliyor her geçen gecede, göçler takviye kuvvet&nbsp;gibi yetişiyor boğaya doğan güneşle; ama Gülnaz bacaklarıyla boğayı hançerlediğinde çoğalıyor her gece ve her&nbsp;sabah. Patlat kahkahanı Gülnaz... Bir kez daha patlat! Savur boşluğa cinayetlerle çoğalttığın sesini, türküsüz kalmış sesinle kapat kiremit çatlaklarını, rüzgâr almasın çatılar; her şey yolundaymış gibi sürsün hayat; fire vermesin,&nbsp;defolar ortaya çıkmasın.</p>

  <p style="text-align: justify;">Pencerenin önünden çekilince oda kapıları kendiliğinden açılır rüzgârımla, aynalar beni bekler. Hazırlığıma başlarım... Önce ısıtırım bedenimi... Derin nefes alır veririm ısımı artırmak için. Ne kadar gevşerse beden, o kadar soğukkanlı ve hazırlıklı olursun tahmin dışı olasılıklar karşısında. Çözümcü ve pratik. Terimi atar, duşumu alırım. Köpüklerdeki bitki özleri gözeneklerimi doldurur. Ağır ağır kurulanırım. Aceleye gerek yok. Telaşa da. Beni bekleyen&nbsp;gece uzun, bilinmeyenlerin sayısı fazla. İç çamaşırlar çok&nbsp;önemli çalıştığım gecelerde, pratik ve esnek olmalı her parça. (Dikiş aralarına çelik teller zulalanmalı... Her an ulaşılabilir bir yerde tek vuruşla işi bitirebilecek keskinlikte bir&nbsp;bıçak... Tarak dişlerinin arkasına yerleştirilmiş... Sürpriz&nbsp;aramalarda sorun çıkmamalı. Yeni tıfıllara çatabilirsin gecenin tatsız bir sürprizi olarak.) Dış giyim davetkâr ve vaatlerle dolu, gizli özlemlere yanıt vermeli. Hem de pratik...&nbsp;Takıntılı bölgelere ulaşmayı kolaylaştırır özellikte. Ve en&nbsp;önemlisi, beni diğer fahişelerden ayıran çoraplarım... Yaz&nbsp;kış giydiğim kırmızı simli, siyah jartiyere tutturulan, iç dikişleri boydan boya titan çubukla desteklenmiş çoraplarım.&nbsp;Uzun rugan çizmelerim gecenin en kara anında bile seçilir&nbsp;parlaklığıyla. Simsiyah boyarım gözlerimin çevresini, daha&nbsp;da büyüsün diye gecede yeşili, karışıp caddeye aksın isterim&nbsp;otomobillerle birlikte. Avını ve avcısını ayırabilirsin diye&nbsp;bedenimin. Kara kızıl bir ruj dudaklarımda, her otomobil&nbsp;öncesinde yenilediğim. En son, peruğumu takarım. Saçlarımı kan ve irin kokusundan korumak için takarım simsiyah&nbsp;peruğu. Bazen aralarına kırmızı simli boya sürerim, yıkadığımda küvet deliğinden akıp giden. Belime kadardır uzunluğu; rüzgârlı gecelerde savrulur durur takma saçlarım. Beni başka yollara çekmek, başka diyarlara sürüklemek istediğini düşünürüm. O günün de geleceğini hayal ederim içten içe. Henüz vakit var derim, kendimi de onu da yatıştırmak istercesine. O zaman, bir dizi küçücük pırlantayla işlenmiş fildişi tarakla bir büyükanne topuzu yapıp seni, salonun baş köşesine oturtacağım ayna önüne. Ak boyalar&nbsp;atacağım şakaklarına, bir aile yadigârı gibi bakacaksın&nbsp;dünyaya. Henüz vakit var, ama o gün de gelecek. Daha tam&nbsp;tutturamadım dünyalığı. Başka yerlerde, başka zamanlarda, başka bir adla ve başka bir işle demir atmadan önce daha yapılacak çok işlerin ve daha da biriktirilecek paralarm çok olduğunu bilirim. Dünyanın hallerini bilirim çünkü&nbsp;“hasb-el kader”. Bu hallerin bir anda nasıl da değişiverdiğini, bir göz açıp kapayana kadar dünyanın altımızdan kayabildiğini. Antrede boynuma kırmızı etolümü dolarım.&nbsp;Ruju bir daha emdiririm dudaklarıma. Islak, kuru mendillerimi, tarağımı ve benimle ilgisi olmayan kimliğimi koyduğumda küçük çantamın içine, kapıyı açmaya hazır olurum.&nbsp;Otomatı açmadan kilitlerim kapımı, öyle binerim asansöre. Apartman çoktan uykuya dalmış olur. Usulca açılır dış&nbsp;kapı, usulca karışırım sokağa. Dik yokuşu inmeye alışkın&nbsp;ayaklarım küçücük adımlar atar. Dinç ve tedirginlikten&nbsp;uzak. Benim için gece başlar.</p>

  <p style="text-align: justify;">Evet... Gece başlasın!</p>

  <p style="text-align: justify;">İşte bakın...</p>

  <p style="text-align: justify;">Yangın musluğunun yanında beklerken geçen otomobillerin yarı aralık pencerelerinden, havalandırma deliklerinden süzülüyor, sürücülerin boynunu yavaş yavaş sıkmaya başlıyorum baldırlarımın arasında. Biraz Tınaz, biraz babam,&nbsp;biraz da kendileri oluyor sürücüler. Dirençlerinin bittiği o&nbsp;son noktada -tüm gücümle- sıkabildiğimce sıkıyorum. Direksiyon başında boğulan sürücüler, dizi dizi zincirleme kazanın nedeni oluyor her seferinde. Ben seyrediyorum. Trafik vakalarında adli raporlara “nedeni anlaşılmamış”,&nbsp;“ipucu bulunmamış” kayıtlar olarak geçiyor bacaklarımla&nbsp;boğduklarım. Ben seyrediyorum. Çoraplarımdan tek bir&nbsp;sim düşürmüyorum otomobillere, kırmızı etolümden tek&nbsp;bir tüy. Zamansız bir kalp krizi gibi geçiyorum otomobillerin içinden. Baba, koca, oğulken bir sürü kadını öldüren erkekleri öldürüyorum. Öldürdüğüm her erkekle ana, karı ve&nbsp;kız olan bir sürü kadın da ölüyor. Ben seyrediyorum. Bu kentte göğün mavisine, martıların beyazına, mimozaların kokusuna, bulutun katlarına, çilek köklerine, erguvan yapraklarına, kedilerin ıslak burunlarına, körpe bahar dallarına, kışların karlarına, kumru seslerine, taşların tozuna, kırlangıç kanatlarına sinen vıcık vıcık bir yapışkan kara, ancak ve ancak böyle temizleniyor: Boğduklarında. Bacaklarımla. Ben seyrediyorum. Bir irin böyle akıyor.</p>

  <p style="text-align: justify;">İlk kez fındık kabuklarının çıtırtıları üstünde tanık olduğum bir irin. Ablamın karnına akıyordu babamdan. Saklambaç oynarken donup kalmıştım odunluğa dalar dalmaz. Gökte bulutlar neredeyse kavakların uçlarına değecekti, öyle yüklü bir hava. Gıpgri... Sığırcıklar alçacık uçuyordu. Türküler yutulmuş dalların altmda, fmdık sepetlerinin üstü örtülüyordu alelacele. Toprak ağustos sıcağını veriyordu geri. Ölü gibi yatıyordu ablam, mermer yüzüyle.&nbsp;Cam gibiydi gözleri, dişleri dudaklarına kenetli. Elbisesi&nbsp;sıyrılmış göğsüne kadar, bacaklarmda naylon çoraplar kaçmış yol yol, fındık kabuğu parçacıklarıyla bezeli, kızıl tozla rengi değişmiş paçalı külotu ayak bileğinden sarkıyor, iki&nbsp;yana açılmış bacaklarının arasında babam mermer gibi&nbsp;parlayan göbeğine irin fışkırtıyor. Ablam ölü gibi yatıyor.&nbsp;Bağıran sesimi duymuştum sonra da:</p>

  <p style="text-align: justify;">“Ablam... ablam... ne oldu ablama?.. Ne yaptın ablama?”</p>

  <p style="text-align: justify;">Ablamın gözleri canlanır gibi olmuştu sadece... Kıpırtısız yatıyordu fındık kabuklarının üstünde.</p>

  <p style="text-align: justify;">Babamın tanımadığım, daha önce hiç duymadığım sesi: “Yok bir şey kızım, yok bir şey kızım.”</p>

  <p style="text-align: justify;">Toparlanmıştı görmediğim, bilmediğim hareketlerle. Yanlarına gidemiyordum.</p>

  <p style="text-align: justify;">“Kalk, kalk...” diyordu babam ablama. “Rezil edeceksin beni.”</p>

  <p style="text-align: justify;">Çekip kaldırdı kolundan, elbisesini indirdi. Saçını, başını düzeltti. Ablam ayakta duramıyor, yıkıldı yıkılacak gidip geliyor birinden külotu sarkan, çorapları düşük bacaklarının üstünde. Baktı, olmuyor babam, bıraktı elini kolunu, yığılıverdı yere çuval gibi. Gözleri sımsıkı kapak. Ağzı sımsıkı kapalı. Çenesi kanla sıvalı. Hızla geçti, çıktı gitti odunluktan babam soğan, sarımsak kokusuna karışmış rakı kokulu nefesiyle yanımdan. “Yok bir şey, yok bir şey...” diyerek. Ben kaldım. Ablam kaldı. Yağmur boşaldı. Bahçedeki&nbsp;çocuklar evlere dağıldı.</p>

  <p style="text-align: justify;">Yengemi çağırdım nice sonra, topladı ablamı, götürdü evine. Annem odasında konuşmaz, etmez... Ağzmdan verilir yemeği-çorbası, altından alınır çişi-kakası kendimi bildim bileli. Ablam gidince, bana kaldı bakması. Gelir gelmez babam günler geceler boyu. Annemle ben bir evin içinde. Ev küçüldü, bahçe daraldı. Uçsuz bucaksız deniz mendil kadar gözümde. Ablamı yok saydı sonra herkes. Bir halı tezgâhının başına geçti ve kalkmadı bir daha, gözleri hep&nbsp;cam gibi. Çam kokuları buruk artık burnumda, acı bir tat&nbsp;ağzımda her ekmek lokması, ürkmüş çığlıklar duyduğum&nbsp;kuş sesleri. Sonra öldü yaşadığını bilmeyen annem. Babam&nbsp;bir kadınla geldi eve. O gitti, başkası geldi, o da gitti. Söylentilerle yüklü bulutlar çatımızın, bacamızın üstünden gitmedi.</p>

  <p style="text-align: justify;">Verdiler, ben de Tınaz’la çektim gittim evden. Bir sandığı doldurmadı çeyizim. Halılar yolladı ablam. Kavak yaprakları arasında kırık fındık kabukları desenli. Çitlerle kesilmiş yollar halıların üstünde. Yengemin verdiği iki burmayla, beşibiryerdeleri çetiklerin içine sakladım, çıkarmadım ortaya bir şeyleri sezermiş gibi, bilirmiş gibi ya da. Çevremdeki gözlerin ışıklarındandır belki. Düğünsüz, nikâhsız gittim Tınaz’ın evine. Küçüktüm ya, ondan. Tınaz&nbsp;da evin en küçüğü... Naz, niyaz, el üstünde, kaşının bir hareketi yeter de artar iş gördürmeye... Geniş evin büyük işlerini görenlerden biri oldum, kalabalık içinde. Askerlikten&nbsp;sonra demişlerdi nikâh da, düğün de. Kim ses edecekti?</p>

  <p style="text-align: justify;">Kusurlu bir evden çıkınca... Üstüme çevrilen gözler bulanık, işittiğim sözler ağırdı. Bir Tınaz’ın ak göğsü, saydam elleri, kınalı keçiler gibi parlayan saçlarıydı gecenin koyu&nbsp;saatlerinde beni avutan. O da rüyalarımdan korkardı. Çığlık çığlığa uyandığım rüyalardan. Gördüğüm her şey bir insan olur, üstüme yürürdü rüyalarımda. Masa, sandalye,&nbsp;kap kacak, kapılar, merdivenler büyür büyür yutacak gibi&nbsp;ağızlarım açar üstüme gelirdi. İrinlerini akıta akıta. Yatağımızı ayırdı Tınaz’ın annesi. Ben mutfaktaki sedirde yatmaya başladım. Rüyalar bir yandan, dokunduğumda batan&nbsp;kemiklerim bir yandan, uyuyamaz oldum. Bir hayalet gibi&nbsp;kaldım evin içinde. Hayalet olmayı öğrendim böylece.</p>

  <p style="text-align: justify;">Askerliğinde, dağıtımdan sonra beni yanına istedi Tınaz. İzine geldiğinde birlikte döndük o yere. Küçücük bir ev, eğri büğrü duvarları, küçücük camlardan hücum eder&nbsp;gündüzün güneşi, gecenin ayazı. Toprağın suyu yok. Kupkuru her yer, her şey. Koyunlar dolar sokaklara güneş ağarmadan geçip giderler, tozlar havalanır tıkış tıkış yürürlerken, öyle dar sokaklar. Tepeler uzakta... Irmak tepelerin ardında. Börek gibi kızartır dört bir yanı güneş. Ben askerlerin çamaşırlarını yıkarım çeşmeden taşıdığım sularla bahçede. Lojmanlar denir. Ağaçlıklı bir yer. Oradan gelir cayırtılı bir rüzgâr, gelirse. Yağmur gelmez. Yazın güneş kalkmazmış, kışın kar. Bahar geçti, yaz geçti, güz geldi. Erlerin,&nbsp;subayların çamaşırları ellerimden, kendileri üstümden geçti. Tınaz kapının önünden geçmedi. Herkesten selam sabah&nbsp;kesilince, abime, yengeme yolladığım mektuplara cevap&nbsp;gelmeyince, soktum çetikleri koynuma, iki pılı pırtıyı giyecek diye torbaya. Gaz lambasını devirdim odamn ortasına,&nbsp;kapının arkasına dikelttiğim dürülü halılardaki kavak yaprakları, fındık kabukları tutuşunca gecenin karasında vurdum kendimi yollara. Her bir yolu, izi öğrendim şu geçen&nbsp;on beş yılda... Her bir kuralını gündüzlerin ve gecelerin.&nbsp;Avunmayı ve oyalanmayı, saklamayı ve saklanmayı, yemeyi ve yedirmeyi, gözlerden silinebildiğim gibi kayıdardan da silinmeyi... Her bir şeyi. Birinin gözüne baktın mı, onu&nbsp;okumayı, yüzünde, bedeninde taşıdığı ’deri yorumlamayı&nbsp;ve gerektiğinde iz bırakmayı... Görünmez olmayı ve görünmez bırakmayı... Nerede konaklayacaksm, nereden göçeceksin anlamayı, kalmanın ve gitmenin zamanını... Açılacağın ve kapanacağın insanın suretini, sözün hükümsüz olduğu bir dünya resminde gölgesiz çizgi olabilmeyi... Ve irin&nbsp;akıtmanın binbir yolunu, irini akarken erkek soyunun nasıl zayıf olduğunu, dünyanın ellerinden ne kolay kayabildiğini yaşadım, içime kattım. O anları kolladım son darbelerinde bacaklarımın.</p>

  <p style="text-align: justify;">Bacaklarının arasındakini simli çoraplarımın arasından geçerek içime sokanların geçmişinde mutlaka suların yakıp&nbsp;kavurduğu, dokunduğunda hışır hışır ses çıkaran, vurduğu&nbsp;eti yakan bir çift el gördüm. Çatlak, mor-kırmızı-pembe&nbsp;alacası bir çift el. O bir çift elin asılı olduğu kol, kolun bağlandığı gövde, gövdenin üstünde baş, başın üstünde sık sık&nbsp;beleren gözler gördüm. Her hareketin karşısında beleriveren gözler. Ne yapsan saçma, ne söylesen hatadır bu gözler&nbsp;karşısında. Gördüm. Ve hayatta saçma ve hata olarak kalırsın beleren gözlerin altında kavruklaşmış geçen çocukluktan sonra. Gördüfn. Bir türlü sağlamasını yapamadığın hayatın içinde debelenip durursun; doğrulanamayan bir&nbsp;hayatın sürücüsü olursun. Gördüm. Ellerin kıllıdır ve neye&nbsp;dokunsan bir kıl kalır senden geriye. Görmedim mi?.. Gördüm. Üstümde taşıdım hepinizden kalan kılları. Silkeleyip&nbsp;atamadım tenime yapışan o görünmez kılları. Tırnaklarımla kazımaya kalktım, çizgi çizgi kanattım tenimi, söküp&nbsp;atamadım. Kabuklandı çizgiler, kabukları yoldum, kılları&nbsp;yolamadım, çıkarıp atamadım. Görmedin mi?</p>

  <p style="text-align: justify;">Erkeklerden ve cinayetlerinden kıllar kaldı tenine işleyen Gülnaz'ın. Ondan tek tüy, bir sim düşmedi dönüp bakmadığı cinayet yerlerine. Hayalet gibi yaşadı. Arsız bir hayatın sürdürücüsüydü artık. İsteyen ve istemekten çekinmeyen. Kostümlü hayalet dediler ona o dünyada. Sokaklarda geçen bir filmin üçüncü sınıf oyuncusu. Kostümlü hayalet. Listeye yedinci sıradan girmiş ve iki yılda bir sınıf atlayarak üçüncü sınıfta karar kılmış, istikrarlı, inatçı, rol kesen bir oyuncu. Alkış toplayıcı. Parlak, göz alıcı aksesuarlarıyla selamlıyor izleyicileri. Kulaklarında fındık kabuklarının çıtırtıları eskidendi. Duymuyor artık. Uykularını bölen kâbuslar görmüyor. Hiçbir şey üstüne üstüne gelmiyor artık. O gidiyor üstüne üstüne, önüne çıkan ne varsa; hiçbir şey yapmasa tiz bir kahkaha patlatıyor cüzdanı boşların kulaklarında. Bacaklarından kurtulanlar -izin verdiği&nbsp;için elbette- bir daha o saatte, o caddeden geçemiyor nedense. Her ay hediyelerini veriyor üniformalıların güçlerine hayran fısıltılar eşliğinde. Hiç aksatmadan. Caddenin&nbsp;kızları rahat. Pezevenkler biraz çekingen birkaç meslektaşlarını yitirdikten sonra. Kostümlü hayalet. Hem var,&nbsp;hem yok. Övgülerini de, sövgülerini de mırıldanıyor yalnızca. Yerine ulaşıyor. Hiç zaman geçmeden. Kostümlü&nbsp;hayalet efsanesi sürüyor. Biraz daha sürecek de. öyle görünüyor. Anlat Gülnaz!</p>

  <p style="text-align: justify;">Hiçbir eve kapılanmadım bu büyük boğanın koynuna girdikten sonra. Evimi kurdum ve ilk kez benim diyebildiğim bir evde uyudum, uyandım. Bütün gözleri dışarıda bıraktım. Korunduğum ve koruduğum bir ev istemiştim hayattan. Seslerin yükselmediği, gözlerin belermediği, kimsenin&nbsp;canmm yanmadığı, korkuların girmediği, tedirginliklerin&nbsp;sızlatmadığı bir ev. Bu yüzden hiçbirinizi evimin kapısından içeri sokmadım. Evinize de girmedim. Aynı zamanda&nbsp;hayatlarınızı da sürdüğünüz otomobillerinizde değdim geçtim size. Bir cadde boyu. Hadi bilemedim, kentin bir ucundan diğer ucuna uzanan birbirine bağlanan caddeler boyu.&nbsp;Öldürdüysem, otomobilinizde öldürdüm; evinizde değil.</p>

  <p style="text-align: justify;">Bir kaza gibi öldünüz. Bir kaza gibi yaşadığınız için. Biraz Tınaz, biraz babam, biraz kendiniz gibi. Başka bir nedeni&nbsp;yok. Hırslı, ürkek, hoyrat, korkak, cesur, meraklı, ilgisiz&nbsp;hayatlarınıza çoğu kere bir defalık girdim. Hiçbirinizi zorlamadım. Yangın musluğunun önünde yavaşlayanlarınızm,&nbsp;bekleyenlerinizin gecesine eşlik ettim. Hayatınızdaki kadınları bir kenara koyup bedeninize sokaklardan umar aramaya kalktığınızda, kendinizden kaçtığınızda, yüzleşmekten&nbsp;korktuğunuzda, ağzınızdan çıkan sözleri hükümsüzleştirip&nbsp;başka sözlerin peşine düştüğünüzde, gücünüzü tanımadığınız bir bedende çoğaltmak, iktidarınızın köşelerini sivriltmek istediğinizde, kadınların ve erkeklerin kuytularda parayla satın alınabileceğini gördüğünüzde büyüyen erkekliğinizi arsız bir gülüşe yapıştırıp küçümsediğinizde işimizi&nbsp;ne kadar zavallısınız... Bir bilseniz... Dikiz aynasından gördüğünüz dünya gibi bir de yüzünüzü görseniz...</p>

  <p style="text-align: justify;">Neyse... Benimkilerden biri daha yaklaşıyor gecenin ilk avcısı olarak... Çaylak mı, kartal mı, anlamak lazım. Kısa&nbsp;keseyim şimdi.</p>

  <p style="text-align: justify;">Kostümlü hayaletmiş... Efsaneymiş... Büyük laflar... Çok büyük. Gece geniş, içindeki hayat dardır, bakarsan&nbsp;eğer. O son anda bir erkeklik hevesi gibi kaldığını görürsün&nbsp;bacaklarımın arasında. Yaşadığın tüm günlerin, tüm gecelerin bir heves olduğunu anlarsın. Ve o hevesten de bir şey&nbsp;kalmaz geriye. Benim anılarımı saymazsan.</p>

  <p style="text-align: justify;">“Merhaba aslanım... Referansın var mı, gördün de mi yanaştın?..”</p>

  <p style="text-align: justify;">“Geçiyordum... Kafam da dağınık...”</p>

  <p style="text-align: justify;">“Tamam. Anlaşıldı. Kafanı toplarız. Peşin çalışırım.” “O kolay...”</p>

  <p style="text-align: justify;">“Zor olanı söyle...”</p>

  <p style="text-align: justify;">“Hani... Olmazsa diyorum...”</p>

  <p style="text-align: justify;">“İşte bu garantim dahilinde.”</p>

  <p style="text-align: justify;">“Nereye gideceğiz?”</p>

  <p style="text-align: justify;">“Tekerleklerin götürdüğü yere.”</p>

  <p style="text-align: justify;">“Nasıl yani?”</p>

  <p style="text-align: justify;">“İstersen burada bir konferans vereyim...”</p>

  <p style="text-align: justify;">“Pardon, özür dilerim... Buyrun lütfen.”</p>

  <p style="text-align: justify;">Bak Gülnaz... Sabahın kokusu duyuluyor... Yağmur birikintilerinde uyuyan boğanın sefilliğini yansıtan sokakların rengi değişiyor. Yeni bir günün umuduyla uyanacak umutsuzluğa alışamamış çoğu insan. Hayatlarının değişebileceğini sanan, avunmak isteyen çocuk ruhlar uyanacak&nbsp;Gülnaz. Aynalara bakılacak, yüzlerdeki uyku izleri yıkanacak, acı çaylar demlenecek alelacele. Evlerden çıkanlar&nbsp;uğurlanacak. Uğurlanmayanlar kilit üstüne kilit vuracaklar kapılarına. Oysa senin için eve dönme vakti. Ev... Evler... Konforlu ya da değil... Ne fark eder?.. Boğanın koynunda hepsinin ruhu birbirine ayna. Her biri, gecenin sırlarına gözlerini kapatarak soluk alıp veren, ikiyüzlülüğünü saklayan, acımasız hayatları hazırlayan, çocukların çocukluklarını boğan, kokuları ve sesleri duvarlarında biriktiren, öfkelendiğinde biriktirdiklerini içinde yaşayanların&nbsp;üstüne salan, sakin bir göl gibi görünüp dip alaboralarıyla hayatları yutan, kurallar silsilesiyle nefes aldırmayan&nbsp;ruhun bir parçası. Renksiz gölgeleriyle, boğuntulu renkleriyle, kulakları tırmalayan tiz sesleriyle, iğrenç kokular&nbsp;üreten çöpleriyle boğayı azdırıyorlar. Evine dön Gülnaz,&nbsp;sıkı sıkıya çekilmiş perdelerinden sızan gün ışığında uyu.&nbsp;Arın gecelerin ve gündüzlerin tortularından. Fındık yeşili&nbsp;düşlere dal ve arın. Çini bir sobada yak fındık kabuklarını,&nbsp;kızıl alazlarla gevşesin gece ayazında katılaşmış bedenin.&nbsp;Seni bekleyen yeni bir geceye hazırlan bir kez daha. Yeni&nbsp;kıyımlara. Gölgesiz Gülnaz'ın cinayetlerini okusun insanlar gazetelerin üçüncü sayfalarında. Ya da kostümlü hayaletin. Bilmesinler seni, ama okusunlar.</p>
</body>
</html>
