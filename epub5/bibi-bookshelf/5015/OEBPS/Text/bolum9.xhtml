<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title></title>
  <link href="../Styles/main.css" rel="stylesheet" type="text/css" />
</head>

<body>
  <h1 style="text-align: right;"><a id="bookmark0"></a><span style="font-weight: bold;">ruku'nun terlikleri</span></h1>

  <h2 id="sigil_toc_id_9" style="text-align: right;"><a id="bookmark1"></a><span style="font-weight:bold;">Müge İplikçi</span></h2>

  <div>
    <span style="font-weight:bold;"><br /></span>
  </div>

  <p style="text-align: justify;">Oraya son olarak geçağimiz ekim ayında gittim. Gittiğimin üçüncü günü Şükrü’yü aradım, buluştuk. Her zamanki&nbsp;Şükrü’ydü. Önce bir parkta oturduk, sonra bir kafeye gittik. Ordan burdan, en çok da o anki haliyle memleketin&nbsp;uzak ve sisli görünümlü sıkıntılarından dem vurduk. Şükrü&nbsp;genelde çocuk gibidir; çocuksu sözleri vardır, ama buna&nbsp;kanmamak. Sineklerin Tanrısı onun için yazılmış bir kitaptır. “Ee, Ruku ne yapıyor?” diye soruverdi siyasi konuşmalarımızın kesildiği bir yerde, gözlerini yuvalarında döndürerek. Ruku benim uzatmalı sevgilim. Ruku’ya kalsa on&nbsp;beş yıl önce evlenmiştik, ama olmadı. İş güç devreye girdi.&nbsp;Tamam, daha dürüst olacağım: “Ben işi gücü olan bir adamım,” diye diretmiştim. Hattâ daha da dürüst olmanın bir&nbsp;sakıncası yok: Bir türlü unutamadığım başka bir kadının hayali yakamı bırakmıyordu o zaman. Peki, tam olarak hayali değil, bu konuda da açık olacağım. Arada bir kendisiyle görüşüyorduk. O benim kucağımda ağlıyordu, gözyaşlarına dayanamıyordum, arada ama çok değil, şöyle senede&nbsp;dört beş defa bedenlerimizin tensel yakarışını da dindiriyorduk. Ruku’ya bunları anlatmıyordum elbet. Ancak vicdanım rahattı. Belki şu nedenden: Hayali yakamı bırakmayan kadın da o zamanki sevgilisine anlatmıyordu bu yaşadıklarımızı. Aşkın gizemi diyorduk buna. O gizem hep çekici ve baştan çıkarıcı değil midir, sorarım size... Ruku hep&nbsp;akıllı bir kızdı, bunu hep kanıtlamıştır, bu evlilik işlerine&nbsp;bulaşmayacağımı hemen anladı; “Tamam o zaman,” dedi,&nbsp;“işler düzelene kadar birlikte yaşarız.” Yaşadık, hâlâ yaşıyoruz. Tuhaf olan şu: Ben o eski kadını unuttum unutmasına da galiba Ruku unutamadı. Ona evlenme teklif ettiğim zaman şöyle demişti bana: “Boşversene, ben işi gücü olan bir kadınım.” Akıllı Ruku, zalim Ruku... On iki yıldır, dile&nbsp;kolay, Ruku’nun işsiz güçsüz bir kadın olmasını bekliyoruz, daha doğrusu ben, bir başıma, yalnız bir biçimde bekliyorum.</p>

  <p style="text-align: justify;">“Sen daha çok beklersin,” dedi Şükrü. Aklımdan neler geçtiğini benden daha iyi anlamış, öyle olmasa da sırf beni&nbsp;benden daha iyi çözmüş olma ruhunun verdiği sereserpelikle duygularımı vurmaya hazırlanan sözde güngörmüş biri olarak.</p>

  <p style="text-align: justify;">“Neyi daha çok beklerim?” diye sordum. Güya akıllanmış ve hazırcevap biri olmaya meyletmiştim.</p>

  <p style="text-align: justify;">“Elbette Ruku’yu,” dedi. Dünyanın kendince en kolay denklemini bir gurbet günü taşkınlığıyla çözmüştü işte.</p>

  <p style="text-align: justify;">“Ruku’yu mu?” dedim, “Ruku kimin umrunda ki!”</p>

  <p style="text-align: justify;">Savaşı kaybetmiştim.</p>

  <p style="text-align: justify;">Oysa biliyordum ki, Ruku herkesin umrunda. O halkayı takmaksızın kölesi olmuş olduğum Ruku, arkadaşlarımın&nbsp;karıları tarafından başlarda iyi niyet ve samimiyetle anlaşılmaya çalışılan, ardından, telefonlara çıkmayışı verdiği&nbsp;randevulara gitmeyişi, gittiği zaman da zil zurna sarhoş, şımarık, ukala, kendini beğenmiş ya da sakil mi sakil bir halde gidişiyle, bin defa “keşke gelmeseydi” dedirten ve bu&nbsp;yüzden sonrasında hep mesafeli ve ölçülü durulmaya çalışılan, çalışılan, çalışılan Ruku...</p>

  <p style="text-align: justify;">Arkadaşlarıma gelince... Ruku’nun geçmişi bir muammaydı. Bu da en büyük dedikodu malzemesini oluşturuyordu. Onun bilgisayar mühendisi oluşu sadece kadınları değil, erkekleri de yıldırtan bir oluştu. Avusturya Lisesi’ni bitirdikten sonra dosdoğru Viyana’ya gitmiş ve baba parasıyla ilk yıl gezmiş tozmuş, ikinci yıl “tamam” demiş ve bilgisayar mühendisliğine yazılmış, sonra okulu bitirir bitirmez yurda dönmüştü. Derin bir matematik zekâsı vardı. Bu yüzden böyleydi ya zaten.</p>

  <p style="text-align: justify;">İkinci olasılık ise şuydu: Evet, Avusturya Lisesi’ni bitirmiş, ama burslu okumuştu. Ailesi ortadirek, ama kültürlü bir aileydi. Anne baba öğretmendiler ve biricik kızlarını,&nbsp;puanı Alman Lisesi’ne yetmediği için Avusturya Lisesi’ne&nbsp;vermişlerdi; iyi de olmuştu hani. Bursunu zar zor idare etti&nbsp;Ruku ve son senede olan oldu. Teneffüste sigara içerken&nbsp;yakalandığı için bursunu elinden aldılar. O da hem evini&nbsp;hem yurdunu terk edip Viyana’ya gitti; bir yıl sersefil dolaştı. Ardından bir bilgisayar kursuna yazıldı ve programcı&nbsp;olarak yurda döndü. Sonuçta işini bilen bir kızdı Ruku ve&nbsp;ondan korkulurdu...</p>

  <p style="text-align: justify;">Üçüncü iddiaysa onun bilgisayar falan bilmediği yolundaydı. “Hangi bilgisayar, hangi Avusturya Lisesi, hangi Viyana Allah aşkına”ydı. Ruku Allahın Sinan Paşa Ortaokulu’nda okumuş, yedi çocuklu bir ailenin altıncı kız çocuğuydu. Adı Rukiye’ydi. Ortaokulu ite kaka bitirdi, bitirir bitirmez ailesi onu okuldan aldı ve evlerinin bir sokak altındaki atölyelerden birine overlokçu olarak yerleştirdi.&nbsp;Rukiye zayıf, kuru mu kuru bir kızdı, ama akıllı ve kurnazdı. Şu alt tabaka kurnazlığı onda kemikleşmişti, kemikleşmiş. Yan dükkândaki çaycının çırağını ayarladı ve öbür&nbsp;yandaki binada devam etmekte olan bilgisayar kursuna yazılmak için hem çaycıyı hem çırağı bir güzel kullandı. Ailesi bu işi anladığında, çok uzun zaman sonraydı bu, Rukiye&nbsp;çıraktan ya da çaycıdan, işte birinden, hamile kalmış ama&nbsp;bu arada bilgisayarı da öğrenmişti. Ailesi diretti, öldüresiye dövdü Rukiye’yi, çırağı da bir güzel benzetip çaycının da&nbsp;yardımıyla zorla Rukiye’yle evlendirdi.</p>

  <p style="text-align: justify;">Tam da bu noktada iki gruba ayrılıyordu erkekler. Özellikle Şükrü ve onun müridi iki arkadaşımız Rukiye’nin&nbsp;o çaycıyla kesinlikle evlenmediğini, hiç hamile kalmadığını,&nbsp;hattâ işi daha da ileri götürüp Rukiye’nin rahminin falan olmadığını (özellikle Şükrü) iddia ediyorlardı. Rukiye komşu ve akrabalardan bir güzel dayak yiyip yakayı zor bela kurtardıktan sonra elinde alınmış mı çalınmış mı, her neyse, bilgisayar sertifikasıyla iş aramaya başlıyor ve tesadüf&nbsp;bu ya...</p>

  <p style="text-align: justify;">Şükrü bu noktada şöyle devreye giriyordu: “Bu kadın tipini çok iyi bilirim ben. Avcı gibidirler, erkekleri ağlarına&nbsp;düşürür, ciğerlerini sökerler.”</p>

  <p style="text-align: justify;">Bunu ne zaman söylemişti: Yine gurbette, bilinmez bir kafenin loş bir yerlerinde mi yoksa bir İstanbul meyhanesinde mi; geçmişin hangi dehlizinde gizliydi bu sözcükler;&nbsp;hangi derin ve intikamı alınamamış ham tecrübede; hangi&nbsp;intikamın, alınsa bile bir türlü bitemeyen tortusunda saklıydı bu öfke; hangi öfkeydi bu, hangi ipsiz sapsız öfke?</p>

  <p style="text-align: justify;">“Neden?” diye sormuştum. “Neden böyle söylüyorsun Şükrü, o benim sevdiğim kadın, biliyorsun!”</p>

  <p style="text-align: justify;">Ağlamak üzereydim. Ruku’yu seviyordum. İşin aslı buydu. Uyurken ağzının kenarından akan salyalarını,&nbsp;uyandığı zaman gözlerindeki çapaklarını, yağlı göbeğini,&nbsp;saatlerce süren makyajını, dekolte giysilere tapmasını, her&nbsp;sevişmemizin ardından soğuk duş almasını, sigarayı yer gibi içişini... Tüm bunlara alışkanlık diyeceksiniz, bunların&nbsp;alışkanlığa dönüşmüş olmasını bile seviyordum, evet.</p>

  <p style="text-align: justify;">“Hâlâ Almanca’yı nerede öğrendiğini merak etmiyorsun, değil mi?” diye sordu Şükrü, ısrarcı.</p>

  <p style="text-align: justify;">İçimde şu sesin ya da seslerin yankılandığını hissettim o zaman. Merak etmiyorum. Bilmek istemiyorum. Onun benim geçmişimi bilmesi yeter. Ben onunkini istemiyorum.&nbsp;Ben sorunsuz bir şimdi istiyorum. Her şeyi geçmişte yaşadım zira. Şimdiyi şimdi için istiyorum.</p>

  <p style="text-align: justify;">Gözlerim gökyüzünü ele geçirmiş kurşuni havaya takıldı kaldı sonra. O görüntünün içinde bir antre görür gibi oldum. İnsanlar. Tanıdık. On beş yıl öncesi. Arkadaşlarım. Hepimiz çok genciz. Ruku’nun, hepsine antrede birer terlik verişi. Ruku’nun gencecik, incecik bedeninin tek tek eğilerek önlerine “sunduğu” terlikler. Renkli renkli, Çarşamba Pazarı’ndan alınmış, püsküllü, çizgili, benekli terlikleri Ruku’nun. Herkesin terliklere ve Ruku’ya şöyle bir bakışı. On&nbsp;beş yıl öncesi. Herkesin ayakkabılarıyla salona geçişi. Ruku’nun antrede kalışı bir dizi terlikle birlikte. Ruku’nun&nbsp;orada kaldığını unutuşumuz. Salona yayılışımız, Ruku’yu&nbsp;bir başına bırakışımız antrede. Hayallerimin kadınının&nbsp;Avusturya’ya gitmesinin üzerinden on ay kadar geçmiş.&nbsp;Ama sonra gelecek, yaza gelecek biliyorum. Boğaz kıyısında oturup ya da Sultanahmet’te hayatı konuşacağız onunla; ah Neş’e, bana yazdığı mektuplar, kartlar, birlikte fotoğraflarımız, gittiğimiz sahiller, bana aldığı armağanlar, hayatımın Neş’esi, on ay... Yarı Almanca yarı Türkçe hepimizin&nbsp;onu ve onun dokunulmazlığını, sıcaklığını, samimiyetini,&nbsp;kültürlülüğünü, sosyalliğini hatırlayışımız. Avusturya’ya&nbsp;gitmesinin ardındaki ulvi amaca tapınışımız; benim, onun&nbsp;yatakta sigara içişini, birlikte zirveye çıkışımızı hatırlayışım&nbsp;birden. “Seninle olduğu gibi bir daha kimseyle olmayacak,” deyişim, bunu kendime itiraf edişim, sonra gidip bir&nbsp;yerlere yazışım bunu. Bunun bir süre sonra Ruku tarafından bulunuşu, ama benim zerre aldırmayışım buna, “çünkü aşk gizemdir”e inanışım. Ruku’ya şöyle deyişim: “Herkesin yeri ayrı Ruku.” Ruku’nun kırılmayacağından her&nbsp;nedense emin oluşum. “Ruku akıllı kızdır zira,” deyişim.&nbsp;Ruku’yu hiç umursamayışım. Ruku’nun böyle kâğıtları ve&nbsp;duyguları ve fantezileri olamayacağından emin oluşum.&nbsp;Ondaki sevgiyi bonkörce kullanışım. Her halükârda beni&nbsp;çok seviyorsun nasılsa sen Ruku!</p>

  <p style="text-align: justify;">Ruku’yu antrede unutuşum.</p>

  <p style="text-align: justify;">Ruku’yu antrede unutuşum. Ruku akıllı kızdır, her şeyi kaldırır. Ona bir şey olmaz. Ruku’yu hepimizin antrede terlikleriyle unutuşumuz. Bir tek Şükrü’nün onu görüşü ve&nbsp;orada onu bitirişi: “Hayatım bu ne klasiklik böyle? Tamam anladık Hilmi’nin sözlüsüsün, ama bir yere kadar yani! Hepimize bu yüzden mantar bulaştırmana gerek yok.”</p>

  <p style="text-align: justify;">Ruku’nun antrede kabşı. Ruku’nun terliklerin içine dolan gözyaşları, benekli, püsküllü, çizgili gözyaşları.. Ruku’nun antrede kalışı. Ruku’nun hayatım benekli, püsküllü, çizgili hayallere taşıyışı; benekli, püsküllü, çizgili hayallerde modern olmayı bir türlü anlayamayışı. Ruku’nun antrede kalışı. “Oysa çok güzeldi terliklerim,” deyişi. Ve&nbsp;bunun, onun kendine ait son cümle oluşu. Rukiye’yi Ruku&nbsp;yapan rüküş mü rüküş, kılıçlı kalkanlı günlere doğru ilk istilasının planlarını kendi kendine kafasında çizişi o antrede. îlk defa zalim oluşu. Zalim olmaya başlayışı, antreye&nbsp;bakışı.</p>

  <p style="text-align: justify;">“Sorarım sana,” dedi Şükrü. “Her şeyi anladım da Almancayı nasıl öğrendi bu senin Ruku, peki?”</p>

  <p style="text-align: justify;">Anladığı her şey neydi ki Almanca konusuna gelmişti, hiç bilemiyorum. Yüzüne baktım. Sustum. Şükrü’yü görmek sinirlerimi bozuyordu artık. Onunla sadece politika&nbsp;konuşmalıydım bundan böyle...</p>

  <p style="text-align: justify;"></p>
</body>
</html>
