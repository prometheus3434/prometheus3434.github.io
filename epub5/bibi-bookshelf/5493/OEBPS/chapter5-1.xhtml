<?xml version="1.0" encoding="UTF-8" standalone="no"?><html xmlns="http://www.w3.org/1999/xhtml">
	<head>
		<title>Yaşam ve Ölüm Yorgunu</title>
		<link href="main.css" rel="stylesheet" type="text/css"/>
<meta name="Adept.resource" value="urn:uuid:ed47d798-c7b1-bfdc-2bb5-537360c88701"/>
	</head>
	<body xmlns:epub="http://www.idpf.org/2007/ops" epub:type="chapter" id="chapter5-1"><div style="display:none;"><a id="GBS.0784.01"/></div>
<article class="chapter">
			<h1 class="chapter_num">1</h1>
			<h1 class="chapter_title_single">Güneşin yüzü</h1>
			<p>Sevgili okuyucu, bu romanı burada sonlandırmak yapılabilecek en mantıklıca hareketti aslında ama kitapta yaşamı sona ulaşmamış olan o kadar çok karakter var ki hem onların hem de okuyucuların hatırına devam ediyorum. Öyleyse bu hikâyede anlatıcılarımız olan Lan Jiefang’la Koca Kafa’nın biraz dinlenmesine izin verelim ve ben –onların arkadaşı olan Mo Yan– hikâyeyi onların<a id="GBS.0784.02"/> kaldığı yerden devralıp bu uzun mu uzun hikâyeye bir düğüm atarak sonlandırayım artık.</p>
			<p>Lan Jiefang ile Chunmiao, babalarını ve o ihtiyar köpeği gömdükten sonra köyde kalıp geri kalan yaşamlarını babalarının tarlasını ekip biçerek geçirmeyi düşünüyorlardı; ama ne yazıktır ki tam da o anda Ximen Konağı’nın avlusuna çok seçkin bir misafir giriverdi. Lan Jiefang’ın ilçedeki parti okuluna gittiği<a id="GBS.0784.03"/> dönemden sınıf arkadaşı ve şimdi de Gaomi ilçesi Parti Komitesi parti sekreterliğine atanmış olan Sha Wujing adında bir adamdı bu. Lan Jiefang’ın yaşam deneyiminden ve şimdi ıssız bir yere dönüşmüş olan Ximen Konağı avlusundan çok etkilenmiş olduğu her halinden belli olan bir tavırla cömert bir teklifte bulundu ona:</p>
			<p>“Kardeşim, kaymakam yardımcılığı görevine geri dönemezsin artık, partiye de<a id="GBS.0784.04"/> üye olamazsın ama emekliliğinde karnını doyurabilecek bir devlet işi ayarlayabilirim sana.”</p>
			<p>“Liderlerimizin benim iyiliğimi düşünmesine çok minnettarım ama hiç de gerek yok böyle bir şey yapmalarına,” dedi Lan Jiefang, “Ximen köyünden bir köylünün oğluyum ben ve geri kalan yaşamımı burada geçirmek istiyorum.”</p>
			<p>“Eski Parti Sekreteri Jin Bian’ı hatırlıyor musun?” diye sordu Sha Wujing, “O<a id="GBS.0784.05"/> da benimle aynı fikirde, onunla senin kayınbaban Pang Hu, eski dostlar, hem ilçeye geri dönerseniz kayınbabana da bakabilirsiniz. Hem Daimi Komite, senin Kültür ve Sergi Merkezi’nde müdür yardımcısı olarak çalışmanı onayladı bile, yoldaş Chunmiao’ya gelince, isterse Xinhua Kitabevi’ne geri dönebilir, istemezse de onun için başka bir iş ayarlarız.”</p>
			<p>Sevgili okuyucu, ilçeye geri dönmek Lang Jiefang<a id="GBS.0785.01"/> ile Pang Chunmiao’nun yapmayı hiç mi hiç düşünmemeleri gereken bir şeydi ama yeniden ilçeye dönüp tekrar bir devlet işinde çalışmak ve böylece yaşlı babalarına göz kulak olabileceklerini bilmek, açıkçası öyle kolay kolay olmaz diyemeyecekleri bir duruma sokmuştu onları. Benim bu iki arkadaşımın öyle geleceği görebilen yeteneklerle kutsanmamış sıradan insanlar olduklarını aklınızdan çıkarmayın<a id="GBS.0785.02"/> sakın, bu yüzden apar topar ilçeye geri taşındılar. Ne de olsa kaderin çağrısıydı bu ve kaçışı olamazdı.</p>
			<p>İlk başta kısa süreliğine Pang Hu’nun yanına taşındılar, bu kahraman baba her ne kadar Chunmiao’yu evlatlıktan reddettiğini alenen söylemiş olsa da sonuçta babasıydı onun, hem de bir ayağı çukurda, rüzgâra karşı direnen bir mumu andıran hasta bir baba, bu yüzden gözleri doldu hemen, kalbi<a id="GBS.0785.03"/> yumuşadı, hele kızıyla Lan Jiefang’ın çektikleri onca acı ve katlandıkları onca sıkıntıdan sonra artık yasal olarak karıkoca olduklarını öğrenince bütün maziyi bir kenara bıraktı, kapıyı açtığı gibi içeri buyur etti onları.</p>
			<p>Lan Jiefang her gün bisikletle gidiyordu işe. Kültür ve Sergi Merkezi’nin keyifsiz ve perişan halini görseniz burada müdür yardımcılığı yapmak denen şeyin bir işten çok<a id="GBS.0785.04"/> bir unvan olduğunu anlardınız hemen, burada müdürlük yapılabilecek bir şey bile yoktu. Her gün yaptığı tek şey akşama kadar üç çekmeceli bir masanın başında otururken bayat çay içmek, ucuz sigara tüttürmek ve evire çevire gazete okumaktı.</p>
			<p>Chunmiao’yu soracak olursanız, tercihini kitabevinden ve yine çocuk bölümünden yana kullandı, bütün gün yeni bir neslin çocuklarıyla uğraşıyordu burada.<a id="GBS.0785.05"/> Bir zamanlar onunla birlikte çalışan bütün çalışma arkadaşları emekliye ayrılmış ve yerlerine yirmili yaşlarında genç kızlar alınmıştı. O da her gün bisikletle işe gidip geliyordu. İş çıkışı Tiyatro Sokağı’na uğrayıp ya iki yüz elli gram tavuk taşlığı ya da yarım kilo koyun başı alır, eve döndüğünde babası ve kocasıyla birer kadeh içki içerken meze yapardı bunları, Jiefang ile Pang Hu çok içki içemezlerdi,<a id="GBS.0786.01"/> üç kadehten sonra sarhoş olurlardı hemen. İki erkek içki içerken çok iyi anlaşan iki kardeş gibi ondan bundan konuşup dururdu.</p>
			<p>Chunmiao’nun yeni yıl arifesinde hamile olduğunu öğrenmesi ellilerinde bir adam olan Jiefang’ı çok mutlu etti, seksenine yaklaşmakta olan Pang Hu’nunsa gözleri doldu bu güzel haberi duyunca. Üç kuşağın aynı çatı altında yaşayacak olması çok harika bir habermiş gibi<a id="GBS.0786.02"/> görünüyordu ama bu mutlu görüntü hızla yaklaşmakta olan bir felaketle birlikte uçup gidiverecekti aniden.</p>
			<p>Chunmiao o gün öğleden sonra Tiyatro Sokağı’na uğrayıp haşlanmış eşek eti aldı, kendi kendine neşeli bir melodi mırıldanıp eve sürüyordu bisikletini, tam da Liquan Caddesi’ne döndüğünde Hongqi markalı lüks bir araba çarptı ona. Bisiklet ânında bir metal yığınına döndü, eşek eti etrafa<a id="GBS.0786.03"/> saçıldı, Chunmiao da yolun bir kenarına fırlayıp kaldırıma çarptı başının arkasını. Arkadaşım Jiefang koşturarak olay yerine geldiğinde son nefesini vermişti bile Chunmiao. Eşek Hanı kasabası Parti Komitesi’nin eski sekreteri ve şimdi de İlçe Halk Kongresi’nin başkan yardımcısı olan Du Luwen’in özel arabasıydı bu, arabayı kullanansa Ximen Jinlong’un çocukluk arkadaşı ve Sun ailesinin en küçüğü olan<a id="GBS.0786.04"/> Kaplan Sun’du.</p>
			<p>Jiefang’ın onu yerde yatarken gördüğü an neler hissettiğini sizlere nasıl tarif edebileceğimi gerçekten de bilmiyorum çünkü büyük romancılar böylesine travmatik bir ânı anlatırken öylesine aşılmaz, öylesine yüksek standartta metinler koydular ki karşımıza. Mesela sayısız edebiyat profesörü ve romancının övgüsünü kazanmış olan Sovyet yazarı Şolohov’un <em>Ve Durgun Akardı Don</em> adlı<a id="GBS.0786.05"/> romanında Aksinya serseri bir kurşunla vurulduktan sonra sevgilisi Gregor’un ruh hali şöyle anlatılır: “Durup dururken içinden gelen bir kuvvet göğsünü itince geriye doğru sendeleyip yüzüstü yere düştü. Bir kâbustan uyanmış gibiydi, başını kaldırınca başının üzerinde uzanan kapkara bir gökyüzüyle göz kamaştıran kara bir güneş gördü.”</p>
			<p>Şolohov, Gregor’a bilincini yitirtip yere düşürdü onu, peki<a id="GBS.0787.01"/> ben ne yapacağım şimdi? Ben de Jiefang’ı yere düşürsem mi acaba? Şolohov, Gregor’un kalbinde bembeyaz bir boşluk bıraktı, peki ben ne yapmalıyım şimdi? Jiefang’ın kalbini bembeyaz bir boşluk olarak mı tasvir etsem? Şolohov, Gregor’un başını kaldırdığında göz kamaştıran kara bir güneş gördüğünü yazdı, peki ben de mi öyle yazmalıyım? Jiefang başını kaldırınca göz kamaştıran kara bir güneş gördü<a id="GBS.0787.02"/> desem olur mu şimdi? Jiefang’ı öyle hemen yüzüstü yere düşürmeyeceğim ben, önce o koca kafasını yere eğecek, ardından da amuda kalkacak; kalbi de bembeyaz bir boşluğa dönüşmeyecek, aksine bir sürü duygu geçecek kalbinden, bir dakika içinde binlerce duyguyu tadıp dünyada ne kadar şey varsa hepsini birden düşünecek; başını kaldırdığında göz kamaştıran kara bir güneş de görmeyecek, göz kamaştırsın ya<a id="GBS.0787.03"/> da kamaştırmasın beyaz, gri, kırmızı ve mavi bir güneş görecek; işte bu da benim orijinalliğim olurdu, öyle değil mi?</p>
			<p>Lan Jiefang, Chunmiao’nun küllerini babasının o meşhur tarlasına gömdü. Mezarı, Hezuo’nunkinin hemen yanı başındaydı, iki mezarın başına da mezar taşı konmadı. Başlarda iki mezarı birbirinden ayırabiliyordunuz ama Chunmiao’nun mezarının üzeri de yabani otlarla kaplanınca iki<a id="GBS.0787.04"/> mezar arasında fark göremiyordunuz. Chunmiao’yu toprağa verdikten çok kısa bir süre sonra savaş kahramanı Pang Hu da öldü. Lan Jiefang kaynanası Wang Leyun’un ve kayınbabasının küllerini aynı kavanoza koyup Ximen köyüne götürerek babası Lan Lian’ın mezarının yanına gömdü.</p>
			<p>Birkaç gün sonra hapis cezasını çekmekte olan Pang Kangmei bir anlık cinnete kapılıp sapını sivrilttiği bir diş fırçasını<a id="GBS.0787.05"/> kendi kalbine sapladı. Onun küllerini alan Chang Tianhong, Jiefang’ı bulup, “Aslında o da sizin aileden sayılır,” dedi. Onun ne demek istediğini çok iyi anlayan Jiefang külleri alıp yine köye dönerek Pang çiftinin mezarlarının arkasına gömdü.</p>
			 
			</article>
  <div style="display:none;"><a id="GBS.0787.06"/></div></body>
</html>