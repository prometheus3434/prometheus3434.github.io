<?xml version="1.0" encoding="UTF-8" standalone="no"?><html xmlns="http://www.w3.org/1999/xhtml">
	<head>
		<title>Yaşam ve Ölüm Yorgunu</title>
		<link href="main.css" rel="stylesheet" type="text/css"/>
<meta name="Adept.resource" value="urn:uuid:ed47d798-c7b1-bfdc-2bb5-537360c88701"/>
	</head>
	<body xmlns:epub="http://www.idpf.org/2007/ops" epub:type="chapter" id="chapter4-8"><div style="display:none;"><a id="GBS.0647.01"/></div>
<article class="chapter">
			<h1 class="chapter_num">44</h1>
			<h1 class="chapter_title">Jinlong’un bir tatil köyü inşa etmeyi planlaması</h1>
			<h1 class="chapter_title">Jiefang’ın dürbünün içine düşmesi</h1>
			<p>Ximen köyünü bozulmamış bir Kültür Devrimi temalı tatil köyüne dönüştürmek isteyen Jinlong’un sunduğu bir belgeyi okuduğumu sanıyordum. Fizibilite raporunda epey diyalektik tat içeren bir üslupla şöyle yazıyordu: Kültür Devrimi bir kültür yıkıcısı olmasının yanı sıra aynı zamanda yeni bir kültürün<a id="GBS.0647.02"/> kurucusudur da. Duvarlardaki kaldırılmış sloganların yeniden yazılmasını, hoparlörlerin yeniden takılmasını, avludaki kayısı ağacının altında duran gözetleme platformunun ve yağmur sularıyla göçen Kayısı Bahçesi Domuz Çiftliği’nin yeniden inşa edilmesini istiyordu. Bir de köyün doğusunda beş bin dönümlük bir golf sahası yapılmasını istiyordu, tarlalarını kaybedecek çiftçilereyse Kültür Devrimi sırasında<a id="GBS.0647.03"/> yaptıklarının aynısını yapmalarını öneriyordu: Halka açık eleştiri toplantıları düzenlemelerini, “kapitalizm yolunda yürüyenler”e sokaklarda zorla geçit töreni yaptırmalarını ve devrimci model operalarla sadakat dansları sergilemelerini vb. raporunda Kültür Devrimi sırasında kullanılan önemli nesnelerin yeniden üretilmesi gerektiğini de yazıyordu; pazubentler, mızraklar, Başkan Mao rozetleri,<a id="GBS.0647.04"/> el ilanları, büyük Çince karakterlerle yazılmış afişler filan mesela... Bunların dışında turistlerin Acılı Dönemleri Anımsama Toplantıları’na katılımı, Acılı Dönemleri Anımsama Oyunları’nı izlemeleri, Acılı Dönemleri Anımsama Yemekleri’ni yemeleri sağlanıp yaşlı fakir köylülerin eski toplum hakkında anlattıkları acılı hikâyeleri de dinleterek bütün bu acıların yeniden hatırlatılması sağlanabilirmiş...<a id="GBS.0647.05"/> Rapor şöyle devam ediyordu: Ximen Konağı’nın avlusuna bir Bağımsız Çiftçilik Müzesi inşa edilmeli, Lan Lian ve onun protez bacaklı eşeğiyle bir boynuzu kesilmiş olan boğasının balmumundan heykelleri yapılıp bir köşede sergilenmeli. Raporunda bağımsız çiftçi Lan Lian’ın bir nokta altı dönümlük o bir avuç tarlasının üzerini muşambadan bir çadırla kapatıp içinde onun çeşitli tarihsel dönemler<a id="GBS.0648.01"/> boyunca dikim ve hasat yaparken kullandığı çiftlik aletlerinin sergilendiği bir heykel bahçesine çevrilmesi gerektiği de yazıyordu. Bütün bu postmodern faaliyetler, diyordu Jinlong, şehirlilere ve yabancılara hitap edecek ve cüzdanlarını cömert bir şekilde sonuna kadar açmalarını sağlayacak. Onların cüzdanları sündükçe bizimkiler de davul gibi şişecek. Kültür Devrimi tatil köyü turu bittikten sonra,<a id="GBS.0648.02"/> diyordu, onları bu kez de kırmızı şarap ve yeşil fenerlerin gösterişli dünyasından oluşan modern yetişkin eğlencelerinin şehvetine atacağız. Takıntılı bir hırsla Ximen köyünün doğusundan ta Wu ailesinin Kumla Ağzı’na kadar tüm arazileri yalayıp yutmak ve buraları dünyanın en kaliteli golf sahasına çevirmek istiyordu, bir de hiçbir şeyin eksik olmadığı büyük bir eğlence parkına tabii. Wu ailesinin<a id="GBS.0648.03"/> Kumla Ağzı’ndaki kumlu tepelerin üzerine Roma saraylarındakiler kadar büyük bir hamam, Las Vegas’takiler kadar büyük bir kumarhane ve başka bir heykel bahçesi daha kurmak istiyordu, heykel bahçesinin teması onlarca yıl önce burada gerçekleşmiş olan ve insana büyük heyecan veren domuzlarla insanlar arasındaki o savaş olacaktı, insanlara çevre sorunlarını düşündürtmeyi planlıyordu bu tema parkıyla,<a id="GBS.0648.04"/> tüm canlı varlıkların bir ruhu ve zekâsı olduğunun altını çizecekti, buzlu suyun içine dalıp kendini feda ederek çocukların hayatını kurtaran o erkek domuzun başından geçenler de işlenecekti tabii. Raporda ayrıca büyük bir kongre merkezi inşa edilip her yıl uluslararası bir evcil hayvan sempozyumu düzenlenmesi gerektiğini de belirtiyordu, böylece hem yabancı ziyaretçilerin ilgisi hem de yabancı<a id="GBS.0648.05"/> yatırımcıların parası çekilebilecekti...</p>
			<p>Onun ilçedeki ilgili tüm müdürlüklere gönderdiği bu yaygara koparan raporu ve Parti Komitesi’yle ilçe hükümetindeki büyükbaşların onu onaylayıp takdir eden yorumlarını okuyunca ister istemez başımı iki yana sallayıp uzun uzun içimi çektim. Esasen muhafazakâr biriyim ben. Saplantılı bir şekilde toprağa âşığım, tezek kokusunu içime çekmeye bayılıyorum,<a id="GBS.0649.01"/> bir çiftçi olarak yaşamaktan büyük haz duyuyorum, babam gibi tarlası için yaşayan eski topraklara büyük saygım var ama böyle biri bugünkü toplumda hayatta kalabilmek için zamanının çok gerisinde kalmış sayılır. Başka bir kadına deli gibi âşık olup karıma boşanma davası açmış adamım ben, bu da çok geride kalmış bir şey günümüz için, modası geçmiş sayılıyor artık. Böyle bir raporda kendi görüşlerimi<a id="GBS.0649.02"/> belirtecek bir durum olmadığından adımın yazdığı yere paraf atmakla yetindim sadece. Aklımı kurcalayan bir soru vardı ama: Dağı saran bulutlara ve yeri örten sise benzeyen bu abartılı ve asılsız raporun hazırlanmasından kim sorumluydu acaba? İşte tam bu sırada Mo Yan’ ın şeytani bir gülümseme taşıyan yüzü belirdi penceremin önünde. Yerden neredeyse on beş metre yukarıda olan, üçüncü kattaki ofisimin<a id="GBS.0649.03"/> penceresinde beliren bu yüze şaşkınlıkla bakarken koridordan gelen sesler duydum birden. Telaşla kapıyı açıp neler olup bittiğine bakmak için gittiğimde bir elinde satır, diğerindeyse uzun mu uzun bir ip olan, saçı başı birbirine girmiş, ağzının kenarından kan damlayan ve bakışları boş boş olan Huang Hezuo’nun topallayarak bana doğru geldiğini gördüm. Sırtında okul çantası ve elinde üzerinden<a id="GBS.0649.04"/> inci gibi yağ taneleri damlayan bir paket yeni kızarmış börek taşıyan oğlum, ifadesiz bir yüzle arkasından geliyordu. Onun arkasında da oğlumun, üzerinde karikatür çıkartmaları olan plastik su termosu boynundan geçirilen iple taşıyan köpek vardı, ip çok uzun olduğundan her adımda termos dizlerine çarpıyordu hayvanın...</p>
			<p>Kendi çığlığıma uyandım, üzerimde giysilerimle kanepede uyuyakalmışım,<a id="GBS.0649.05"/> alnımdan soğuk terler akıyor, kalbim deli gibi çarpıyordu. Aldığım uyku hapları yüzünden kendimi kalas gibi hissediyordum, pencereden vuran gün ışığı gözlerimi acıtıyordu. Zar zor ayaklanıp yüzümü yıkadım, duvardaki elektronik duvar saatine baktım, altı buçuk olmuştu çoktan. Telefon çaldı, açtım. Sessizlik. Konuşmaya cesaret edemedim, orada huzursuzca bekliyordum. Benim, diyordu telefonda boğuk bir<a id="GBS.0650.01"/> sesle, tüm gece gözüme uyku girmedi. Endişelenme sakın, iyiyim ben. Sana yiyecek bir şeyler getireyim. Sakın gelme, dedim, bir şeyden korktuğum yok, elime bir megafon alıp çatıdan seni seviyorum diye haykırabilirim ama böyle bir şey yaparsam sonumuz felaket olur. Anlıyorum... Bu sıralar o kadar sık görüşmeyelim, onun eline koz geçsin iste... Anlıyorum, çok kötü bir şey yaptım ben ona... Böyle düşünme<a id="GBS.0650.02"/> sakın, eğer ortada bir suç varsa ben işledim onu, şöyle dememiş miydi Engels, “Aşksız evlilik en büyük ahlaksızlıktır,” diye, ikimizin bir suçu yok aslında... Sana birkaç çörek alıp resepsiyona bıraksam olur mu? Sakın gelme buraya, dedim, merak etme beni, toprakta yaşayan bir solucan nasıl açlıktan ölmezse ben de öyleyim. İleride neler olur bilmiyorum ama şimdilik kaymakam yardımcısıyım hâlâ,<a id="GBS.0650.03"/> acıkırsam misafirhaneye gider orada yerim, orada her şey var nasılsa... Özledim seni. Ben de seni, az kaldı bak, işe gittiğinde kitabevinin kapısının önünde durup benim pencereme bakarsan görebilirim seni... Ya ben ne olacağım, göremeyeceğim işte... Orada olduğumu bileceksin ama, tamam mı, bebeğim benim, küçük Chunchun’um, minik Miaomiao’m...</p>
			<p>Misafirhaneye bir şeyler yemeye gitmedim. Birbirimize<a id="GBS.0650.04"/> dokunduğumuz ilk günden beri kendimi aşka düşmüş bir kurbağa gibi hissediyordum, iştahım kesilmişti, gem vurulamayan bir tutkunun içinde yaşayıp gidiyordum artık. İştahım olmasa da bir şeyler yemek zorundaydım ama. Bana yolladığı birkaç ıvır zıvırı zorla da olsa tıkıştırdım ağzıma. Yediklerimden bir tat alamıyordum ama beni besleyip hayata devam etmemi sağlayacaklarını biliyordum hiç olmazsa.</p><div style="display:none;"><a id="GBS.0650.05"/></div>
			<p>Elimde dürbünle pencerenin kenarına yaslanıp günlük ödevimi yapmaya koyuldum. Kafamdaki saat çok iyi çalışıyordu. İlçenin güneyinde çok yüksek binalar yoktu o zamanlar, hiçbir şey engellemiyordu görüşümü, eğer istersem sabahın köründe kalkıp Tianhua Meydanı’nda egzersiz yapan o ihtiyarların yüzlerini getirebilirdim tam karşıma. Dürbünümü Tianhua <em>hutong</em>’una çevirdim önce. Bir numaralı ev bizim<a id="GBS.0651.01"/> evdi. Avlu kapısı kapalıydı. Oğlumun düşmanları, kapının üzerine tebeşirle resimler çizip sloganlar yazmışlardı. Kapının sol kanadına dişlerini çıkarmış bir oğlan çizilmişti, yüzünün yarısı tebeşirle boyanmış, yarısı boş bırakılmıştı, çırpı gibi kollarını sanki teslim olurmuş gibi başının üzerine kaldırmıştı, iki yana açtığı cılız bacaklarının arasından devasa bir erkeklik organı sarkıyordu altında<a id="GBS.0651.02"/> da ta kapının altına kadar devam eden uzun bir çizgi vardı, işediğini göstermek istemişlerdi herhalde. Kapının sağ kanadındaysa gözleri çan kadar büyük, ağzı yarımay şeklinde çizilmiş, başının iki yanında küçük birer saç örgüsü olan küçük bir kız çocuğu vardı. Onu da o çırpı kollarını başının üzerine kaldırmış halde resmetmişlerdi, cılız bacaklarının arasından yine beyaz bir çizgi iniyordu ta<a id="GBS.0651.03"/> kapının altına kadar. Oğlan çiziminin sol tarafında kargacık burgacık bir yazıyla üç kelime yazılıydı: Lan Jiefang. Kız çocuğu çiziminin sağ tarafındaysa yine kargacık burgacık bir yazıyla üç kelime yazılıydı: Pang Fenghuang. Bunları çizenin ne demek istediğini çok iyi anlamıştım. Oğlum ve Pang Kangmei’nin kızı sınıf arkadaşlarıydı ve Pang Fenghuang sınıf başkanıydı. Zihnimde Chunmiao, Pang Hu, Wang<a id="GBS.0651.04"/> Leyun, Pang Kangmei, Chang Tianhong, Ximen Jinlong ve diğerlerinin yüzleri bir bir parlamaya başlayınca aklım karıştı bir çöp tenekesi gibi.</p>
			<p>Dürbünümü hafiften indirince Tianhua <em>hutong</em>’unu hızla geçip meydana bakmaya başladım. Çeşmenin etrafında yiyecek arayan bir karga sürüsü gördüm. Yarısı yenmiş jambonları andıran bir şeyler vardı çeşmenin etrafına saçılmış. Kargaların seslerini duymuyordum<a id="GBS.0651.05"/> ama gaklamaya başladıklarından emindim. Kargalardan biri yiyecek bulunca diğerleri de heyecanla onun üzerine saldırdı. Birbirlerine girip devasa bir topa dönüştüler, gagalarıyla birbirlerinin tüylerini yoluyorlardı, tüyler bir ölünün adından yakılan günlüklerin külleri gibi savrulmaya başladı havada. Meydan boş bira şişeleriyle çevrilmişti, büyük bir beyaz şapka takan, ağzı maskeli ve elinde<a id="GBS.0652.01"/> kocaman bir süpürge olan kadın bir temizlik işçisi bu boş bira şişeleri için elinde yılan derisi çanta olan yaşlı bir adamla kapışıyordu. Çevre temizlik bölümü benim kontrolüm altında olduğundan topladıkları hurdaları satmanın bu temizlik görevlisi kadınlar için büyük bir gelir kaynağı olduğunu çok iyi biliyordum, en çok kâr getiren şeyse bira şişeleriydi. Yılan derisi çantası olan yaşlı adam çantasına<a id="GBS.0652.02"/> koyduğu her şişe için kadının süpürgesinin tadına bakmak zorunda kalıyordu. Çöp toplayan yaşlı adam aldığı her darbede elindeki şişeyi kadına fırlatmayı başladı sonra, o şişeleri fırlattıkça kadın da süpürgesini sürüyerek geri kaçıyordu. İhtiyar, kadının peşine düşmek yerine geri dönüp şişeleri toplamaya devam etmeye başlayınca kadın elinde süpürgesiyle yine saldırıya geçti. Bu sahne televizyonda<a id="GBS.0652.03"/> izlediğim <em>Hayvanlar Âlemi</em> belgeselini hatırlattı bana, çöp toplayan yaşlı adam bir aslan, temizlik işçisi kadın da bir sırtlandı.</p>
			<p>Mo Yan denen o ufaklığın “Dolunay” adlı romanında Gaomi ilçesinin bütün köpeklerinin her dolunayda Tianhua Meydanı’nda toplandığını okumuştum, bu boş bira şişeleriyle bu yarısı yenmiş jambonlar belki de köpeklerin genel kurulundan kalmış olan artıklardı, kim bilir?</p><div style="display:none;"><a id="GBS.0652.04"/></div>
			<p>Dürbünümü indirince Tianhua Meydanı’nı ve Tianhua <em>hutong</em>’unu kusuverdi birden dürbün. Kalbim yerinden sıçradı birden: Huang Hezuo çıkmıştı ortaya. Bisikletini itip zar zor yürüyerek avlu kapısının üç basamaklı merdiveninden aşağıya iniyordu. Ardını dönüp kapıyı kilitlediği sırada kapının üzerindeki çizimleri gördü. Bisikletini park edip sağa sola bakındıktan sonra karşıya geçti, bir çam dalını<a id="GBS.0652.05"/> koparıp kapının üzerindeki tebeşirle çizilmiş olan resimleri tüm gücüyle silmeye çalıştı. Yüzünü göremiyordum ama o an sövüp saydığından adım gibi emindim. Çizimlerin hatları iyice bulanıklaşmıştı şimdi. Sonra bisikletine atladığı gibi bir dizi evin arkasında kaybolana dek onlarca metre kuzeye doğru gitti. Acaba geceyi nasıl geçirmişti? Tüm gece gözüne uyku girmemiş miydi, yoksa bir bebek gibi<a id="GBS.0653.01"/> tatlı tatlı uyumuş muydu? Bilmiyorum. Aradan geçen onca yıla rağmen bir anlığına bile olsa sevmediğim bu kadın, oğlumun annesiydi sonuçta ve hayatlarımız birbirine sıkı sıkıya bağlıydı. İstasyon Meydanı’na giden yolda belirdi birden. Bisikletin üzerindeyken bile dengesini zar zor koruyordu. Bisikleti öyle hızlı sürüyordu ki bisiklet de onunla birlikte yalpalıyordu. Yüzü ince bir is tabakasıyla kaplanmış<a id="GBS.0653.02"/> gibi görünüyordu. Üzerinde sarı Zümrüdüanka motifi olan siyah bir gömlek giyiyordu. Bir sürü giysisi olduğunu biliyordum, muhtemelen suçluluk duygumun etkisiyle olacak, bir iş gezisi dönüşü ona tam on iki tane etek almıştım ama bu etekler eve girer girmez sandığın en dibini boylamıştı. Hükümet binasının yanından geçerken başını kaldırıp ofis pencereme bakacağını sandım ama yapmadı böyle bir<a id="GBS.0653.03"/> şey, gözlerini yola dikip deli gibi bir hızla devam etti yoluna. Uzun uzun içimi çektim, bu kadının beni kolay kolay bırakmayacağını biliyordum, kavga etmeden asla, savaş perdesi artık açıldığına göre sadece sonuna kadar gitmek kalmıştı şimdi geriye.</p>
			<p>Dürbünümü bizim evin kapısına çevirdim yine. Tianhua <em>hutong</em>’u denmesine rağmen aslında onlarca metrelik geniş bir caddeydi oturduğumuz yer. İlçenin<a id="GBS.0653.04"/> güneyinde oturanlar çocuklarını Zümrüdüanka İlkokulu’na götürmek için bu yolu kullanıyordu. Okul saati olduğundan ana baba günüydü caddenin üzeri şimdi. Son sınıf öğrencileri kendi başlarına bisikletle gidiyordu okula, erkek öğrencilerin sürdüğü bisikletler o kalın lastikli dağ bisikletlerindendi, kızlarsa daha geleneksel bisikletlere binmişti. Erkekler vücutlarının üst kısmıyla iyice gidonun<a id="GBS.0653.05"/> üzerine abanmış, kıçları havada bir halde ya kızların hemen arkasından ya da iki kızın arasından bisikletlerini deli gibi hızla sürerek ilerliyorlardı.</p>
			<p>Oğlumla köpeği çıktı kapıdan. Önce köpek, ardından oğlum, kapıdan geçerken sadece bir kanadını hafifçe aralayarak çıkmıştı, zeki çocuk, eğer kapının iki kanadını birden ardına kadar açıp öyle çıksaydı daha sonra kapamak için boşuna zaman ve<a id="GBS.0654.01"/> güç harcayacaktı. Kapıyı kilitledikten sonra birinci basamaktan doğruca yere atlayıp kuzeye doğru yürümeye başladılar. Oğlum bisikletle yanlarından geçen bir oğlana selam verdi, köpek de birkaç kez havladı oğlanın ardından. Tianhua berber dükkânının önünden geçtiler, berberin hemen karşısında özel olarak yapılmış akvaryum ve süs balıkları satan küçük bir dükkân vardı. Dükkânın doğuya bakan vitrini<a id="GBS.0654.02"/> sabah güneşinin ışınlarıyla ışıl ışıl parlıyordu. Dükkânın sahibi bir zamanlar pamuk depolama ve nakliye istasyonunda muhasebeci olarak çalışmış, doğru düzgün bir adam olan, ihtiyar bir emekliydi. O sırada akvaryumları birer birer dışarıya çıkarmakla meşguldü. Oğlumla köpeği dikdörtgen bir akvaryumun önüne çömelip sarsak sarsak yüzen koca göbekli bir Japon balığını izlemeye başladılar büyük bir<a id="GBS.0654.03"/> dikkatle. Dükkân sahibi oğluma bir şeyler söyledi sanki, oğlum başını eğmiş olduğundan yüzünü göremiyordum. Belki bir şeyler söylemiş, belki de ağzını bile açmamıştır.</p>
			<p>Kuzeye doğru devam ettikleri yol Tianhua Köprüsü’ ne çıkardı onları. Oğlum köprünün altına inmek istiyordu ama köpeği onun giysisine yapışıp inmesini engelledi. Gerçekten de sadık ve çok iyi bir köpekti bu. Oğlum ondan kurtulmak<a id="GBS.0654.04"/> için epey direndi ama köpeğin rakibi olamayacak kadar küçüktü sonuçta. Sonunda yerden küçük bir tuğla parçası alıp köprünün altına fırlatmayı başarınca dört bir yana su sıçrattı. Tahminimce birkaç kurbağa yavrusunu hedeflemişti. Portakal sarısı bir köpek bizim köpeğe havlayıp kuyruğunu salladı dost canlısı bir tavırla. Çiftçi pazarının yeşil muşambadan yapılmış tentesinin tepesi sabah güneşinin<a id="GBS.0654.05"/> altında pırıl pırıl parlıyordu. Oğlum hemen hemen bütün tezgâhların önünde duruyordu, köpeğiyse ya onu giysilerinden çekiştirerek ya da dizlerini dürterek yola devam etmesini sağlıyordu. Tanhua <em>hutong</em>’una gelince hızlarını artırdılar. Bu sırada Tanhua <em>hutong</em>’uyla Xinhua Kitabevi’nin kapısı arasında gidip gelmeye başladım dürbünümle.</p>
			<p>Oğlum pantolon cebinden bir sapan çıkarıp armut ağacının<a id="GBS.0655.01"/> üzerinde duran küçük bir kuşa nişan aldı. Armut ağacı benim gibi kaymakam yardımcılığı yapan bir meslektaşım olan Chen’in evinin önündeydi, Qing Hanedanı’nın en parlak döneminde memurluk yapan Tanhua soyundan geliyordu. Kuş, armut ağacının duvarın üzerinden sarkan çiçeklerle bezenmiş dallarından birinin üzerinde duruyordu. Pang Chunmiao sanki gökten düşercesine kitabevinin kapısında belirdi birden.<a id="GBS.0655.02"/> Oğlum, köpek, daha fazla vakit ayıramayacağım sizlere bugün.</p>
			<p>Chunmiao bembeyaz bir elbise giyiyordu, sadece benim “gözümün bebeği” değildi bu haliyle, gerçekten de çok ince ve çok zarif bir güzellikti. Daha yeni yıkanmış tertemiz yüzüne hiç makyaj yapmamıştı, vücudundan yayılan o taze sandal ağacı sabunu kokusunu alıyordum sanki, vücudundan yükselen, beni deli ve sarhoş eden, sanki ölümsüzler<a id="GBS.0655.03"/> arasına gönderip başka dünyalara götüren o kendi kokusunu da aldım sonra. Yüzünde ince bir tebessüm vardı, gözleri ışıl ışıl parlıyor, bembeyaz dişleri porselen gibi ışıyordu; bana bakıyordu, benim de ona baktığımın çok çok farkındaydı. Tam da işbaşı saatiydi, cadde hıncahınç araba ve insanla doluydu, motosikletler kaldırımlara kara dumanları kusuyor, bisikletler korkusuzca araçların arasından<a id="GBS.0655.04"/> ilerliyor, arabalar küstah bir tavırla korna çalıyordu, herhangi bir günde bana iğrenç gelen tüm bu gürültü patırtı günümü aydınlatıyordu bugün.</p>
			<p>Meslektaşlarından biri içeriden kapıyı açana kadar kapının önünde dikildi. İçeriye girmeden önce parmaklarını dudaklarına götürüp bir öpücük fırlattı bana. Öpücüğü bir kelebek gibi caddenin üzerinden süzülüp pencereme doğru uçtu, bir süre pencerenin<a id="GBS.0655.05"/> önünde bir aşağı bir yukarı süzüldükten sonra ağzıma giriverdi. Gerçekten de çok harika bir kızdı, onun için bir an bile tereddüt etmeden kendimi azgın sulara atıp ateş çukurlarına fırlatırdım.</p>
			<p>Sekreterim içeri girip öğleden sonra İlçe Komitesi toplantı salonunda Ximen tatil köyü hakkında bir toplantıya katılmam gerektiğini söyledi. Toplantıya ilçe parti sekreteri, onun yardımcıları, kaymakam,<a id="GBS.0656.01"/> ilçe hükümetinin tüm bölüm başkanlarıyla önde gelen bankacılar katılacaktı. Jinlong’un bu kez çok büyük bir ata oynadığını biliyordum ama onu ve tabii ki de beni bekleyen çelenk çelenk çiçeklerle sorunsuz bir deniz yolculuğu değildi. Biz iki kardeşin kaderinin sefalete doğru gittiğini bildiren bir his vardı içimde ama duramayacak kadar ilerlemiştik artık. Olaya başka bir açıdan bakarsak hastalıkta<a id="GBS.0656.02"/> ve sağlıkta birbirinden ayrılamayan gerçek kardeşler olmuştuk sonunda.</p>
			<p>Evrakları toplamış tam da ofisimden ayrılacakken dürbünü yine elime alıp pencerenin başına çöreklenmiş halde buldum kendimi. Oğlum ve köpeği, karımı arkalarına katıp caddeden karşıya geçiyorlardı, tam da Xinhua Kitabevi’nin giriş kapısına doğru. Mo Yan’ın köpekler hakkında yazdığı öyküleri okumuşluğum vardı, bu öykülerde<a id="GBS.0656.03"/> köpeklerin insanlardan daha zeki olduğunu yazmıştı hep, şimdiye kadar alayla güldüğüm bu saçmalığa inanıyordum artık.</p>
			 
			</article>
  <div style="display:none;"><a id="GBS.0656.04"/></div></body>
</html>