<?xml version="1.0" encoding="UTF-8" standalone="no"?><html xmlns="http://www.w3.org/1999/xhtml">
	<head>
		<title>Yaşam ve Ölüm Yorgunu</title>
		<link href="main.css" rel="stylesheet" type="text/css"/>
<meta name="Adept.resource" value="urn:uuid:ed47d798-c7b1-bfdc-2bb5-537360c88701"/>
	</head>
	<body xmlns:epub="http://www.idpf.org/2007/ops" epub:type="chapter" id="chapter5-5"><div style="display:none;"><a id="GBS.0812.01"/></div>
<article class="chapter">
			<h1 class="chapter_num">5</h1>
			<h1 class="chapter_title_single">Bin yılın bebeği</h1>
			<p>Sevgili okuyucu hikâyemiz sonlanıyor. Birazcık daha sık dişini, çok az kaldı.</p>
			<p>Lan Jiefang’la Huang Huzhu, Kaifang’ın küllerini şimdi mezarlarla dolup taşmış olan o küçük araziye, Huang Hezuo’nun mezarının yanına gömdüler. Kaifang’ın cesedinin yakılıp küllerinin gömülmesi süreci boyunca Pang Fenghuang kucağında sımsıkı tuttuğu maymun cesediyle yanlarından bir an<a id="GBS.0812.02"/> olsun bile ayrılmadı onların. Hıçkıra hıçkıra ağlıyordu kızcağız, öyle üzgün ve öyle bitkin görünüyordu ki onu gören herkes acımadan duramadı ona. Halden anlayan insanlar olarak Kaifang’ın ölümünden sonra onları bu noktaya getiren olayları ağızlarına bile almadılar bir daha. Maymunun cesedi kokmaya başlamıştı çoktan, Fenghuang onların sözünü dinleyip maymunu bıraktı kucağından ama maymunun insanların<a id="GBS.0812.03"/> yanına gömülmesini istediğini söyledi. Arkadaşım bir an bile tereddüt etmeden kabul etti onun isteğini. Eşeğin, boğanın, domuzun ve köpeğin mezarlarının yanına bir de maymunun mezarı eklendi böylece. Pang Fenghuang’ın nerede yaşayacağı konusunda biraz ikircikliydi arkadaşım, sonunda bu konuyu görüşmek üzere bir kez daha toplandı ailenin geri kalanı. Chang Tianhong’un diyeceği bir şey yoktu, Huang<a id="GBS.0812.04"/> Huzhu’nun da öyle. Sonunda Baofeng açtı ağzını:</p>
			<p>“Gaige gidip sor bakalım bir planı var mıymış. Ne de olsa bizim <em>kang</em>’ımızda gözlerini açtı dünyaya, eğer bir şeye ihtiyacı varsa yanında olmalıyız, her ne olursa olsun yanındayız onun.”</p>
			<p>Gaige geri döndüğünde onun çoktan gitmiş olduğunu söyledi.</p>
			<p>Zaman su gibi akıp gidiyor, göz açıp kapamadan 2000 yılının son günlerine geldik şimdi. Yeni<a id="GBS.0812.05"/> milenyumun arifesinde Gaomi ilçesinin dört bir yanını bir bayram havası bürümüştü. Her bir hanenin önü fenerlerle ve rengârenk püsküllerle süslenmişti, İstasyon Meydanı ve Tianhua Meydanı’na elektronik geri sayım sayaçları konulmuştu, meydanlarda hazırda bekleyen piroteknisyenler vardı eski yılın yeni yılla kesiştiği an gökyüzünü parlak havai fişeklerle aydınlatacak olan.</p>
			<p>Gece inerken kar<a id="GBS.0813.01"/> yağmaya başlamıştı. Rengârenk ışıklar içinde dans eden kar taneleri geceye daha başka bir hava katıyordu. İlçedeki herkes sokaklara dökülmüştü çoktan, kimi Tianhua Meydanı’na kimi İstasyon Meydanı’na gidiyor kimi de yine rengârenk ışıklarla donatılmış Millet Caddesi’nde bir aşağı bir yukarı dolanıyordu.</p>
			<p>Arkadaşım ve Huang Huzhu evden çıkmamışlardı ama, araya bir şeyler sıkıştıracağım izninizle:<a id="GBS.0813.02"/> Evlenmek için hiçbir teşebbüste bulunmadılar, onlar için bir fark yaratmayacağından gerekli de görmediler bunu. Birlikte Çin mantısı sarıp avlu kapısının önüne iki tane büyük, kızıl fener astılar, pencereleri Huang Huzhu’nun kendi elleriyle kestiği kâğıttan süslemelerle kapladılar. Ölenler geri gelmeyeceğine göre hayatta olanların da yaşamaya devam etmesi gerekiyordu işte. İster ağlayarak isterse<a id="GBS.0813.03"/> de gülerek. Arkadaşım böyle derdi hep hayat arkadaşına. Mantı yiyip televizyon seyrettiler biraz, sonra da alışkanlıkları olduğu üzere sevişerek andılar ölmüşlerini. Önce saçın taranması gerekiyordu tabii, hemen ardından da aşk yapıyorlardı. Bu sürece hepimiz aşina olduğumuzdan bir kez daha tekrar etmeyeceğim burada. Asıl söylemek istediğim şey şu: Hüzün ve sevinçlerinin birbirine geçtiği o<a id="GBS.0813.04"/> anda Huzhu birden yatakta yan döndü, arkadaşıma sarıldıktan sonra da şöyle dedi:</p>
			<p>“Bu geceden sonra insan olalım artık...”</p>
			<p>Gözyaşları birbirlerinin yüzünü ıslattı.</p>
			<p>Gece saat on birde tam uykuya dalacakları sıra telefonun sesiyle uyandılar. İstasyon Meydanı Oteli’nden geliyordu telefon. Bir kadın sesi, gelinlerinin otelin bodrum katında olan 101 numaralı odada doğum yapmak üzere ve durumunun<a id="GBS.0813.05"/> çok kritik olduğunu söyledi. Şaşkınlıktan ne yapacaklarını bilemediler uzun süre ama sonunda bu doğum yapmakta olan kadının uzun süredir ortalıkta görünmeyen Pang Fenghuang olduğunu anladılar.</p>
			<p>Bu saatte kendilerine yardımcı olabilecek birini nereden bulacaklarını bilmiyorlardı, aslında yardımcı olabilecek birini bulmak bile istemiyorlardı. Birbirlerinden destek ala ala İstasyon Meydanı Oteli’ne<a id="GBS.0814.01"/> doğru koşturdular. Koştururken nefes nefese kalmışlardı, arada yürüyor, sonra yine koşmaya başlıyorlardı. Ne kadar da çok insan vardı etrafta, insandan geçilmiyordu. Bütün caddeler, sokaklar ve ara sokaklar insan kaynıyordu. İnsan seli önce güneye doğru akıyordu, Millet Caddesi’ni geçtikten sonra da kuzeye yöneldi. Kaygıları gittikçe artıyor ama adımları hızlanmıyordu bir türlü. Başlarına ve<a id="GBS.0814.02"/> yüzlerine kar yağıyordu durmadan. Işıkların içinde süzülen kar taneleri kayısı çiçeği yaprakları gibi dökülüyordu. Ximen Konağı’nın avlusundaki o yaşlı kayısı ağacı çiçeklerini dökmüştü çoktan, Ximen köyü Domuz Çiftliği’ndeki kayısı ağaçları da. Bütün o kayısı ağaçlarının çiçeklerini ilçeye taşıyordu rüzgâr, Çin’deki bütün kayısı çiçekleri Gaomi ilçesine taşınıyordu!</p>
			<p>İstasyon Meydanı’nda kaybolmuş<a id="GBS.0814.03"/> iki çocuk gibi kaldılar kalabalığın arasında. Meydanın doğusuna kurulmuş olan bir sahnenin üzerinde dans edip şarkı söyleyen gençler vardı. Kayısı çiçekleri sahneye doğru süzülüyordu. Meydanda iğne atsan yere düşmeyecek bir kalabalık vardı. Herkes yepyeni giysilerini giymiş, sahneden gelen müzik eşliğinde dans edip zıplıyor, ellerini çırpıp ayaklarını yere vurarak ritim tutuyordu kayısı çiçeklerinin<a id="GBS.0814.04"/> esintisi içinde, düşen kayısı çiçeklerinin altında. Dijital sayaç geri sayım yapıyordu anbean. İnsanların heyecanla bekledikleri an gelmek üzereydi. Müzik kesildi, şarkı söyleyenler sustu, tüm meydan sessizliğe büründü birden. Arkadaşım ve kadını otelin bodrumuna giden merdivenleri iniyordu birer birer. Arkadaşımın kadını telaştan saçını toplayacak zaman bulamadığından uzun bir kuyruk<a id="GBS.0814.05"/> gibi sarkıyordu saçları arkasından.</p>
			<p>101 numaralı odanın kapısını ittiklerinde Pang Fenghuang’ın kayısı çiçeği gibi bembeyaz olmuş yüzüyle karşılaştılar. Vücudunun alt kısmı kanla kaplıydı. Kanın içinde şişman bir bebek uzanıyordu, o anda Gaomi ilçesinin göğünün yeni yüzyılını ve aynı zamanda yeni milenyumun ilk gecesini aydınlatıyordu havai fişekler. Doğal bir doğumla dünyaya gelen yeni yüzyılın<a id="GBS.0815.01"/> ilk bebeklerinden biriydi bu bebek. Aynı sırada ilçe hastanesinde iki yeni yüzyıl bebeği daha doğmuştu ama sezaryenle doğmuştu o ikisi.</p>
			<p>Arkadaşım ve kadını, dede ve nine olarak kollarına aldılar bebeği. Ninesinin kucağında ağlamaya başladı bebek. Gözleri dolan dedesi tek kişilik kirli bir çarşafla üzerini örttü Pang Fenghuang’ın. Vücudundaki bütün kan akıp gittiğinden yüzü ve vücudu şeffaflaşmış<a id="GBS.0815.02"/> gibi görünüyordu. Onun külleri de doğal olarak artık mezarlığa dönüşmüş olan o meşhur toprak parçasına gömüldü, Lan Kaifang’ın mezarının hemen yanı başına.</p>
			<p>Arkadaşımla kadını bu koca kafalı bebeği büyük bir özenle yetiştirdiler. Bu koca kafa çok tuhaf bir hastalıkla doğmuştu, yok yere kanayıp duruyordu. Doktorlar hemofili olduğunu söyledi, ilaçlar hiçbir işe yaramıyordu, er ya da geç ölecekti.<a id="GBS.0815.03"/> Arkadaşımın kadını saçından bir tel koparıp yaktıktan sonra küllerini inek sütüne karıştırıp bebeğe içirdi, geri kalanını da kanayan yerlerine sürdü bebeğin. Ama kalıcı bir tedavi değildi bu, daha çok ilkyardım amaçlı bir kurtarmaydı. Yani bu çocuğun hayatı arkadaşımın kadınının saçlarıyla çok yakından bağlantılı olacaktı. Saçlar uzadığı sürece hayatta kalacaktı çocuk, saçlar gittiğindeyse ölecekti.<a id="GBS.0815.04"/> Tanrı’ya şükür ki arkadaşımın kadınının saçından kopardığı her bir tel için bir o kadar da büyüyordu saç. Böylece çocuğun erken yaşta ölmesinden endişelenmemize gerek kalmadı hiç.</p>
			<p>Diğer çocuklardan farklı olduğu daha doğar doğmaz anlaşılmıştı bu çocuğun. Küçük ve sıska vücudunun aksine kocaman bir kafası, bunun yanı sıra güçlü bir hafızası ve Tanrı vergisi bir dil yeteneği vardı. Arkadaşım<a id="GBS.0815.05"/> ve kadını belli belirsiz bir şekilde bu çocuğun doğumunda bir olağanüstülük olduğunu duyumsadılar, defalarca düşündükten sonra çocuğa Lan soyadını vermeyi uygun gördüler ve saatler milenyumu vurduğunda dünyaya geldiği için adını da Qiansui yani “Bin Yıl” koydular. Lan Qiansui on beşinci doğum gününde arkadaşımı yanına çağırıp bir hikâyeci gibi pozlar takınarak uzun bir hikâye anlatmaya koyuldu arkadaşıma:</p><div style="display:none;"><a id="GBS.0816.01"/></div>
			<p>“Benim hikâyem 1 Ocak 1950’de başladı.”</p>
			</article>
  <div style="display:none;"><a id="GBS.0816.02"/></div></body>
</html>