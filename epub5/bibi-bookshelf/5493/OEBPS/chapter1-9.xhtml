<?xml version="1.0" encoding="UTF-8" standalone="no"?><html xmlns="http://www.w3.org/1999/xhtml">
	<head>
		<title>Yaşam ve Ölüm Yorgunu</title>
		<link href="main.css" rel="stylesheet" type="text/css"/>
<meta name="Adept.resource" value="urn:uuid:ed47d798-c7b1-bfdc-2bb5-537360c88701"/>
	</head>
	<body xmlns:epub="http://www.idpf.org/2007/ops" epub:type="chapter" id="chapter1-9"><div style="display:none;"><a id="GBS.0114.01"/></div>
<article class="chapter">
			<h1 class="chapter_num">9</h1>
			<h1 class="chapter_title">Eşek Ximen’in rüyasında Bai’yi görmesi</h1>
			<h1 class="chapter_title">Milislerin emir üzerine Lan Lian’ı tutuklaması</h1>
			<p>Dostum, şimdi sana 1958 yılında olanları anlatacağım. Mo Yan denilen ufaklık 1958 yılını romanlarında defalarca anlattı ama anlattıklarının hepsi birer saçmalıktı ve güvenilirliği yoktu. Benim birazdan anlatacaklarımın hepsi kendi kişisel deneyimlerime dayanıyor ve tarihsel değerleri var. O zaman<a id="GBS.0114.02"/> Ximen Konağı’ndaki senin de dahil olduğun beş çocuk Gaomi Kuzeydoğu Bucağı Komünist İlkokulu’nun ikinci sınıfına gidiyordu. Her yere kurulmuş büyük eritme fırınlarından ve metal toplama kampanyasından bahsetmeyeceğim, bu konunun ilginç bir yönü yok çünkü. Ortak kullanılan mutfaklardan ya da çiftçilerin ilçe genelinde yaptığı büyük akınlardan da bahsetmeyeceğim, bunların hepsinin içinde şahsen yer<a id="GBS.0114.03"/> aldınız zaten, benim anlatmama gerek bile yok. Köylerin ortadan kaldırılıp üretim tugaylarıyla birleştirilmesi ve bir gecede bütün ilçenin halk komününe dönüştürülmesinden de bahsetmeyeceğim, bu da hepinizin çok iyi bildiği bir şey benim anlatmam sıkıcı olur şimdi. Bir eşek olarak, hele de bağımsız çiftçilik yapılan bir çiftlikte yetişmiş bir eşek olarak, 1958 yılı gibi çok özel bir yılda bir sürü<a id="GBS.0114.04"/> efsanevi şey geçti başımdan, işte sana bunları anlatmak istiyorum, eğer dinlemek istersen tabii? Hikâyemi politik olaylardan ayrı tutmaya çalışacağım ama eğer olur da hikâyenin bir yerinde araya girerlerse şimdiden affola.</p>
			<p>Mehtaplı bir mayıs gecesiydi, tarlalardan esen ılık rüzgârlar çok hoş kokular taşıyordu: olgunlaşmış buğday kokusu, nehrin kenarındaki kamışların kokusu, kumlu tepelerin<a id="GBS.0114.05"/> ılgın kokusu, kesilmiş ulu ağaçların kokusu... Bu kokular beni çok mutlu ediyordu ama benim sizin o inatçı bağımsız çiftçilerle dolu evinizden kaçmamı da engelleyemediler. Sana doğruyu söylemem gerekirse beni ayartan, hiçbir şeyi iplemeden dişlerimi yularıma geçirip bir güzel parçalamama neden olan şey aslında bir kokuydu, dişi bir eşeğin salgıladığı bir koku. Bu, güçlü ve sağlıklı bir erkek eşeğin<a id="GBS.0115.01"/> vereceği gayet normal bir fizyolojik tepkiydi, bunda utanacak bir şey görmüyorum. Xu Bao denilen o piç kurusu yumurtalarımdan birini aldığından beri bu alandaki yeteneğimi yitirdiğimi sanıyordum, kasıklarımda hâlâ iki tane yumurtam olmasına rağmen bu ikisi bir süredir yararsız birer süs gibi duruyordu. Ama o akşam birden derin uykularından uyanıp bir sıcaklık yaymaya başladılar; iyice genişlediler,<a id="GBS.0115.02"/> karnımın altındaki o tahta tokmak demir gibi sertleşti aniden, ara sıra serinlemek için dışarıya çıkıyordu. İnsanların içini yakan o dünyevi kızıl ateş hiç de ilgimi çekmiyordu, zihnimin derinliklerinde dişi bir eşeğin silueti süzülüyordu: Düzgün ve simetrik bir vücudu, uzun ve ince bacakları, açık ve berrak gözleriyle pürüzsüz ve parlak tüyleri vardı. Onunla karşılaşıp çiftleşmek istiyordum,<a id="GBS.0115.03"/> tek istediğim şey buydu, geri kalan her şey köpek bokuydu gözümde.</p>
			<p>Ximen Konağı’nın avlu kapısı çoktan sökülüp çıkarılmıştı, muhtemelen bir eritme fırınında yakacak olarak kullanılıyordu. Bu yüzden dişlerimi yularıma geçirir geçirmez özgürlüğüme kavuşmuştum. Ama unutmamak gerekir ki birkaç yıl önce duvarın üzerinden atlayıp dışarıya çıkmışlığım da vardı, yani kapı ha varmış ha yokmuş, uçar<a id="GBS.0115.04"/> çıkardım avludan.</p>
			<p>Sokağa çıkınca ruhumu titreten o kokunun peşine düştüm çılgınlar gibi. Sokakta görülecek bir sürü manzara vardı; ama onlarla ilgilenemeyecek kadar meşguldüm, hepsi de politikayla ilgili şeylerdi. Köyün dışına doğru koşturdum, devlet çiftliğinin o tarafa doğru gidiyordum, parlak bir ateşin göğün yarısını koyu kırmızıya boyadığı yöne doğru, Gaomi Kuzeydoğu Bucağı’nın en büyük<a id="GBS.0115.05"/> eritme fırını oradaydı, daha sonraları sadece bu büyük eritme fırınında üretilen çeliğin gerçekten de işe yaradığı kanıtlandı; çünkü devlet çiftliğinde yetenekli adamlar vardı, işgücü reformu sırasında burada çalışan sağcıların hepsi yurtdışında eğitim almış olan maden mühendisleriydi.</p>
			<p>Maden mühendisleri fırının yanında dikilip çiftliklerinden geçici işçi olarak getirilmiş olan köylüleri denetlerken<a id="GBS.0116.01"/> azgın alevlerin kırmızısı vururdu yüzlerine. Onlarca fırın Yunliang<a class="si-noteref" epub:type="noteref" href="#f30" id="ref_f30">30</a> Nehri boyunca uzanırdı, nehrin batısında Ximen köyünün tarlaları, doğusundaysa devlet çiftliğinin arazisi vardı. Gaomi Kuzeydoğu Bucağı’nın iki nehri de bu nehre dökülürdü, bu üç nehrin birleştiği noktada etrafı sazlıklarla çevrili bir bataklık ve üzerinde kilometrelerce uzanan ılgının yetiştiği kum tepeleri vardı. Köylüler<a id="GBS.0116.02"/> başta devlet çiftliğindekilerle pek anlaşamadı ama bu birleşmenin gerekli olduğu bir zamandı çünkü ordumuz bir savaşa girmişti. Devlet çiftliğine giden köyün o en geniş caddesinde maden ocağından çıkarılan ve demir cevheri denilen büyük kahverengi taşları taşıyan kağnılar, at arabaları ve hatta bir insan tarafından çekilen iki tekerlekli arabalar vardı; eşek ve katırlar da o demir cevheri denen taşlardan<a id="GBS.0116.03"/> taşıyordu; yaşlısı, kadını, çocuğu hemen herkesin sırtında yine o demir cevheri denen taşlardan vardı çuval çuval. Caddede yoğun bir trafik vardı, insanlar karınca sürüsünü andırıyordu, herkes yükünü devlet çiftliğinin eritme fırınlarına taşımakla meşguldü. Daha sonraki yıllarda insanların demir eritme kampanyasının sadece büyük bir atık yığını olduğunu söylemeleri doğru bir şey değildi, Gaomi<a id="GBS.0116.04"/> ilçesindeki yöneticiler zeki adamlardı ve sağcı maden mühendislerini etkili bir şekilde kullanarak gerçek çelik üretti. Kolektifleştirme seline kapılan halk komünü geçici bir süre de olsa bağımsız bir çiftçi olarak çalışan Lan Lian’ı unutmuş ve onu aylar boyunca kendi başına bırakmıştı, kooperatif çelik üretimiyle uğraştığından, hasadı zamanında kaldıramamış ve tahıllar çürümüştü, Lan Lian’sa<a id="GBS.0116.05"/> kendi sekiz dönümlük arazisinden verimli bir hasat kaldırmıştı kolayca, ayrıca kimsenin sahip çıkmadığı sazlıklardan da kilelerce saz kesip nadas zamanı hasır dokumaya hazırlanıyordu. Bağımsız çiftçiyi unuttularsa, onun eşeğini de hayli hayli unutmuş olmalıydılar. Böylelikle bir deri bir kemik kalmış develer bile demir cevheri taşırken, benim gibi güçlü ve yapılı bir erkek eşek arzularını uyandıran<a id="GBS.0117.01"/> bir kokunun peşine düşmüştü özgürce.</p>
			<p>Yol boyunca bir sürü insan ve hayvanın arasından geçerek koşturdum, içlerinde bir sürü eşek de vardı ama kokusu beni çağıran o dişi eşek yoktu aralarında, yol aldıkça o güçlü koku da giderek azalıyordu, bazen yok oluyor sonra yeniden ortaya çıkıyordu, sanki benden gittikçe uzaklaşıyor gibiydi, sadece koku alma yetime değil, sezgilerime de çok güveniyordum<a id="GBS.0117.02"/> ve sezgilerim bana doğru yolda olduğumu söylüyordu, aradığım eşek ya sırtında demir cevheri taşıyan eşeklerden biriydi ya da at arabasına koşulmuş olan eşeklerden biri, başka bir seçenek yoktu, öyle bir zamandaydık ki, böylesine sıkı bir organizasyon ve onun demir gibi komutasından kaçıp bir yere gizlenmiş ve bana kızıştığının sinyallerini gönderen bir ikinci eşek daha olamazdı! Halk komününün<a id="GBS.0117.03"/> kurulma arifesinde Hong Taiyue, sahibime şöyle sövüp saymıştı: “Ecdadını siktiğimin Gaomi Kuzeydoğu Bucağı’nın tek bağımsız çiftçisi sensin, sürünün kara koyunusun sen, şu süreci bir atlatalım da gör o zaman seni nasıl hizaya sokacağımı!” Sahibim de ölü bir domuzun kaynar sudan korkmamasını andıran umursamaz bir tavırla, “Bekliyor olacağım,” diye mırıldandı bitkin bitkin.</p>
			<p>Yunliang Nehri’nin<a id="GBS.0117.04"/> üzerindeki yıllar önce bombardıman uçakları tarafından yerle bir edilmiş ama yakın zamanda restore edilmiş olan o büyük köprünün üzerinden geçtim, eritme fırınlarının çevresinde dolandım bir süre ama etrafta dişi bir eşek göremedim. Ayakta uyuyan sarhoşlar gibi çalışan demir işçileri benim geldiğimi görünce birden canlandı. Ellerindeki demir kancalar ve küreklerle üzerime gelip beni yakalamayı düşünüyorlardı<a id="GBS.0117.05"/> ama bu, yapabilecekleri bir şey değildi. Bu bir avuç adam zaten yorgunluktan sendelediklerinden ötürü ne kadar güç harcasalar da benim hızıma yetişemezlerdi, eğer bir şekilde beni yakalasalar bile elleri ve kollarında dermanları olmadığından beni tutamazlardı bile. Öyle bağırıp çağırmaları tam anlamıyla bir blöftü anlayacağınız. Kükreyen alevler tüylerimi siyah bir saten gibi parlatıp<a id="GBS.0118.01"/> beni göründüğümden daha heybetli gösteriyordu, bu adamların gözlerinde hayatlarında şimdiye kadar hiç görmedikleri ve bir daha da göremeyecekleri kadar yakışıklı ve heybetli bir eşek olduğumu biliyordum. Ai, diye anırarak etrafımı sarmak isteyen bu adamların üzerine atılınca hepsi çil yavrusu gibi dört bir yana kaçıştı, kimi sendeleyip yere düştü kimi de aletlerini yenilmiş bir ordu gibi arkalarında<a id="GBS.0118.02"/> sürükleyerek geri çekildi. İçlerinde söğüt dalından yapılmış hasır bir şapka takan kısa boylu ama cesaretli olan biri elindeki kancayı kıçıma geçirdi. Ai – seni orospu çoçuğu, kızgın kancayı kıçıma yiyince yanık etimin kokusunu aldım, bu ufaklık bana hayatım boyunca silinmeyecek bir iz bırakmıştı! Birkaç çifte attım, o kızgın alevlerin içinden kaçarak kendimi çamurlu karanlığın içine attım, oradan<a id="GBS.0118.03"/> da sazlıkların içine daldım.</p>
			<p>Nemli çamur ve sis beni sakinleştirdi, kıçımdaki ağrı biraz da olsa hafifledi ama yine de canım yanıyordu, kurtların ısırmasından daha beter bir ağrıydı bu. Yumuşak çamurlu kıyıda ilerleyip nehirden biraz su içtim, suda kurbağa çişi tadı vardı, içtiğim suyun içinde siğili andıran bazı şeyler vardı, onların iribaş olduğunu anladım. Bu, midemi bulandırmadı değil<a id="GBS.0118.04"/> ama elimden gelen başka bir şey yoktu. Belki de iribaşların ağrı kesici bir özelliği vardı, bu durumda ağrı kesici içmiş olacaktım. İyice dağılmıştım, tam da nereye gideceğimi bilmediğim o anda kaybetmiş olduğum o koku rüzgârın içinde salınan kırmızı ipek bir iplik gibi yeniden ortaya çıktı birden. Bu kokuyu kaybetmekten korkarak peşine düştüm hemen, bu kokunun beni dişi eşeğin yanına çıkaracağına<a id="GBS.0118.05"/> inanıyordum. Eritme fırınlarının ışıltısından uzaklaşınca ay ışığı daha da belirginleşti, nehrin etrafında bir sürü vıraklayan kurbağa vardı, vıraklamaların arasına uzaktan gelen insan, davul ve gonk sesleri karışıyordu, bu bağrış ve çağrışların fanatik insanların uydurduğu sahte bir zafer çığlığı olduğunu çok iyi biliyordum.</p>
			<p>İşte bu minvalde o kırmızı ipek ipliğin kokusunun izini sürdüm uzun<a id="GBS.0119.01"/> bir süre, devlet çiftliğinin kızgın alevleri göğü yalayan büyük eritme fırınlarını ardımda bırakmıştım. En ufak bir sesin bile duyulmadığı kasvetli bir köyü geçtikten sonra tarlaların arasındaki dar bir patikaya girdim. Sol tarafımda buğday tarlaları, sağımdaysa beyaz kavak ağaçları vardı. Buğdaylar çoktan olgunlaşmıştı, soğuk ay ışığı altında olmalarına rağmen sıcak bir koku salıyorlardı, tarlanın<a id="GBS.0119.02"/> içinde dolaşan küçük vahşi hayvanlar vardı, arada buğday başaklarından çıkan kırılma seslerini ve buğday tanelerinin yere düşerken çıkardığı patırtıları duyuyordum. Kavak ağaçlarının yaprakları gümüş paralar gibi parlıyordu. Aslında ay ışığı altındaki o güzelim manzarayı seyredecek zamanım yoktu, bunu sadece sahneyi gözlerinin önünde canlandırman için anlatıyorum. Sonra –</p>
			<p>Birden o heyecan<a id="GBS.0119.03"/> vereci koku havayı dolduruverdi sanki hoş bir içki kokusu gibi, sanki bal gibi, sanki bir tavada daha yeni kızartılmış kepek kokusu gibi, hayalimdeki o ince kırmızı ipek iplik, kalın bir halata dönüştü. Bütün gece koşturup durduktan ve bin bir güçlükle karşılaştıktan sonra tıpkı bir asma bahçesinin hemen bitiminde bir karpuza denk gelmiş gibi bulmuştum aşkımı sonunda. Öne doğru atıldım hemen ama birkaç<a id="GBS.0119.04"/> adım sonra yavaşlamak zorunda kaldım. Patikanın ortasında, ay ışığının altında bağdaş kurmuş, beyazlar içinde bir kadın gördüm, o dişi eşekten hiçbir iz yoktu. Ama kızışmış bir dişi eşeğin saldığı o güçlü koku havada asılı duruyordu hâlâ, o kokuyu çok net alıyordum, acaba bir tuzak olabilir miydi bu? Bir kadının, erkek bir eşeği deliye çevirecek bir koku yayması mümkün olabilir miydi? İçime<a id="GBS.0119.05"/> bir kuşku düşmüştü işte, yavaş yavaş kadına doğru yaklaştım, ona yaklaştıkça Ximen Nao’nun belleği küçük kıvılcımların bir anda orman yangınına dönüşmesi gibi zihnimi ele geçirdi, eşek bilincim birden karanlığın içine bastırıldı, yerini insani duygular aldı yine. Onun kim olduğunu anlamam için yüzüne bile bakmam gerekmiyordu, karım Bai dışında tanıdığım hiçbir kadının vücudu badem gibi kokmuyordu.<a id="GBS.0120.01"/> Ah karıcığım benim, benim talihsiz karıcığım!</p>
			<p>Neden ona böyle hitap etmiştim ki şimdi? Çünkü hayatımdaki üç kadından kaderi en trajik olan oydu, Yingchun ve Qiuxiang fakir köylülerle evlendikten sonra yeni toplumda hatırı sayılır bir itibar kazanmışlardı ama o, toprak ağaları sınıfının bir üyesi olarak Ximen atalarının mezarlarının yanı başındaki kulübede yaşamaya zorlanıp bünyesinin kaldıramayacağı<a id="GBS.0120.02"/> çalışma kampında çalışmak zorunda bırakılmıştı. O harap kulübe, toprak duvarları ve sazdan çatısıyla hem çok alçak hem de çok dardı, uzun süredir bakımı yapılmadığından ötürü hem rüzgâr yiyor hem de yağmur alıyordu, her an yıkılma tehlikesiyle karşı karşıyaydı ve bir kez yıkıldı mı onun mezarı olacaktı. O kötü addedilen bütün unsurlar da artık halk komününe katılmış, fakir köylü ve orta<a id="GBS.0120.03"/> sınıf köylülerin gözetiminde çalışma kampında çalışmak zorunda bırakılmışlardı. Genel uygulama gereğince Bai, şimdi Yang Qi ve adamlarının gözetiminde o kötü unsurlarla birlikte ya demir cevheri taşıyan ya da demir cevheri çıkaran takımlarla çalışmak zorundaydı; saçı başı dağılmış, yüzü kir içinde kalmış, yırtık pırtık giysileriyle bir insandan çok bir hayaleti andırıyor halde olmalıydı, peki şimdi<a id="GBS.0120.04"/> genel uygulamanın aksine bembeyaz giysileriyle bir resimden fırlamış gibi duran bir yerde oturmuş, o güzelim kokuyu nasıl salgılıyor olabilirdi ki?</p>
			<p>“Evimin erkeği, geleceğini biliyordum, geleceğini biliyordum senin, bunca senedir katlandığım zorluklar, gördüğüm ihanet ve utanmazlıklardan sonra benim sana olan sadakatimi hatırlayacağını biliyordum.” Sanki kendi kendine konuşuyor ya da içini<a id="GBS.0120.05"/> bana döküyor gibiydi, sesi tatlılık ve yalnızlık taşıyordu, “Evimin erkeği, senin bir eşeğe dönüştüğünü biliyordum; ama bir eşeğe dönüşsen de yine de kocamsın benim, sırtımı yaslayabileceğim koca bir dağsın. Kocacığım, ruh ikizi olduğumuzu ancak sen bir eşeğe dönüştükten sonra anlayabildim. Doğduğun yılın Qingming Bayramı’nda<a class="si-noteref" epub:type="noteref" href="#f31" id="ref_f31">31</a> seninle ilk karşılaşmamızı hatırlıyor musun hâlâ? Yingchun’la tarlaya<a id="GBS.0121.01"/> yabani sebze toplamaya gittiğiniz o gün, kulübenin yanından geçerken görmüştüm seni ilk. O sırada senin ve annenle babanın mezarlarına taze toprak koyuyordum gizlice, yanıma doğru koşturup o pembe ve yumuşak dudaklarınla ceketimin eteğini dişlemiştin hani. Geriye dönüp baktığımda seni görmüştüm, küçük ve sevimli bir sıpaydın o zaman. Burnunu ve kulaklarını okşamıştım, sen de dilini çıkarıp elimi<a id="GBS.0121.02"/> yalamıştın, içimde bir sıcaklık ve ekşilik hissetmiştim, sıcaklık ve hüzün birbirine geçince gözyaşlarımı tutamamıştım. Buğulu gözlerimin ardından senin o ıslak ve parlak gözlerini görmüştüm, gözlerinde kendi yansımamı görmüştüm, gözlerindeki o çok tanıdık bakışa bakakalmıştım. Ah kocacığım, senin suçsuz olduğunu biliyordum, bir avuç taze toprak alıp mezarının üzerine serptim! Mezarının önünde<a id="GBS.0121.03"/> diz çöktüm, yüzümü sarı toprağa bastırıp sessizce ağladım. O sırada o küçük toynaklarınla kıçımı dürttün hafifçe, sonra ardıma döndüğümde o sevecen bakışlarınla karşılaştım yine, kocacığım, işte o zaman senin bir eşek olarak dünyaya yeniden geldiğine olan inancım pekişti, evimin erkeği, en sevdiğim, Cehennemin Efendisi Yama nasıl bu kadar adaletsiz davranıp seni bir eşek olarak yeniden dünyaya gönderebilirdi<a id="GBS.0121.04"/> ki? Sonra bir kez daha düşündüm, belki de senin seçimindi bu, benim için kaygılandığından bir eşek olarak dünyaya geri dönüp yanımda olmak istemiştin belki de, belki de Cehennemin Efendisi Yama seni güçlü ve zengin bir aileye göndermek istemişti ama sen dünyaya bir eşek olarak geri dönmeyi istemiştin, evimin erkeği, canım kocacığım benim!..” İçimi derin bir keder kapladı, kendimi tutamayıp<a id="GBS.0121.05"/> acı acı inledim. Tam da bu sıra borazan, pirinç davul ve zil sesleri yankılandı uzaktan. Yingchun arkamdan şöyle fısıldadı: “Ağlama şimdi, birileri geliyor.”</p>
			
			<p class="margin">Hâlâ vicdan sahibi bir kadın olan Yingchun, içi yabani sebzelerle dolu olan sepetinin içinden bir tomar ölülerin ruhları için yakılan sahte kâğıt para çıkardı, bu paraları sanırsam senin mezarının başında gizli gizli yakmak için getirmişti.<a id="GBS.0122.01"/> Ağlamamak için kendimi zorlarken senin ve Yingchun’un bir karaçam korusuna doğru gitmenizi izledim, her üç adımda bir ardına dönüp bakmandan ve her beş adımda bir tereddüt etmenden bana karşı hâlâ derin duygular beslediğini anladım... İnsanlar yaklaşıyordu, iyice duyulmaya başlayan davul ve zil sesleri onların yaklaştığını haber veriyordu, kızıl bayrakları kan kırmızısıydı, çelenklerindeki<a id="GBS.0122.02"/> çiçekler kar beyazı, ilkokul öğrencileri ve öğretmenleri şehit mezarlarını temizlemek için gelmişlerdi, inceden bir yağmur çiseliyordu, kırlangıçlar alçaktan uçuyordu.</p>
			
			<p class="margin">“Şehit mezarlarının yanındaki şeftali ağaçlarının çiçekleri gül pembesi bulutları andırıyor, ziyaretçilerin şarkıları dalga gibi yayılıyordu ama karın senin mezarının başında yüksek sesle ağlamaya cesaret edemedi kocacığım...<a id="GBS.0122.03"/> O akşam köyün hükümet ofisinde beni ısırdın. İnsanlar senin delirdiğini düşündü ama içlerinde sadece ben biliyordum senin bana yapılan haksızlığa karşı çıkmaya çalıştığını. Bizim evin gömülü hazinelerini çoktan kazmışlardı ama Nilüfer Koyu’nda hâlâ gömülü bir şeylerin olduğunu mu düşünüyorlardı acaba? Kocacığım benim, senin beni ısırman bir öpücüktü benim için, biraz sert ve acımasız bir öpücüktü<a id="GBS.0122.04"/> ama ancak böyle bir öpücük kalbimde derin ve silinmez bir iz bırakabilirdi. Öpücüğün için sana teşekkür ederim evimin erkeği, öpücüğün beni kurtardı, başımdan akan kanı görünce öleceğimden korkup eve gitmeme izin verdiler. Benim evim, senin mezarının önündeki o harap kulübedir. Orada, o nemli, toprak kaplama <em>kang</em>’ın üzerine uzanıp erken bir ölümü beklerim, öldükten sonra ben de bir eşek olarak<a id="GBS.0122.05"/> geri dönmek istiyorum, böylece seninle karıkoca bir eşek çifti oluruz...”</p>
			<p>Xing’er, Bai Xing’er, kayısı, karım benim, sevdiğim... İşte böyle bağırıyordum ama ağzımdan çıkan şey eşek anırmasından başka bir şey değildi. Bir eşek boğazı, insan gibi konuşma girişimlerimin hepsini bertaraf etti. Eşek vücudumdan nefret ediyordum, ne kadar denesem de sonuç nafileydi, içimden geçen sevgi sözcüklerini<a id="GBS.0123.01"/> ne kadar haykırmaya çalışsam da çıkan sonuç bir-iki “ai” oluyordu. Tek yapabildiğim şey seni öpmek, toynaklarımla dokunmak, gözyaşlarımı yüzüne düşürmekti, eşek gözyaşları çok büyüktür, en irisinden yağmur damlalarına benzer. Gözyaşlarımla senin yüzünü yıkarken sen de yere sırtüstü uzanmış bana bakıyordun, senin de gözlerin yaşlarla doldu, bir yandan da şöyle mırıldanıyordun: Evimin erkeği, kocacığım...<a id="GBS.0123.02"/> Dişlerimle üzerindeki beyaz elbiseyi parçaladım, dudaklarımla sardım seni, birden gerdek gecemizi hatırladım, ah Bai Xing’er çok utangaçtın, baştan çıkarıcı bir şekilde inliyordun hafiften, zengin bir ailenin iyi eğitimli kızıydın sonuçta, iki nilüfer çiçeği işleyebiliyordun yan yana, “Bin Şiir Külliyatı”nı<a class="si-noteref" epub:type="noteref" href="#f32" id="ref_f32">32</a> ezbere biliyordun...</p>
			<p>Ximen Konağı avlusuna giren bir grup insanın bağrış ve çağrışları<a id="GBS.0123.03"/> beni uykudan uyandırıp kendime getirdi, işim yarıda kalmıştı, vuslata eremedik, benim o yarı insan, yarı eşek halimi yeniden tepeden tırnağa eşek haline sokmuşlardı. Kaşlarını kaldırmış kibirli bir tavırla batı kanadındaki odaya dalıp Lan Lian’ı sürükleyerek dışarıya çıkardılar, ensesine kâğıttan yapılmış beyaz bir bayrak geçirdiler. Sahibim direnmeye çalışsa da neredeyse hiç zahmete girmeden<a id="GBS.0123.04"/> onu hizaya getirdiler. Sahibim bir şeyler söylemeye çalışırken gelenler hep bir ağızdan, “Buraya seni uyarmaya geldik. Daha önce de dediğimiz gibi eğer bağımsız bir çiftçi olmak istiyorsan sen bilirsin; ama çelik üretimi ve su koruma projeleri ulusal çapta yapılan uygulamalardır ve her vatandaş buna katılmakla mükelleftir. Rezervuarı onarırken seni unuttuk ama bu kez kaçamazsın,” dediler. İki kişi<a id="GBS.0123.05"/> Lan Lian’ı tutup avlunun dışına sürükledi, sonra bir başkası gelip beni de kulübemden dışarıya çekiştirdi. Bu adam deneyimli birine benziyordu, görünüşe göre yük hayvanlarıyla epey haşır neşir olmuştu; önce boğazıma yapıştı, hemen ardından sağ elinde sıkıca tuttuğu gemi ağzıma sokuverdi, ona direnecek zamanım bile olmadı, eli çabuktu, ağzıma giren gem, nefes almamı güçleştiriyordu, dayanılmaz bir<a id="GBS.0124.01"/> acı duydum.</p>
			<p>Sahibem evden koşarak çıktı, adamın beni götürmesine engel olmaya çalıştı.</p>
			<p>“Erkeğimi alıkoyup çalışmaya götürebilirsiniz, ben de taş kırıp demir eritebilirim ama eşeğimi alıp götüremezsiniz!” dedi.</p>
			<p>Adam büyük bir öfke ve sabırsızlıkla şöyle dedi:</p>
			<p>“Kadın sen bizi ne sanıyorsun? Halkın eşeğine el koyan, Japonlara yardım eden o kukla Çinlilerden mi? Bizler halk komününün<a id="GBS.0124.02"/> birinci sınıf milisleriyiz, sadece üstlerimizin verdiği emri yerine getiriyoruz, işimiz bu. Eşeğinizi geçici bir süre ödünç alıyoruz o kadar, işimiz bitince size geri vereceğiz.”</p>
			<p>“Eşek yerine ben gelirim!” dedi Yingchun.</p>
			<p>“Üzgünüm ama bize verilen emir böyle değil, kendi başımıza karar veremeyiz.”</p>
			<p>Lan Lian, onu tutan adamların elinden kaçıverdi birden.</p>
			<p>“Bana böyle davranamazsınız,”<a id="GBS.0124.03"/> dedi, “rezervuarı onarmak ve demir eritmek devlet işiyse buna diyecek bir şeyim yok, hiç şikâyet etmeden kabulümdür, ne yapılacaksa söyleyin yapayım ama sizden bir isteğim var, eşeğimle birlikte gitmeme izin vereceksiniz.”</p>
			<p>“Bu konuda bir şey yapamayız, eğer bir isteğin varsa gidip üstlerimizle konuşmalısın.”</p>
			<p>Adam beni her şeye hazırlıklı bir ihtiyatla çekiştirmeye başladı, Lan Lian’sa<a id="GBS.0124.04"/> bir asker kaçağıyla aynı muameleyi görüyordu, köyden çıkıp doğruca bir zamanlar bölge hükümetinin, şimdiyse halk komününün ofisinin olduğu yere gittik, meğer burası bana ilk nalımı çakan o kırmızı burunlu demirci ustasıyla çırağının dükkânının olduğu yermiş. Ximen’lerin atalarının mezarlarının yanından geçerken birkaç öğretmenin eşlik ettiği bir grup ilkokul öğrencisi gördük, o sıra mezarları kazıp<a id="GBS.0124.05"/> mezar taşlarını söküyorlardı, üzerinde beyaz yas elbisesi olan bir kadın mezarın yanındaki küçük kulübeden uçarak çıkıp kalabalığın üzerine doğru atıldı. Öğrencilerden birini yakalayıp boğazına yapıştı ama hemen ardından başının arkasına bir tuğla parçası yedi. Kadının yüzü kirece bulanmış gibi bembeyazdı, kulakları tırmalayan tiz sesi beni iyice alarma geçirdi. Kalbimde erimiş çelikten daha parlak<a id="GBS.0125.01"/> bir ateş yanıyordu, sonra boğazımdan, boğazımı yırtarcasına çıkan bir insan sesi duydum:</p>
			<p>“Durun, Ximen Nao’yum ben! Atalarımın mezarını kazamazsınız! Karıma el kaldırmazsınız!”</p>
			<p>Dudaklarımı ayırırcasına yaran ağrıya rağmen birden şaha kalktım, yanımdaki adam havalanıp yolun kenarındaki çamurun içine yuvarlandı. Bir eşek olarak gözümün önündeki sahneyi görmezden gelebilirdim ama bir insan<a id="GBS.0125.02"/> olarak birilerinin atalarımın mezarını kazmasına ve karımı dövmesine göz yumamazdım. Kalabalığın içine dalıp uzun boylu bir öğretmenin kafasını ısırdım, eğilmiş mezarı kazmakta olan bir öğrenciyi çifteyi bastığım gibi yere serdim. Öğrenciler çil tanesi gibi dört bir yana kaçıştı, öğretmenlerse kendilerini yere attı. Önce yerde yuvarlanan Ximen Bai’ye baktım, hemen ardından da kara bir delik gibi<a id="GBS.0125.03"/> açılmış olan mezara, sonra ardıma dönüp o karanlık karaçam korusuna doğru koşturdum.</p>
			 
			</article>
		<section class="si-footnotes" epub:type="footnotes">
		<aside class="si-footnote" epub:type="footnote" id="f30"><a class="si-backref" href="#ref_f30">30</a><span class="si-footnote-text">. (Çince) Tahıl sevkıyatı yapılan demek. (Ç.N.)</span></aside>
		<aside class="si-footnote" epub:type="footnote" id="f31"><a class="si-backref" href="#ref_f31">31</a><span class="si-footnote-text">. Nisan başına denk gelen bahar bayramı. Çinliler yılın bu zamanı ölülerini anarlar ve onlar için kurban adarlar. (Ç.N.)</span></aside>
		<aside class="si-footnote" epub:type="footnote" id="f32"><a class="si-backref" href="#ref_f32">32</a><span class="si-footnote-text">. Güney Song ve Ming hanedanlıklarına ait bir şiir derlemesi. (Ç.N.)</span></aside>
		</section>
  <div style="display:none;"><a id="GBS.0125.04"/></div></body>
</html>