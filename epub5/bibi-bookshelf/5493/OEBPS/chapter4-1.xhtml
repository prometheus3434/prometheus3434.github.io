<?xml version="1.0" encoding="UTF-8" standalone="no"?><html xmlns="http://www.w3.org/1999/xhtml">
	<head>
		<title>Yaşam ve Ölüm Yorgunu</title>
		<link href="main.css" rel="stylesheet" type="text/css"/>
<meta name="Adept.resource" value="urn:uuid:ed47d798-c7b1-bfdc-2bb5-537360c88701"/>
	</head>
	<body xmlns:epub="http://www.idpf.org/2007/ops" epub:type="chapter" id="chapter4-1"><div style="display:none;"><a id="GBS.0577.01"/></div>
<article class="chapter">
			<h1 class="chapter_num">37</h1>
			<h1 class="chapter_title">Mağdur ruhun köpek olarak geri dönmesi</h1>
			<h1 class="chapter_title">Şımarık çocuğun annesiyle şehre gitmesi</h1>
			<p>İki zebani kollarımdan tutup sudan çıkardı beni. “Sizi piç kuruları!” diye bağırdım öfkeyle, “Çabuk Cehennemin Efendisi Yama’nın yanına götürün beni, o yaşlı köpekle görülecek bir hesabım var!”</p>
			<p>“He he,” diye kıkırdadı birinci zebani, “o kadar yıldan sonra hâlâ asabisin demek.”</p>
			<p>“Ne derler bilirsin,<a id="GBS.0577.02"/> ‘Kediyi fare yakalamaktan, köpeği de bok yemekten alıkoyamazsın,’” dedi ikinci zebani alaylı bir tavırla.</p>
			<p>“Bırakın beni,” diye kükredim öfkeyle, “o yaşlı köpeği kendi başıma bulamayacağımı mı sanıyorsunuz yoksa?”</p>
			<p>“Sakin ol biraz, yatıştır şu öfkeni artık,” dedi birinci zebani, “ne de olsa eski dost sayılırız, o kadar yıl geçti aradan, gerçekten özlemişiz seni.”</p>
			<p>“Tamam, o yaşlı köpeği<a id="GBS.0577.03"/> görmeye götüreceğiz seni,” dedi ikinci zebani.</p>
			<p>İki zebani beni Ximen köyünün anacaddesinde deli gibi sürüklerken serin bir esinti yaladı yüzümü, tüy kadar hafif kar taneleri çarpıyordu yüzüme. İlerlerken yolda savrulan solmuş yapraklar bıraktık ardımızda. Tam Ximen Konağı’nın önünden geçerken zebanilerin ikisi birden durdu aniden, birinci zebani sol kolum ve sol bacağımdan, ikinci zebaniyse<a id="GBS.0577.04"/> sağ kolum ve sağ bacağımdan tutup havaya kaldırdıktan sonra çan çalmaya yarayan ahşap bir koçbaşı gibi beni bir ileriye bir geriye sallayıp durdular. Ellerini aynı anda bıraktıklarında uçarak ileriye fırladım, arkamdan şöyle bağırdıklarını duydum:</p>
			<p>“Hadi git de gör bakalım o yaşlı köpeğini!”</p>
			<p>Bam! Başımı gerçekten de çana çarpmış gibi hissettim, gözlerim kararınca bilincimi yitirdim. Kendime<a id="GBS.0577.05"/> geldiğimde, söylememe gerek kalmadan da tahmin etmişsindir zaten, bir köpeğe dönüşmüş buldum kendimi, annen Yingchun’a ait bir köpek kulübesinde. Bu düzenbaz Yama da çok oluyordu artık, mahkemesinde şamata çıkarmamı önlemek için çok aşağılık bir önlem almıştı kendince, reenkarnasyon sürecini kısaltıp beni doğruca bir köpeğin rahmine göndermişti işte, üç eniğin peşinden fırlayıverdim köpeğin doğum<a id="GBS.0578.01"/> kanalından.</p>
			<p>Gerçekten de son derece ilkel bir köpek kulübesiydi bu: bir saçak altına dizilmiş kırık tuğla parçalarından oluşan iki duvar ve üzerine katran çekilmiş olan birkaç ahşap plakadan oluşan bir tavan. Burası köpek anamın eviydi –ona ana demekten başka bir şey gelmiyordu elimden, onun rahminden fırlamıştım sonuçta– benim de çocukluğumu geçireceğim ev, bir faraş dolusu tavuk tüyü ve<a id="GBS.0578.02"/> yaprak da yatağımız oluyordu.</p>
			<p>Lapa lapa yağan kar hemen örttü toprağı, saçağın altındaki ampul aydınlatıyordu köpek kulübesini. Katranlı plakaların arasından düşen karı izliyordum. Soğuktan iliklerime kadar üşümüş, durmadan titriyordum. Köpek anamın sıcak koynuna sokuldum hemen, ağabeylerim ve ablam da yanaştılar. Birkaç reenkarnasyondan sonra çok basit bir gerçeği öğrenmiştim: Roma’dayken<a id="GBS.0578.03"/> bir Romalı gibi davran. Eğer bir domuz ahırında doğarsan domuz sütü emmezsen açlıktan ölürsün, bir köpek kulübesinde doğduysan da köpek ananın koynuna sokulmazsan soğuktan donarak ölürsün. Bizim köpek anamız büyük, beyaz bir köpekti ama ön patileri ve kuyruğunun ucu karaydı.</p>
			<p>Köpek anamızın kırma bir köpek olduğu şüphe götürmezdi ama babamız Sun kardeşlerin Almanya’dan gelmiş, vahşi ve safkan<a id="GBS.0578.04"/> bir Alman çoban köpeğiydi. Daha sonra görecektim bu köpeği, boylu boslu, kara sırtlı, kara kuyrukluydu, karnı ve patileri meyan kökü gibi kahverengiydi. O –babamız yani– Sun kardeşlerin Kızıl marka acı biber sosu üreten fabrikalarının avlusunda kalın ve ağır bir zincirle bağlıydı, önünde görünüşe göre bir ziyafetten artakalmış yiyeceklerle dolu bir yemek kabı vardı: bütün bir kızarmış tavuk, bütün<a id="GBS.0578.05"/> bir balık ve yine bütün, neredeyse hiç el değmemiş yeşil bir kaplumbağa kabuğu. Ama o kadar gözü doymuş bir köpekti ki önündekilere bakmıyordu bile. Kanlı çizgileri olan altın sarısı gözleri, sivri kulakları ve yüzünden hiç eksik etmediği çatık kaşlı, vahşi bir ifadesi vardı.</p>
			<p>Safkan bir baba ve kırma bir anneden doğma biz dört kardeş baştan aşağıya melezdik. Büyüdüğümüz zaman hepimiz farklı<a id="GBS.0579.01"/> görünecektik ama doğduğumuzda aramızdaki farkı anlayamayacağınız kadar birbirimize benziyorduk. Doğum sıramızı sadece Yingchun biliyordu büyük olasılıkla.</p>
			<p>Senin annen, Yingchun, benim köpek anamı beslemek için bir kâse kemik suyu çorbası getirdi. Kâseden tüten dumanlar yüzünün önünde kıvrılıyordu ananın; kar taneleri beyaz pervaneler gibi dans ediyordu başının üzerinde. Gözlerim daha keskinleşmediğinden<a id="GBS.0579.02"/> yüzünü net seçemiyordum. Ama onun sanki birbirine sürtülmüş maun ağacı yapraklarından çıkan o hoş kokuyu andıran kendine has kokusunu alabiliyordum, kesif bir domuz kemiği çorbası kokusu bile bastıramazdı bu kokuyu. Köpek anam sıcak çorbayı büyük bir dikkatle höpürdete höpürdete yalıyordu. Senin anan da kulübenin üzerindeki kar yığınını elindeki süpürgeyle patır patır küredi. Kar yığını<a id="GBS.0579.03"/> temizlenince içeriye gün ışığı ve soğuk hava girmeye başladı çatıdaki çatlaklardan, anan iyi bir şey yaptığını sanıyordu ama iş açmıştı başımıza. Bir köylü olmasına rağmen karın, buğday filizlerinin yorganı olduğunu nasıl bilmezdi? Karın, buğday filizlerinin yorganı olduğunu bilseydi eğer, buradan yola çıkarak köpek kulübesinin çatısındaki karın da köpeklerin yorganı olduğunu bilecekti. Çocuk<a id="GBS.0579.04"/> yetiştirme konusunda çok deneyimli olan bu akılsız kadın, doğa biliminden zerre anlamıyordu. Eğer benim gibi iyi okumuş olsaydı Eskimoların evlerini kardan yaptığını ve Kuzey Kutbu’ndaki kurtarma ekiplerinin kızaklarını çeken köpeklerin geceleri soğuktan korunmak için kardan kulübelerde kaldığını bilir, böylece çatımızdaki karı küremez, biz de sabahın ayazında ölesiye üşümezdik. Ama eğer işte öyle<a id="GBS.0579.05"/> ölesiye donmasaydık onun o sıcak <em>kang</em>’ının üzerine uzanıp sıcak bir tedavinin keyfini de çıkaramazdık.</p>
			<p>Anan bizi sıcak <em>kang</em>’ın üzerine koyarken durmadan mırıldanıyordu:</p>
			<p>“Canım yavrularım benim, zavallı küçüklerim...”</p>
			<p>Sadece bizi sıcak <em>kang</em>’ına koymakla da kalmadı anan, anamızı da içeriye aldı.</p>
			<p>Baban Lan Lian’ın sobanın ateşini beslediğini gördük. Dışarıda deli gibi rüzgâr esiyor,<a id="GBS.0580.01"/> sobanın bacası deli gibi tütüyor, soba gürül gürül yanıyordu ama odanın içine duman sızmıyordu hiç, yanan dut dallarının o hoş kokusu duyuluyordu arada. Babanın yüzü bronz rengindeydi, saçlarındaki beyazlar altın sarısı gibi parlıyordu. Üzerinde kapitone bir ceketle sabah piposunu tüttüren çok mutlu bir aile reisi gibi görünüyordu. Arazi paylaşımı yapılıp köylülere tarla verildikten sonra bir zamanlar<a id="GBS.0580.02"/> babanın bağımsız çiftçilik yaptığı gibi herkes kendi kendisinin patronu olmuştu şimdi. Hal böyle olunca anan ve baban aynı tencereden yer, aynı <em>kang</em>’ın üzerinde uyur olmuşlardı artık.</p>
			<p><em>Kang</em> o kadar sıcaktı ki donmuş vücutlarımız hemen ısınıverdi. <em>Kang</em>’ın üzerinde hareketlenmeye başladık. Köpek ağabeylerim ve köpek ablama bakınca neye benzediğimi görebiliyordum, domuz olarak dünyaya geri döndüğüm<a id="GBS.0580.03"/> zamanki gibiydi tıpkı bu. Sakar hareketlerimiz ve pofuduk tüylerimizle çok sevimli olmalıydık. <em>Kang</em>’ın üzerinde dört tane de çocuk vardı, hepsi üç yaşlarındaydı. Bir kız, üç oğlan. Biz dört eniktik, üç erkek, bir dişi. Anan şaşkın bir neşeyle şakıdı birden:</p>
			<p>“Babası şu işe bak, harika değil mi, çocukların aynısı bunlar!”</p>
			<p>Lan Lian ne düşündüğünü belli etmeyen bir homurtuyla sobanın ağzından<a id="GBS.0580.04"/> kömürleşmeye yüz tutmuş bir peygamberdevesi yumurtası kovanı çıkarıp ikiye kırdı, ikiye bölünen kovandan hoş kokular salan iki tane peygamberdevesi yumurtası çıktı. “Kim yatağını ıslattı bakayım?” diye sordu, “Kim yatağını ıslattıysa o yiyecek bunları.”</p>
			<p>“Ben ıslattım!” diye hep bir ağızdan bağırdı iki oğlanla kız.</p>
			<p>Oğlanlardan biri gıkını bile çıkarmadı. Etli, kepçe kulakları, büyük gözleri<a id="GBS.0580.05"/> ve küçük ağzıyla kızmış gibi bir hali vardı. Onun Ximen Jinlong’la Huang Huzhu’nun evlat edindikleri oğulları olduğunu biliyordun zaten, söylentiye göre çocuğun biyolojik ana babası lise bire giden iki öğrenciymiş. Jinlong zengin ve parasıyla istediği her şeyi yapabilen bir adamdı artık, her şeye gücü yetiyor, her istediğini satın alabiliyordu. Huzhu doğumdan aylar önce karnına bir sünger takıp<a id="GBS.0581.01"/> ortalıkta öyle dolaşmasına rağmen köylüler bunun sahte bir hamilelik olduğunu biliyordu zaten. Bu çocuğun adı Ximen Huan’dı, ona Huanhuan diye seslenirlerdi, Ximen çifti oğlana avuçlarındaki parlak inci tanesi gibi bakardı.</p>
			<p>“Demek yatağını ıslatan gıkını bile çıkarmazken yataklarını ıslatmayanlar yaygara koparıyor ha!” dedi Yingchun sıcak peygamberdevesi yumurtalarını soğutmak için bir yandan<a id="GBS.0581.02"/> bir elinden diğerine atıp bir yandan da üflerken, sonra yumurtaları Ximen Huan’a uzatıp, “Huanhuan, hadi ye şunları,” dedi.</p>
			<p>Ximen Huan yumurtaları onun elinden aldığı gibi <em>kang</em>’ın altına fırlattı, yumurtalara bakmamıştı bile, yumurtalar önümüze düştü, bunu gören köpek anamız hiç vakit kaybetmeden yalayıp yuttu ikisini de.</p>
			<p>“Ah, bu çocuk yok mu!” diye söylendi Yingchun, Lan Lian’a.</p>
			<p><a id="GBS.0581.03"/>Lan Lian başını sallayıp, “Her çocuk evdekilere çekermiş!” dedi.</p>
			<p>Dört çocuk meraklı gözlerle biz dört eniğe bakıp arada sırada o küçük ellerini uzatıyorlardı dokunmak için.</p>
			<p>“Hepinize bir tane düşüyor, ne bir eksik ne de bir fazla, tam kıvamında,” dedi Yingchun.</p>
			<p>Dört ay sonra Ximen Konağı’nın avlusundaki kayısı ağacı tomurcuklanmaya başladığı zaman Yingchun, Ximen Jinlong’la Huang Huzhu,<a id="GBS.0581.04"/> Ximen Baofeng’le Ma Liangcai, Chang Tianhong’la Pang Kangmei ve Lan Jiefang’la Huang Hezuo’dan oluşan dört çifti karşısına alıp şöyle konuştu:</p>
			<p>“Sizi buraya çağırmamın nedeni çocuklarınızı buradan almanız. Bunun birinci nedeni bizim ne okuma ne de yazma bilmemiz, çocuklar burada kalmaya devam ederse gelişimleri yavaşlayacak diye korkuyorum; ikinci nedeniyse yaşlandık artık, saçlarımız ağardı,<a id="GBS.0581.05"/> gözlerimiz görmez oldu, kulaklarımız sağırlaştı, dişlerimiz döküldü, bir ömür boyu sıkıntı çektik, artık kendimize zaman ayırmanın vakti geldi de geçiyor bile. Chang yoldaş ve Pang yoldaş, sizin çocuğunuza bakmak bizim için büyük bir talihti ama Lan Amca’nızla düşündük taşındık, Fenghuang altın bir dal, yeşim bir yaprak olduğundan artık şehirdeki bir anaokuluna gitmeli.”</p>
			<p>Resmî devir teslim<a id="GBS.0582.01"/> töreninin yapılacağı o son an gelip çatmıştı işte: dört çocuk <em>kang</em>’ın doğusunda dizilmişti; dört enik de <em>kang</em>’ın batısına. Yingchun, Ximen Huan’ı kucaklayıp yanağına bir öpücük kondurduktan sonra ardına dönüp Huzhu’nun kucağına verdi onu. Sonra en büyük eniği aldı kucağına, kafasını okşayıp Ximen Huan’ ın kucağına bıraktı.</p>
			<p>“Huanhuan, bu senin olsun,” dedi.</p>
			<p>Sonra Ma Gaige’yi kucaklayıp<a id="GBS.0582.02"/> yanağına bir öpücük kondurduktan sonra ardına dönüp Baofeng’in kucağına verdi onu. Ardından ikinci doğan eniği aldı kucağına, kafasını okşadıktan sonra Ma Gaige’nin kucağına bıraktı.</p>
			<p>“Gaige, bu da senin.”</p>
			<p>Ardından Pang Fenghuang’ı kucakladı, onun o küçük pembe yüzüne sevecen bakışlarla bakarken gözleri doldu birden, kızı iki yanağından öptükten sonra ardına dönüp gönülsüzce Pang Kangmei’ye<a id="GBS.0582.03"/> uzatırken şöyle dedi:</p>
			<p>“Üç kel oğlan bir peri kızı etmez.”</p>
			<p>Sonra üçüncü eniği, yani ablamı kucakladı, başına tatlı tatlı vurup ağzını okşadı, kuyruğunu sıvazladıktan sonra Pang Fenghuang’ın kucağına bıraktı.</p>
			<p>“Fenghuang, bu da senin,” dedi.</p>
			<p>En sonunda da o küçük yüzünün yarısı mavi olan Lan Kaifang’ı kucakladı, doğum lekesini okşayıp uzun uzun içini çektikten sonra iki gözü iki çeşme<a id="GBS.0582.04"/> ağlayarak, “Seni kadersiz yavrucak... Senin de mi böyle...” dedi.</p>
			<p>Sonra Hezuo’nun yanına bıraktı onu, Hezuo oğluna sıkı sıkı sarıldı çünkü kıçını bir yabandomuzu ısırdığından bu yana dengesini yitirmiş ve ayakta durmakta zorluk çekiyordu. Sen Lan Jiefang, Lan Lian’ların üçüncü kuşak temsilcisi olan mavi yüzlü oğlunu kucağına almak için davrandın ama Hezuo izin vermedi sana.</p>
			<p>Yingchun en<a id="GBS.0582.05"/> son beni aldı kucağına, dört numaralı eniği, beni Lan Kaifang’ın kucağına bırakırken şöyle dedi:</p>
			<p>“Kaifang, bu da senin olsun, Dört Numaralı Enik, içlerinde en akıllısı.”</p>
			<p>Tüm bunlar olup biterken ihtiyar Lan Lian köpek kulübesinin yanına çömelmiş siyah bir çaputla gözlerini örttüğü köpek anamızın başını okşuyordu sakinleştirmek için onu.</p>
			 
			</article>
  <div style="display:none;"><a id="GBS.0583.01"/></div></body>
</html>