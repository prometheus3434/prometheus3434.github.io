<?xml version="1.0" encoding="UTF-8" standalone="no"?><html xmlns="http://www.w3.org/1999/xhtml">
	<head>
		<title>Yaşam ve Ölüm Yorgunu</title>
		<link href="main.css" rel="stylesheet" type="text/css"/>
<meta name="Adept.resource" value="urn:uuid:ed47d798-c7b1-bfdc-2bb5-537360c88701"/>
	</head>
	<body xmlns:epub="http://www.idpf.org/2007/ops" epub:type="chapter" id="chapter3-1"><div style="display:none;"><a id="GBS.0300.01"/></div>
<article class="chapter">
			<h1 class="chapter_num">21</h1>
			<h1 class="chapter_title">Daha büyük bir veryansınla Yama’nın duruşma salonuna geri dönmesi</h1>
			<h1 class="chapter_title">Yine aldatılıp bu kez bir domuz olarak <br/>yeniden doğmak</h1>
			<p>Boğa derisini soyunduktan sonra benim şu yılmaz ruhum Lan Lian’ın o bir nokta altı dönümlük arazisinde dolandı durdu. Bir boğa olarak yaşamak çok trajik bir şeydi. Bir eşek olarak dünyaya yeniden geldikten sonra Cehennemin Efendisi Yama, beni bu kez bir insan<a id="GBS.0300.02"/> olarak geri göndereceğini açıklamıştı ama kendimi o yılan kuyruklu ineğin doğum kanalından çıkarken bulmuştum işte. Efendi Yama’yla yüzleşmek için içim içimi yiyordu, beni yine kandırdığı için çıkışacaktım ona ama bir yandan da Lan Lian’ın tarlasında o kadar çok dolanıp durmuştum ki artık geri dönmek istemiyordum buradan. O boğanın kanlı cesedine, boğanın yanına diz çöküp feryat figan ağlayan Lan<a id="GBS.0300.03"/> Lian’ın alnına, boyu bosu yerinde olan oğlum Ximen Jinlong’un yüzündeki o duygusuz ifadeye, cariyem Yingchun’un doğurduğu o küçük mavi surata, küçük mavi suratın arkadaşı olan Mo Yan’ın salya sümük olmuş o kirli yüzüne ve bir sürü tanıdık yüze bakıp durdum. Ruhum, boğanın vücudundan ayrıldıktan sonra boğanın belleği de yavaş yavaş yitmeye başladı, Ximen Nao’nun belleği yeniden canlanıyordu, ben ölmeyi<a id="GBS.0300.04"/> hiç de hak etmemiş ama yine de kurşuna dizilmiş iyi bir insandım be, hatta Cehennemin Efendisi Yama bile benim bok yoluna gitmiş olan iyi bir adam olduğumu itiraf etmek zorunda kalmıştı, öyle bir hataydı ki bu geri dönmesi çok zordu bundan.</p>
			<p>“Evet,” dedi Efendi Yama soğuk bir tavırla, “bir hata yapılmış, peki bu konuda ne yapmamız gerek? Seni Ximen Nao olarak yeniden dünyaya göndermeye yetkili<a id="GBS.0300.05"/> değilim ben, çoktan iki reenkarnasyon geçirdin zaten, Ximen Nao’nun döneminin de çoktan sonlandığını sokmalısın artık kafana, Ximen Nao’nun çocukları birer yetişkin oldu artık, Ximen Nao’nun kemikleri çürüyüp toprağa karıştı çoktan, Ximen Nao’nun defteri çoktan yanıp küle dönüştü, eski hesaplar çoktan kapandı. Neden bu mutsuz olayları unutup mutlu bir yaşamın tadını çıkarmayı denemiyorsun artık?”</p><div style="display:none;"><a id="GBS.0301.01"/></div>
			<p>“Yüce Efendi’m,” dedim acı acı duruşma salonunun soğuk mermer zeminine diz çöküp, “bunu yapmayı ben de çok istiyorum ama olmuyor bir türlü. Bu acı hatıralar iliklerime işlemiş artık, inatçı bir virüs gibi her yerime bulaşmış, öldürmek istercesine dolanmışlar bana. Bir eşek olarak geri döndüğümde Ximen Nao’nun intikamını hatırladım, bir boğa olarak geri döndüğümdeyse Ximen Nao’nun uğradığı haksızlıkları<a id="GBS.0301.02"/> hatırladım. Bu eski hatıralar durmadan işkence ediyor bana Yüce Efendi’m.”</p>
			<p>“Meng Nine’nin sana verdiği, nakavt damlalarından<a class="si-noteref" epub:type="noteref" href="#f42" id="ref_f42">42</a> bin kat daha etkili olan iksirin senin üzerinde işe yaramadığını mı söylüyorsun yoksa?” diye şüpheyle sordu Efendi Yama, “İksirden içmeden doğruca Eve Bakan Teras’a mı çıktın yoksa?”</p>
			<p>“Yüce Efendi’m, doğruyu söylemem gerekirse eşek olarak geri döndüğüm zaman o yaşlı<a id="GBS.0301.03"/> karının iksirinden bir damla bile içmedim ama boğa olduğum zaman sizin o iki zebaniniz beni burnumdan yakalayıp zorla bir kâse içirmişti, tam kusacaktım ki eski püskü bir bezi ağzıma tıkıverdiler.”</p>
			<p>“Çok tuhaf,” dedi Efendi Yama hemen yanındaki hâkime dönüp, “Meng Nine sahte bir iksir yapmış olmasın sakın?”</p>
			<p>Hâkimler kararsız bir tavırla başlarını salladı.</p>
			<p>“Ximen Nao, sana yeterinden<a id="GBS.0301.04"/> fazla hoşgörü gösterdiğimi biliyorsundur, eğer her hayalet senin kadar sorun çıkarsaydı bu salona kaos hâkim olurdu. İnsanken işlediğin hayırlar ve eşek ve boğayken çektiğin acılar nedeniyle bu mahkeme sana özel bir merhamet gösterip seni bu kez çok uzak bir ülkeye gönderecek, orada istikrarlı bir toplum, zengin insanlar ve dört mevsim baharın yaşandığı çok güzel manzaralar var. Baban otuz altı yaşında<a id="GBS.0301.05"/> bir adam, ülkenin en genç belediye başkanı. Annen uluslararası pek çok ödül kazanmış, nazik ve çok güzel bir şarkıcı. Onların tek oğulları, ellerine düşmüş bir mücevher olacaksın sen. Babanın politik geleceği çok parlak, kırk sekizinde valiliğe yükselecek. Annen orta yaşlarına gelince sanatı bırakıp ticarete atılacak, ünlü bir kozmetik firmasının patronu olacak. Baban bir Audi, annen bir BMW,<a id="GBS.0302.01"/> sen de bir Mercedes süreceksin. Mutheşem bir hayatın keyfini süreceksin, aşkın şeftalisinin çiçekleri bulut gibi kızaracak, hem de defalarca; bundan önceki reenkarnasyonlarında çektiğin acılar ve yaşadığın kızgınlıklar fazlasıyla telafi edilecek.” Efendi Yama parmak uçlarıyla masanın üzerine vurup durdu biraz, ardından bakışlarını duruşma salonunun o karanlık kubbesine dikip çok anlamlı bir tavırla<a id="GBS.0302.02"/> şöyle dedi: Senin için ayarladığım bu hayat seni mutlu etmeli artık, ha?</p>
			<p>Ama Efendi Yama beni bir kez daha kandırmıştı işte.</p>
			<p>Yeniden doğmadan önce gözlerimi siyah bir göz bandıyla kapadılar. Eve Yolculuk Terası’na çıktığımda cehennemin o leş gibi kokusunu taşıyan soğuk rüzgârlar karşıladı beni, iliklerime kadar üşüdüm. O yaşlı karı, Efendi Yama’nın önünde ona karşı bulunduğum asılsız suçlamalardan<a id="GBS.0302.03"/> ötürü acı acı sövdü bana boğuk bir sesle. Tahta bir kaşıkla başıma sertçe vurdu, kulaklarımı çekip kaşık kaşık iksir boca etti ağzıma. İksirin acı biberli haşlanmış yarasa dışkısı gibi çok garip bir tadı vardı. “İksirime hile kattığımı söylediğin için boğulursun umarım seni pis domuz! Senin zihnini ve önceki hayatlarına dair anılarını öyle bir karıştıracağım ki sadece bu bulaşık suyuyla<a id="GBS.0302.04"/> bu bokun tadını hatırlayacaksın!” O yaşlı cadı bana işkence ederken zebaniler de sıkıca kollarımdan tutup şeytani kahkahalar atıyordu.</p>
			<p>Sendeleyerek o yüksek platformdan aşağıya indim, zebaniler hâlâ yanımdaydı, beni kollarımdan tutmuş son hızla koşturuyorlardı, ayaklarım yere değmedeğinden uçtuğumu sandım. Sonra ayağım bulut gibi yumuşak bir şeye bastı. Birkaç kez ağzımı açıp bir şeyler sormak<a id="GBS.0302.05"/> istedim ama ağzımı her açışımda tüylü bir pençe ağzıma leş gibi kokan bir şey tıkıştırıyordu. Birden yıllanmış bir içkinin tortusu ya da mayalanmış fasulye keki hamuru gibi ekşi bir tat aldım, Ximen köyü Üretim Tugayı’nın hayvan besleme çadırının kokusuydu bu, aman Tanrı’m, boğanın anıları hâlâ zihnimde, yoksa hâlâ bir boğa mıyım, yoksa az önce olanlar sadece bir rüya mıydı? Sanki çok kötü bir<a id="GBS.0303.01"/> kâbustan uyanmak istercesine sıkı bir mücadele verdim, ağzımdan acı çığlıklar dökülüyordu. Kendi sesimden ürküp şöyle bir sıçradım, neler olup bittiğini görmek için etrafa bakınınca bir sürü titreyen et topağı tarafından sarılmış olduğumu gördüm. Siyahı, beyazı, sarısı, hatta siyah beyazı bile vardı. Bu et topaklarının önünde yatan beyaz renkli dişi bir domuz gördüm sonra. Çok tanıdık bir kadın<a id="GBS.0303.02"/> sesisin şaşkınlıkla bağırdığını duydum birden:</p>
			<p>“On altıncısı bu! Aman Tanrı’m, bizim domuz bir seferinde tam on altı tane doğurdu!”</p>
			<p>Gözlerimi kırpıştırıp gözlerimdeki mukus tabakasından kurtulmaya çalıştım, henüz kendimi göremesem de bu seferinde dünyaya bir domuz olarak geldiğimden adım gibi emindim, gözümün önünde titreyip birbirine sürtünen ve durmadan ciyaklayan bu et topakları da<a id="GBS.0303.03"/> benim kız ve erkek kardeşlerimdi, onlara bakınca kendimin de neye benzediğini çok iyi çıkarabiliyordum. İçim öfkeyle doldu birden, o nefret edilesi kurnaz Efendi Yama bir kez daha kandırmıştı beni. Domuzlardan nefret ederdim, o pis hayvanlardan. Dışkı içinde yuvarlanan bir domuz olacağıma bir eşek ya da bir boğa olarak doğmayı yeğlerdim yine. Açlık grevi yapıp kendimi öldürerek bir an önce yine cehenneme<a id="GBS.0303.04"/> dönecek ve Efendi Yama’ya hesap soracaktım.</p>
			<p>Kavurucu bir yaz günüydü, domuz ahırının duvarının hemen yanındaki o etli yapraklı ayçiçeklerinin henüz çiçek açmamış olmasından ay takviminin altıncı ayında olduğumuzu tahmin ettim. Her yerde uçuşan sinek sürüleriyle başımın üzerinde uçuşan yusufçuklar vardı. Bacaklarımın hızla sertleştiğini ve görme yetimin düzeldiğini hissettim birden. Domuza<a id="GBS.0303.05"/> doğum yaptırmış olan o iki kişiyi çok net görebiliyordum artık: Biri Huang’ların büyük kızı Huzhu, diğeriyse oğlum Ximen Jinlong’du. Oğlumun o tanıdık yüzünü görünce tüm derimin çekildiğini hissettim birden, başım ağrıyordu, iyice şişmişti, insan başı büyüklüğünde ya da çılgın bir ruha ait ama küçük bir domuzun vücuduna monte edilmiş bir baştı bu taşıdığım. Boğuluyorum, ah boğuluyorum, acı çekiyorum,<a id="GBS.0304.01"/> ne büyük bir acı bu, bırakın beni, bırakın uzayayım, bu iğrenç ve pis domuz ahırına sığmayayım, büyüyüp tekrar onurlu bir adam olan Ximen Nao olayım ama açıkçası çok imkânsız bir şey gibi görünüyordu bu şimdi! Tüm gücümle mücadele etsem de kendimi Huzhu’nun avucunun içinde buluverdim. Kulağımdan tutup şöyle dedi:</p>
			<p>“Jinlong, bu küçük domuz yavrusu kasılıyor gibi!”</p>
			<p>“Anasının bilmem neresine<a id="GBS.0304.02"/> kadar kasılsın isterse, bu domuzun bütün yavrularına yetecek kadar memesi yok, birkaçının ölmesi gerek zaten,” dedi biraz nefret içeren bir ses tonuyla.</p>
			<p>“Olmaz, birini bile kaybedemeyiz,” dedi Huang Huzhu beni yere bırakıp sonra yumuşak ve kızıl bir bez parçasıyla vücudumu temizledi. Beni çok nazik hareketlerle siliyordu, çok rahatladım birden. Kendimi tutamayıp ciyakladım biraz, bir domuzun<a id="GBS.0304.03"/> o lanet olası sesiyle.</p>
			<p>“Doğurdu mu? Kaç tane doğurdu?” diye sordu gür bir ses ahırın dışından, bu çok tanıdık sesi duyunca gözlerimi kapattım birden çaresizce. Hong Taiyue’nin sesini sadece tanımakla kalmamış, ses tonundan eski görevine yeniden dönmüş olduğunu da anlamıştım. Ah, Efendi Yama ah, onca tatlı sözden sonra, beni başka bir ülkeye gönderip yüksek rütbeli bir memurun şımarık vârisi<a id="GBS.0304.04"/> yapacağını söyledikten sonra, bir domuz yavrusu olarak Ximen köyündeki bir ahıra fırlattın işte! Buna yüzde yüz adam kandırmaca derler, bana komplo kurdun, seni utanmaz, seni hain! Sıkı bir mücadele verip kendimi Huang Huzhu’nun elinden kurtarınca tok bir sesle yere çakıldım. Kendi ciyaklamamı duyunca bayılıverdim.</p>
			<p>Ayılınca kendimi bir sukabağı yaprağı yığınının üzerinde yatarken buldum, bir<a id="GBS.0304.05"/> kayısı ağacının gür yaprakları güneşin güçlü ışınlarından koruyordu beni. Havada iyot kokusu vardı, etrafıma saçılmış bir sürü parlak ilaç şişesi gördüm. Kulaklarım ve kıçım ağrıyordu, beni hayata geri döndürmüşlerdi. Ölmeme izin vermemişlerdi işte. Zihnimde çok güzel bir yüz belirdi birden, bana iğne yapmış olan kesinlikle o olmalıydı, elbette ki oydu, benim güzel kızım Ximen Baofeng. Aslında<a id="GBS.0305.01"/> insanları tedavi etmek için eğitim almışsa da sık sık hayvanları tedavi ettiği de oluyordu. Üzerinde kısa kollu ve kareli, açık mavi bir gömlek vardı, yüzü solgun ve endişeli görünüyordu ama aklını kurcalayan bir şey olduğunda hep böyle görünürdü zaten. O soğuk parmaklarını uzatıp kulaklarımı okşadıktan sonra yanındakine şöyle dedi:</p>
			<p>“Artık bir şeyi yok, onu meme emmesi için ahıra götürebilirsiniz<a id="GBS.0305.02"/> şimdi.”</p>
			<p>Bu sırada Hong Taiyue gelip o kaba elleriyle benim ipek gibi yumuşacık olan tenime dokundu.</p>
			<p>“Baofeng,” dedi, “bir domuzu tedavi etmenin senin yeteneklerine layık olmadığını düşünme sakın!”</p>
			<p>“Parti sekreteri,” dedi Baofeng ilaç çantasını toplarken ne mütevazı ne de saldırgan bir tavırla, “hiç de öyle düşünmüyorum, insan ve hayvan arasında bir ayrım gözetmem ben.”</p>
			<p>“Böyle düşünmene<a id="GBS.0305.03"/> sevindim,” dedi Hong Taiyue, “Başkan Mao domuz yetiştirin demiştir, domuz yetiştirmek politik bir duruştur, domuzu iyileştirerek Başkan Mao’ya olan sadakatini göstermiş oldun. Jinlong, Huzhu dediklerimi anladınız mı?”</p>
			<p>Hı hı, dedi Huang Huzhu, Jinlong’sa kayısı ağacına yaslanmış paketi dokuz fen<a class="si-noteref" epub:type="noteref" href="#f43" id="ref_f43">43</a> olan o ucuz sigaradan tüttürüyordu.</p>
			<p>“Jinlong sana bir soru sordum!” dedi Hong Taiyue hoşnutsuz<a id="GBS.0305.04"/> bir tavırla.</p>
			<p>“Kulaklarımı açmış dinlemiyor muyum sanki?” dedi Jinlong başını yana eğip, “Yoksa Başkan Mao’nun domuz yetiştirmek üzere verdiği yüce direktifleri kelimesi kelimesine sana tekrar etmemi mi istersin?”</p>
			<p>“Jinlong,” dedi Hong Taiyue benim sırtımı okşarken, “öfkeli olduğunu biliyorum ama Taiping köyünden Li Renshun’un, üzerinde Başkan Mao’nun resminin olduğu bir gazete kâğıdına<a id="GBS.0305.05"/> balık sardığı için sekiz yıla mahkûm olduğunu aklından çıkarma sakın, şimdi Shatan köyü çalışma kampında cezasını çekiyor, senin yaptıklarınsa ondan beter!”</p>
			<p>“Kasten bir şey yapmadım ben, onun yaptığıyla aynı şey değil benim yaptığım!”</p>
			<p>“Kasten yapmış olsaydın çoktan kurşuna dizilmiştin zaten!” dedi Hong Taiyue öfkeyle, “Seni niye koruduğumu biliyor musun?” Sonra Huang Huzhu’ya bakarak şöyle<a id="GBS.0306.01"/> dedi: Huzhu ve anan seni kurtarmam için gelip önümde diz çöktüler de ondan! Ama en önemli nedeni, seni çok iyi tanımamdı, kanın bozuk olsa da küçüklüğünden beri kızıl bayrağın altında büyüdün, Kültür Devrimi öncesinde tam da bizim yetiştirmek istediğimiz bir çocuktun, ortaokul mezunu ve kültürlü birisin, bizler devrim yaparken kültürlü insanlara ihtiyaç duyarız. Domuz yetiştirmenin senin yeteneklerinin<a id="GBS.0306.02"/> önüne geçtiğini düşünme sakın, içinde bulunduğumuz şartlar göz önüne alındığında domuz yetiştirmek yapılabilecek en şanlı ve en zorlu işlerden biridir, parti seni buraya Başkan Mao’ nun devrimci çizgisinde yürüyüp yürümediğini sınamak için koydu!</p>
			<p>Jinlong sigarasını yere atıp vücudunu dikleştirdi, başını öne eğip Hong Taiyue’nin kınamalarını dinlemeye başladı.</p>
			<p>“Siz ikiniz çok şanslısınız,<a id="GBS.0306.03"/> proletarya şanstan yana konuşmayı sevmediğinden ötürü en iyisi içinde bulunduğumuz durumu konuşalım.” Hong Taiyue, beni karnımdan tutup kolunu yukarıya kaldırarak, “Bizim köyün domuzu tam on altı tane yavru doğurdu, bu tüm ilçede, hatta bütün eyaletlerde çok nadir görülen bir durum. İlçe hükümeti domuz yetiştirme politikası için bir model arıyordu tam da,” dedi. Burada sesini biraz alçaltıp daha<a id="GBS.0306.04"/> gizemli bir ton katarak şöyle devam etti: “Bir modele, anladın mı? Modelin anlamını biliyor musun? Dazhai’deki çeltik tarlaları bir modeldir, Daqing’deki petrol alanları, Xiadingjia’deki meyve bahçeleri ve Xujiazhai’de yaşlı kadınlar için organize edilmiş dans topluluğu da birer modeldir, bizim Ximen köyünün domuz yetiştirmesinde neden bir model olmasın? Lan Jinlong yıllar önce devrimci bir opera<a id="GBS.0306.05"/> sahnelerken ya da Jiefang ve babanın boğasını zorla komüne kattığın sırada sen de örnek teşkil edecek birer model yaratmaya çalışmıyor muydun?” dedi.</p>
			<p>Jinlong başını yukarıya kaldırdı, gözleri parlıyordu; bu çocuğun huyunu çok iyi biliyordum, o keskin zekâsının bugün bakıldığında saçma gelecek ama zamanında coşkuyla övülen olağanüstü fikirlerle dolu olduğunu biliyordum.</p>
			<p>“Artık iyice yaşlandım,”<a id="GBS.0307.01"/> dedi Hong Taiyue, “bana verilen bu ikinci şansı köyümüz adına hayırlı işler yapmak için kullanmak istiyorum, devrimci kitlelerin ve üstlerimin güvenine layık olmak istiyorum ama siz gençlerin potansiyeli sınırsız. Elinizden gelenin en iyisini yapın, başarılı olursak bütün övgüler sizin, bir sorun çıkarsa bütün sorumluluğu ben üstleneceğim.” Hong Taiyue, kayısı korusunun orada çukur kazıp<a id="GBS.0307.02"/> duvar ören komün üyelerini işaret ederek, “Bir ay içinde iki yüz tane bahçeli domuz ahırı yapılacak, hedefimiz adam başına beş domuz, ne kadar çok domuzumuz olursa o kadar çok gübremiz olur, gübre çok olunca da hasat iyi olur, tahıl bol olunca içimiz de ferah olur, hendekleri ne kadar derin kazarsak ambarlara o kadar çok tahıl istifleriz, artık hegemonya yok, sadece dünya devrimine destek var, her<a id="GBS.0307.03"/> bir domuz emperyalistlerin, revizyonistlerin ve gericilerin arasına atılan bir bombadır. İşte bu yüzden bizim domuzun doğurduğu on altı yavru aslında emperyalistlerin, revizyonistlerin ve gericilerin arasına atılan on altı bomba sayılır, bizim bu yaşlı domuz aslında emperyalistleri, revizyonistleri ve gericileri bombalayan bir uçak gemisi sayılır! Bu önemli görevi neden sizin gibi iki gence verdiğimi<a id="GBS.0307.04"/> anladınız mı şimdi?” dedi.</p>
			<p>Hong Taiyue’nin bu görkemli monoloğunu dinlerken bir yandan da Jinlong’u izliyordum. Birkaç reenkarnasyondan sonra baba oğul ilişkimiz iyice zayıflamış, birkaç ufak anıya, seceremizde yazan birkaç silik yazıya indirgenmişti. Hong Taiyue’nin konuşması Jinlong’un üzerinde uyarıcı etkisi yaratmıştı, kafası çalışmaya, kalbi heyecanla atmaya ve avucu kaşınmaya başlamıştı.<a id="GBS.0307.05"/> Ellerini ovuşturarak Hong Taiyue’nin yanına geldi, yanaklarındaki kaslar alışkanlıkla seğiriyordu, o büyük ve ince kulakları titriyordu hafiften, bunun büyük bir tiradın işareti olduğunu çok iyi biliyordum ama nedense tirat atmaya başlamadı –yaşamış olduğu birkaç hayal kırıklığı olgunlaştırmıştı onu– beni Hong Taiyue’nin elinden alıp sıkıca göğsüne bastırdı, kalbinin deli gibi attığını duyumsadım,<a id="GBS.0308.01"/> başını eğip kulaklarımı öptü –bu öpücük daha sonra yere göğe sığdırılamayacak domuz yetiştiricisi Jinlong’un dosyasında çok önemli bir ayrıntı olarak yer alacaktı: Lan Jinlong nefes darlığı çeken yeni doğmuş bir domuz yavrusuna suni teneffüs uygulayarak tüm vücudu morluklarla kaplı, neredeyse ölmek üzere olan domuz yavrusunu ölümün pençesinden kurtardı, kurtulan domuz yavrusu ciyaklayarak tepki<a id="GBS.0308.02"/> verdi ama onu kurtarırken yorgun düşen Lan Jinlong hemen oracıkta ahırın içine düşüp bayılıverdi– bayılmadan hemen önce kararlı bir tavırla şöyle mırıldandı:</p>
			<p>“Hong Taiyue, bundan sonra bütün erkek domuzlar benim babam, bütün dişi domuzlarsa benim anamdır!”</p>
			<p>“İşte şimdi doğru söyledin!” dedi Hong Taiyue neşe içinde, “Bizim tam da ihtiyacımız olan şey domuzları anne ve babaları olarak gören<a id="GBS.0308.03"/> bir gençlik!”</p>

			</article>
		<section class="si-footnotes" epub:type="footnotes">
		<aside class="si-footnote" epub:type="footnote" id="f42"><a class="si-backref" href="#ref_f42">42</a><span class="si-footnote-text">. Nakavt damlaları veya Mickey Finns olarak isimlendirilen sıvı kloral ve alkol karışımı, geçici zehirlenmelere sebep olur. (Ç.N.)</span></aside>
		<aside class="si-footnote" epub:type="footnote" id="f43"><a class="si-backref" href="#ref_f43">43</a><span class="si-footnote-text">. Çin para birimi yuanın onda biri. (Ç.N.)</span></aside>
		</section>
  <div style="display:none;"><a id="GBS.0308.04"/></div></body>
</html>