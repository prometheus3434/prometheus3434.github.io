<?xml version="1.0" encoding="UTF-8" standalone="no"?><html xmlns="http://www.w3.org/1999/xhtml">
	<head>
		<title>Yaşam ve Ölüm Yorgunu</title>
		<link href="main.css" rel="stylesheet" type="text/css"/>
<meta name="Adept.resource" value="urn:uuid:ed47d798-c7b1-bfdc-2bb5-537360c88701"/>
	</head>
	<body xmlns:epub="http://www.idpf.org/2007/ops" epub:type="chapter" id="chapter5-3"><div style="display:none;"><a id="GBS.0791.01"/></div>
<article class="chapter">
			<h1 class="chapter_num">3</h1>
			<h1 class="chapter_title_single">Meydandaki maymun gösterisi</h1>
			<p>2000 yılının ilk gününün üzerinden çok geçmemişti ki Gaomi Tren İstasyonu’nun önündeki meydanda iki kişiyle bir maymun türedi. Sevgili okuyucu, senin de tahmin etmiş olabileceğin gibi o maymun, eşek, boğa, domuz ve köpekten sonra son reenkarnasyonuydu Ximen Nao’nun. Doğal olarak erkek bir maymundu bu. Genelde bildiğimiz o küçük ve sevimli maymunlardan değildi<a id="GBS.0791.02"/> ama, bildiğin eşek kadar büyük bir maymundu. Tüyleri kurumuş yosunu andıran yeşille gri arası mat bir renkteydi. Yuvalarına iyice gömülmüş ve birbirine çok yakın duran gözleri ürkütücü bir ışıltı saçıyordu. Başına yapışmış gibi duran kulakları <em>reishi</em> mantarını andırıyordu. Burun delikleri yukarıya doğru kıvrıktı, ağzı sanki hiç dudağı yokmuş gibi sürekli açık olduğundan dişleri görünüyordu ve<a id="GBS.0791.03"/> sadece bu hali bile insanın ödünü patlatmaya yeterdi. Üzerindeki küçük, kırmızı yelekle çok komik görünüyordu ama. Aslında ne korkunç ne de komik bir tarafı vardı hayvanın, üzerine insan kıyafeti giymiş maymunların hepsi böyle görünmüyor muydu ki zaten?</p>
			<p>Boynuna ince bir zincir bağlanmıştı. Zincirin diğer ucuysa genç bir kızın bileğine sarılmıştı. Aslında söylememe hiç gerek yok sevgili okuyucu,<a id="GBS.0791.04"/> zaten çoktan tahmin etmişsindir sen, bu genç kızın uzun süredir ortada görünmeyen Pang Fenghuang olduğunu. Yanındaki genç adamsa yine onun gibi uzun süredir ortada olmayan Ximen Huan’dı. İkisinin üzerinde de şişkin duran ve kirden rengi seçilmeyen kaz tüyü birer ceketle iyice eskimiş birer kot pantolon vardı, spor ayakkabıları da haşat olmuştu çoktan, bütün bu saydıklarımın hepsi ünlü markaların<a id="GBS.0791.05"/> taklitleriydi. Fenghuang saçlarını altın sarısına boyamıştı, kaşlarını öyle fazla almıştı ki incecik bir çizgiye dönüşmüşlerdi, burnunun sağ tarafına gümüş bir halka takmıştı. Ximen Huan saçlarını kırmızıya boyamıştı ve sağ kaşının üzerine altın bir halka takmıştı.</p>
			<p>Gaomi son birkaç yılda hızla gelişmişti ama büyükşehirlerle karşılaştırıldığında küçük bir yer sayılırdı hâlâ. Şöyle bir deyiş<a id="GBS.0792.01"/> vardır hani: “Orman ne kadar büyükse kuş popülasyonu da o kadar çeşitlilik gösterir.” Burası küçük bir yerdi ve kuş popülasyonunda da öyle büyük bir çeşitlilik yoktu işte. Bu iki “tuhaf kuş” ve vahşi maymunları doğal olarak herkesin dikkatini üzerlerine çekmişti bile. Ne zaman farklı bir şey olsa işgüzarın biri çıkıp hemen polise yetiştirir ya, istasyon polisine haber uçurulmuştu bile.</p>
			<p>Kalabalık<a id="GBS.0792.02"/> içgüdüsel olarak bir daire oluşturdu etraflarında, Ximen Huan’la Pang Fenghuang’ın istedikleri de tam olarak buydu. Ximen Huan sırt çantasından bronz bir gong çıkarıp “dan dan” diye çalmaya başladı. Gongun sesini duyan kalabalık safları sıklaştırdı hemen, meydana iğne atsan yere düşmez bir kalabalık toplandı. Kalabalıktan keskin gözlü biri tanıdı hemen Ximen Huan’la Pang Fenghuang’ı. Ama kalabalığın<a id="GBS.0792.03"/> hepsi gözlerini koca koca açmış maymuna bakıyordu, maymunun sahiplerinin kim oldukları umurunda bile değildi hiçbirinin. Ximen Huan gongu ritmik bir şekilde çalmaya başlayınca Pang Fenghuang maymunun daha rahat hareket edebilmesi için bileğine sarılı olan zinciri bıraktı. Sonra sırt çantasından hasır bir şapka, bir taşıma sopası, iki küçük sepet ve bir pipo çıkarıp yere koydu. Sonra da gongun<a id="GBS.0792.04"/> “dan dan” sesleri eşliğinde boğuk ama melodik bir sesle şarkı söylemeye başladı Pang Fenghuang. Bunu bir işaret olarak algılayan maymun da insan gibi iki ayağının üzerinde dikilerek meydanın içinde tur atmaya başladı. Bacakları bükük olduğundan tökezleyerek yürüyor, kuyruğunu ardında sürüyerek etrafa bakınıyordu.</p>
			
			<article class="poem">
			<p class="verse">Dan dan dan diye çalarken bronz gong</p>
			<p class="verse">Seslenirim maymunuma<br/>yanlış<a id="GBS.0792.05"/> bir şey yapmasın diye</p>
			<p class="verse">Emei Dağı’nda<a class="si-noteref" epub:type="noteref" href="#f91" id="ref_f91">91</a> ulaştı Tao’ya</p>
			<p class="verse">Aramıza dönünce oturdu kral tahtına</p>
			<p class="verse">Siz sayın köylülere bir gösteri sunacağız,</p>
			<p class="verse">Pamuk eller cebe, artık gönlünüzden ne koparsa</p>
			</article>

			<p class="margin">“Açılın! Yolu kapatmayın!” İstasyon karakoluna yeni atanmış Komiser Yardımcısı Lan Kaifang kalabalığı yarıp dairenin içine girmeye çalışıyordu. Polis olmak için doğmuştu sanki, görevdeki ilk iki<a id="GBS.0793.01"/> yılında büyük başarılar gösterdiğinden daha yirmi yaşını yeni doldurmuş genç bir polisin hayal bile edemeyeceği bir terfiyle istasyon karakolunun komiser yardımcılığına atanmıştı. İlçede suç oranı en yüksek olan bölgeydi burası, buraya atanmış olması ne kadar yetenekli ve kendini mesleğine ne kadar adamış olduğunun bir kanıtıydı.</p>
			
			<p class="margin">Şimdi hasır şapkalı ve pipolu bir ihtiyar olmanı istiyorum<a id="GBS.0793.02"/> senden:</p>
			
			<p class="margin">Ellerini ardına atıp meydanda şöyle bir dolaşıver.</p>
			
			<p class="margin">Pang Fenghuang şarkısını söylerken bir yandan da maymuna hasır bir şapka fırlattı, şapkayı havada kapan maymun hemen başına geçirdi şapkayı. Ardından pipoyu fırlattı Pang Fenghuang, piponun geldiğini gören maymun bir sıçrayışta yine havada yakaladı pipoyu, sonra da dudaklarının arasına yerleştirdi. Ardından ellerini ardına<a id="GBS.0793.03"/> atıp belini eğdi maymun, bacaklarını büküp başını bir o yana bir bu yana sallayarak fıldır fıldır dönen gözleriyle gerçekten de yürüyüşe çıkmış bir ihtiyar gibi turlamaya koyuldu. Maymunun bu performansı kalabalığın kahkahaları ve alkış tufanıyla tescillendi hemen.</p>
			<p>“Açılın! Yolu kapatmayın!” diye ilerlemeye devam ediyordu Lan Kaifang. Daha işgüzarın raporunu duyunca “güm güm” diye atmaya başlamıştı<a id="GBS.0793.04"/> kalbi. İlçede uzun süredir Ximen Huan’la Pang Fenghuang’ın kaçırılıp Güneydoğu Asya ülkelerinden birine satıldıklarına dair bir söylenti vardı, biri kaçak işçilik, diğeri de orospuluk yapmaya zorlanmış deniliyordu, başka bir söylentiye göre de o Güneydoğu Asya ülkelerinden birinde aşırı doz uyuşturucudan öldükleri söyleniyordu ama Lan Kaifang’ın kalbinin derinliklerinde bir şey ikisinin<a id="GBS.0793.05"/> de yaşadığını söylüyordu ona, özellikle de Pang Fenghuang’ın. Sevgili okuyucu, Kaifang’ın Ximen Huan’a, Huang Huzhu’nun o mucizevi saçını test etmesine yardımcı olmak için kendi parmağını kestiğini unutmadığını varsayıyorum, işte o kesik onun nasıl hissettiğinin kanıtıydı. Raporu alır almaz onların geri döndüklerini anlamıştı hemen. Elindeki işi bırakıp soluğu İstasyon Meydanı’nda almıştı. Meydana<a id="GBS.0794.01"/> doğru koştururken Fenghuang’ın görüntüsü süzülüp durmuştu gözlerinin önünde. Onu en son babaannesinin cenazesinde görmüştü. O gün üzerinde bembeyaz uzun bir ceketle el örgüsü bir şapka vardı, soğuktan kızarmış o küçük yüzüyle masallardan fırlamış saf ve iffetli bir prensesi andırıyordu. Suçlulara hak ettikleri bir vurdumduymazlık ve sertlikle davranan Lan Kaifang onun şarkı söyleyen boğuk sesini<a id="GBS.0794.02"/> duyunca gözlerinin önüne bir sır çekildiğini duyumsadı.</p>
			
			<article class="poem">
			<p class="verse">Şimdi de Erlang’ın<a class="si-noteref" epub:type="noteref" href="#f92" id="ref_f92">92</a> dağı taşırken<br/>ayın peşine düşmesini göster bakalım</p>
			<p class="verse">Sonra da bir Zümrüdüanka’nın<br/>kanatlarıyla güneşi yakalamasını</p>
			</article>

			<p class="margin">Pang Fenghuang uçlarına birer küçük sepetin bağlı olduğu taşıma sopasını ayağıyla öyle büyük bir marifetle fırlattı ki sopa maymunun omuzlarına iniverdi birden. Maymun sopayı önce sol<a id="GBS.0794.03"/> omzuna aldı, sepetlerden biri önde, diğeri de arkada duruyordu, Erlang’ın dağı taşırken ayın peşine düşmesiydi bu. Sonra sopayı başının üzerine yerleştirdi, sepetlerden biri sağda, diğeri de solda duruyordu, bir Zümrüdüanka’nın kanatlarıyla güneşi yakalamasıydı bu da.</p>
			
			<article class="poem">
			<p class="verse">Bütün numaralarımı sergileyeceğim sizlere</p>
			<p>Şimdi lütfen pamuk eller ceplere</p>
			</article>

			<p class="margin">Maymun taşıma sopasını bir<a id="GBS.0794.04"/> yana attı, Fenghuang’ın ona fırlattığı kırmızı plastik bir tası yerden alıp iki eliyle tutarak kalabalığın arasında dolanmaya başladı.</p>
			
			<article class="poem">
			<p class="verse">Sevgili amcalarım ve sevgili teyzelerim</p>
			<p class="verse">Sevgili dedelerim ve sevgili ninelerim</p>
			<p class="verse">Sevgili abilerim, sevgili ablalarım<br/>ve sevgili köylüler</p>
			<p class="verse">Bir kuruşa bile razıyım ama</p>
			<p class="verse">Bir yüzlük verirseniz olursunuz<br/>yeryüzündeki Guanyin Bodhisattva<a class="si-noteref" epub:type="noteref" href="#f93" id="ref_f93">93</a></p>
			</article><div style="display:none;"><a id="GBS.0794.05"/></div>
			
			<p class="margin">Pang Fenghuang şarkısını söylerken insanlar maymunun başının üzerinde tuttuğu tasa birer birer para atıyorlardı. Bir, iki, beş fenikle bir ve beş yuanlık bozuk paralar takır takır sesler çıkararak düştü tabağa. Bir, beş ve on yuanlık banknotlar da neredeyse hiç ses çıkarmadan düşüyordu.</p>
			<p>Maymun, Lan Kaifang’ın önüne geldiğinde bir aylık maaşını ve fazla mesai paralarını içeren kalın<a id="GBS.0795.01"/> mı kalın bir zarf attı tasın içine. Keskin bir çığlık atan maymun dört ayağının üzerine düşüp ağzıyla tuttuğu tasla birlikte Pang Fenghuang’ın yanına koşturdu hemen.</p>
			<p>“Dan dan dan,” diye üç kez vurdu gonga Ximen Huan, ardından bir sirk palyaçosu gibi yerlere kadar eğildi Lan Kaifang’a doğru, doğrulduğunda şöyle dedi:</p>
			<p>“Çok teşekkürler polis amca!”</p>
			<p>Pang Fenghuang parayı zarftan çıkarıp<a id="GBS.0795.02"/> sağ eline aldı, desteyi ritmik bir şekilde sol elinin avuç içine vurarak kalabalığa gösterdi, bir yandan da o sıralar meşhur bir pop şarkısı olan “Kuzeydoğu Çinlilerin Hepsi Lei Feng’in Canlı Bir Örneği”yi<a class="si-noteref" epub:type="noteref" href="#f94" id="ref_f94">94</a> taklit ederek yüksek sesle şakımaya başladı:</p>
			
			<article class="poem">
			<p class="verse">Biz Gaomi’liler hepimiz</p>
			<p class="verse">Lei Feng’in canlı birer örneğiyiz</p>
			<p class="verse">Bize bir tomar yuan verirseniz</p>
			<p class="verse">Ardınızda namınızı bırakmadan<br/><a id="GBS.0795.03"/>iyilik etmiş olursunuz</p>
			</article>
			
			<p class="margin">Lan Kaifang şapkasını alnına indirdi, ardına dönüp kalabalığı yararak tek bir söz bile etmeden uzaklaştı oradan.</p>
			 
			</article>
		<section class="si-footnotes" epub:type="footnotes">
		<aside class="si-footnote" epub:type="footnote" id="f91"><a class="si-backref" href="#ref_f91">91</a><span class="si-footnote-text">. Çinli Budistler tarafından kutsal sayılan dört dağdan biri. Dağın yamaçlarında maymunlar yaşar. (Ç.N.)</span></aside>
		<aside class="si-footnote" epub:type="footnote" id="f92"><a class="si-backref" href="#ref_f92">92</a><span class="si-footnote-text">. Alnının ortasında üçüncü gözü olan bir Çin tanrısı. (Ç.N.)</span></aside>
		<aside class="si-footnote" epub:type="footnote" id="f93"><a class="si-backref" href="#ref_f93">93</a><span class="si-footnote-text">. Budizmde insanların mutluluğu için uğraş veren aydınlanmış<div style="display:none;"><a id="GBS.0795.04"/></div> (<em>bodhi</em>) varlık (<em>sattva</em>). (Ç.N.)</span></aside>
		<aside class="si-footnote" epub:type="footnote" id="f94"><a class="si-backref" href="#ref_f94">94</a><span class="si-footnote-text">. Kendini Komünist Parti’ye ve Mao Zedong’a adamış, fedakâr ve mütevazı Halk Kurtuluş Ordusu askeri. Bahsedilen şarkıysa 1995’te bestelenmiştir. (Ç.N.)</span></aside>
		</section>
  <div style="display:none;"><a id="GBS.0795.05"/></div></body>
</html>