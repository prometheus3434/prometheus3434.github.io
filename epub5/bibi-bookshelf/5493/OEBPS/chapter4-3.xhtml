<?xml version="1.0" encoding="UTF-8" standalone="no"?><html xmlns="http://www.w3.org/1999/xhtml">
	<head>
		<title>Yaşam ve Ölüm Yorgunu</title>
		<link href="main.css" rel="stylesheet" type="text/css"/>
<meta name="Adept.resource" value="urn:uuid:ed47d798-c7b1-bfdc-2bb5-537360c88701"/>
	</head>
	<body xmlns:epub="http://www.idpf.org/2007/ops" epub:type="chapter" id="chapter4-3"><div style="display:none;"><a id="GBS.0595.01"/></div>
<article class="chapter">
			<h1 class="chapter_num">39</h1>
			<h1 class="chapter_title">Lan Kaifang’ın neşeyle yeni evini keşfetmesi</h1>
			<h1 class="chapter_title">Dört numaralı eniğin kulübesini özlemesi</h1>
			<p>Sizin evdeki ilk gecemde çok iyi ağırlandım. Bir köpek olmama rağmen insanların oturduğu bir evdeydim işte. Oğlun daha bir yaşındayken Ximen köyüne götürülmüş ve anan yetiştirmişti onu, bu arada hiç geri dönmemiş olduğundan o da tıpkı benim gibi hem kendini çok yabancı hissediyor hem de çok merak<a id="GBS.0595.02"/> ediyordu bu yeni evi. Onun peşine takılıp hırgür içinde bir aşağı bir yukarı koşturarak çok çabuk alıştım evin yapısına.</p>
			<p>Fena bir ev sayılmazdı. Hele Ximen köyündeki Lan Lian’ların o saçak altına kurulmuş derme çatma köpek kulübesiyle karşılaştırıldığında saray yavrusu gibiydi. Kapıdan içeri girince kare şeklinde büyük bir salonla karşılaşıyordun, zemini Laiyang’dan gelen kırmızı mermerlerle<a id="GBS.0595.03"/> döşenmişti, cilayla öyle iyi parlatılmıştı ki üzerinde kayabiliyordum. Oğlun salona girer girmez büyülenmiş gibiydi, başını eğip kendi yansımasını izlemeye başladı, ben de aynısını yaptım hemen. Sonra sanki donmuş nehrin üstünde buz pateni yapar gibi kaymaya başladı. Bu soğukluk hissi Ximen köyünün hemen arkasından geçen o kocaman nehri hatırlattı bana hayal meyal, donmuş nehrin yeşim taşı gibi<a id="GBS.0595.04"/> berrak yüzeyinden nehrin içinde donmuş kalmış ya da yavaş yavaş hareket eden balıkları görebilirdin, sonra kırmızı mermerin yansımasında devasa bir domuzun görüntüsü belirmeye başlayınca çok korktum domuzun beni yemek istemesinden. Hemen başımı kaldırdım yerden, bir daha da bakmadım ona. Duvarların dibinde kayın ağacından yapılmış, portakal kırmızısı süpürgeliklerin olduğunu gördüm sonra, duvarlar<a id="GBS.0595.05"/> kar beyazına boyanmıştı, tavan da öyle, üzerinde müge tomurcuklarını andıran kristallerin olduğu, açık mavi bir avize sarkıyordu tavandan. Girişin tam karşısındaki duvarda asılı olan büyük bir fotoğraf gördüm sonra: bir koru, yeşil bir gölet, iki kuğu, göletin hemen yanında da altın sarısı laleler. Doğuda dar bir çalışma odası vardı, odanın bir duvarını boydan boya kitaplık kaplıyordu ama kitaplığın<a id="GBS.0596.01"/> içinde irili ufaklı sadece bir düzine kadar kitap vardı. Köşelerden birinde bir yatak duruyordu. Yatağın hemen bitiminde bir çalışma masasıyla sandalye vardı. Zemin, üzerine cila çekilmiş meşedendi. Girişin batısında başka bir odaya uzanan bir koridorla koridorun hemen sağında başka bir oda vardı, bu iki odada da birer yatak vardı ve zeminleri meşedendi yine. Giriş kapısının arkasında da mutfak<a id="GBS.0596.02"/> vardı.</p>
			<p>Aman ne lüks ne harika, diye düşündüm evi ilk gördüğümde. Ama çok geçmeden köpek ağabeylerimin ve köpek ablamın sahiplerinin evlerini görünce modern dekorasyonun ve ihtişamın ne demek olduğunu öğrendim. Burası sizin eviniz olmasına rağmen benim de evim sayılırdı, gördüğüm diğer evlere kıyasla perişan halde olmasına rağmen yine de seviyordum burayı. Kuzguna yavrusu şahin görünür ya,<a class="si-noteref" epub:type="noteref" href="#f83" id="ref_f83">83</a><a id="GBS.0596.03"/> biraz öyleydi benim durumum da, hem aslında hiç de fakir sayılmazdınız. Dört büyük oda, doğu kanadında iki göz, batı kanadında üç göz yan oda, yarım dönümlük avlu, dört tane kalın mı kalın çınar ağacı, avlunun ortasında bereketli bir kuyuyla bu ev, senin gerçekten de bir şeyler başardığının kanıtıydı Jiefang, o kadar yüksek bir mevkide değildin ama yetenekleri küçümsenemeyecek önemli bir adamdın<a id="GBS.0596.04"/> işte.</p>
			<p>Boyutlarımın önemi yoktu, sonuçta bir köpektim ve bir köpeğin yapması gereken sorumluluklarım vardı, ne zaman yeni bir yere ayak bassak orasının bizim olduğunu belirtmek için işeyiverirdik hemen. Bunun birinci nedeni evimizin sınırlarını çizmek, ikinci nedeniyse olur da kaybolursam kokuyu takip ederek eve geri dönebilmek içindi. İlk damlayı giriş kapısının sağına bıraktım. Sağ arka bacağımı<a id="GBS.0596.05"/> kaldırdığım gibi “şır şır” diye iki kez işeyip dört bir yana saldım kokumu. Ama tasarruflu olmak zorundaydım, bu parfümü sıkacağım bir sürü yer vardı daha. İkinci hedefim salonun süpürgelikleriydi, yine iki kez, koku aynıydı, biraz daha sabır. Üçüncüsüyse senin kitaplığındı Lan Jiefang. Daha ilk “şır”da bana attığın tekme geri kalanını sert bir biçimde içeri çekmeme neden oldu. O tekmeyi yıllar<a id="GBS.0597.01"/> boyunca unutmadım. Bu ailenin reisi olabilirdin ama ben seni sahibim olarak görmedim hiç, hatta daha sonraları düşman belledim seni. Birinci sahibim o yarım kıçlı kadındı doğal olarak, ikinci sahibimse yüzünün yarısı mavi olan o erkek çocuğu. Seni anasını sattığımın, benim gözümde peh, bir bok değildin sen!</p>
			<p>Karın koridora bir sepet koyup içini gazete kâğıdıyla doldurdu, oğlun da lastik bir<a id="GBS.0597.02"/> top koyunca yuvam oldu orası. Harika bir şeydi bu, bir oyuncağın da gelmesiyle zengin hissettim kendimi. Ama çok uzun sürmedi bu, evdeki ilk gecemde daha gece yarısını yeni geçmişti ki sepeti alıp batı kanadındaki odanın hemen yanındaki kömürlüğün oraya götürdün. Neden mi? Çünkü karanlıkta Ximen köyündeki kulübemi özlemiştim, köpek anamın sıcak koynunu özlemiştim, o kibar yaşlı kadının vücudundan<a id="GBS.0597.03"/> yayılan kokuyu özlemiştim. Bunları özleyince kendimi tutamayıp ulumuştum tabii, gözlerim dolmuştu. Senin oğlun da karının koynunda yatarken gecenin bir körü ayaklanıp, nine, diye ağlamaya başlamamış mıydı ki? İnsan da köpek de aynıydı işte. Senin oğlun üç yaşındaydı, bense sadece üç aylıktım ve annemi özlememe bile izin verilmiyordu. Hem ben sadece kendi köpek anamı değil senin ananı da özlemiştim!<a id="GBS.0597.04"/> Bunların bir önemi yoktu ama, gecenin bir yarısı kapıyı hızla itip sepeti aldığın gibi beni kömürlüğe fırlatıverdin, bir de küfrediyordun: “Seni kırma piç kurusu, bir daha sesini çıkarırsan boğarım seni!”</p>
			<p>Ama yatağa girip uyumadın bile, çalışma odanda gizleniyordun, masanın üzerinde hepsi birbirine benzeyen Lenin’in seçme eserleri sıralanmıştı cilt cilt, burjuva ideolojisiyle dolu, yozlaşmış<a id="GBS.0597.05"/> fikirleri olan bir adam değil miydin sen, bir de kalkmış Lenin’in seçme eserlerini okuyordun? Peh! Senin her zaman başvurduğun bir hileden başka bir şey değildi bu, böylece benim sahibemle aynı yatağı paylaşmaktan kurtuluyordun. Sigara üstüne sigara içmenden çalışma odanın duvarları sararmıştı, sanki çok farklı bir boya kullanıp odanı yeniden dekore ediyor gibiydin.</p>
			<p>Çalışma odanın kapı aralığından<a id="GBS.0598.01"/> süzülen ışık, salonu geçip koridora yansıyordu, onun peşinden de sigara dumanı geliyordu. Ağlayıp sızlasam da aynı zamanda köpek sorumluluklarımı da yerine getiriyordum. Üzerine sinmiş olan sigara kokusunun içine gizlenmiş ve temeli ekşi olan o karışık kokuyu çok iyi hatırlıyorum, karının üzerindeki yağ ve iyot alkol karışımını bastıran, temeli acı olan o karışık kokuyu da çok iyi hatırlıyorum,<a id="GBS.0598.02"/> bir de ikinizin kokularının karışımı olan ve oğlunuzun üzerine sinmiş o ekşi acı kokusu var ki ona da çoktan alışkındım. Ximen köyünde olduğum sıralarda gözüm kapalı bulurdum onun ayakkabısını bir yığın ayakkabının içinden. Ama tüm bunlara rağmen sen kömürlüğe fırlatıp attın beni işte. Hangi köpek insanlarla aynı evin içinde yaşamak ister ki ha? Kim ayak kokunuzu çekmek ister? Osuruğunuzu?<a id="GBS.0598.03"/> Koltuk altı kokunuzu? Ekşi ağız kokunuzu? Ama çok küçüktüm o zamanlar, evde bir gece bile geçirmeme izin vermen yine de iyilik sayılırdı seni bücür, insan müsveddesi seni! Aramızdaki düşmanlık düğümü ilk o zaman atıldı işte.</p>
			<p>Kömürlük zifirî karanlıktı ama bir köpek için en ufak bir ışık kırıntısı bile yeterdi nesneleri birbirinden ayırmak için. Havada güçlü bir kömür kokusu vardı, bu kokunun<a id="GBS.0598.04"/> içine duman kokusu, maden işçilerinin ter kokusu ve biraz da kan kokusu karışmıştı. Hepsi pırıl pırıl parlayan iri kömürlerdi, sadece Tedarik ve Pazarlama Kooperatifi’nin çalışanlarının alabileceği kaliteli kömürler. Sıradan bir aile böyle kaliteli bir kömürü satın alamazdı. Sepetimden dışarı fırlayıp avluya çıktım, kuyu suyunun o öfkeli kokusunu, parasol ağacının çiçeklerinin kokusunu, güneybatı<a id="GBS.0598.05"/> duvarının bir köşesindeki tuvaletten gelen kokuyu, avlunun bir köşesindeki sebze bahçesinden gelen pırasa ve ıspanak kokusunu, doğu kanadındaki odadan gelen maya kokusunu, sarmısaklı domuz pastırmasının kokusunu, çoktan küflenmeye başlamış haşlanmış pirinç kokusunu ve her biri kendine has olan ahşap, metal ve plastikten yapılmış aletlerle elektrikli aletlerin kokusunu alıyordum. Dört parasol ağacına,<a id="GBS.0599.01"/> avlu kapısına ve şırlanması gereken artık neresi varsa işte her yere bir güzel şırladım. Burayı kendi bölgem haline getiriyordum, annemin koynundan ayrıldıktan sonra yabancı bir yere gelmiştim ve bugünden sonra tek güvenebileceğim kişi bendim.</p>
			<p>Avluda bir tur atıp çevreye aşina oldum. Evin giriş kapısının yanından geçerken bir anlık zayıflıkla kapıya atılıp patilerimle tırmalamaya başladım<a id="GBS.0599.02"/> kapıyı, bir yandan da acı acı havlıyordum ama bu hassas duygulanımı kısa sürede kontrol altına aldım.</p>
			<p>Batı kanadındaki kömürlükte duran sepetime dönünce çoktan büyümüş olduğumu hissettim. Yarımayın o utangaç bir köylü kızını andıran kırmızı yüzüne baktım. Gök, yıldıza kesmişti, parasol ağaçlarının üzerindeki kelebeği andıran açık mor çiçekler bulanık ay ışığı altında sanki her an dans edeceklermiş<a id="GBS.0599.03"/> gibi duruyordu. Gece yarısını geçmişti çoktan, şehirden gelen o gizemli ve yabancı sesleri dinleyip o karmaşık kokuları koklarken kendimi geniş ve yepyeni bir dünyanın içine düşmüş gibi hissettim, sabırsızlıkla yarını bekliyordum.</p>
			 
			</article>
		<section class="si-footnotes" epub:type="footnotes">
		<aside class="si-footnote" epub:type="footnote" id="f83"><a class="si-backref" href="#ref_f83">83</a><span class="si-footnote-text">. Atasözünün birebir Çincesi şöyle: “Köpek, sahibinin fakirliğini görmez; çocuk anasını çirkin bulmazmış.” (Ç.N.)</span></aside>
		</section>
  <div style="display:none;"><a id="GBS.0599.04"/></div></body>
</html>