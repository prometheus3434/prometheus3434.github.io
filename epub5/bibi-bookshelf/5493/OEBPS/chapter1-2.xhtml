<?xml version="1.0" encoding="UTF-8" standalone="no"?><html xmlns="http://www.w3.org/1999/xhtml">
	<head>
		<title>Yaşam ve Ölüm Yorgunu</title>
		<link href="main.css" rel="stylesheet" type="text/css"/>
<meta name="Adept.resource" value="urn:uuid:ed47d798-c7b1-bfdc-2bb5-537360c88701"/>
	</head>
	<body xmlns:epub="http://www.idpf.org/2007/ops" epub:type="chapter" id="chapter1-2"><div style="display:none;"><a id="GBS.0021.01"/></div>
<article class="chapter">
			<h1 class="chapter_num">2</h1>
			<h1 class="chapter_title">Ximen Nao’nun iyilik yapıp Lan Lian’ı kurtarması</h1>
			<h1 class="chapter_title">Bai Yingchun’un öksüz eşeğe sevgiyle bakması</h1>
			<p>Dişi eşeğin arkasında mutlu bir yüz ifadesiyle dikilen adam benim çalışanlarımdan Lan Lian’dı. Onu sıska ve çelimsiz bir genç olarak hatırlıyordum, ben öldükten sonra geçen o iki kısa yıl içinde irikıyım, koca bir adama dönüşeceğini hiç düşünmemiştim.</p>
			<p>Guan Di Tapınağı’nın<a class="si-noteref" epub:type="noteref" href="#f6" id="ref_f6">6</a> önündeki<a id="GBS.0021.02"/> kar yığını içinde bulup eve getirdiğim öksüz bir çocuktu o. O zaman üzerinde yırtık pırtık bir çuval vardı, ayağında ayakkabısı yoktu, vücudu soğuktan sertleşmiş, yüzü morarmış, saçı başı birbirine dolanmıştı. O zamanlar babam daha yeni ölmüştü, anamsa sağ idi daha. Kâfur ağacından yapılmış sandığın bronz anahtarlarını babamın elinden daha yeni almıştım. O kâfur sandığın içine bizim ailenin seksen<a id="GBS.0021.03"/> dönümlük verimli arazisinin tapusuyla altın, gümüş ve diğer değerli eşyalar konurdu. Yirmi dördüme daha yeni girmiş ve Bai Ma<a class="si-noteref" epub:type="noteref" href="#f7" id="ref_f7">7</a> kasabasının en zengin adamı olan Bai Lianyuan’ın ikinci kızını almıştım karım olarak. Emzirilirken ona, “Kayısı,” diye seslenirlermiş, büyüdüğünde hâlâ bir ismi olmadığından ötürü bizim eve geldiğinde ona Ximen Bai demeye başladık. Zengin bir adamın kızı olduğundan iyi<a id="GBS.0021.04"/> eğitimli ve görgülü biriydi, narin bir vücudu ve iki tatlı armudu andıran memeleri vardı, belden aşağısı orantılı ve çekiciydi, yatakta da iyiydi, mükemmel bir eş olarak tek kusuru evlendiğimizden beri bir çocuk doğurmamış olmasıydı.</p>
			<p>O zamanlar tam bir harika çocuktum, genç yaşımda başarının tadını çıkarıyordum. Hasat zamanı, araziyi kiralayan çiftçiler kiralarını tam zamanında veriyor ve<a id="GBS.0021.05"/> tahıl ambarımız dolup taşıyordu. Evcil hayvan sayımızda da bir artış vardı, kara katır ikiz doğurmuştu. Bu sadece efsanelerde olan bir mucizeydi, gerçek hayatta çok nadir görülürdü. Evimiz ikiz katırları görmek için gelen köylülerin akınına uğradı, kulaklarımızda köylülerin iltifatları yankılanıyordu. Köylüleri ağırlamak için yasemin çayı ve Yeşil Havan Topu<a class="si-noteref" epub:type="noteref" href="#f8" id="ref_f8">8</a> marka sigaralar sunduk. Bacaksız Huang<a id="GBS.0022.01"/> Tong bir paket sigara çalınca kulağından çekilerek yanıma getirildi. Bu sarı saçlı, sarı tenli, sarı gözlü çocuğun gözleri sanki bir karın ağrısı varmış da birazdan bir kötülük yapacakmış gibi fıldır fıldır dönüyordu. Elimin tersiyle gitmesini söyledim ona, giderken babasına götürmesi için de bir paket çay verdim. Babası Huang Tianfa, düzgün ve dürüst bir adamdı; iyi tofu<a class="si-noteref" epub:type="noteref" href="#f9" id="ref_f9">9</a> yapardı, benim kiracımdı,<a id="GBS.0022.02"/> nehrin yakınındaki beş dönümlük verimli arazimi ekiyordu, onun gibi bir adamın böyle bir oğlu olmasını bir türlü aklım almıyordu. Huang Tianfa daha sonra bir sepet dolusu kancaya asılabilecek kalınlıkta tofu getirip iki sepeti doldurabilecek kadar özür diledi. Karıma ona altmış santim yeşil saten kumaş vermesini söyledim yeni yılda kendine bez ayakkabı yapması için. Huang Tong, ah Huang Tong,<a id="GBS.0022.03"/> babanla bunca yıldır dostluğumuz hatırına beni tüfeğinle vurmamalıydın ah! Senin bir emir kulu olarak denileni yaptığını biliyorum elbette ama tüfeği göğsüme doğrultup bana düzgün görünümlü bir ceset bırakabilirdin! Seni nankör piç kurusu!</p>
			<p>Ben, Ximen Nao, onurlu, etkileyici, açık fikirli ve yüce gönüllü bir adamdım, herkes de hayrandı bana. Aile işini çok zor ve çok sıkıntılı zamanlarda ele<a id="GBS.0022.04"/> aldım, hem gerilla birlikleriyle hem de o sarı gelincikleri andıran “Çinli kukla birlikler”le<a class="si-noteref" epub:type="noteref" href="#f10" id="ref_f10">10</a> başa çıkmak zorundaydım; ama aile işini birkaç yılda iki katına çıkardım, topraklarımıza yüz dönümlük verimli arazi daha ekledim, büyükbaş hayvanlarımızın sayısı dörtten sekize çıktı, lastik tekerlekli bir yük arabası aldık, çalışan sayısı ikiden dörde, hizmetçi sayısı birden ikiye çıktı, bir de yemek<a id="GBS.0022.05"/> pişirmeleri için iki yaşlı kadın tuttuk. Soğuktan donmuş ve neredeyse son nefesini vermek üzere olan Lan Lian’ı, Guan Di Tapınağı’nın önünde bulup eve getirdiğimde işte böyle bir durumdaydık. O gün erken kalkıp gübre toplamaya çıkmıştım, muhtemelen bana inanmıyorsunuzdur, her ne kadar Gaomi Kuzeydoğu Bucağı’nın en zenginlerinden biriysem de çalışma alışkanlığımı her zaman korumuşumdur. Martta pullukla<a id="GBS.0023.01"/> tarla sürer, nisanda tohum eker, mayısta buğdayları kaldırır, haziranda kavun eker, temmuzda fasulye çapalar, ağustosta susam toplar, eylülde hububatı hasat ederdim, aralığın soğuğunda sıcak bir yatak beni baştan çıkaramazdı, güneş daha yeni yeni baş göstermişken gübre sepetini alıp köpek boku toplamaya çıkardım. Köylüler sabahları erkenden kalkıp köpek boku yerine yanlışlıkla taş toplamamla<a id="GBS.0023.02"/> dalga geçer, saçmalık, benim burnum iyi koku alır, bir köpek bokunun kokusunu ta çok uzaklardan duyardım. Köpek bokundan anlamayan bir toprak ağası iyi bir toprak ağası değildir.</p>
			<p>O gün çok kar yağmıştı; evler, ağaçlar ve sokaklar uçsuz bucaksız bir beyazlığın altında kalmıştı. Köpekler saklanmış olduğundan ötürü etrafta toplayacak köpek boku da yoktu. Ama yine de dışarı çıktım. Hava serin<a id="GBS.0023.03"/> ve ferahtı, hafif bir rüzgâr esiyordu, sabahın bu erken saatlerinde bir sürü gizemli ve garip şey olur, sabah erken kalkmazsanız onları nasıl görebilirsiniz ki? Ön caddeden arka caddeye doğru yürüyüp köyü çevreleyen toprak duvarın etrafında bir tur attım, doğuya bakınca ufkun beyazdan kırmızıya döndüğünü, güneşin kırmızı bir ateş topu gibi yükseldiğini ve uçsuz bucaksız arazilerin üzerini örten karın,<a id="GBS.0023.04"/> güneşin kırmızı ışınlarını yansıttığını gördüm, etraf efsanelerde anlatılan Kristaller Diyarı’na dönmüştü. Tapınağın önündeki çocuğu fark ettiğimde kar, belime kadar geliyordu. Başta onun öldüğünü ve yabani köpekler yemesin diye ona incesinden bir tabut almayı düşündüm. Geçen sene Toprak Tanrısı<a class="si-noteref" epub:type="noteref" href="#f11" id="ref_f11">11</a> Tapınağı’nın önünde çıplak bir adam donarak ölmüştü, vücudu baştan aşağıya kıpkırmızıydı, adamın<a id="GBS.0023.05"/> kuşu bir mızrak gibi dikilmiş olduğundan görenler kendilerini tutamayıp gülmüşlerdi. Senin o tuhaf arkadaşın Mo Yan, bu hikâyeyi “Adam Öldü Ama Siki Hâlâ Havada” adlı romanında yazdı. O, kendi ölmüş ama siki hâlâ havada olan “yolun kenarına düşmüş” adam benim cömertliğim sayesinde köyün batısındaki eski mezarlığa gömüldü. Böyle hayır işleri, büyük bir etki yaratır ve birini yüceltmek için adına anıt<a id="GBS.0024.01"/> dikmek ya da biyografisini yazmaktan çok daha etkilidir. Sepetimi yere koyup çocuğu dürttüm biraz, sonra göğsüne dokundum, hâlâ biraz sıcaklık olduğundan henüz ölmediğini anladım, pamuklu paltomu çıkarıp çocuğu bir güzel içine sardım. Yerden kaldırdım, cadde boyunca yüzüm güneşe çevrili ve kucağımda donmuş bir çocukla eve doğru yola koyuldum. O sırada yerle gök arasındaki her yer on binlerce ışıltıya<a id="GBS.0024.02"/> boğulmuştu, caddenin iki tarafında da dışarıya çıkmış, kar küreyen insanlar vardı, bir sürü köylü Ximen Nao’nun hayırseverliğine tanık oldu. Sırf bunun için beni vurmayacaktınız işte! Efendi Yama sen de sırf bunun için beni dünyaya bir eşek olarak geri göndermeyecektin! Bir hayat kurtarmanın yedi katlı bir pagoda yaptırmaktan daha iyi olduğu söylenir hep, ben Ximen Nao, gerçekten de –tanıklarım<a id="GBS.0024.03"/> da var– bir hayat kurtardım işte. Sadece bir hayat mı kurtardım? Büyük kıtlığın yaşandığı o baharda yirmi kile darıyı ucuza satmışlığım da var, kiracılarımı kiradan muaf tutup bir sürü başka insanın hayatını da kurtarmış oldum böylece. Ama hayatımın nasıl sefilce sonlandığı ortada, yerle gök, insanlarla ruhlar diyarı arasında adalet mi yok yoksa? Vicdan nerede kaldı? İtiraz ediyorum, hayretler<a id="GBS.0024.04"/> içinde kaldım.</p>
			<p>O ufaklığı eve getirdikten sonra bizim çalışanların kaldığı odadaki sıcak <em>kang</em>’ın<a class="si-noteref" epub:type="noteref" href="#f12" id="ref_f12">12</a> üzerine bıraktım. Tam onu ısıtmak için ateş yakmayı düşünüyordum ki ustabaşı ihtiyar Zhang, “Patron, öyle yapılmaz,” dedi. “Donmuş bir turpun yavaş yavaş çözülmesi gerekir. Direkt ateşe koyarsan pelte gibi olur.” İhtiyar Zhang doğru söylüyordu. Ben de çocuğu, yavaş yavaş çözülmesi için, <em>kang</em><a id="GBS.0024.05"/>’ın üzerinde bıraktım, evden birisine şekerli zencefil suyu kaynattırıp karışımı çocuğa içirmek için ağzını yemek çubuklarıyla bizzat kendim açtım. Karışım midesine girince çocuk inlemeye başladı. Ufaklığın hayatını kurtardıktan sonra ihtiyar Zhang’a, çocuğun o karman çorman saçlarını usturayla kazıttırdım bitlerden arındırmak için. Ona banyo yaptırtıp temiz giysiler giydirdikten sonra anamı görmeye<a id="GBS.0025.01"/> götürdüm. Çocuk çok akıllıydı, anamı görür görmez yere diz çöküp, nine, diye bağırdı, o sırada “Amitabha”yı<a class="si-noteref" epub:type="noteref" href="#f13" id="ref_f13">13</a> okuyan anam buna çok şaşırdı ve hemen bu küçük rahibin hangi tapınaktan geldiğini sordu! Yaşını sorunca, çocuk başını iki yana sallayıp bilmediğini söyledi; hangi köyden olduğunu sorunca, çocuk emin olmadığını söyledi; ailesi hakkında sorular sorunca da çocuk başını yanlarında boncuklar<a id="GBS.0025.02"/> olan küçük saplı davullar gibi sallamaya başladı. İşte böyle, çocuğun evde kalmasına izin verince birden vaftiz oğlum oluverdi. Bu çocuk akıllı bir maymun gibi direklere tırmanıyordu; beni görünce, vaftiz baba, karım Bai’yi görünce de, vaftiz ana, diye sesleniyordu. Vaftiz oğlum olsun ya da olmasın onu işgücü olarak görüyordum. Ne de olsa patron olmama rağmen ben bile çalışıyordum. Çalışmayana aş<a id="GBS.0025.03"/> da yok, çok eskiden beri  var olan bir fikrin yeni bir şekilde ifade edilmesi sadece bu. Bu çocuğun ne bir adı ne de bir soyadı vardı, yüzünün sol tarafında mavi bir doğum lekesi olduğundan ötürü ona, sana Lan Lian diyelim, dedim, Lan soyadın, Lian da adın olur. Ama çocuk, vaftiz baba, ben senin soyadını almak istiyorum dedi, soyadım Ximen, adım da Lanlian olsun, Ximen Lanlian. Ona, olmaz, dedim,<a id="GBS.0025.04"/> Ximen soyadı öyle kolayca elde edebileceğin bir soyadı değil, şimdi gidip güzel güzel çalış da yirmi sene çalıştıktan sonra bunu yine konuşuruz. Çocuk başlarda diğer çalışanlara yardım etmekle işe başladı, ata ve eşeğe –ah Efendi Yama, nasıl beni bir eşeğe çevirecek kadar kara kalpli olabilirsin ah– bakıyordu, daha sonra yavaş yavaş daha büyük işler de yapmaya başladı. Bakmayın öyle çelimsiz durduğuna<a id="GBS.0025.05"/> eli ayağı hızlı, sezgileri güçlüydü, işin püf noktasını hemen kapardı, işte bunlar fiziksel güçsüzlüğünü telafi ediyordu. Şimdi karşımda duran bu adamın geniş omuzları ve kaslı kollarına bakınca onun dikkate alınması gereken bir adama ve yenilmez bir ruha dönüşmüş olduğunu anladım.</p>
			
			<p class="margin">“Ha ha, sıpa çıktı!” diye yüksek sesle bağırarak yere doğru eğildi, koca ellerini uzatıp beni ayağa kaldırdı.<a id="GBS.0026.01"/> Kendimi tarif edilemez bir şekilde mahcup ve kızgın hissettim, tüm gücümle haykırdım:</p>
			<p>“Eşek değilim ben! İnsanım ben! Ximen Nao’yum ben!”</p>
			<p>Ama boğazım sanki birden o iki mavi zebani tarafından sıkılıyormuş gibi hissettim, ne kadar çabalasam da bir türlü ses çıkaramadım. Çaresizdim, korkuyordum ve öfkeliydim, ağzımdan salyalar, gözlerimden yapışkan gözyaşları akıyordu. Elinden kayınca kendimi<a id="GBS.0026.02"/> yerde buldum, o yapışkan amniyon sıvısının ve denizanasını andıran plasentanın tam ortasına düşmüştüm.</p>
			<p>“Hadi, bana bir havlu getir!” diye bağırdı Lan Lian, onun bağırmasını takiben karnı burnunda bir kadın çıktı evin içinden. Birden tüm dikkatim onun o hafifçe şişmiş yüzünde çıkmış kelebek şeklindeki kızarıklıklarla iki büyük hüzünlü göze kaydı... Uh oh, uh oh!.. Bu, benim, Ximen Nao’nun kadını,<a id="GBS.0026.03"/> ilk cariyem Yingchun, karımla evlendiğimde çeyizinin yanında gelmişti hizmetçi olarak, hangi sülaleden geldiğini bilmediğimizden ötürü karımın soyadı olan Bai’yi kullanmaya başlamıştı. Cumhuriyetin otuz beşinci yılında, 1946’nın baharında cariyem oldu. Büyük gözleri, düz burnu, geniş alnı, büyük ağzı ve kare çenesiyle yüzünden talih akıyordu, dahası memelerinin üzerindeki kalkık göğüs uçları<a id="GBS.0026.04"/> ve geniş kalça kemiğiyle daha ilk bakışta çocuk doğurmaya elverişli bir kadın olduğunu anlıyordunuz. Uzun süredir hamile kalamayan karım utancından olacak Yingchun’u benim yatağıma göndermişti. Bana yaptığı açıklama çok basit ve çok içtendi: Evin beyi, onu kabul etmeni istiyorum! Verimli suyun, başkalarının tarlalarını sulamasın!</p>
			<p>Gerçekten o da verimli bir tarlaydı. İlk gecemizde hemen hamile<a id="GBS.0026.05"/> kaldı, sadece hamile kalmakla da kalmadı, hem de ikizlere hamileydi. Ertesi yılın bahar başında bir kız, bir erkek doğan ikizler için yapılan tanımla Ejderha ve Zümrüdüanka doğumunu yaptı, bu yüzden erkeğine Ximen Jinlong, Altın Ejderha, kız olana da Ximen Baofeng, Kıymetli Zümrüdüanka adını koyduk, ebe şimdiye kadar çocuk doğurmaya bu kadar elverişli bir kadın görmediğini söyledi, geniş kalça<a id="GBS.0027.01"/> kemiği ve esnek rahim kanalıyla o şişman ikizleri sanki bir çuvaldan kavun çıkarır gibi rahatlıkla doğurmuştu. Kadınların çoğu ilk doğumlarında yeri göğü inleten acı çığlıklar atar ama benim Yingchun’um doğum yaparken ne bir ses çıkardı ne de bir nefes. Ebenin dediğine göre Yingchun’un yüzünde doğum boyunca gizemli bir gülümseme asılıymış, doğum yapmak onun için sanki çok eğlenceli bir oyunmuş, onun<a id="GBS.0027.02"/> bu tavrı ebeyi iyice germiş, Yingchun’un rahminden şeytani bir canavarın fırlamasından korkmuş.</p>
			<p>Jinlong ve Baofeng’in doğumu Ximen ailesine büyük bir neşe getirdi, ihtiyar Zhang ve yardımcısı Lan Lian’a on sıra havai fişek aldırdım, toplamda sekiz yüz adet havai fişek demekti bu, bebekleri ve lohusa anneyi ürkütmemek için köyün güneyindeki toprak duvarın orada patlatmalarını istedim. Birbiri<a id="GBS.0027.03"/> ardına patlayan havai fişeklerin sesi beni öyle sevindirdi ki neredeyse mutluluktan delirecektim. Benim tuhaf bir alışkanlığım vardır, ne zaman büyük bir mutluluk yaşasam ellerim kaşınır, kendimi zor bir işe koşmadan duramam. Havai fişekler patlarken hemen kollarımı sıvayıp ahıra fırladım, tüm kış boyunca birikmiş olan on araba gübreyi kürekle topladım. Köyün mistik havalara girip caka satmasını<a id="GBS.0027.04"/> seven feng shui ustası Ma Zhibo bir koşu ahıra gelip bana gizemli bir tavırla, “Menshi –bu bana yirmimi geçtikten sonra verdikleri saygın bir addı– benim saygın kardeşim, evde lohusa bir kadın varken çit dikip toprak kazılmaz, hele hele gübre küremek ve kuyu açmak hiç olmaz, Tai Sui’yi<a class="si-noteref" epub:type="noteref" href="#f14" id="ref_f14">14</a> kızdırma sakın, yeni doğmuş çocukların için hayra alamet değil bu,” dedi.</p>
			<p>Ma Zhibo’nun sözleri içime bir<a id="GBS.0027.05"/> kurt düşürmüştü ama ok yaydan çıkmıştı bir kere, artık geri alınamazdı, bir işe başladıysan sonunu da getirmen gerekir, duramazdım artık, ahırın yarısını çoktan halletmiştim. Eski bir deyiş vardır, şöyle der: “On yıllık talihi olan bir adamın yanına ne bir tanrı ne de bir hayalet yanaşabilir.” Ben, Ximen Nao, doğru düzgün bir adamım, ne şerden ne de hayaletten korkarım. Eğer Tai Sui’lerden birine<a id="GBS.0028.01"/> toslamışsam ne yazar? İşte Ma Zhibo’nun o kokuşmuş ağzından çıkan sözler eşliğinde gübrelerin içinde sukabağına benzeyen tuhaf bir şey buldum. Pıhtılaşmış plastik ya da donmuş bir et parçasına benziyordu, neredeyse şeffaf ama koyu bir şeydi, hem kırılgan hem de esnekti, onu daha iyi incelemek için küreği ahırın dışına boşalttım, şu efsanelerde geçen Tai Sui’lerden biri olabilir miydi acaba? Ma Zhibo’<a id="GBS.0028.02"/> nun yüzünün küle dönüştüğünü gördüm, o keçisakalı titriyordu, ellerini göğüs hizasında birleştirip durmadan eğilmeye başladı, bir yandan saygıyla eğiliyor, bir yandan da geri geri çekiliyordu, duvarın dibine toslayınca hızla ardına dönüp koşmaya başladı. Alaycı bir gülümsemeyle, eğer Tai Sui böyle bir şeyse korkmama hiç de gerek yokmuş, dedim. Tai Sui, Tai Sui, eğer adını üç kere söyledikten<a id="GBS.0028.03"/> sonra hâlâ burada duruyor olursan sakın sonra kaba davrandım diye kızma bana. Tai Sui, Tai Sui, Tai Sui! Gözlerimi sımsıkı kapayıp adını üç kere söyledim, gözlerimi açtığımdaysa o tuhaf şeyin yerinden milim kıpırdamadığını gördüm, değişmemişti bile, ahırda at bokuna karışmış yumru gibi bir şeydi, artık neyse işte, onun ölü bir şey olduğuna kanaat getirdim, sonunda küreğimi kaldırıp onu ortadan ikiye<a id="GBS.0028.04"/> böldüm. İçi de dışı gibiydi, yine aynı plastiğimsi ya da donmuş şey, şeftali ağacını kestiğinizde dışarı süzülen reçineye benziyordu. Onu kürekleyip tüm gücümle duvarın dışına fırlattım, orada at boku ve eşek çişine karışıp gübre olmasını ve temmuzda fildişi büyüklüğünde mısırlarla ağustosta köpek kuyruğu gibi başakları olan buğdaylar vermesini diledim.</p>
			<p>Şu Mo Yan denen ufaklık “Tai Sui” adlı<a id="GBS.0028.05"/> romanında şöyle yazmıştı:</p>
			
			<blockquote>
			<p>... Geniş ağızlı, büyük ve şeffaf bir cam şişenin içine su koydum, ardından biraz siyah çay ve esmer şeker ekledim, sonra şişeyi sıcak bir sobanın arkasına koydum, on gün sonra şişenin içinde sukabağını andıran tuhaf bir şey çıktı. Bunu duyan köylüler o şeyi görmek için eve akın etti. Mo Zhibo’nun oğlu Ma Congming<a class="si-noteref" epub:type="noteref" href="#f15" id="ref_f15">15</a>, “Bu çok kötü, Tai Sui bu! Yıllar önce toprak<a id="GBS.0029.01"/> ağası Ximen Nao’nun bulduğu Tai Sui de tıpkı bunun gibiydi,” dedi endişeli bir sesle. Modern bir genç adam olarak sadece bilime inanırım, ruhlara ve hayaletlere inanmam. Ma Congming’i kapı dışarı edip şişenin içindeki şeyi boşalttım, kesip doğradım, bir <em>wok</em>’un içine koyup ocakta pişirdim, öyle hoş kokuyordu ki ağzım sulandı. Ağzıma attım hemen, çok leziz ve besleyiciydi, pirinç unundan yapılmış,<a id="GBS.0029.02"/> etli ve dondurulmuş erişteye benziyordu... Tai Sui’yi yedikten sonra boyum üç ayda on santim daha uzadı...</p>
			</blockquote>
			
			<p class="margin">Bu çocuk harbiden iyi palavra atıyor.</p>
			<p>Havai fişeklerin patlaması Ximen Nao’nun kısır olduğu dedikodularına bir son verdi, bir sürü insan dokuz gün içinde bebek ziyaretine gelmek için hediyeler hazırlamaya başladı. Dedikodu tam kesilmişti ki hemen bir yenisi doğdu, Ximen Nao’nun<a id="GBS.0029.03"/> ahırında gübre kürerken bir Tai Sui’ye toslaması bir gecede Gaomi Kuzeydoğu Bucağı’nın on sekiz köyü ve kasabasına yayılıverdi. Dedikodu yayılmakla kalsa yine iyiydi, yayılırken değişik ayrıntılarla dallanıp budaklanıyordu da, söylenilene göre Tai Sui bir yüzün yedi deliğine birden sahip, büyük ve etli bir yumurtaya benziyordu, ben onu kürekle ikiye ayırana kadar ahırın içinde bir o yana bir<a id="GBS.0029.04"/> bu yana dönüp durmuş ve ikiye ayrılınca da içinden beyaz bir ışık çıkıp göğe doğru yükselmişti. Bir Tai Sui’ye bulaşmak demek yüz gün içinde başınıza kanlı bir bela gelmesi demekti. Meyve veren ağacın taşlandığını ve zenginlere gıptayla bakıldığını biliyordum elbet, birçok kişi Ximen Nao’nun başına kötü bir şeyin gelmesini bekliyordu gizlice. Bu durumdan biraz rahatsız olmadım değil ama inancımı<a id="GBS.0029.05"/> kaybetmedim, eğer tanrılar beni cezalandırmak istiyorsa bana Jinlong ve Baofeng gibi iki güzel çocuğu niye versinler ki?</p>
			
			<p class="margin">Yingchun beni görünce yüzünde neşeli bir ifade belirdi. Zorlukla eğilirken, işte o göz açıp kapamadan geçen kısacık anda karnındaki çocuğu gördüm, bir oğlandı, onun yüzünün sol tarafında da mavi bir leke vardı, onun Lan Lian’ın tohumu olduğu su götürmez bir gerçekti<a id="GBS.0030.01"/> artık, ne büyük bir utanç, kalbimde zehirli bir engereğin dilini andıran bir ateş tutuştu birden. Birini öldürmek, birine sövmek, Lan Lian’ı doğrayıp parçalara ayırmak istiyordum. Lan Lian, seni nankör hayvan, seni insafsız orospu çocuğu seni! Vaftiz baba diye tutturmuş giderken bir gün baktım ki artık bana sadece baba diye sesleniyorsun, eğer ben senin babansam, Yingchun da senin üvey anan olur,<a id="GBS.0030.02"/> bir de kalkmış üvey ananı karın olarak alıp hamile bırakmışsın. Ahlak mahlak kalmamış sende, başına şimşek düşsün emi! Sonra da cehennemi boylayınca orada derini yüzüp içini samanla doldursunlar, hayvan olarak geri dön dünyaya. Ama göğün adaleti kalmamış, cehennemde mantık diye bir şey yok, her şeye rağmen dünyaya aşağılık bir hayvan olarak gönderilen yine benim, ben, tüm hayatı boyunca bir kez bile<a id="GBS.0030.03"/> kötülük etmemiş Ximen Nao! Ya sen Yingchun, seni küçük fahişe, koynumdayken fısıldadığın tatlı sözleri ne çabuk unuttun? Ya o kaç kez ettiğin ciddi aşk yeminleri? Ama daha kemiklerim soğumadan bir çalışanın koynuna giriyorsun. Senin gibi bir fahişe hangi yüzle hâlâ insan içine çıkıyor? Hemen şuracıkta kendini öldürmelisin, sana bir arşın beyaz ipekli veririm, peh, ipekli senin neyine, domuz bağlarken<a id="GBS.0030.04"/> kullanılan kanlı bir ip yeter sana kendini üzeri fare boku ve yarasa çişine bulanmış bir kirişe asarken! Bir yudum arsenik de işini görür! Ya da vahşi köpeklerin boğulduğu, köyün dışındaki o kuyuya atla! Seni tahta bir eşeğe bindirip köylülerin içinde geçit törenine çıkarmalılar! Cehennemde fahişelerin cezalandırıldığı zehirli yılan çukuruna atmalılar seni! Sonrada bir hayvan olarak dünyaya<a id="GBS.0030.05"/> geri göndermeliler tekrar ve tekrar, sonsuza dek sürmeli bu. Ai ai, ai ai ama hayır, bir hayvan olarak dünyaya geri dönen yine benim, ben, doğru dürüst bir adam olan Ximen Nao, cariyem değil!</p>
			<p>Güçlükle yanıma diz çöküp mavi ekose yün bir havluyla vücudumun üzerindeki yapışkan sıvıyı sildi dikkatlice. Islak tüylerimde havlunun kuruluğunu hissedince çok rahatladım. Kendi bebeğini siliyormuş gibi<a id="GBS.0031.01"/> çok yumuşak hareket ediyordu. Sevimli sıpacık, seni sevimli küçük şey, ne kadar güzelsin, şu büyük, mavi gözlere bak, şu tüylü kulaklara bak... Ağzından çıkan sözcük neremi söylüyorsa, havluyla oramı siliyordu. Onun hâlâ büyük bir kalbi olduğunu gördüm, kalbinden çıkan sevginin üzerime aktığını hissettim. Çok etkilenmiştim, içimdeki kötülük ateşi yavaş yavaş sönüyordu, bir zamanlar dünyada insan<a id="GBS.0031.02"/> olarak var olduğumun anısı giderek uzaklaşıp bulanıklaşmaya başladı. Vücudum kurumuştu. Titremiyordum artık. Kemiklerim sertleşti, bacaklarıma derman geldi. İçimde birden beliren bir güç ve arzu beni iyi bir şeyler yapmaya teşvik ediyordu. “A, bir erkek bu!” – Elindeki havluyla cinsel organımı siliyordu. Çok utanmıştım, birden onunla bir insanken seviştiğimiz sahneler beliriverdi zihnimde sınırsız<a id="GBS.0031.03"/> bir berraklıkla. Kimin oğluydum ben? Dişi bir eşeğin oğluydum, oraya dikilmiş titreyip duran eşeğe baktım, anneme? Dişi bir eşeğe? Öfke ve kaygı beni ayağa kalkmaya zorladı. Uzun bacakları olan alçak bir tabure gibi dört ayak üzerine kalktım.</p>
			<p>“Ayağa kalktı, ayağa kalktı!” dedi Lan Lian heyecanla ellerini ovuşturarak. Elini uzatıp yere çömelmiş olan Yingchun’u kaldırdı. Gözlerinde çok yumuşak<a id="GBS.0031.04"/> bir bakış vardı, görünüşe göre Yingchun’u çok seviyordu. Birden o zamanlar olmuş bir şeyi hatırladım; biri bana üstü kapalı bir şekilde küçük çalışanımın yatak odamı karıştırabileceği konusunda dikkatli olmamı söylemişti. Kim bilir, belki de ta o zamanlar aralarında bir şeyler olmuştu?</p>
			<p>Yeni yılın ilk gününün sabah güneşinin ışınları altında ayağa kalkmış, düşmemek için toynaklarımla durmadan<a id="GBS.0031.05"/> yere vuruyordum. Sonra bir eşek olarak ilk adımımı attım, böylece tuhaf, acı ve aşağılanma dolu bir yolculuğa başlamış oldum. Bir adım daha atınca sendeledim, karnımın derisi gerildi. O kocaman güneşi, masmavi gökyüzünü ve gökyüzünde uçuşan bembeyaz güvercinleri gördüm. Lan Lian’ın Yingchun’u kolundan tutarak eve götürdüğünü gördüm. Bir oğlanla bir kız gördüm sonra, üzerlerinde yepyeni ceketleri,<a id="GBS.0032.01"/> ayaklarında önleri kaplan başı işlemeli ayakkabıları ve başlarında tavşan kürkü şapkalarıyla koşarak avlunun kapısından içeriye girdiler. Kısa bacaklarıyla kapının yüksek eşiğinden geçerken çok zorlandılar. Üç ya da dört yaşlarında görünüyorlardı. Lan Lian’a baba, Yingchun’a da ana diye seslenmelerine rağmen –oh oh!– aslında bu ikisinin benim çocuklarım olduğundan emindim, oğlanın adı Ximen Jinlong,<a id="GBS.0032.02"/> kızınkiyse Ximen Baofeng’di. Ah, çocuklarım benim, babanız nasıl da özledi sizi! Babanızın, ikinizin bir “ejderha” ve bir “zümrüdüanka” olarak atalarınızı onurlandıracağı üzerine büyük hayalleri vardı; ama şimdi başkasının çocukları oldunuz, babanız da bir eşeğe dönüştü işte. Kalbim parçalanıyor, başım dönüyordu, gözlerimin önünde yıldızlar uçuştu, dört bacağım da titremeye başladı, sonra kendimi<a id="GBS.0032.03"/> yerde buldum. Eşek olmak istemiyorum ben, kendi vücudumu geri istiyorum, yine Ximen Nao olup onlarla hesaplaşmak istiyorum. Ben yere düşerken beni doğurmuş olan o dişi eşek de benimle aynı anda çürümüş bir duvar gibi yere yıkıldı.</p>
			<p>Beni doğuran eşek ölmüştü işte, dört bacağı sopa gibi sertleşmişti, artık görmeyen gözleri sanki dünyaya bir şikâyeti varmış gibi kocaman açıktı hâlâ. Onun ölümü<a id="GBS.0032.04"/> karşısında hiç üzülmedim, onun vücudunu bir süreliğine ödünç alıp yeniden doğmak için kullanmıştım sadece, Cehennemin Efendisi Yama’nın bir oyunuydu bu, öyleydi yani ya da talihsiz bir hataydı işte. Sütünden daha emmemiştim bile, bacaklarının arasındaki o şişmiş memeleri görünce içim kalktı. Darı lapası yiyerek yetişkin bir eşek oldum ben, lapayı Yingchun kendi elleriyle yapardı, beni beslediği için<a id="GBS.0032.05"/> minnettarım ona. Beni büyük tahta bir kaşıkla beslerdi, büyüdüğümde kaşık diş izlerimden ötürü kaşıklıktan çıkmıştı artık. Beni beslerken onun o şişkin memelerine bakardım, memeleri açık mavi sütle doluydu. Sütünün tadını biliyordum, emmişliğim vardı. Sütü çok lezzetli, memeleri de harikaydı, iki çocuk emzirmesine rağmen memelerindeki süt bitmiyordu bir türlü, bazı kadınların sütü zehirlidir,<a id="GBS.0033.01"/> o güzelim bebekleri öldürmeye yetecek kadar zehirli. Bir yandan beni beslerken bir yandan da benimle konuşuyordu: Zavallı sıpacık, daha doğar doğmaz anan öldü. Bunu söylerken gözlerinin dolduğunu gördüm, benim için üzüldüğü ortadaydı işte. Çocukları Jinlong ve Baofeng, “Ana, sıpanın anası niye öldü?” diye merakla sordular. Süresi dolmuştu, dedi, Efendi Yama onu yanına çağırdı. Ana, dedi çocuklar,<a id="GBS.0033.02"/> Efendi Yama seni çağırınca gitme, olur mu, eğer gidersen biz de sıpa gibi anasız kalırız, Jiefang<a class="si-noteref" epub:type="noteref" href="#f16" id="ref_f16">16</a> da anasız kalır. Ananız asla gitmeyecek, dedi, Efendi Yama’nın bize bir borcu var, bizim eve gelmeye cesaret edemez.</p>
			<p>Evin içinden Lan Jiefang’ın ağlaması duyuldu.</p>
			<p>Lan Jiefang’ın kim olduğunu biliyor musun? Bunu bana soran, bu hikâyenin anlatıcılarından Koca Kafalı Lan Qiansui, daha yaşı<a id="GBS.0033.03"/> küçük ama kurnaz ve acımasız bir çocuk, boyu daha bir metreyi bile bulmadı ama pabuç gibi bir dili var, gürül gürül akan bir nehir gibi çağıldayarak soruverdi birden işte.</p>
			
			<p class="margin">Ben elbette ki biliyorum; çünkü benim adım Lan Jiefang, Lan Lian benim babam olur, Yingchun da anam. Öyleyse, sen de bizim eşeklerden birisin yani?</p>
			
			<p class="margin">Evet, ben sizin eşeklerden biriyim. Ben 1 Ocak 1950 sabahı doğdum,<a id="GBS.0033.04"/> sen de 1 Ocak 1950 akşamı doğdun, biz ikimiz yeni bir çağın çocuklarıyız.</p>
			 
			</article>
		<section class="si-footnotes" epub:type="footnotes">
		<aside class="si-footnote" epub:type="footnote" id="f6"><a class="si-backref" href="#ref_f6">6</a><span class="si-footnote-text">. Guan Yu ya da Guan Di; Çin tarihinde önemli bir kahraman, general. Daha sonra tanrılaştırılmış ve kült haline gelmiştir. <em>Üç Krallığın Öyküsü</em> romanında yüceltilmiştir. (Ç.N.)</span></aside>
		<aside class="si-footnote" epub:type="footnote" id="f7"><a class="si-backref" href="#ref_f7">7</a><span class="si-footnote-text">. (Çince) Beyaz at. (Ç.N.)</span></aside>
		<aside class="si-footnote" epub:type="footnote" id="f8"><a class="si-backref" href="#ref_f8">8</a><span class="si-footnote-text">. Lüpaotai (L.P.T), sigara markası. (Ç.N.)</span></aside>
		<aside class="si-footnote" epub:type="footnote" id="f9"><a class="si-backref" href="#ref_f9">9</a><span class="si-footnote-text">. Soya fasulyesinden yapılan bir yiyecek. (Ç.N.)</span></aside>
		<aside class="si-footnote" epub:type="footnote" id="f10"><a class="si-backref" href="#ref_f10">10</a><span class="si-footnote-text"><div style="display:none;"><a id="GBS.0033.05"/></div>. Çin-Japon Savaşı sırasında Japonlara yardım eden Çinliler kastediliyor. (Ç.N.)</span></aside>
		<aside class="si-footnote" epub:type="footnote" id="f11"><a class="si-backref" href="#ref_f11">11</a><span class="si-footnote-text">. Tu Di Gong: Toprak Tanrısı, her şeye gücü yeten bir tanrıdan çok, açlık ve kuraklık zamanlarında yardımı istenecek göksel bir memur gibidir, eski Çin’de her köyün bir Toprak Tanrısı Tapınağı vardı. (Ç.N.)</span></aside>
		<aside class="si-footnote" epub:type="footnote" id="f12"><a class="si-backref" href="#ref_f12">12</a><span class="si-footnote-text">. Tuğla veya pişmiş topraktan yapılan altında ısınmak için bir ocak bulunan geleneksel Çin yatağı. (Ç.N.)</span></aside><div style="display:none;"><a id="GBS.0034.01"/></div>
		<aside class="si-footnote" epub:type="footnote" id="f13"><a class="si-backref" href="#ref_f13">13</a><span class="si-footnote-text">. Sanskritçede “Sonsuz Işık” anlamına gelen Amitabha, uzun yaşam sunan bir tanrı olarak bilinir. (Ç.N.)</span></aside>
		<aside class="si-footnote" epub:type="footnote" id="f14"><a class="si-backref" href="#ref_f14">14</a><span class="si-footnote-text">. Eskiden Çincede Jüpiter’e verilen isim; hem gezegeni hem de gezegenin karşısındaki yıldızları belirtir. İnanışa göre bu yıldızların her biri Yeşim İmparator tarafından seçilmiş “göksel generaller”dir. Çin burç takvimi ve feng shui’yle yakından ilişkisi olduğuna inanılır. Yıldızların<div style="display:none;"><a id="GBS.0034.02"/></div> pozisyonuna ve generallerin simgelediği silah veya nesnelere göre o yılı simgeleyen işaretler ne diyorsa o yıl onunla meşgul olmak gerekir. (Ç.N.)</span></aside>
		<aside class="si-footnote" epub:type="footnote" id="f15"><a class="si-backref" href="#ref_f15">15</a><span class="si-footnote-text">. (Çince) Akıllı. (Ç.N.)</span></aside>
		<aside class="si-footnote" epub:type="footnote" id="f16"><a class="si-backref" href="#ref_f16">16</a><span class="si-footnote-text">. (Çince) Kurtuluş. (Ç.N.)</span></aside>
		</section>
  <div style="display:none;"><a id="GBS.0034.03"/></div></body>
</html>