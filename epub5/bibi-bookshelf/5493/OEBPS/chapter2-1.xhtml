<?xml version="1.0" encoding="UTF-8" standalone="no"?><html xmlns="http://www.w3.org/1999/xhtml">
	<head>
		<title>Yaşam ve Ölüm Yorgunu</title>
		<link href="main.css" rel="stylesheet" type="text/css"/>
<meta name="Adept.resource" value="urn:uuid:ed47d798-c7b1-bfdc-2bb5-537360c88701"/>
	</head>
	<body xmlns:epub="http://www.idpf.org/2007/ops" epub:type="chapter" id="chapter2-1"><div style="display:none;"><a id="GBS.0145.01"/></div>
<article class="chapter">
			<h1 class="chapter_num">12</h1>
			<h1 class="chapter_title">Koca Kafa’nın yaşam döngüsünün <br/>sırrını ifşa etmesi</h1>
			<h1 class="chapter_title">Boğa Ximen’in Ximen Konağı’nda konaklaması</h1>
			<p>“Yanılmıyorsam,” dedim Koca Kafa Lan Qiansui’nin o vahşi ve insanın içine işleyen bakışlarını yoklayarak, “bir eşekken aç köylülerin başına vurduğu bir çekiç darbesiyle yere yığılıp ölüvermiştin. Aç köylüler seni parçalara ayırıp yedi. Bütün bunlara kendi gözlerinle tanık oldun. Sanırsam<a id="GBS.0145.02"/> ruhun da öbür tarafa gitmeden önce bir süre Ximen Konağı’nın avlusunda dolandı durdu, birkaç aksilikten sonra da yeniden doğdun. Bu sefer de bir boğa olarak döndün dünyaya.”</p>
			
			<p class="margin">“Doğru tahmin,” dedi Koca Kafa biraz hüzünlü bir ses tonuyla, “sana bir eşek olarak tüm yaşadıklarımı anlattım, ondan sonra olanların da yarısını anlattım. Boğa olarak yaşadığım yıllar içinde seninle ben, beden ve<a id="GBS.0145.03"/> gölge gibi ayrılmaz bir ikiliydik, benim başıma gelen olayların hemen hemen hepsini yaşadın, bu yüzden tekrar anlatmama gerek yok, değil mi?”</p>
			
			<p class="margin">Onun, yaşına ve vücuduna kıyasla çok büyük olan o koca kafasına, sanki sonsuza kadar hiç durmadan konuşacakmış gibi duran o büyük ağzına ve yüzünde bir görünüp bir kaybolan hayvansı ifadelere –bir eşeğin doğallığı ve pervasızlığına, bir boğanın doğruculuğu<a id="GBS.0145.04"/> ve inatçılığına, bir domuzun açgözlülüğü ve vahşetine, bir köpeğin sadakatine ve dalkavukluğuna, bir maymunun durmadan tetikte olmasına ve yaramazlığına– bakıp uzun uzun inceledim onu, az önce saydığım özelliklerin üzerine bir de öyle dermansız ve öyle hüzünlü görünüyordu ki, boğayla ilgili yılların anıları birden, birbiri ardına sıralandı zihnimde, tıpkı sahile vuran dalgalar gibi, ateşe<a id="GBS.0145.05"/> uçan pervaneler gibi, mıknatısa toplanan demir tozları gibi, burun deliklerine dolan kokular gibi, ince bir kâğıdın dışına taşan renkler gibi ya da benim için dünyanın en güzel yüzüyle doğmuş olan o kadına hissettiğim özlem gibi, durdurulamaz ve sonsuza kadar bitmez tükenmez bir yoğunlukta...</p>
			
			<p class="margin">Babam beni hayvan pazarına boğa almaya götürmüştü. Tarih 1 Ekim 1964. Gökyüzü açık, hava taze,<a id="GBS.0146.01"/> güneş ışınları pırıl pırıldı, gökte ötüşen bir sürü kuş vardı, yolun kenarında bir sürü çekirge gördüm, yumuşak karınlarını sert toprağa sürterek yumurtalarını bırakıyorlardı. Çekirgeleri yakalayıp bir otun sapına geçirdim eve dönünce kızartıp yiyeyim diye.</p>
			<p>Pazar çok şenlikliydi. Zorlu günler ardımızda kalmıştı artık. Sonbaharda alışılmışın dışında bir büyüklükte hasat kaldırıldığından herkesin<a id="GBS.0146.02"/> yüzü gülüyordu. Babam elimden tutup beni hayvan pazarına götürdü. Babamın adı Lan Lian, bana da Küçük Lan Lian diyorlar. İkimizi birlikte gören insanlar genelde şöyle içlerini çeker: Tıpkı babası, ikisinin yüzünde de birer doğum lekesi, sanki insanların onları birbirine benzetemeyeceğinden korkarcasına hem de.</p>
			<p>Hayvan pazarında katır, at ve eşek vardı. Sadece iki eşek vardı ama. Biri kül renkli,<a id="GBS.0146.03"/> dişi bir eşekti, kulaklarını sarkıtmış, başını mahzunca önüne eğmişti, ürkek bakışlıydı, gözlerinin kenarlarında sarı çapaklar birikmişti, hani yaşlı bir eşek olduğunu anlamanız için ağzını açıp dişlerine bakmanız gerekmeyen eşeklerdendi işte. Diğeriyse hadım edilmiş erkek bir eşekti, bir katır kadar büyük bir kafası ve insanı tiksindiren beyaz bir yüzü vardı, beyaz yüzlü, tohumsuz, hani opera<a id="GBS.0146.04"/> sahnelerinde gördüğünüz o hain, kötü, sinsi ve şeytani karakterleri andırıyordu, böyle bir eşeği kim ne yapsın? Mümkün olduğunca çabuk bir mezbahaya götürülüp kesilsin daha iyi, “cennette ejderha eti, yeryüzünde eşek eti” halk komünü memurları eşek eti yemeye bayılıyordu, en çok da yeni gelen parti sekreteri, daha önce Kaymakam Chen’in sekreterliğini yapmış olan Fan Tong’du bu adam, soyadı Fan,<a id="GBS.0146.05"/> adı Tong ya da adının çağrıştırdığı gibi “Pirinç Kovası” öyle bir yerdi ki, şaşıp kalırdınız.</p>
			<p>Kaymakam Chen, eşeklere karşı derin bir sevgi besliyordu, sekreter Fan’sa tam bir eşek eti âşığıydı. Babam bu iki çirkin ve yaşlı eşeği görünce yüzünün rengi attı, gözleri yaşla doldu birden. Onun bizim evin o kara eşeğini düşündüğünü biliyordum, o “Kar İstasyonu” denilen eşek, gazetelere bile çıkmıştı,<a id="GBS.0147.01"/> dünyada eşi benzeri olmayan bir eşekti. O eşeği özleyen sadece babam değildi, ben de özlüyordum onu. İlkokula gittiğim yıllarda o eşeğin nasıl da bizim evin üç çocuğunun da gurur kaynağı olduğunu hatırlıyorum! Onunla gurur duyan sadece bizler değildik, Huang Huzhu ve Huang Hezuo denilen ikiz kız kardeşler de onunla çok gurur duyuyorlardı, babamla Huang Tong’un ve annemle Qiuxiang’ın arası hep<a id="GBS.0147.02"/> limoniydi, karşılaştıklarında birbirlerine selam bile vermezlerdi, buna rağmen ben Huang ailesinin kızlarına karşı özel bir yakınlık duyardım, gerçeği söylemek gerekirse o kızları kendime aynı anne, farklı babadan olma ablam Lan Baofeng’den daha yakın hissederdim.</p>
			<p>Eşek satan adamlar görünüşe göre babamı tanıyordu, ikisi de babamı görünce başlarıyla selam vermiş ve yüzlerine anlamlı bir gülümseme<a id="GBS.0147.03"/> oturmuştu. Babam sanki kaçarcasına ya da birden vahiy almışçasına beni de peşinde sürükleyerek eşeklerin yanından ayrılıp pazarın boğa satılan bölümüne koşturdu. Asla bir eşek alamazdık çünkü bu dünya üzerindeki hiçbir eşek bizim eski eşekle kıyaslanamazdı.</p>
			<p>Eşek pazarı ıssız denecek kadar tenhaydı ama sığır pazarı çok bereketliydi. Her şekil, renk ve büyüklükte sığır vardı. Baba, nasıl oluyor<a id="GBS.0147.04"/> da bu kadar çok sığır var? O üç yıl süren kıtlık boyunca hepsinin öldürüldüğünü sanıyordum, bu kadar çok sığır, sanki yer yarılmış da içinden fırlamışlar gibi duruyordu. İçlerinde Güney Shandong sığırları, Shaanxi sığırları, Moğol sığırları, Batı Henan sığırları ve bir sürü de melez sığır vardı. Sığır pazarına girer girmez neredeyse etrafa bile bakınmadan doğruca daha yeni yular takılmış bir tosuncuğa<a id="GBS.0147.05"/> doğru seyirttik. Bu tosuncuk daha bir yaşındaydı, kestane rengi tüyleri, saten gibi yumuşak bir derisi vardı, parlak gözlerinden zekâ ve afacanlık akıyordu, güçlü bacaklarından ne kadar hızlı ve ne kadar sağlam yapılı bir hayvan olduğunu anlayabilirdiniz. Genç yaşına rağmen çoktan yetişkin bir boğanın ana hatlarına sahipti, bu haliyle bıyığı yeni bitmiş genç bir adama benziyordu. Anası, uzun<a id="GBS.0148.01"/> ve iri gövdeli, kuyruğuyla yeri süpüren, boynuzları iyice dışa dönük bir Moğol ineğiydi. Bu sığırlar, büyük adımlar atar, doğası gereği sabırsızdır, soğuğa ve sert koşullara dayanıklı olduklarından ötürü vahşi hayatta kolayca sağ kalabilirler, iyi pulluk sürüp kağnıya koşulabilirler. Sığırların sahibi sarı yüzlü, orta yaşlı bir adamdı, ince dudakları dişlerinin üzerini açıkta bırakıyordu, düğmeleri<a id="GBS.0148.02"/> düşmüş siyah üniformasının cebine bir tükenmezkalem iliştirmişti, bu haliyle Üretim Tugayı’nın muhasebecisi ya da depocusuna benziyordu. Adamın arkasında saçı başı karman çorman, şaşı gözlü bir erkek çocuk dikiliyordu, hemen hemen aynı yaştaydık, görünüşe göre o da benim gibi ilkokul terkti. Sanki daha önce tanışmışız duygusuyla birbirimizi süzdük uzun uzun.</p>
			<p>“Sığır mı alacaksınız?” diye seslendi<a id="GBS.0148.03"/> bana çocuk, hemen ardından çok gizemli bir tavırla, “Bu tosuncuk melezdir, babası İsviçre’nin simental boğalarından, anasıysa bir Moğol ineği, çiftlikte çiftleştirildiler, suni dölleme. O İsviçre boğası sekiz yüz kiloydu, küçük bir dağ gibiydi. Eğer sığır satın almak istiyorsunuz bunu satın alın, sakın bu ineği almayın!”</p>
			<p>“Seni haylaz, kapa çeneni!” diye azarladı çocuğu sarı yüzlü adam, “Ağzını<a id="GBS.0148.04"/> bir daha açarsan ağzını dikerim senin.”</p>
			<p>Çocuk dilini çıkarıp gülümsedi, sonra adamın arkasına saklandı, bana gizliden ineğin o çarpık kuyruğunu işaret edip dediklerini anlayıp anlamadığımı teyit etti.</p>
			<p>Babam eğilip elini sanki yüksek sosyeteden birinin fenerlerle aydınlatılmış bir dans salonunda süslü bir genç kıza uzatıp dansa kaldırmak ister gibi uzattı tosuncuğa. Daha sonraki yıllarda<a id="GBS.0148.05"/> yabancı filmlerde ne zaman buna benzeyen bir sahne görsem aklıma hep babamın tosuncuğa elini uzatması geldi. Babamın gözleri parlıyordu, bu parıltıdan ben de çok etkilendim, öylesine ışıltılı bir parıltıydı ki bu sadece sevdiğinden uzun bir süre acımasız bir şekilde ayrılmak zorunda kalmış insanların gözlerinde görülebilirdi. Beni asıl şaşırtansa tosuncuğun kuyruğunu sallayarak babamın yanına gelip<a id="GBS.0149.01"/> o açık mavi diliyle babamın elini yalaması oldu, hemen ardından bir kez daha yaladı babamın elini. Babam, tosuncuğun boynunu okşayıp şöyle dedi:</p>
			<p>“Bu tosuncuğu satın almak istiyorum.”</p>
			<p>“Alacaksanız ikisini de alın, ana oğlu birbirinden ayıramam,” dedi sığır taciri hiçbir pazarlık payı bırakmayan bir tonla.</p>
			<p>“Sadece yüz yuanım var ve bu tosuncuğu almak istiyorum!” dedi babam inatçı bir<a id="GBS.0149.02"/> tonla ceketinin iç cebinden parayı çıkarıp sığır tacirine uzatırken.</p>
			<p>“Beş yüz yuana ikisini de al git,” dedi sığır taciri, “bir sözü iki kere söylemem, ister alırsın, ister çeker gidersin seninle tartışacak zamanım yok!”</p>
			<p>“Sadece yüz yuanım var,” dedi babam inatçı bir tavırla parayı tacirin ayaklarının önüne bırakıp, “bu tosuncuğu satın almak istiyorum.”</p>
			<p>“Al paranı yerden!” diye kükredi<a id="GBS.0149.03"/> tacir.</p>
			<p>Bu sıra babam tosuncuğun önüne diz çökmüş, yüzünde tutku dolu, çok duygusal bir ifadeyle okşuyordu onu, tosuncuğun sahibinin dediklerini duymuyordu bile.</p>
			<p>“Amca, tosunu sat ona...” dedi çocuk.</p>
			<p>“Sen çok konuşma!” Sığır taciri ineğin yularını çocuğa uzatırken, “Götür şunu!” dedi, tosuncuğun yanına gidip babamı ittikten sonra onu anasının yanına götürürken, “Daha önce senin gibi<a id="GBS.0149.04"/> birini hiç görmemiştim ama benim rızam olmadan onu alabileceğini aklına bile getirme sakın!” dedi.</p>
			<p>Babam yere oturdu, büyülenmiş gözlerle bakıyordu.</p>
			<p>“Umurumda bile değil,” dedi büyülenmiş gibi, “bu tosuncuğu istiyorum.”</p>
			<p>Şimdi babamın o zaman o tosuncuğu satın almak için niye o kadar ısrar ettiğini çok iyi anlıyorum ama o zamanlar o tosuncuğun Ximen Nao’nun –eşek olanın– yeniden dünyaya<a id="GBS.0149.05"/> gelmiş hali olduğunu bilmiyordum, o zaman sadece babamın takıntılı bir bağımsız çiftçi olarak çok büyük bir baskı altında olduğunu ve bu yüzden zihinsel ve ruhsal olarak çok kendinde olmadığını düşünmüştüm. Şimdiyse babamla o tosuncuk arasında duygusal bir bağ olduğuna inanıyorum.</p>
			<p>En sonunda tosuncuğu satın almayı başardık, kaçınılmaz ve çok önceden planlanmış bir şeydi bu. Daha babamla sığır<a id="GBS.0150.01"/> taciri arasında hiçbir şey olmadan önce, Ximen köyü Üretim Tugayı Parti Sekreteri Hong Taiyue, yanında Takım Komutanı Huang Tong ve diğerleriyle birlikte pazara gelmişti. Onlar da bu ineği ve doğal olarak bu tosuncuğu görmüşlerdi. Hong Taiyue, çok alışkın bir tavırla ineğin ağzını açıp dişlerine bakarak şöyle demişti:</p>
			<p>“Dişleri dökülmüş bunun, mezbahaya satmak gerek.”</p>
			<p>“Ağabey,” dedi sığır<a id="GBS.0150.02"/> taciri alaycı bir tavırla, “hayvanlarımı satın almayabilirsin ama onlar hakkında böyle şeyler de söylememelisin. Sen bu dişlere nasıl olur da dökülmüş dersin? Sana şunu söyleyeyim, eğer takımınız paraya sıkışık olmasaydı ne yapsanız da hayatta satmazdım bu hayvanları size, bu ineği eve götürüp çiftleştirirdim, seneye bahara da yeni bir buzağım olurdu böylece.”</p>
			<p>Hong Taiyue, geniş yeninin içindeki<a id="GBS.0150.03"/> elini uzatıp hayvan pazarının geleneklerine istinaden sığır taciriyle pazarlığa girişmek istedi ama tacir elini sallayarak şöyle dedi:</p>
			<p>“Pazarlığa gerek yok, gayet açık, bu inekle buzağıyı, ikisi birden beş yüz yuana satıyorum, bir kuruş bile altına inmem.”</p>
			<p>Babam, kollarını tosuncuğun boynuna dolayıp öfkeyle konuştu:</p>
			<p>“Bu tosunu istiyorum, yüz yuan veririm.”</p>
			<p>“Lan Lian,” dedi Hong<a id="GBS.0150.04"/> Taiyue alaycı bir tavırla, “nefesini boşa harcama, eve gidip karın ve çocuklarınla birlikte komüne katıl artık, eğer sığırlara bu kadar düşkünsen seni sığır çiftleştirme görevine veririm.” Hong Taiyue, Takım Komutanı Huang Tong’a bakıp, “Huang Tong sen ne dersin bu işe?” diye sordu.</p>
			<p>“Lan Lian inadın bizim boyumuzu aştı artık, hepimiz sana hayranız, karın ve çocukların hatırına komüne katıl<a id="GBS.0150.05"/> artık, Ximen köyü Üretim Tugayı’nın şanı için,” dedi Huang Tong, “ne zaman komün toplantısına gitsek biri çıkıp hemen seni soruyor, ‘Sizin köyün bağımsız çiftçisi hâlâ kendi başına mı çalışıyor?’ diye.”</p>
			<p>Babam onları görmezden geliyordu, halk komününün aç insanları bizim evin Karakaçan’ını parçalayıp bir güzel yemiş, ayrıca bizim evin ambarındaki tahılları da silip süpürmüşlerdi, yaptıkları<a id="GBS.0151.01"/> bu kötülük anlaşılabilir bir şey olsa da babamın kalbinde açılan yara öyle kolay iyileşecek gibi değildi hiç. Babam defalarca anlatmıştı, kendisiyle o eşek arasındaki ilişki sıradan bir hayvan ve sahip ilişkisi değilmiş, sanki kardeş ya da ruh ikizi gibi karşılıklıymış kalpleri. Babam, o eşeğin, patronu Ximen Nao’nun yeniden dünyaya gelmiş hali olduğunu bilmemesine rağmen eşekle karşılaşmasının kaderlerinde<a id="GBS.0151.02"/> yazan bir şey olduğundan çok emindi.</p>
			<p>Hong Taiyue ve yanındakiler yine beylik cümlelerini sıralıyorlardı, babamın onlara cevap veresi bile yoktu, tek yaptığı şey tosuncuğun boynuna sarılıp konuşmak oldu:</p>
			<p>“Bu tosunu istiyorum.”</p>
			<p>“Demek o bağımsız çiftçi sen oluyorsun?” dedi tacir şaşkın şaşkın, “Ağabey, sen amma adamsın ha!” Sonra babamın ve benim yüzlerimizi inceledi, “Lan Lian,” dedi<a id="GBS.0151.03"/> sanki birden aydınlanmış bir edayla, “mavi yüz, tabii ya Lan Lian’ın doğal olarak mavi bir yüzü olacak, anlaştık, yüz yuana senindir tosun!” Tacir, yerden parayı alıp saydıktan sonra koynuna soktu, sonra Hong Taiyue’ye dönüp, “Siz ikiniz aynı köydensiniz, öyleyse Lan Lian kardeşin hatırına bu ineği sana üç yüz seksen yuana bırakırım, yirmi yuan indirim de yaptım, al götür, senindir.”</p>
			<p>Babam<a id="GBS.0151.04"/> belindeki ipi çıkarıp tosuncuğun boynuna bağladı. Hong Taiyue ve yanındakiler de Moğol ineğine yeni bir yular bağlayıp eskisini tacire verdiler. Sığır satın alınırken yuları hesaba katılmaz, bir kuraldır bu.</p>
			<p>“Lan Lian, bizimle birlikte mi geleceksin?” diye sordu Hong Taiyue babama, “Bizimle birlikte gelmezsen tosunu anası yanında olmadan zor götürürsün.”</p>
			<p>Babam başını sallayıp tosuncuğu<a id="GBS.0151.05"/> ipinden çektiği gibi yürümeye başladı. Tosuncuk beklenilenin aksine uysal bir biçimde babamın ardına düştü, Moğol ineği anası birkaç kez acıyla bağırmasına ve tosuncuk ardına dönüp ona cevap vermesine rağmen hiç mücadele etmeden yoluna devam etti. O zamanlar tosuncuğun yeteri kadar büyümüş ve artık eskisi kadar anasına ihtiyacı olmadığını düşünmüştüm ama şimdi senin, Boğa Ximen’in, bundan önce bir<a id="GBS.0152.01"/> eşek, daha öncesinde de bir insan olan senin, babamla kader birliği içinde olduğunuzu biliyorum, ilk görüşte aşktı bu, ilk görüşte birbirinizi daha önce tanıyormuş gibiydiniz, daha ilk görüşte bir daha birbirinizden ayrılmak bile istemediniz.</p>
			<p>Tam babamın ardına düşüp yola koyulacaktım ki tacirin çocuğu koşarak yanıma gelip şöyle fısıldadı:</p>
			<p>“O inek var ya, ‘kızışmış bir kaplumbağa’dır.”</p><div style="display:none;"><a id="GBS.0152.02"/></div>
			<p>“Kızışmış kaplumbağa” aslında yaz aylarında çalışmaktan yorulunca ağzından beyaz salyalar akıtan ve nefes nefese kalan sığırlara verilen bir isimmiş. O zaman “kızışmış kaplumbağa”nın ne demek olduğunu tam olarak anlamamıştım ama çocuğun ciddi tavrından ötürü bu ineğin iyi bir inek olmadığını çıkarmıştım. Bugün bile o çocuğun bunu bana neden söylediğinden çok emin değilim, onu gördüğüm zaman<a id="GBS.0152.03"/> neden sanki daha önce tanışmışız gibi hissettiğimi bile bilmiyorum hâlâ.</p>
			<p>Babam eve dönüş yolunda hiç konuşmadı. Birkaç kez bir şeyler söylemek istesem de onun yüzündeki o derinlere dalmış, gizemli ve düşünceli ifadeyi görünce hevesim kursağımda kaldı. Ne olursa olsun babamın o tosuncuğu, benim ilk görüşte çok sevdiğim o tosuncuğu satın almış olması çok iyi olmuştu, babam çok mutluydu ya, ben<a id="GBS.0152.04"/> de çok mutluydum.</p>
			<p>Babam köyün yakınlarında durup piposunu tüttürmeye başladı, seni süzerken birden şen kahkahalar atıverdi.</p>
			<p>Babam pek gülmezdi, hele böylesine gülmesi çok nadir görülen bir şeydi. Telaşlanmıştım, büyülenmiş olmasından korkuyordum.</p>
			<p>“Baba, neye gülüyorsun?” diye sordum hemen.</p>
			<p>“Jiefang,” dedi babam bana bakmadan, gözlerini tosuncuğa dikmişti, “bu tosuncuğun gözlerine<a id="GBS.0152.05"/> bak bakayım, sana kimi hatırlatıyor?”</p>
			<p>Çok şaşırmıştım, babamın aklından zoru olduğunu düşündüm. Ama saygıda kusur etmeden tosuncuğun gözlerine baktım. Tosuncuğun o mavi siyah gözleri öyle ıslak ve duruydu ki kendi yansımamı görüyordum o berraklıkta. Tosuncuk da sanki bana bakıyordu. Geviş getiriyordu, o açık mavi ağzı hiç acele etmeden geviş getiriyordu, sonra bir tutam ot yuttu; ot, fare<a id="GBS.0153.01"/> kuyruğu gibi midesine iniverdi boğazından aşağıya, hemen ardından yeni bir tutam çiğnemeye başladı.</p>
			<p>“Baba, ne demek istiyorsun?” diye sordum merakla.</p>
			<p>“Çıkaramadın mı?” dedi babam, “Gözleri tıpkı bizim Karakaçan’ın gözlerinin aynısı!”</p>
			<p>Babamın demesiyle birlikte bizim Karakaçan’ın zihnimde yer etmiş görüntüsünü yokladım bir süre; ama aklımda sadece parlak tüylü, ağzı genelde beyaz dişlerini<a id="GBS.0153.02"/> gösterir bir şekilde hep açık olan ve boynunu uzatarak uzun uzun anıran bir eşek görüntüsü kalmıştı, kendimi ne kadar zorlasam da gözlerini hatırlayamıyordum bir türlü.</p>
			<p>Babam beni daha fazla zorlamadı, onun yerine bana reenkarnasyonla ilgili çeşitli hikâyeler anlattı. Bir adamın rüyasında ölü babasını gördüğünü söyledi. “Oğlum, ben yarın bir boğa olarak dünyaya yeniden geleceğim,” demiş adam,<a id="GBS.0153.03"/> oğluna. Ertesi gün, evin ineği erkek bir buzağı doğurmuş. Adam bu buzağıya çok özel bir muamele ediyor, ona durmadan “baba” diye sesleniyormuş, ne burnuna halka, ne de boynuna yular geçirmiş buzağının, ne zaman tarlaya gitseler, “Baba, hadi gidelim,” diye seslenir seslenmez buzağı peşine düşermiş adamın. Çalışmaktan yorulunca, “Baba biraz dinlenelim mi?” diye seslenir seslenmez hemen yere çökermiş<a id="GBS.0153.04"/> buzağı. Babam hikâyenin burasına gelince duruverdi, hüsrana uğramıştım biraz, “Sonra ne olmuş?” diye sordum merakla. Babam bir süre tereddüt ettikten sonra, “Böyle bir şeyi bir çocuğa anlatmak yakışık almaz ama bir kere başladım artık, gerisini de getireyim,” dedi. Bu boğa, çavuşu tokatlarken –sonradan “çavuşu tokatlama”nın mastürbasyon yapmak olduğunu öğrenecektim– evin hanımı tarafından görülmüş.<a id="GBS.0153.05"/> Gelin, “Baba, nasıl böyle bir şey yaparsın? Kendinden utanmalısın!” demiş. Bunun üzerine boğa başını duvara çarpıp oracıkta ölüvermiş. Ahhh, diye uzun uzun içini çekti sonra babam!</p>
			 
			</article>
  <div style="display:none;"><a id="GBS.0153.06"/></div></body>
</html>