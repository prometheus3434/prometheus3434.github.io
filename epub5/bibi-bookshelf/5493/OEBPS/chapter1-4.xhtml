<?xml version="1.0" encoding="UTF-8" standalone="no"?><html xmlns="http://www.w3.org/1999/xhtml">
	<head>
		<title>Yaşam ve Ölüm Yorgunu</title>
		<link href="main.css" rel="stylesheet" type="text/css"/>
<meta name="Adept.resource" value="urn:uuid:ed47d798-c7b1-bfdc-2bb5-537360c88701"/>
	</head>
	<body xmlns:epub="http://www.idpf.org/2007/ops" epub:type="chapter" id="chapter1-4"><div style="display:none;"><a id="GBS.0049.01"/></div>
<article class="chapter">
			<h1 class="chapter_num">4</h1>
			<h1 class="chapter_title">Gong ve davullar yeri göğü inletirken kalabalıkların komüne katılması</h1>
			<h1 class="chapter_title">Eşek nallanınca dört toynağın karlar içinde yürümesi</h1>
			<p>1 Ekim 1954, hem Çin Halk Cumhuriyeti’nin<a class="si-noteref" epub:type="noteref" href="#f20" id="ref_f20">20</a> kuruluş yıldönümü hem de Gaomi Kuzeydoğu Bucağı’ndaki ilk tarım kooperatifinin kurulduğu gündü. O gün Mo Yan<a class="si-noteref" epub:type="noteref" href="#f21" id="ref_f21">21</a> denilen o ufaklık da doğdu.</p>
			<p>Mo Yan’ın babası daha erkenden, telaşla bizim eve koşturdu, sahibimi görünce<a id="GBS.0049.02"/> bir kelime bile etmedi, sadece gözyaşlarını kuruladı yenleriyle. Sahibim ve karısı o sırada oturmuş kahvaltı ediyorlardı ama bu sahneyi görünce kâselerini aceleyle fırlatıp, “Amca, neyin var?” diye sordular. Mo Yan’ın babası hıçkıra hıçkıra ağlarken arada konuşabildi: Doğdu, oğlum oldu. Teyze bir oğlan mı doğurdu, diye sordu sahibem. Evet, dedi Mo Yan’ın babası. Öyleyse niye ağlıyorsun, diye<a id="GBS.0049.03"/> sordu sahibim, böyle bir şey insanı sadece mutlu edebilir. Mo Yan’ın babası sahibime bakıp, mutlu olmadığımı da kim söyledi, dedi. Mutlu olmasaydım niye ağlayayım ki? Doğru ya, evet doğru, dedi sahibim, mutlu olduğundan ötürü ağlıyorsun, yoksa ne diye ağlayacaktın! İçki getir, dedi sahibim sahibeme, iki kardeş kadeh kaldıracağız. Bugün içmeyeyim, dedi Mo Yan’ın babası, bu mutlu haberi herkese söylemeliyim,<a id="GBS.0049.04"/> birkaç gün geçsin öyle içeriz. Yingchun baldız, diye seslendi Mo Yan’ın babası sahibeme karşı saygıyla eğilip, bir oğlum olmasını senin geyik plasentasından yaptığın o merheme borçluyum, oğlanın anası lohusalığı geçtikten sonra çocuğu sana getirip birlikte secde edeceklerini söyledi. Benim oğlanın anası bir de senin çok talihli bir kadın olduğunu, bundan ötürü de oğlumuzun senin vaftiz<a id="GBS.0049.05"/> oğlun olmasını istediğini söyledi. Eğer kabul etmezsen önünde diz çöküp sana yalvarmamı da istedi benim oğlanın anası. Sahibem, siz ikiniz gerçekten de ne kadar tatlı insanlarsınız, dedi gülerek. Tamam olur, kabul ediyorum, önümde diz çökmene de gerek yok. Böylece Mo Yan, sadece arkadaşın olmakla kalmadı, bir de vaftiz kardeşin oldu senin.</p>
			<p>Vaftiz kardeşin Mo Yan’ın babası gittikten sonra Ximen’lerin<a id="GBS.0050.01"/> evinin avlusu ya da köy hükümetinin avlusu demeliyim, işte orada işler yavaş yavaş karışmaya başladı. Önce Hong Taiyue ve Huang Tong gelip kapının üzerine bir şerit yapıştırdılar, sonra bir grup çalgıcı geldi, avluya çömelip beklemeye başladılar. Çalgıcıları gözüm bir yerden ısırıyordu sanki. Ximen Nao’nun belleği tam geri gelmeye başlamıştı ki, sahibimin getirdiği yem sayesinde anılarım<a id="GBS.0050.02"/> birden duruverdi. Yarı açık barakam sayesinde bir yandan yem yiyor, bir yandan da avluda olan biteni izliyordum. Sabahı yarılamıştık ki yeniyetme bir erkek çocuğu elinde kâğıttan yapılmış kızıl bir bayrakla koşarak avluya daldı.</p>
			<p>“Geliyor, geliyor,” diye bağırdı çalgıcılara, “muhtar başlamanızı istiyor!”</p>
			<p>Eli ayağı birbirine dolaşan çalgıcılar telaşla ayağa kalktı, birden davul ve gonglar<a id="GBS.0050.03"/> çalmaya başladı, hemen ardından üflemeli çalgıların da katılmasıyla onur konuğunu karşılama müziği çalmaya başladı. Huang Tong’un yan yan koştuğunu gördüm, koşarken durmadan arkasına dönüp şöyle bağırıyordu:</p>
			<p>“Yol açın, çekilin önümden, bölge şefi de geliyor!”</p>
			<p>Bölge Şefi Chen ve silahlı muhafızları, Kooperatif Başkanı Hong Taiyue’nin önderliğinde avlu kapısından içeri girdiler. Bölge şefinin<a id="GBS.0050.04"/> gözyuvalarına iyice çökmüş gözleri ve zayıf bir vücudu vardı, üzerindeki eski askerî üniforma salınıyordu. Bölge şefinin kapıdan içeri girmesinin ardından kooperatife katılmış olan çiftçiler de omuzlarında tarım aletleri ve kızıl yular bağladıkları hayvanlarını çekiştirerek avluya doluştu. Avlu, çiftlik hayvanları ve onların durmadan başını sallayan sahipleriyle birlikte çok geçmeden iyice şamatalı<a id="GBS.0050.05"/> bir alana döndü. Bölge şefi kayısı ağacının altındaki bir taburenin üzerine çıkmış, kalabalığa el sallıyordu durmadan, el sallaması kalabalığın neşeli tezahüratıyla karşılandı, bu neşe hayvanlara bile bulaşmıştı; atlar kişniyor, eşekler anırıyor, inekler mölüyordu böylece şamata kekin üzerine krema konması ya da ateşin üzerine benzin dökülmesi gibi gittikçe büyüdü. İşte bu görkemli anda, bölge<a id="GBS.0051.01"/> şefi açılış konuşmasını yapmamıştı daha, sahibim beni çekiştirmeye başladı ya da şöyle demeliyim, Lan Lian eşeğini çekiştiriyordu, insan ve hayvan kalabalığını yarıp onların bakışları altında avlu kapısından dışarıya çıktı.</p>
			<p>Avludan çıkıp güneye doğru ilerledik, Nilüfer Koyu’ nun yanındaki ilkokulun oyun bahçesinden geçerken köyde gelişen bütün kötü olayları gördük, kızıl püsküllü birer tüfek<a id="GBS.0051.02"/> taşıyan iki milisin gözetiminde taş ve toprak taşınıyordu, bir zamanlar operalar sahnelenen, büyük yargılama toplantılarının düzenlendiği ve benim, Ximen Nao’nun da üzerinde büyük bir mücadele vermiş olduğum oyun bahçesinin kuzeyine, şimdi yüksek ve toprak bir platform yapılıyordu. Ximen Nao’nun zihninin derinliklerinde olan bütün bu insanları tanıyordum. Bakın şu kucağında taşıdığı büyük taşın<a id="GBS.0051.03"/> ağırlığı yüzünden bacakları çarpılmış gibi duran sıska ihtiyar üç ay boyunca güvenlik şefliği yapmış olan Yu Wufu. Bakın şu bir taşıma sopasıyla omuzlarında iki sepet sarı toprak taşıyan da Toprak Ağaları Birlikleri<a class="si-noteref" epub:type="noteref" href="#f22" id="ref_f22">22</a> durumu eşitlemek için karşı atağa geçtiği zaman büyük bir tüfek alıp üzerilerine atılan Zhang Duzhuang, bizim evde beş yıl arabacılık yapmıştı, karısı Bai Susu da benim karım Bai’nin<a id="GBS.0051.04"/> yeğenidir, evlenmelerini karım ayarlamıştı. Beni kınadıkları zaman Bai Susu’nun Zhang Duzhuang’la evlenmeden bir gece önce benimle yattığını söylemişlerdi, bu yalandı elbet, osuruktan bir söylenti; ama Bai Susu’yu tanıklık etmeye çıkardıklarında yüzünü ceketinin eteğiyle örtüp feryat figan ağlamıştı, hiçbir şey söylemedi, bu da bir yalanı gerçeğe dönüştürüp Ximen Nao’yu Sarı Pınar’ın Ölüm Yolu’na<a id="GBS.0051.05"/> göndermişti. Bakın şu daha yeşil akasya tomruğunu taşıyan, yuvarlak yüzlü, süpürge kaşlı genç adam da köyün zenginlerinden ve benim yakın arkadaşlarımdan biri olan Wu Yuan. İyi bir müzisyendir, çok iyi <em>jinghu</em><a class="si-noteref" epub:type="noteref" href="#f23" id="ref_f23">23</a> ve <em>suona</em><a class="si-noteref" epub:type="noteref" href="#f24" id="ref_f24">24</a> çalar, çiftçilikle uğraşmadığı zaman köyün gezgin çalgıcılarının arasına katılıp sokak sokak gezer, para kazanmak için değil, sırf zevkine yapar bunu. Bakın şu omzunda artık<a id="GBS.0052.01"/> cılkı çıkmış bir çapayla platformun üzerinde dikilip aylaklık yaparken meşgulmüş gibi görünmeye çalışan, çenesinde fare tüyü gibi birkaç sakal teli olan adam da bir zamanlar iyi iş yapan içki üreticisi Tian Gui, ambarında on hektolitre buğdayı varken karısı ve çocuklarına saman ve çürük sebze yediren pinti bir adam. Bakın, bakın, bakın!.. Şu bağlanmış küçük ayaklarıyla yarım sepet toprak taşıyan,<a id="GBS.0052.02"/> beli iyice bükülmüş, üç adımda bir soluksuz kalıp beş adımda bir duran kadın da benim, Ximen Nao’nun nikâhlı karısı Bai. Bakın, köyün Asayiş ve Güvenlik Şefi Yang Qi ağzında bir sigara, elinde rattan bir sopayla Bai’nin önünde dikilirken ciddi bir sesle, “Ximen Bai, kaytarmayı bırak da işe koyul!” dedi. Karım Bai korkudan neredeyse yere düşecekti, elindeki ağır sepeti düşürüp küçük ayaklarından birini<a id="GBS.0052.03"/> ezdi. Keskin bir çığlık attı karım Bai, ardından ince bir sesle sızlanıp küçük bir kız gibi ağlamaya başladı. Yang Qi sopasını yukarı kaldırıp sert bir şekilde indirdi –birden Lan Lian’ın elindeki yulardan kurtulup Yang Qi’ye doğru atıldım– sopa havada şaklayıp Bai’nin burnunun hemen ucunda duruverdi, vurmamıştı ona, sadece sopayı ne kadar iyi kullandığını göstermek istemişti. Bu tavuk hırsızı,<a id="GBS.0052.04"/> kızışmış köpek piçi, obur, içkici, kadın düşkünü, kumarbaz ve uyuşturucu kullanan sinsi adam, babasından kalmış tüm malları har vurup harman savurmuş, ona kızan anası da kendini kapının kirişine asıp intihar etmişti; ama kendi niyeyse kızıldan da kızıl bir fakir köylü halinde, devrimin öncülerinden biri oluvermişti işte. Aslında Yang Qi’ye bir yumruk çakmak istiyordum ama ona yumruk atacak halde<a id="GBS.0052.05"/> değildim, onu sadece çiftleyebilir ya da o kocaman eşek dişlerimle ısırabilirdim, Yang Qi, seni bıyıklı, ağzında sigarasını döndüren, elinde sopa olan piç seni, ben Ximen Nao, er ya da geç bir gün bir güzel ısıracağım seni.</p>
			<p>Sahibim yularımı tam zamanında tutup beni engelleyince Yang Qi gangsterini de başına geleceklerden korumuş oldu. İçgüdüsel bir hareketle kıçımı kaldırıp çifte attım. Toynaklarımın<a id="GBS.0053.01"/> yumuşak bir yere çarptığını duyumsadım, meğer Yang Qi’nin karnına denk gelmiş. Eşek olduğumdan beri gözlerim Ximen Nao’nun göremeyeceği kadar geniş bir alanı görür oldu, gözlerim artık kıçımın arkasında olan şeyleri bile görebiliyor. Yang Qi denen köpek dölünün, kıç üstü yere düştüğünü ve o küçük yüzünün mum gibi sarardığını gördüm, uzun süre soluğunu toparlayamadı, soluğunu toparlayınca<a id="GBS.0053.02"/> da, canım anam, diye haykırdı. Seni piç, anan senin yüzünden kendini astı, bir de kalkmış ananı çağırıyorsun!</p>
			<p>Sahibim yuları bırakıp apar topar Yang Qi’yi yerden kaldırmaya koştu. Yang Qi ayağa kalktıktan sonra sopasını aldı, belini büküp sopayı kafama geçirmek istedi. Sahibim onun bileğini tutunca Yang Qi, sopayı kafama indiremedi ama. Eşeği dövmek sahibinin yapacağı iş, Yang Qi. Ananı sikeyim<a id="GBS.0053.03"/> Lan Lian, seni Ximen Nao’nun vaftiz oğlu seni, sınıf düşmanlarının saflarına katıldın sen, asıl seni dövmem gerek! Yang Qi işte böyle söverken sahibim onun bileğini daha sıkı tutmaya başladı, köydeki bütün kadınlarla yatıp vücudunu kötüye kullanmış olan Yang Qi acıyla inliyordu ama boşuna, sopası sonunda yere düştü elinden. Sahibim, Yang Qi’yi geri itip, “Eşeğime henüz demir nallar taktırmadığım<a id="GBS.0053.04"/> için kendini şanslı say,” dedi.</p>
			<p>Sahibim beni yularımdan çekiştirerek güney kapısından çıktı, köyü çevreleyen duvarın üzerindeki sararmış köpekkuyruğu otları hafif bir esinti eşliğinde salınıyordu. Bugün köy kooperatifinin kurulduğu ve ben, Eşek Ximen Nao’nun yetişkinliğe adım attığı gün. “Eşek,” diye seslendi bana sahibim, “bugün sana nal taktıracağım, nalı taktın mı ayakkabı giymiş gibi olursun,<a id="GBS.0053.05"/> taşlar ayaklarını acıtmaz artık, sivri şeyler de batmaz toynaklarına. Nallandıktan sonra yetişkin bir eşek olacaksın, artık bana işlerimde yardım da edeceksin böylece. Sahibi için çalışmak bütün eşeklerin kaderi galiba?” Başımı kaldırıp ai ai diye anırdım, eşek olduktan sonra çıkardığım en yüksek ve en net sesti bu, sahibimin yüzünde neşeli bir ifade belirdi hemen.</p>
			<p>Nalbant ustasının bir demirci<a id="GBS.0054.01"/> dükkânı vardı. Adam kara yüzlü, kırmızı burunlu ve kaşsızdı, kırmızı ve şişmiş gözlerinin etrafında kirpikleri de yoktu, alnında içlerine kömür tozu ve kül toplanmış olan üç tane derin kırışıklık vardı. Çırağınınsa, yüzünde yol yol olmuş ter izlerinden anladığım kadarıyla bembeyaz bir teni vardı. Oğlan o kadar çok terliyordu ki birden vücudunun kuruyacağından endişelendim. Nalbant ustasının<a id="GBS.0054.02"/> vücuduysa kupkuruydu, onca yıl ateşin içinde kavrulduktan sonra vücudunda hiç su kalmamıştı sanki. Oğlan sol elinde bir demirci körüğü, sağ elindeyse bir kerpetenle çalışıyordu. Çeliği hâlâ çok sıcakken fırından çıkardı, sonra ustasıyla birlikte istenilen şekli vermek için çeliğe önce balyozla kaba bir şekilde, ardında da bir çekiçle hafif dokunuşlarla vurdular, tak tak, tuk tuk dört bir yana saçılan<a id="GBS.0054.03"/> kıvılcımlar ve duvarlarda yankılanan darbe sesleri beni, Eşek Ximen Nao’yu büyüledi.</p>
			<p>O soluk yüzlü, yakışıklı gencin, aslında şimdi sahneye çıkıp genç kızlarla flört etmesi gerektiğini düşünüyordum, su gibi yumuşak ve canlı sözcükler kullanarak aşktan ve romantizmden bahsetmeliydi bir rüyadaymışçasına, bunun yerine şimdi çelik dövmesi, gerçekten de çok garip durumların bir araya gelerek oluşturduğu<a id="GBS.0054.04"/> bir kaza gibiydi. Pan An<a class="si-noteref" epub:type="noteref" href="#f25" id="ref_f25">25</a> kadar yakışıklı olan bu oğlanın nasıl bu kadar güçlü olduğunu aklım almıyordu bir türlü, sekiz kiloyu geçen o ağır balyozu sadece boğa gibi bir demirci ustası böyle rahatlıkla kaldırabilirdi ama bu genç adam o ağır mı ağır balyozu sanki kendi bedeninin bir uzantısıymış gibi büyük bir özgürlük ve rahatlıkla kullanıyordu. Çelik dövülürken usta ve çırağının ellerinde onların<a id="GBS.0054.05"/> istedikleri şekli alan bir çamur topağına benziyordu. Yastık büyüklüğünde bir çelik parçasını iyice döverek bir çiftçinin kullandığı en büyük alet olan saman kıyıcısı haline getirdiler. Usta ve çırağının dinlenmesini fırsat bilen sahibim, “Jin Usta, zahmet olmazsa ben de hizmetlerinizden yararlanmak istiyorum, bizim şu eşeğe nal çakıversen,” dedi. Usta sigara içiyordu, sigaranın dumanları burun<a id="GBS.0055.01"/> deliklerinden ve kulaklarından çıkıyordu. Çıraksa kalın, seramik bir kâseden lıkır lıkır su içiyordu. İçtiği su sanki hemen ter olup geri çıkıyordu, tuhaf ama çok hoş kokan bir koku aldım, kalbi temiz, çalışkan ve yakışıklı bir gencin vücudunun kokusuydu bu. “Kar beyazı toynakları olan ne güzel bir eşek,” diye içini çekti yaşlı usta gözleriyle beni tartarak. Demirci dükkânının dışında, ilçeye<a id="GBS.0055.02"/> giden o geniş caddenin kenarında dikiliyordum, başımı çevirip bahsettikleri o beyaz toynaklarıma baktım ilk kez. Ximen Nao’nun belleği kabardı birden, dört toynağım da kar içindeydi sanki, ejderha gibi bir atım ben ama demirci ustasının sözleri başımdan aşağı dökülen bir kova buz gibi su etkisi yarattı: Ama zavallı bir eşek işte, bir at olsaydı ya ama at da işe yaramıyor, dedi genç çırak elindeki<a id="GBS.0055.03"/> kâseyi bir yere koyup, devlet çiftliğine iki tane Kızıl Doğu marka traktör aldılar daha yeni, ikisi de yüz beygir gücünde, yani her biri yüz ata bedel. İki kişinin kollarıyla ancak sarabileceği kalınlıkta bir kavak ağacının gövdesine çelik zincir bağlayıp traktörlerden biriyle bir çektiler ki sorma, ağaç hemen köküyle birlikte çıkıverdi topraktan, ağacın kökü şu sokağın yarısı uzunluğundaydı! “Her<a id="GBS.0055.04"/> şeyi de bilirsin!” diye çıkıştı ustası sitemkâr bir tavırla, sonra Lan Lian’a dönüp, “İhtiyar Lan, her ne kadar sadece bir eşek olsa da güzel bir eşeğin var, övülmeye değer bir eşek, belki bir gün yüksek mevkili generalin biri o güzelim atına binmekten sıkılır da bir eşeğe binmek isterse Lan Lian, işte o gün başına eşek şansı konacak,” dedi. Çırak önce hafiften sırıttı, sonra da bastı kahkahayı,<a id="GBS.0055.05"/> sonra da birden kesti gülmeyi, gülmesi ve yüzünde birden bir şimşek hızıyla beliren ifade geldiği gibi gidiverdi hemen, bunun kimseyle hiçbir alakası yoktu, tamamen oğlanın kendi işiydi. Demirci ustası görünüşe göre çırağının bu tuhaf kahkahasından şoke olmuştu, gözlerinde afallamış bir ifadeyle çırağını süzüyordu ama sanki gözleri bir türlü odaklanamıyordu. “Jin Bian,” diye seslendi sonra çırağına,<a id="GBS.0056.01"/> “elimizde hiç nal kaldı mı?” Jin Bian sanki göğsünde bambudan bir zırh varmışçasına bir özgüvenle, “Hem de sürüsüne bereket ama hepsi at nalı. Ama onları fırına atıp iyice dövdük mü eşek nalı da yaparız,” dedi. Bir pipo içimi kadar bir sürede dört at nalını eşek nalına dönüştürdüler. Genç demirci kalın ve ağır bir tabureyi bacaklarımın arkasına koydu, yaşlı demirciyse bacaklarımı kaldırıp keskin<a id="GBS.0056.02"/> bir makasla toynaklarımı düzeltti. Yaşlı demirci işini bitirdikten sonra birkaç adım geri çekilip beni iyice süzdü, ardından içini bu kez gerçekten de çok derin bir şekilde çekerek, “Harbiden çok iyi bir eşek bu, hayatımda böylesine güzel bir eşek görmemiştim hiç!” dedi. “Biraz daha güzelleşse bile şu biçerdöverlerle boy ölçüşemez, devlet çiftliğine Sovyetler Birliği’nden yeni bir tane geldi, kızıl,<a id="GBS.0056.03"/> koca bir dönüm buğdayı göz açıp kapamadan biçiveriyor, önden buğday başaklarını yutup arkasından tane olarak tükürüyor, buğday patır patır dökülmeye başladı mı beş dakikada bir çuval doluyor!” diye konuştu genç Jin Bian hayranlıkla. Yaşlı demirci uzun uzun içini çekti: Jin Bian, görünüşe göre seni burada tutamayacağım. Ama yarın buradan ayrılsan bile bugün bu eşeğin nallarını çakacağız.” Jin<a id="GBS.0056.04"/> Bian yanıma gelip bacaklarımdan birini kaldırdı, sağ elinde bir çekiç, ağzında beş tane çivi vardı, sol eliyle nalı toynağıma sabitledi, her çiviye iki kere vuruyordu, temiz iş çıkardı, bir toynak nallanmıştı bile. Dört nalı yirmi dakikadan daha kısa bir sürede bitiriverdi. Sonra elindeki aletleri atıp barakanın içine girdi. “Lan Lian,” dedi yaşlı demirci, sahibime, “eşeğine bir-iki tur attır da bakalım<a id="GBS.0056.05"/> topallayacak mı?” Sahibim beni yularımdan tutup sokakta bir tur attırdı, Tedarik ve Pazarlama Kooperatifi’nden kasabın oraya kadar gittik, kasap o sıra kara bir domuzu kesmek üzereydi, domuza beyaz giren bıçak kırmızı çıktı, çok korkunç bir manzaraydı bu, kasabın üzerinde zümrüt yeşili eski tarz bir ceket vardı, yeşille kırmızının kontrastı çok göz alıcıydı. Kasabın oradan Bölge Hükümet Binası’na<a id="GBS.0057.01"/> gittik, orada bizi Bölge Şefi Chen ve korumaları karşıladı, Ximen köyü Tarım Kooperatifi’nin açılış günü töreninin bittiğini biliyordum. Bölge şefinin bisikleti bozulmuştu, korumalarından biri omzunda taşıyordu bisikleti. Bölge Şefi Chen bana bir kez bakınca gözlerini uzun süre benden alamadı. Yakışıklılığımın ve güçlü görünüşümün bölge şefini etkilediğini biliyordum. Eşekler arasında en korkusuz<a id="GBS.0057.02"/> koca olduğumu biliyordum, muhtemelen Cehennemin Efendisi Yama, Ximen Nao için üzülmüş ve bir zorunluluk hissiyle bana eşekler arasındaki en güzel toynak ve bacaklarla en güzel başı ve gözleri bağışlamıştı. “Ne kadar da güzel bir eşek, toynakları sanki karda gider gibi yürüyor!” dediğini duydum Bölge Şefi Chen’in. “Hayvancılık İstasyonu’nda çok iyi damızlık yapabilir,” dediğini duydum bisikleti<a id="GBS.0057.03"/> omuzlamış korumanın. “Sen Ximen köyünden Lan Lian mısın?” diye sordu Bölge Şefi Chen, sahibime. “Evet,” diye onayladı onu sahibim. Sonra kıçıma bir şaplak atıp daha hızlı yürümemi istedi. Ama Bölge Şefi Chen onu durdurdu, sırtımı okşamaya başlayınca hemen şahlandım. “Huysuz bir eşektir bu,” dedi sahibim. “Demek huysuz bir eşek, o zaman ayarını yavaş vereceksin, asla sabırsızlanma, sabırsızlandın<a id="GBS.0057.04"/> mı korkar hayvan ve bir daha da eğitemezsin.” Bölge şefi işin ustasıymış gibi bir ses tonuyla, “Devrime katılmadan önce bir eşek taciriydim ben, binlercesini gördüm, eşek mizacını avucumun içi gibi bilirim,” dedi. Sonra bir kahkaha attı bölge şefi, sahibim de ona katılıp aptal bir kahkaha attı. “Lan Lian,” dedi bölge şefi, “senin durumunu Hong Taiyue’den öğrendim, eleştirdim onu, ona dedim ki,<a id="GBS.0057.05"/> Lan Lian inatçı bir eşek gibidir, önce tüylerini okşaman gerek, sabırlı olacaksın, sabırsızlandın mı basar çifteyi ya da ısırıverir. Lan Lian, şimdilik komüne girmeyebilirsin, bir süre onunla yarış bakalım, sana sekiz dönümlük bir arazi verildiğini biliyorum, seneye sonbahara bak bakalım dönüm başına ne kadar hasat alacaksın, bir de komünün rakamlarını incelersin, eğer senin hasadın komününkinden<a id="GBS.0058.01"/> çoksa bir başına çalışmaya devam edersin ama komününki seninkinden çoksa o zaman durumu yine değerlendiririz.” “Bölge şefim, bu dediklerin kendi ağzından çıktı bak!” dedi sahibim heyecanla. “Evet, bizzat ben söyledim,” dedi bölge şefi, ardından korumaları ve etrafımıza toplanmış kalabalığı işaret ederek, “onlar da şahit olsun,” dedi. Sahibim beni demirciye geri götürüp, “Topallamıyor, her adımı sağlamdı,<a id="GBS.0058.02"/> küçük Jin Usta gibi daha çok genç birinin bu kadar iyi iş çıkarabileceğini hiç düşünmemiştim,” dedi yaşlı demirciye. Yaşlı demirci ustası acı bir gülümsemeyle başını iki yana salladı, sanki bir ağırlık çökmüştü içine. Bu sırada küçük demirci ustası Jin Bian’ı gördüm, dürdüğü şiltesini –gri bir yorgan köşesi köpek derisinden bohçanın altından sarkıyordu– sırtlamış bir şekilde barakadan çıkıverdi.<a id="GBS.0058.03"/> “Usta, ben gidiyorum,” dedi. “Hadi git,” dedi yaşlı demirci üzgün bir sesle, “parlak geleceğine doğru git!”</p>
			 
			</article>
		<section class="si-footnotes" epub:type="footnotes">
		<aside class="si-footnote" epub:type="footnote" id="f20"><a class="si-backref" href="#ref_f20">20</a><span class="si-footnote-text">. Çin Halk Cumhuriyeti 1 Ekim 1949’da kuruldu. (Ç.N.)</span></aside>
		<aside class="si-footnote" epub:type="footnote" id="f21"><a class="si-backref" href="#ref_f21">21</a><span class="si-footnote-text">. Mo Yan aslında 17 Şubat 1955’te doğdu. (Ç.N.)</span></aside>
		<aside class="si-footnote" epub:type="footnote" id="f22"><a class="si-backref" href="#ref_f22">22</a><span class="si-footnote-text">. Milliyetçi Kuomingtang Hükümeti tarafından desteklenen silahlı çete. (Ç.N.)</span></aside>
		<aside class="si-footnote" epub:type="footnote" id="f23"><a class="si-backref" href="#ref_f23">23</a><span class="si-footnote-text">. Genellikle Pekin Operası’nda kullanılan yaylı bir Çin müzik aleti. (Ç.N.)</span></aside>
		<aside class="si-footnote" epub:type="footnote" id="f24"><a class="si-backref" href="#ref_f24">24</a><span class="si-footnote-text"><div style="display:none;"><a id="GBS.0058.04"/></div>. Üflemeli bir Çin müzik aleti. (Ç.N.)</span></aside>
		<aside class="si-footnote" epub:type="footnote" id="f25"><a class="si-backref" href="#ref_f25">25</a><span class="si-footnote-text">. Asıl adı Pan Yue (247-300): Batı Jin Hanedanı döneminde yaşamış, yakışıklılığıyla bilinen bir şair. Pan An adı Çincede sonradan Batı’daki Adonis’e denk gelen bir anlama bürünmüştür. (Ç.N.)</span></aside>
		</section>
  <div style="display:none;"><a id="GBS.0058.05"/></div></body>
</html>