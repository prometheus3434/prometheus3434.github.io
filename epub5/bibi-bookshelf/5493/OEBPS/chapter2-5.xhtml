<?xml version="1.0" encoding="UTF-8" standalone="no"?><html xmlns="http://www.w3.org/1999/xhtml">
	<head>
		<title>Yaşam ve Ölüm Yorgunu</title>
		<link href="main.css" rel="stylesheet" type="text/css"/>
<meta name="Adept.resource" value="urn:uuid:ed47d798-c7b1-bfdc-2bb5-537360c88701"/>
	</head>
	<body xmlns:epub="http://www.idpf.org/2007/ops" epub:type="chapter" id="chapter2-5"><div style="display:none;"><a id="GBS.0184.01"/></div>
<article class="chapter">
			<h1 class="chapter_num">16</h1>
			<h1 class="chapter_title">Genç bir kadının baharı düşlerken <br/>içinin bir hoş olması</h1>
			<h1 class="chapter_title">Boğa Ximen’in pullukla tarla sürerek <br/>gücünü göstermesi</h1>
			<p>Ah, Boğa Ximen! 1966 yılının baharında tarla sürdüğümüz günler ne kadar da mutlu günlerdi. O sıralarda babamın eyaletten getirdiği “muska” da görevini yerine getiriyordu. Sen de yetişkin bir boğa olmuştun artık, bizim evin o alçak ve küçük ahırı sana dar gelmeye başlamıştı.<a id="GBS.0184.02"/> Üretim Tugayı’nın genç boğaları, hadım edilmişti çoktan. O sıralar bir sürü kişi babama seni işe koymak için burnuna bir halka takması gerektiğini söylüyordu ama babam onlara aldırmadı bile. Ben de babamın verdiği kararla hemfikirdim, seninle aramızdaki ilişkinin bir çiftçiyle çiftlik hayvanı arasındaki ilişki olmaktan çoktan çıktığına inanıyordum, sadece ruh ikizi ya da samimi arkadaşlar<a id="GBS.0184.03"/> değildik biz, aynı işe yürek koymuş, el ele yürüyen, omuz omuza çalışan, bağımsız çiftçilikte diretip kolektifleşmeye karşı direnen silah arkadaşlarıydık da aynı zamanda.</p>
			<p>Babamla bizim o üç nokta iki dönümlük arazimiz halk komününün arazileriyle çevrilmişti. Yuliang Nehri’ ne yakın olduğu için alüvyon bakımından zengin, bol ve verimli bir araziydi, bu nedenle ekim için de çok uygundu. Üç nokta<a id="GBS.0184.04"/> iki dönümlük verimli bir arazi ve böylesine güçlü bir boğayla, dedi babam, taşı sıksak suyunu çıkarırız be oğul, aç kalmayız artık! Eyaletten döndükten sonra uyku tutmaz olmuştu babamı, geceleri derin uykudan uyandığımda babamı giyinik ve <em>kang</em>’ın üzerinde oturur bulurdum sık sık, sırtını duvara dayamış, piposunu tüttürür olurdu. Tütünün o keskin kokusu midemi bulandırırdı biraz.</p>
			<p>“Baba, hâlâ<a id="GBS.0184.05"/> uyku tutmadı mı?” diye sorardım.</p>
			<p>“Birazdan uyuyacağım,” derdi babam, “uyumaya devam et sen, ben boğaya biraz daha saman vereyim.”</p>
			<p>İşemeye kalkmıştım; benim uyurken altıma işediğimi biliyor olmalısın, eşek ya da boğa olduğun zamanlar benim avluya kurumaya bırakılmış çişli çarşafımı görmüş olman gerek. Wu Qiuxiang, ne zaman annemin benim çişli çarşafımı avluya kurumaya astığını görse hemen<a id="GBS.0185.01"/> kızlarına seslenirdi yüksek sesle: Huzhu, Hezuo gelin de bakın kızlar, batı kanadındaki Jiefang çarşafına yine dünya haritası çizmiş. O aptal küçük kızlar koşarak avluya çıkar, ellerine aldıkları bir sopayla çarşafın üzerindeki çiş lekelerini göstererek, “Bu, Asya, bu Afrika, bu Latin Amerika, bu Atlantik Okyanusu, bu Hint Okyanusu...” derlerdi. Utançtan yerin dibine geçer, bir daha da insan yüzüne<a id="GBS.0185.02"/> çıkmak istemezdim, yakasım gelirdi o çişli çarşafı. Eğer Hong Taiyue bu durumu görse şöyle derdi muhtemelen: Jiefang Efendi, o çarşafı başına geçirip düşmanların havan topları önünde dikilebilirsin, kurşun işlemez ona, el bombası da çarptığı gibi geri döner! Ama şimdi geçmişteki utanç dolu olayları deşmenin ne gereği var canım, önemli olan babamla birlikte bağımsız çiftçiliğe başlamamla birlikte<a id="GBS.0185.03"/> yatağa işeme sorunumun kendi kendine geçmiş olması, kolektifleşmeye karşı bağımsız çiftçiliği desteklememin nedenlerinden biri de bu ayrıca. Ay ışığı su gibiydi, bizim o küçük odamızın üzerine gümüşsü bir parlaklıkla akıyordu, hatta ocağın üzerinde yemek artıkları arayan fareler bile gümüşsü kemirgenlere dönüşmüştü. Yan odadan annemin içini çektiğini duyunca onu da uyku tutmadığını anladım, benim<a id="GBS.0185.04"/> için endişelenip duruyordu, babamın beni bir an önce komüne sokmasını istiyordu, böylece tüm aile hep beraber mutlu mesut yaşayacaktık ama babam gibi inatçı bir adam onun sözünü nasıl dinlesindi ki?! O güzelim mehtap tüm uykumu silip süpürmüştü, gidip boğanın ahırında geceyi nasıl geçirdiğini görmek istiyordum, onun gözüne de uyku girmiyor muydu yoksa o da diğer insanlar gibi uyuyor muydu? Uzanarak<a id="GBS.0185.05"/> mı yoksa ayakta dikilerek mi uyuyordu? Gözleri açık mı yoksa kapalı mı uyuyordu? Paltomu omzuma atıp gizlice avluya sıvıştım. Yalınayaktım, yerler de buz gibi soğuktu, üşümedim ama. Ay ışığı avluda daha yoğun hissediliyordu, kayısı ağacı da baştan aşağıya gümüş kesilmişti, koyu gölgesi vuruyordu yere. Babam elinde bir kalburla yem eliyordu, gündüz olduğundan daha uzun boylu görünüyordu, ay ışığı<a id="GBS.0186.01"/> kalbura ve babamın kalburu tutan o iki kocaman eline vuruyordu. Kalburdan fış fış diye sesler çıkıyordu. Kalbur havada sanki kendi kendine sallanıyor gibiydi, babamın elleriyse onun uzantısıymış gibi görünüyordu. Yemler taş oluğa düşer düşmez boğanın yemleri şapır şupur yalayan dilinin çıkardığı sesleri duyuyordum. Boğanın o parlayan gözlerini gördüm, boğanın o sığırlara özgü sıcak kokusunu aldım.<a id="GBS.0186.02"/> Babamın şöyle dediğini duydum: Karam, Karam yarın pulluğu sürmeye başlıyoruz. Karnını iyice doyur, karnın doyunca gücün yerine gelir. Yarın öyle iyi çalışalım ki günlerini gösterelim o halk komününe, Lan Lian’ın dünya üzerindeki en iyi çiftçi, Lan Lian’ ın boğasının da dünyadaki en iyi boğa olduğunu gösterelim onlara! Boğa o koca kafasını salladı babamı cevaplarcasına. Burnuna halka takmamı<a id="GBS.0186.03"/> istiyorlar, dedi babam, osuruğum! Benim boğam oğlum gibidir, hayvandan çok insana benzer, sana gözüm gibi bakıyorum, sana hayvan değil de insanmışsın gibi davranıyorum, insan diyorum, insanın burnuna halka takılır mıymış? Bir de seni hadım ettirmemi isteyenler var, onların osuruğu daha bir katmerli! Onlara da eve gidip oğullarını hadım ettirmelerini söylüyorum. Karam, de bakayım iyi demiş miyim? Benim<a id="GBS.0186.04"/> senden önce bir eşeğim vardı, o da karaydı, gerçekten de dünyanın görüp görebileceği en iyi eşekti, sıkı çalışırdı, o da insan gibiydi, şiddete meyilliydi biraz, demir eritme döneminde öldürmeselerdi hâlâ hayatta olacaktı. O eşek ölmemiş olsaydı şimdi sana sahip olamazdım ama, hayvan pazarına girer girmez ilk gördüğüm şey sen oldun. Karam, senin o eşeğin dünyaya yeniden gelmiş hali olduğunu düşünmeden<a id="GBS.0186.05"/> edemiyorum bir türlü, kaderimizde yeniden kavuşmak varmış!</p>
			<p>Gölgede kaldığından ötürü babamın yüzünü göremiyordum. Tek görebildiğim babamın taş oluğun kenarındaki koca elleriyle boğanın mavi bir değerli taşı andıran gözleriydi. Boğa evimize ilk geldiğinde tüyleri kestane rengiydi, daha sonra gittikçe koyulaştı, şimdi neredeyse kapkara, babam bundan ötürü ona “Karam” diye sesleniyor. Hapşırdım,<a id="GBS.0187.01"/> hapşırınca babam korktu. Bir hırsız gibi panik içinde ahırdan dışarıya koştu.</p>
			<p>“Demek sendin ha, oğlum niye burada dikiliyorsun? Hadi yatağına dön!”</p>
			<p>“Baba, niye uyumuyorsun?”</p>
			<p>Babam başını kaldırıp yıldızlara baktı.</p>
			<p>“Tamam, ben de yatıyorum,” dedi.</p>
			<p>Yarı uyur yarı uyanık bir haldeyken babamın sessizce yataktan dışarı süzüldüğünü hissettim. Meraklandım tabii, babamın odadan çıkmasını<a id="GBS.0187.02"/> bekledikten sonra ben de kalktım. Avluya çıkınca ay ışığının daha da parlak olduğunu gördüm, sanki beyaz, yumuşak ve serin ipeksi bir şeymişçesine süzülüyordu havada, istesem ay ışığını koparıp üzerime sarabilir ya da rulo yapıp ağzıma atabilirdim. Boğanın ahırına baktım sonra, şimdi daha bir büyük ve daha parlak görünüyordu, öyle parlaktı ki etrafında bir gölge bile yoktu, yerdeki boğa pislikleri<a id="GBS.0187.03"/> de buharda pişmiş beyaz çörekleri andırıyordu. Ama babam ve boğa ahırın içinde değildi, çok şaşırdım buna. Açıkçası babamın kuyruğuna takılıp evden çıkarken izlemiştim onu, ahıra girdiğini de görmüştüm, göz açıp kapamadan nasıl böyle bir anda ortadan kaybolabilirdi ki, sadece babam değildi hiçbir iz bırakmadan ortadan kaybolan, boğa da gitmişti. Acaba ay ışığına mı karışmışlardı? Sonra avlu<a id="GBS.0187.04"/> kapısına doğru gittim, kapının açık olduğunu görünce dışarı çıkmış olduklarını anladım. Gecenin bir körü dışarıda ne yapacaklardı ki?</p>
			<p>Sokakta çıt çıkmıyordu, ağaçlar, duvarlar, yer hep gümüşe bürünmüştü, hatta duvarlardaki propaganda sloganları bile göz alıcı bir beyazlıktaydı: Partinin İçinde Kapitalist Yola Baş Koymuş Olanları Ortaya Çıkaralım, Dört Büyük Temizlik Hareketi Sonuna Kadar Gitsin!<a id="GBS.0187.05"/> Bu sloganı Ximen Jinlong yazmıştı, ne dâhiyaneydi ama; onu daha önce slogan yazarken görmemiştim, o gün elinde içi siyah mürekkep dolu bir kova ve kenevir liflerinden yapılıp mürekkepte bekletilmiş büyük bir fırçayla bunları yazmıştı işte duvarımıza. Her fırça darbesi çok enerjik, her bir çizgi çok düzgün ve karakterlerin kıvrım yerleri çok güçlüydü, her bir karakter görenlerin ilgisini çekmesi<a id="GBS.0188.01"/> için gebe bir keçi kadar büyük yazılmıştı. Benim şu ağabeyim köyün en eğitimli ve en saygın genciydi, hatta Dört Büyük Temizlik Hareketi Birliği’nde çalışan üniversite öğrencileri bile onu takdir ediyordu, çoğu arkadaşıydı da. Ağabeyim Komünist Gençlik Birliği üyesiydi çoktan ve Komünist Parti’ye girmek için başvuruda bulunduğunu duymuştum, şu anda çok olumlu bir performans sergiliyordu, partiye<a id="GBS.0188.02"/> yakındı, çok yakında partiye de girerdi. Dört Büyük Temizlik Hareketi Birliği’nin yetenekli üyelerinden olan Chang Tianhong, Eyalet Güzel Sanatlar Fakültesi Müzik Bölümü mezunuydu, ağabeyime Batı’ nın bel kantolarını öğretti. O yılın kışı bu iki genç adam devrimci şarkıların notalarını bir eşeğin anırmasından daha da uzatarak her genel kurul toplantısı öncesi repertuvarlarını seslendirdiler. Bizim<a id="GBS.0188.03"/> evin avlusu o, Küçük Chang denilen genç adamın uğrak yeri olmuştu. Doğal kıvırcık saçları, küçük, kar beyazı bir yüzü, büyük, parlak gözleri, geniş bir ağzı, çivit mavisine çalan kirli sakalı, çıkık âdemelması ve uzun boyu bosuyla köydeki geçlere hiç benzemezdi. Köyün bazı kıskanç gençlerinin ona Anıran Eşek diye isim taktığını duymuştum, onunla birlikte şarkı söyleyen ağabeyime de Küçük Anıran<a id="GBS.0188.04"/> Eşek ismi layık görülmüştü. Bu iki Anıran Eşek sanki kardeşmişçesine yakındılar ve aynı pantolona sığamadıkları için üzülürlerdi.</p>
			<p>Köydeki Dört Büyük Temizlik Hareketi her bir kadronun başına iş açmıştı, Milis ve Üretim Tugayı’nın Komutanı Huang Tong, kamu fonlarını zimmetine geçirmekten görevden alıkonulmuştu, köy, Parti Sekreteri Hong Taiyue de tugayın keçi üretim çiftliğindeki kara bir dağ<a id="GBS.0188.05"/> keçisini pişirip yemekten görevden alıkonulmuştu; ama çok geçmeden eski görevlerinin başına geçtiler yeniden, sadece onlar kadar şanslı olmayan tabur muhasebecisi at çiftliğindeki yemleri çalmaktan hüküm giyip bir daha da eski görevine geri dönemedi. Sahne oyunlarını andıran politik kampanyalar gerçekten de görülmeye değerdi, çok şamatalı oluyorlardı, bolca gonk ve davul çalar, bayraklar havada<a id="GBS.0189.01"/> uçuşur, duvarlara sloganlar yazılırdı, komün üyeleri gündüz çalışıp akşamları toplantılara katılırdı. Bağımsız bir çiftçi olmama rağmen bu neşeli toplantılar benim de kanımı kaynatıyordu. O günlerde komüne girmeyi gerçekten ciddi ciddi düşündüm. Böylece ben de o iki Anıran Eşek’in peşine takılıp etrafı görebilirdim. Bu iki Anıran Eşek’in kültürlü davranışları genç kızların dikkatini çekmişti hemen,<a id="GBS.0189.02"/> havada aşk kokusu vardı. Soğuk bakışlarla bir kenarda durup olan biteni izlerken yarı ablam sayılan Ximen Baofeng’in Küçük Chang’a ölesiye âşık olduğunu biliyordum, ikiz kız kardeşler olan Huang Huzhu ve Huang Hezuo da aynı anda ağabeyime âşıktılar muhtemelen. Beni seven kimse yoktu. Belki de beni hiçbir şeyden anlamayan bir çocuk olarak görüyorlardı, benim kalbimin de aşkla tutuştuğunu nereden<a id="GBS.0189.03"/> bileceklerdi ki? Ben de Huang Tong’un büyük kızı Huang Huzhu’ya âşık olmuştum gizliden.</p>
			<p>Her neyse artık işimize geri dönelim, sokağa çıktığımı söylemiştim ya ama babam ve boğadan hiçbir iz yoktu hâlâ, acaba aya mı uçmuşlardı? Babamı dörtnala bulutların üzerinde koşturan boğanın üzerinde görür gibiydim, boğanın kuyruğu devasa bir kürek gibi bir ileri bir geri salınıp bir tekne gibi gittikçe<a id="GBS.0189.04"/> göğe yükseliyorlardı. Bunun bir hayal olduğunu biliyordum ama, eğer babam boğaya binip aya gitmek isteseydi beni ardında bırakmazdı. Yani eğer onları bulmak istiyorsam ayaklarım yere basmalı ve onları yeryüzünde aramalıydım. Ayakta dikilip pür dikkat kesildim, burun deliklerimi kocaman açarak kokuların peşine düştüm, güçlü koku alma yetim doğal olarak yerlerini buldu hemen, çok uzaklaşmamışlardı,<a id="GBS.0189.05"/> güneydoğudaydılar, köyü çevreleyen yıkılmaya yüz tutmuş o toprak setin yakınındaydılar, tam da ölü bebeklerin olduğu alanda, eskiden köylüler ölen bebekleri oraya atarlarmış, sonradan üzeri toprakla kapatılıp Üretim Tugayı’nın harman yerine çevrilmiş. Harman yeri dümdüz bir yerdi, etrafı yarı insan boyunda toprak bir duvarla çevriliydi, içinde bir sürü taş silindir ve değirmentaşı vardı, çocuklar<a id="GBS.0190.01"/> orada sürüler halinde kovalamaca oynardı, hepsinin üzerinde kıçlarını açıkta bırakan kızıl zıbınlar olurdu. Onların ölü çocukların hayaletleri olduğunu biliyordum, her dolunayda oynamak için dışarı çıkarlardı. Bu hayalet çocuklar gerçekten çok sevimliydi, sıra olup taş silindirlerden değirmentaşlarına, değirmentaşlarından taş silindirlere atlayıp duruyorlardı. Liderleri havaya kalkmış bir atkuyruğu<a id="GBS.0190.02"/> olan bir erkek çocuğuydu, ağzında pırıl pırıl parlayan bir düdük vardı, o düdüğünü ritmik bir şekilde çalarken çocuklar da ritme göre atlıyordu, muhteşem bir uyum içindeydiler, gerçekten de görülmeye değerdi. Onlara bakarken büyülenmiştim, neredeyse ben de aralarına katılacaktım. Taş silindir ve değirmentaşlarından atlamaktan yorulduktan sonra duvara tırmanıp çok nizami bir şekilde yan yana oturdular,<a id="GBS.0190.03"/> ayaklarını aşağı sarkıtıp topuklarıyla duvara vurarak şarkı söylemeye başladılar:</p>
			
			<article class="poem">
			<p class="verse">Büyük Lan Lian, Küçük Lan Lian, Lan Lian’lar nasıl, iyi mi? İyi!</p>
			<p class="verse">Lan Lian’lar iyiymiş, Lan Lian’lar iyiymiş,<br/>Lan Lian’ların tahılı yemekle bitmez, onunla bağımsız bir çiftçi olarak çalışmak nasıl, iyi mi? İyi!</p>
			</article>
			
			<p class="margin">Bu küçük kızıl çocukların şarkısı beni çok duygulandırmıştı, cebimden bir avuç<a id="GBS.0190.04"/> kavrulmuş siyah fasulye çıkarıp onlara verdim yemeleri için. Küçük ellerini uzattılar. Ellerinin üzerinde sarı ayva tüyleri vardı. O küçük ellerin her birinin avucuna beş tane fasulye koydum. Parlak gözleri ve beyaz dişleriyle çok güzel görünüyorlardı. Duvarın üzerinden çatır çutur fasulye sesleri yankılanırken mehtabı kavrulmuş fasulyenin o hoş kokusu kapladı. Babamla boğanın harman yerinde talim<a id="GBS.0190.05"/> yaptığını gördüm, bu sırada sayamadığım kadar çok çocuk çıkmaya başladı duvarın üzerine, telaşla cebimi yokladım, ya hepsi birden kavrulmuş fasulye isterse ne yapardım? Babam üzerine sımsıkı oturan bir kıyafet giymişti, omuz başlarında nilüfer yaprağını andıran yeşil kumaş parçaları, başındaysa teneke bir borazanı andıran bir şapka vardı, yüzünün sağ tarafını, sol tarafındaki mavi doğum lekesiyle<a id="GBS.0191.01"/> büyük bir tezat oluşturan kızıl yağlıboyayla boyamıştı. Babam harman yerinin ortasında yüksek sesle bir şeyler söylüyordu, dediklerinin hiçbirini anlamadım, sövüp sayar gibiydi sanki; ama duvarın üzerinde oturan o küçük kızıl çocuklar onun dediklerini anlamış olacaklar, ellerini çırpıp topuklarıyla duvara vuruyor ve keskin ıslıklar çalıyorlardı, içlerinde zıbınlarının içinden küçük birer borazan<a id="GBS.0191.02"/> çıkarıp çalan da oldu, kimisi de duvarın arkasından bir yerlerden küçük davullarla geldi, davulları bacaklarının arasına yerleştirip güm güm çalmaya başladılar. Bu sırada bizim evin boğası da boynuzlarına bağlanmış kırmızı saten kumaşlar ve başına iliştirilmiş kırmızı satenden büyük bir çiçekle bir damat gibi neşeyle harman yerinin dışına doğru koşturuyordu. Vücudu yağ sürülmüş gibi, gözleriyse<a id="GBS.0191.03"/> kristal gibi parlıyordu, yanan fenerleri andıran toynaklarıyla çok zarif ve kayar gibi koşturuyordu. Ne zaman yanlarından geçse duvarın üzerindeki çocuklar davullarını çalıp deli gibi çığlıklar atıyordu. Boğa, harmanın çevresinde bu minvalde defalarca tur atarken çocukların tezahüratları dalga gibi gittikçe kabarıyordu. Belki ondan fazla tur atmıştır. Sonra harman yerinin ortasına dönüp babamın yanına<a id="GBS.0191.04"/> vardı. Babam cebinden bir fasulye keki çıkarıp boğanın ağzına sokuşturdu, ödülüydü bu onun. Babam sonra alnını okşadı onun, kıçına vurup, “Mucizeyi izle,” dedi. Hemen ardından Batı şarkıları söyleyen o iki Anıran Eşek’ten daha gür bir sesle şöyle haykırdı:</p>
			<p>“Mucizeyi izle!”</p>
			<p>Koca Kafalı Lan Qiansui, kuşkulu bakışlarını üzerimde gezdirdi. Anlattıklarıma inanmadığını biliyordum. Onca yıldan<a id="GBS.0191.05"/> sonra unutmuş olabilirsin, belki de o sırada gördüklerimi ben hayal etmiştim ama hayal olsa da yine de seninle alakası vardı bunların ya da şöyle söyleyeyim, eğer sen olmasaydın böyle bir hayal de olmazdı.</p>
			<p>Babam haykırışının yankılanması kesilir kesilmez elindeki kırbaçla yere vurdu, yerden sanki cama vuruluyormuş gibi keskin bir ses yükseldi. Boğa birden ön bacaklarını havaya kaldırdı, tüm<a id="GBS.0192.01"/> vücudu havaya dikilmişti, sadece arka ayaklarının üzerinde duruyordu. Böyle bir duruş bir boğa için hiç de zor bir şey değildi, bütün boğalar çiftleşirken bu pozisyonu alırdı, asıl zor olan ön bacaklarını kaldırıp vücudunu havada sadece arka ayaklarıyla destekleyerek durmasından sonra adım adım yürümeye başlamasıydı. Yürüyüşü çok beceriksiz ve hantal durmasına rağmen bu bile görenin apışıp kalmasına<a id="GBS.0192.02"/> yeterdi. Şimdiye kadar bu kadar ağır bir boğanın arka ayakları üzerinde dikilip yürüdüğünü görmemiştim hiç, üç-beş adım değildi attığı, sekiz-on adım da değildi, bildiğiniz yürüyordu, harman alanının çevresinde tam bir tur attı yürüyerek. Kuyruğu yürürken yeri süpürüyordu, ön bacaklarını göğsüne doğru kıvırmıştı, bu haliyle sanki düzgün gelişmemiş iki kolu varmış gibi görünüyordu. Çıplak karnı<a id="GBS.0192.03"/> tamamen açıkta kalmıştı, arka bacaklarının arasındaki papaya büyüklüğündeki testisleri sanki dik bir şekilde yürümeyi sırf bunları göstermek için yapıyormuş gibi bir öne bir arkaya sallanıp duruyordu. Duvarın üzerindeki küçük kızıl çocuklar tam bir sessizliğe bürünmüştü, sanki unutmuş gibi ne davul ne de borazan çalıyorlardı, ağızları kocaman açılmıştı, o küçük yüzlerinde şaşkın bir ifade vardı.<a id="GBS.0192.04"/> Boğa yürüyüşünü tamamlayıp dört toynağını da yere koyuncaya kadar kendilerine gelemedi çocuklar, sonra tezahüratlar, alkış, davul, borazan ve ıslık sesleri birbirine karıştı.</p>
			<p>Bundan sonra olanlar daha da mucizeviydi, boğa başını eğip yere iyice bastırdıktan sonra arka bacaklarını havaya kaldırdı. Bir insan gibi amuda kalkmıştı ama bir boğanın amuda kalkması bir insanın amuda kalkmasından kat<a id="GBS.0192.05"/> kat daha zor bir şeydi. Dört yüz kilo ağırlığında bir boğanın bütün ağırlığını boynuna verip amuda kalkması olacak iş değildi. Ama bizim boğa bu zor işin üstesinden gelmişti işte. Şimdi o papaya büyüklüğündeki testislerden bir kez daha bahsetmeme izin verin lütfen, boğanın karnına sıkıca yapışmışlardı ve bu halleriyle çok çaresiz ve çok gereksiz duruyorlardı...</p>
			<p>Ertesi günün sabahı ilk çalışma<a id="GBS.0193.01"/> günündü, pullukla tarlayı sürecektin. Bizim kullandığımız, ahşap bir pulluktu, pulluğun bıçakları ayna gibi parlıyordu, Anhu’ili bir demirci ustası dökmüştü kalıbını. Üretim Tugayı ahşap pulluk kullanmıyordu artık, Bereketli Hasat marka çelik pulluklar kullanmaya başlamışlardı. Biz geleneksel araçları kullanmada ısrar ediyorduk, o keskin bir boya kokusu yayan sanayi ürünlerini kullanmıyorduk.<a id="GBS.0193.02"/> Babam, bağımsız çiftçilik yapacaksak komünle her açıdan aramıza mesafe koymamız gerektiğini söylerdi. Bereketli Hasat marka pulluklar kamu malı olduğundan kullanmıyorduk işte. Yerel kumaşlardan yapılma giysiler giyiyor, kendi elyapımı aletlerimizi kullanıyor, soya yağı feneri ve çakmaktaşı kullanıyorduk. Üretim Tugayı o gün sanki bizimle yarışmak ister gibi dokuz tane pulluk göndermişti. Nehrin doğu<a id="GBS.0193.03"/> yakasındaki devlet çiftliğinde de traktörler tarla sürüyordu. İki Kırmızı Doğu marka traktör üzerlerindeki o kırmızı boyayla uzaktan bakıldığında iki kızıl şeytanı andırıyordu. Mavi dumanlar püskürtüp kulakları sağır eden bir şekilde kükrüyorlardı. Üretim Tugayı’nın dokuz pulluğunun her birini bir kaz sürüsü gibi sıralanmış olan iki öküz çekiyordu. Pullukların başında çok deneyimli adamlar vardı,<a id="GBS.0193.04"/> her birinin yüzünde sanki pulluk sürmüyormuşlar da ciddi bir törene katılmışlar gibi kaskatı bir ifade vardı.</p>
			<p>Hong Taiyue üzerinde yepyeni, siyah bir üniformayla tarlanın başına geldi, iyice yaşlanmıştı artık, saçı beyazlamış, yanakları çökmüş, ağzının kenarları sarkmıştı. Jinlong ağabeyim sol elinde bir not defteri ve sağ elinde bir dolmakalemle bir muhabir gibi onun peşinden geliyordu. Neyin<a id="GBS.0193.05"/> kaydını tuttuğuna aklım ermedi, Hong Taiyue’nin ağzından çıkan her kelimeyi kayıt altına alacak hali yoktu ya? Hong Taiyue sadece küçük bir köyün parti sekreteri olmakla kalmayıp aynı zamanda ayaklı bir devrim tarihi gibiydi; ama o zamanlar köydeki temel kadroların hepsi böyleydi, ayaklı birer devrim tarihi, Hong Taiyue’nin kendini onlardan ayıran daha büyük bir özelliği olmamalıydı yani, ne<a id="GBS.0194.01"/> de olsa kamuya ait bir dağ keçisini yemiş ve bu yüzden Dört Büyük Temizlik Hareketi sırasında açığa alınmıştı, bu da siyasi bilincinin istenenin üzerinde olmadığını gösteriyordu.</p>
			<p>Babamın hiç acelesi yoktu, sistemli bir şekilde pulluğun ayarlarını yapıp boğanın koşum takımlarını kontrol etti. Benim yapacak hiçbir işim yoktu, sadece şamatayı izlemeye gelmiştim, aklım geçen gece babamla boğanın<a id="GBS.0194.02"/> harman yerinde yaptığı gösteride kalmıştı. Boğamızın o güçlü vücudunu görünce geçen gece sergilediği gösterinin ne kadar da zor iş olduğunu hatırladım birden. Gördüklerimi babamla paylaşmamıştım çünkü gördüklerimin hayal değil gerçekten gerçek olduğuna inanmak istiyordum.</p>
			<p>Hong Taiyue iki eli belinde astlarına talimatlar yağdırıyordu; sözü hep Kimen ve Matsu adalarından Kore Savaşı’na, toprak<a id="GBS.0194.03"/> reformundan sınıf mücadelesine bağlıyordu, daha sonra bu bahar yapılacak tarımsal üretimin emperyalizme, kapitalizme ve kapitalizmin yolunda ilerleyen bağımsız çiftçilere karşı verilen ilk savaş olduğunu söyledi. Konuşmasına bir ineğin kalça kemiğini çalıp oynarken geçirdiği yılların o güçlü deneyimini katıyordu, konuşması hatalarla dolu olmasına rağmen sesindeki güç ve konuşmasındaki devamlılık<a id="GBS.0194.04"/> pulluklara dayanmış onu dinleyen köylüleri oldukları yere mıhlamıştı. Öküzler de oldukları yere mıhlanmıştı. Bizim boğanın anasını gördüm sonra –o Moğol ineğini– o uzun, kalın ve kıvrık kuyruğunu görür görmez tanıdım. Bakışları arada bizim olduğumuz yöne doğru kayıyordu, oğluna baktığından emindim. Ey, söz buraya gelmişken, senin adına utandığımı da söylemeliyim! Geçen bahar seni nehrin kenarında<a id="GBS.0194.05"/> otlatmaya götürdüğümde Jinlong’la benim dövüşmemi fırsat bilip o Moğol ineğinin üzerine çıkmaya çalışmıştın. Buna ensest derler ve bu büyük bir suçtur. Bir boğa olarak bunda bir sorun yok ama sen öyle sıradan bir boğa değilsin, önceki yaşamlarından birinde insandın. Tabii, belki de o Moğol ineği de önceki yaşamında bir insan olabilir, belki de senin sevgilindi ama seni o doğurdu be, bu reenkarnasyon<a id="GBS.0195.01"/> gizemi de gittikçe aklımı karıştırıyor ya neyse!</p>
			<p>“Bu düşünceleri bir an önce aklından çıkart!” diye bağırdı Koca Kafa sabırsız bir öfkeyle.</p>
			<p>İyi, unuttum bile. Şimdi Jinlong ağabeyimin bir dizi üstünde yere çökmüş, diğer dizinin üstüne koyduğu not defterine deli gibi bir şeyler karaladığı sahneyi hatırladım. Hong Taiyue şöyle bir emir vermişti hemen: “Tarlayı sürmeye başlayın!” Bunu duyan<a id="GBS.0195.02"/> çiftçiler omuzlarındaki kamçılarını şaklatıp aynı anda hep bir ağızdan şöyle bağırdı: “<em>Ha lei lei lei!</em>” Öküzler, bu uzun komutu hemen anladılar. Üretim Tugayı’nın demir pullukların önüne doğru ilerlemesiyle tarlanın iki yanından çamur dalgaları yükseldi. Kaygıyla babama bakıp, “Baba, biz de başlayalım,” diye fısıldadım. Babam hafiften gülümseyip boğaya şöyle dedi:</p>
			<p>“Karam, haydi işbaşına!”</p><div style="display:none;"><a id="GBS.0195.03"/></div>
			<p>Babamın bir kamçısı bile yoktu, sadece hafiften seslenmesiyle boğamız birden öne doğru atıldı. Pulluğun bıçakları toprağa saplanıp onu geri çekti.</p>
			<p>“Acele etme, yavaş yavaş!” dedi babam.</p>
			<p>Bizim boğa çok istekliydi ama, büyük adımlar atıyordu, vücudundaki her bir kas iyice şişti, pulluk titremeye başladı, tarladan kalkan topak topak çamur kütleleri bir an güneşin altında parlayıp pulluğun<a id="GBS.0195.04"/> iki yanına birikiyordu hemen. Babam pulluk sıkışmasın diye arada sallıyordu. Babam, çiftçi doğmuştu ve ne yaptığını biliyordu, şaşırtıcı olan bizim ilk kez tarla süren boğamızın gözünü karartıp var gücüyle işe asılmasıydı, hareketlerinin biraz tuhaf olmasına ve zaman zaman düzensiz nefes almasına rağmen toprağı sürerken dümdüz bir çizgide ilerliyordu, babamın onu yönlendirmesine gerek kalmamıştı<a id="GBS.0195.05"/> yani. Bizim pulluğu sadece bir boğa, Üretim Tugayı’ndakileriyse iki öküz çekmesine rağmen bizim pulluk göz açıp kapamadan onların en baştaki pulluğunun önüne geçmişti bile. Çok gururlanmıştım, içimdeki heyecanı bastıramıyordum. Trans halinde bir öne bir arkaya koştururken bizim boğayla pulluğun aslında yelkenli bir gemi olduğunu ve yana fırlayan çamurların da dalga olduğunu düşledim. Üretim Tugayı’nın<a id="GBS.0196.01"/> pulluğu işleten adamlarının hepsinin bizim tarafa baktığını gördüm, Hong Taiyue ve ağabeyim doğruca yanımıza geldiler. Yana çekilip düşmanca bakışlarla bizi izlediler. Pulluğumuz tarlamızın sınırına kadar gidip geri döndüğünde Hong Taiyue boğamızın önüne geçip şöyle bağırdı:</p>
			<p>“Lan Lian, dur orada!”</p>
			<p>Boğamız kömür gibi yanan bakışlar ve büyük adımlarla ona doğru yürümeye başlayınca Hong Taiyue<a id="GBS.0196.02"/> onun tabiatını çok iyi bildiğinden tarlada açılmış hendeklerden birinin içine attı kendini korkuyla. Bizim pulluğun arkasından başka bir yerde duramayacağından oraya geçip şöyle dedi babama:</p>
			<p>“Lan Lian, seni uyarıyorum bak, tarlanın sınırına gelince pulluğunla kamuya ait bölüme girme sakın!”</p>
			<p>Babam ne mütevazı ne de böbürlenen bir tavırla karşılık verdi:</p>
			<p>“Sizin öküzleriniz benim tarlama<a id="GBS.0196.03"/> girmedikçe benim boğam da sizinkine girmez!”</p>
			<p>Hong Taiyue’nin kasıtlı olarak bizi güç duruma sokmak istediğini biliyordum, bizim o üç nokta iki dönümlük arazimiz Üretim Tugayı’nın arazisinin içine sıkışmış kalmış bir toprak parçasıydı sonuçta, yüz metre uzunluğunda ve yirmi bir metre genişliğindeydi; pulluk, tarlanın sınırına gelip geri döndüğünde kamu arazisine girmemesi kaçınılmazdı, aynı<a id="GBS.0196.04"/> durum onlar içinde geçerliydi. Babamın bu yüzden bu konuda hiç korkusu yoktu. Ama Hong Taiyue şöyle dedi:</p>
			<p>“Gerekirse birkaç karış toprağı sürmez, yine de sizin o üç nokta iki dönümlük arazinize ayak basmayız!”</p>
			<p>Üretim Tugayı’nın arazisi büyüktü tabii, Hong Taiyue için atıp tutmak kolaydı bu yüzden. Peki ya biz ne olacaktık? Bizim zaten iki karışlık bir toprağımız vardı ve bir milimini bile<a id="GBS.0196.05"/> gözden çıkaramazdık.</p>
			<p>“Arazimin bir milimini bile kaybetmeyi göze alamam,” dedi babam göğsünde bambudan bir zırh varmışçasına bir kendine güvenle, “ama yine de kamu arazisinde boğamızın bir toynak izini bile görmeyeceksiniz!”</p>
			<p>“Kendi ağzınla söyledin bak!” dedi Hong Taiyue.</p>
			<p>“Evet, ağzımdan çıkanı kulağım duyuyor,” dedi babam.</p>
			<p>“Jinlong bir gözün onların üzerinde olsun,” dedi Hong<a id="GBS.0197.01"/> Taiyue, “eğer boğaları kamu arazisine bir adım dahi atarsa...” burada durdu bir an, sonra devam etti konuşmasına: “Lan Lian, boğan ya kamu arazisine adım atarsa o zaman ne olacak?”</p>
			<p>“O zaman bacağını kesersin!” dedi babam meydan okuyan kararlı bir sesle.</p>
			<p>Babamın bu sözü beni çok şaşırtmıştı, bizim araziyle kamu arazisi arasında belirgin bir sınır bile yoktu, her elli metrede bir bir taş<a id="GBS.0197.02"/> parçası vardı o kadar, bir insanın bile yürürken zar zor durabileceği ince bir çizgide, pulluk çeken bir boğanın durması ne kadar zordur artık siz söyleyin.</p>
			<p>Babam tarlayı sürerken bizim yarma dediğimiz bir yöntem –tarlayı sürmeye ortasından başlıyordu– uyguladığından ötürü kamunun tarlasına girme riskimiz kısa bir süre için en düşük düzeydeydi, Hong Taiyue, ağabeyime dönüp şöyle dedi:</p>
			<p><a id="GBS.0197.03"/>“Jinlong köye dönüp önce bülten panosunu hazırla, öğleden sonra tekrar gelip onları izlemeye devam et!”</p>
			<p>Öğle yemeği için eve döndüğümüzde Ximen Konağı’nın avlu duvarında asılı olan o bülten panosunun önünü bir sürü insan sarmıştı bile. Bu bülten panosu iki metre genişliğinde, üç metre uzunluğunda kara bir tahtaydı, köyde yapılan propagandalar buradan halka sunulurdu. Benim yetenekli ağabeyim<a id="GBS.0197.04"/> sadece birkaç saat içinde bu panoyu göz kamaştırıcı karalamalarla doldurmuştu. Kırmızı, sarı ve yeşil tebeşirle panonun köşelerine traktörler, ayçiçekleri, yemyeşil bitkiler ve çelik sabanlara yaslanmış yüzü gülen komün üyeleriyle pulluk çeken öküzler resmetmişti, öküzlerin de yüzü gülüyordu. Panonun sağ alt köşesine de mavi ve beyaz tebeşir kullanarak sıska bir boğayla, biri büyük, diğeri küçük<a id="GBS.0197.05"/> iki sıska insan resmi çizmişti. Beni, babamı ve boğamızı resmettiğini biliyordum. Tam ortada büyük Çince karakterlerle şöyle bir başlık atılmıştı: İNSANLAR MUTLU, SIĞIRLAR BÖĞÜRÜYOR, BAHAR EKİMİ. Başlıktaki yazı karakteri ta Song Hanedanı döneminde kullanılan klasik Çince karakterlerden oluşuyordu. Ana yazı standart elyazısıyla yazılmıştı. Yazının sonunda şöyle diyordu: Halk komünü ve devlet çiftliğiyle<a id="GBS.0198.01"/> tüm hızıyla bahar ekimi yarışına giren ve tam bir tezatlık içinde hareket eden köyün inatçı bağımsız çiftçisi Lan Lian ve ailesi şöyle bir durumdadır: Tek bir boğayla pulluk çekip ahşap pulluk kullanmaktalar, boğa başını yere eğmiş, çiftçiyse çok hüzünlü durmaktadır, yapayalnızlar, çiftçi tüyleri yolunmuş bir horoza benziyor, boğaysa yuvasını kaybetmiş bir köpeğe, sefil ve kaygılı bir şekilde<a id="GBS.0198.02"/> bir çıkmaza doğru ilerliyorlar.</p>
			<p>“Baba,” dedim, “baksana bizi nasıl tarif etmiş!”</p>
			<p>Babam omzunda pulluğu, peşinde boğayla ilerlerken yüzünde buz gibi soğuk ve parlak bir gülümseme belirdi.</p>
			<p>“Bırak istediğini söylesin,” dedi babam, “bu çocuk gerçekten çok yetenekli, neyi çizse aslına benzetiyor.”</p>
			<p>İnsanlar bakışlarını hiç vakit kaybetmeden üzerimize çevirdi. Hemen ardından o bildik<a id="GBS.0198.03"/> kahkahalar patladı. Gerçekler, sözcüklerden daha yüksek sesle konuşur, dağ gibi heybetli bir boğamız vardı, mavi yüzlerimiz parıldıyordu, moralimiz yüksekti ve mutluyduk, işler tıkırında gidiyordu, kendimizle gurur duyuyorduk.</p>
			<p>Jinlong ayakta dikilmiş başyapıtını ve başyapıtına bakan insanları dikkatle izliyordu uzaktan. Huang’ların kızı Huzhu kapının kasasına yaslanmış, saç örgüsünün ucunu<a id="GBS.0198.04"/> dişleyerek Jinlong’a bakıyordu, bakışlarındaki o saplantılı ve büyülenmiş ifade ağabeyime abayı iyice yaktığını gösteriyordu. Yarı ablam sayılan Baofeng sırtında üzerine kızıl bir haç işareti boyanmış olan deri bir ilaç çantasıyla sokağın batısından bize doğru geliyordu, yeni öğrendiği ebelik ve iğne vurma becerileriyle köyün sağlık görevlisi olmuştu artık. Huang’ların diğer kızı Hezuo sokağın doğusundan<a id="GBS.0198.05"/> yalpalayarak üzerimize doğru geliyordu bisikletiyle, görünüşe göre bisiklet sürmesini daha yeni yeni öğreniyordu, direksiyona hâkim değildi daha, alçak bir duvara yaslanmış olan Jinlong’u görünce, “Yo, hayır, dikkat!” diye bağırdı, bisiklet direkt Jinlong’un üzerine doğru geliyordu. Jinlong hızla yana çekildi, aynı anda bir eliyle tekerleği, diğeriyle de direksiyonu tutup bisikleti durdurunca,<a id="GBS.0199.01"/> Huang Hezuo neredeyse onun kucağına düşüyordu.</p>
			<p>Huang Huzhu başını sert bir şekilde yana çevirince saç örgülerinin havalandığını gördüm, yüzü kıpkırmızı olmuştu, kıçını sallayarak eve koşturdu. İçim ekşidi birden, Huang Huzhu’ya karşı sempati duymaya başlamıştım, Huang Hezuo’dansa nefret ediyordum. Huang Hezuo saçını bir erkek çocuğu gibi kısa kestirip ortadan ikiye ayırmıştı. Bu saç kesimi<a id="GBS.0199.02"/> komün ortaokulu öğrencileri arasında moda olmuştu, kızların saçlarını kesen Ma Liangcai adında erkek bir öğretmendi, çok iyi pinpon oynar, çok iyi mızıka çalar, yıkanmaktan beyaza dönmüş mavi bir askerî üniforma giyerdi; gür saçları, koyu siyah gözleri ve yüzünde akneleri vardı ve her zaman el sabunu kokardı. Baofeng ablama abayı yakmıştı o da, sık sık omzunda havalı bir tüfekle bizim köye kuş vurmaya<a id="GBS.0199.03"/> gelir ve tüfeğini kaldırmasıyla kuşların yere düşmesi bir olurdu. Bizim köyün serçeleri onun gölgesini görür görmez kendilerini göğe zor atardı. Köyün sağlık ocağı Ximen Konağı’nın ana binasının doğusundaki odalardan birindeydi, bu da şu demek oluyordu, bu el sabunu kokan herif ne zaman sağlık ocağına gelse bizim ailenin görüş açısına giriyordu, hadi bizden kurtuldu diyelim, bu kez de Huang’ların<a id="GBS.0199.04"/> dikkatli bakışlarından kaçamazdı. Bu herif ablama yanaşma fırsatını hiç kaçırmazdı ama. Ablam kaşlarını çatarak ve ondan iğrendiğini göstermemeye çalışarak gönülsüzce muhabbet ederdi onunla. Ablamın Anıran Eşek’i sevdiğini biliyordum ama Anıran Eşek, Dört Büyük Temizlik Hareketi Birliği’yle uzaklara gitmişti, tıpkı bir gelinciğin sık bir ormana girip ardında hiçbir iz bırakmadan ortadan kaybolması<a id="GBS.0199.05"/> gibi. Annem bu evliliğin başarılı olabilmesinin hiçbir şansı olmadığını çok iyi biliyordu, hayal kırıklığıyla içini çekip ablamı samimi bir şekilde şöyle ikna etmeye çalışırdı:</p>
			<p>“Ah Baofeng, içinden geçenleri anan avucunun içi gibi biliyor ama böyle bir şey nasıl mümkün olabilir ki? Eyalet başkentinde doğmuş, üniversite mezunu, yakışıklı ve geleceği parlak bir delikanlı nasıl olur da sana bakar?<a id="GBS.0200.01"/> Ananın sözünü dinleyip çıkar bu fikri aklından, gönlünü biraz alçaktan uçur, Ma öğretmen komünde öğretmenlik yapıyor, ekmeğini devlet veriyor, çirkin de sayılmaz, okumuş eğitimli biri, mızıka da çalıyor, hem de attığını vuran keskin bir nişancı, yüz kişi arasından böylesi zor bulunur, gözü de sende olduğuna göre hâlâ niye tereddüt ediyorsun? Teklifini hemen kabul etmelisin, Huang’ların kızlarının<a id="GBS.0200.02"/> kanca gibi bakışlarına baksana, et kapının ağzına kadar gelmiş, eğer sen yemezsen bir başkası kapıp yiyiverir sonra...”</p>
			<p>Annemin söyledikleri çok mantıklıydı, bana göre Ma Liangcai’yle ablam tencere yuvarlanmış kapağını bulmuş bir çiftti. Anıran Eşek gibi şarkı söyleyemese de mızıkasıyla yüzlerce kuşun taklidini yapabiliyordu, havalı tüfeğiyle köydeki kuşların neredeyse hepsini vurabilirdi,<a id="GBS.0200.03"/> Anıran Eşek’in böyle özellikleri yoktu. Ama yarı ablamın inatçı bir mizacı vardı işte, muhtemelen babasından miras aldığı bir şeydi bu, annem isterse dudakları çatlayana kadar konuşsun vereceği cevap hep aynı olurdu:</p>
			<p>“Ana, kiminle evleneceğime ben karar veririm!”</p>
			<p>Öğleden sonra yine tarla sürmeye gittik, Jinlong omzunda demir bir çapayla adım adım bizi izliyordu. Çapanın ağzı çok keskindi<a id="GBS.0200.04"/> ve soğuk soğuk parlıyordu, o çapayla boğanın bacağını vurduğu gibi koparırdı. Ailesi ve arkadaşlarından bir anda böylesine vazgeçmesi beni tiksindiriyordu, fırsatını buldukça bunu onun yüzüne de vururdum. Ona Hong Taiyue’nin köpeği derdim, nankör bir hayvandı işte. Çoğu zaman duymazdan gelirdi dediklerimi ama ne aman yolunu kessem çapasıyla yerden kaldırdığı toprağı yüzüme fırlatırdı. Ben de ona<a id="GBS.0200.05"/> karşılık vermek istiyordum ama babam her seferinde sert bir tavırla azarlıyordu beni. Babamın başının arkasında bir gözü vardı sanki her hareketimi gören. Tam yerden bir avuç toprak alıp ona fırlatacakken babam şöyle kükreyiverdi:</p>
			<p>“Jiefang ne yaptığını sanıyorsun?”</p>
			<p>“Bu hayvana dersini veriyorum!” derdim öfkeyle.</p>
			<p>“Kapa çeneni!” diye söverdi babam bana, “Yoksa kıçını dövmekten morartırım.<a id="GBS.0201.01"/> O senin ağabeyin, şimdi resmî bir görevi yerine getiriyor, ona engel olma.”</p>
			<p>Üretim Tugayı’nın sığırları tarlayı iki kere sürdükten sonra yorgunluktan nefes nefese kalmıştı, içlerinde en nefes nefese kalansa o Moğol ineğiydi. Ondan çok uzak olmamıza rağmen onun ta içinden gelen o kafası karışık bir tavuğun bir horozu taklit etmeye çalışan sesini duyabiliyorduk, birden birkaç yıl önce sığır<a id="GBS.0201.02"/> taciri çocuğun bana verdiği sırrı hatırladım, bu Moğol ineğinin “kızışmış bir kaplumbağa” olduğunu söylemişti, ağır işte çalışamayan, hele yazın hiçbir işe yaramayan bir inekmiş, onun doğru söylediğini şimdi anlamıştım. Moğol ineği sadece nefes nefese kalmamış bir de ağzından köpükler çıkarıyordu, bu haliyle çok ürkütücü görünüyordu. Sonra yere yığılıp kaldı, ölü bir inek gibi gözlerinin akı dönmüştü.<a id="GBS.0201.03"/> Üretim Tugayı sığırların çalışmasını durdurdu hemen, çiftçiler ineğin yanına koşturup durumunu değerlendirdiler. “Kızışmış bir kaplumbağa” lafı yaşlı bir çiftçinin ağzından çıktı, kimisi baytar çağıralım, dedi, kimisi de soğuk soğuk sırıtıp bu ineği hiçbir baytarın tedavi edemeyeceğini söyledi.</p>
			<p>Babam bizim arazinin sınırına gelince boğayı durdurup ağabeyime şöyle dedi:</p>
			<p>“Jinlong peşimi<a id="GBS.0201.04"/> bırak artık, kamu arazisine bir tane bile toynak izi bırakmayacağımı söyledim size, kendini boş yere yorarak ne yapmaya çalışıyorsun?”</p>
			<p>Jinlong sadece burnundan bir homurtu çıkarmakla yetindi, babama cevap bile vermedi.</p>
			<p>“Benim boğam kamu arazisine adım bile atmayacak,” dedi babam, “anlaşmaya göre komünün sığırları ve adamları da benim arazime ayak basmayacaktı ama sen durmadan benim arazimde<a id="GBS.0201.05"/> gezip duruyorsun, şu anda da tam olarak benim arazimde dikiliyorsun!”</p>
			<p>Jinlong bir an ne yapacağını şaşırdı, sonra korkmuş bir kanguru gibi sıçrayıp bizim araziden ta nehir setinin bitişiğindeki yola kadar uzaklaştı.</p>
			<p>“Senin şu iki toynağını da kesmeli!” diye bağırdım acımasızca.</p>
			<p>Jinlong’un yüzü kıpkırmızı oldu, utançtan ne diyeceğini bilemedi.</p>
			<p>“Jinlong,” dedi babam, “ne de olsa<a id="GBS.0202.01"/> baba oğul sayılırız, birbirimize biraz destek olsak ya? Sen ilerleme yoluna baş koymuşsun, sana engel olmak istemem, bırak engel olmayı seni destekliyorum da. Senin biyolojik baban bir toprak ağası olmasına rağmen bana çok hayrı dokunmuş bir adamdı, onu eleştirip ona saldırmak, zamanın gerektirdiği bir zorunluluktu, başkaları görsün diye öyle yaptık ama ona karşı hep minnettar olacağım. Sana gelince,<a id="GBS.0202.02"/> seni hep kendi oğlum gibi gördüm ve öyle de davrandım sana, kendi yolunda ilerlemek istiyorsan öyle olsun, sana engel olmayacağım. Tek isteğim kalbinde her zaman insanı ısıtan sıcak bir noktaya yer bırakman, kalbinin buz gibi bir demir parçasına dönüşmesine izin verme sakın!”</p>
			<p>“Evet, tarlanıza ayak bastım,” dedi Jinlong duygusuz bir tavırla, “bu yüzden bacağımı kesebilirsiniz!” Sonra elindeki<a id="GBS.0202.03"/> çapayı yere fırlattı, çapa babamla benim aramda yere saplanmış bir halde dimdik duruyordu, ardından konuşmasına şöyle devam etti, “Eğer bunu yapmak istemiyorsanız bu sizin sorununuz ama sizin boğanız ya da içinizden biri kamu arazisine isteyerek ya da istemeyerek ayak basacak olursa o zaman bu kadar kibar olmayacağım!”</p>
			<p>Onun yüzüne ve dışarıya yeşil bir ateş püsküren gözlerine bakınca iliklerime<a id="GBS.0202.04"/> kadar ürpedim, tüylerim diken diken olmuştu. Şu benim yarı ağabeyim gerçekten de eşi benzeri olmayan bir karakterdi, dediğini yapacağından emindim, sınırı geçenin bizim ayaklarımızdan ya da boğanın toynaklarından biri olmasının hiç önemi yoktu, çapasını gözünü kırpmadan kaldırıp kesiverirdi ânında. Böylesine birinin barış zamanında doğması büyük şanssızlıktı, onlarca yıl önce doğmuş olsaydı<a id="GBS.0202.05"/> eğer, hangi birliğe katılacak olursa olsun bir kahramana dönüşebilirdi, eğer bir haydut olsaydı, katillerin kralı olurdu ama barış zamanıydı şimdi, onun o kurt vicdanı, o gözüpek cesareti, azmi ve aşırı dürüstlüğü bir işe yaramayan şeylerdi artık.</p>
			<p>Babam bu duyduğuna çok şaşırmışa benziyordu, ona bir bakış atıp gözlerini telaşla kaçırdı hemen. Yere saplanmış olan çapaya bakıp şöyle dedi:</p>
			<p><a id="GBS.0203.01"/>“Jinlong çok konuştum, hepsi de saçma sapan şeylerdi, unut gitsin hepsini. Senin içini ferah tutman ve benim göğsümün içindeki şu hırsım adına tarlamı sınırına kadar süreceğim, izle de gör, eğer o çapayı kullanmak istersen bir an önce yap ki senin vaktini de almayayım!”</p>
			<p>Babam, boğanın yanına gidip kulaklarını okşadı, hafifçe alnına vurup şöyle fısıldadı:</p>
			<p>“Ya boğacığım! Tekrar etmeme gerek<a id="GBS.0203.02"/> yok, taşla belirlenmiş sınıra dikkat edip dümdüz ilerle, sınırı bir milim bile geçmek yok ha!”</p>
			<p>Babam pulluğun ayarını yaptı, sınırı gözünün ucuyla ölçtü, alçak bir sesle emri verince boğa ileri doğru yürümeye başladı. Ağabeyim çapayı eline aldı, gözlerini pörtletip boğanın toynaklarını izlemeye koyuldu. Boğa, hemen arkasında olan tehlikeyi umursamaz görünüyor, normal temposunda yürüyordu,<a id="GBS.0203.03"/> vücudu çok esnekti, sırtı öyle düzdü ki üzerine ağzına kadar su dolu olan bir kâse koysanız bir damlası bile yere dökülmezdi. Babam pulluğu destekleyerek onun arkasında daha yeni açılmış olan oluğun içinde düz bir çizgide ilerliyordu. İşin bütün yükü boğanın üzerindeydi, gözlerinin başının iki yanında olmasına rağmen nasıl da böylesine düz bir çizgide ilerleyebildiğini aklım almıyordu bir türlü. Yeni<a id="GBS.0203.04"/> açılmış olan oluğun bizim araziyle kamu arazisini nasıl ayırdığını izliyordum, sınırı belirleyen taşlar iki arazinin arasında öylece dikiliyordu işte. Boğa, sınır taşlarına gelmeden yavaşlayıp babama pulluğu kaldırması için fırsat tanıyordu. Boğanın toynak izleri bir uçtan bir uca bizim tarlanın sınırları içinde kaldı, sınırı geçen tek bir toynak izi bile olmadı, bu da Jinlong’a yapacak bir şey<a id="GBS.0203.05"/> bırakmamıştı. Babam uzun uzun nefes verdikten sonra Jinlong’a dönüp şöyle dedi:</p>
			<p>“Şimdi, gönül rahatlığıyla eve dönebilirsin, değil mi?”</p>
			<p>Jinlong gitti. Yanımızdan ayrılmadan önce boğanın o mükemmel ve parlak toynaklarına isteksizce son bir bakış attı, eline boğanın toynağını kesecek bir fırsat geçmediği için hayal kırıklığına uğradığını biliyordum. Omzuna attığı çapanın o keskin ucunun<a id="GBS.0204.01"/> yürürken gümüş gibi parlamasını hayatım boyunca unutamadım.</p>
			 
			</article>
  <div style="display:none;"><a id="GBS.0204.02"/></div></body>
</html>