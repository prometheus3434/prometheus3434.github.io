<?xml version="1.0" encoding="UTF-8" standalone="no"?><html xmlns="http://www.w3.org/1999/xhtml">
	<head>
		<title>Yaşam ve Ölüm Yorgunu</title>
		<link href="main.css" rel="stylesheet" type="text/css"/>
<meta name="Adept.resource" value="urn:uuid:ed47d798-c7b1-bfdc-2bb5-537360c88701"/>
	</head>
	<body xmlns:epub="http://www.idpf.org/2007/ops" epub:type="chapter" id="chapter4-5"><div style="display:none;"><a id="GBS.0611.01"/></div>
<article class="chapter">
			<h1 class="chapter_num">41</h1>
			<h1 class="chapter_title">Lan Jiefang’ın karısını seviyormuş gibi yapması</h1>
			<h1 class="chapter_title">Dört Numaralı Köpek’in okula giden çocuğa korumalık yapması</h1>
			<p>Gerçeği söylemem gerekirse o akşam eve döndüğünde üzerinde sadece insanları değil, aynı zamanda köpekleri de mutlu eden yeni bir koku vardı. Bu, normalde bir kadınla el sıkıştığında, aynı masada yemek yediğinde ya da dans ederken beline sarıldığında üzerine sinen o kokulardan<a id="GBS.0611.02"/> çok farklı bir kokuydu. Hatta karınla seks yaptıktan sonra bile böyle kokmuyordun. Hiçbir koku kaçamaz benim burnumdan, dedi Koca Kafalı Lan Qiansui gözleri ışıl ışıl ışıldayarak.</p>
			
			<p class="margin">Yüzündeki ifade ve bakışları o anda şunun farkına varmamı sağladı: Benimle konuşan Pang Fenghuang’ın doğurduğu ve benimle olan karman çorman ilişkisine bir türlü isim koyamadığım o olağanüstü çocuk değildi, yıllar<a id="GBS.0611.03"/> önce ölmüş olan köpeğim konuşuyordu sanki benimle.</p>
			
			<p class="margin">Hiçbir koku kaçamaz benim burnumdan, dedi kendinden gurur duyduğu her halinden belli olan bir tavırla, 1989 yazında Eşek Hanı kasabasına o kontrol çalışması dediğiniz işi yapmaya gitmiştin, yanında da o aranızdan su sızmayan dostların vardı; kasabanın Parti Sekreteri Jin Douhuan, Belediye Başkanı Lu Taiyu ve Tedarik ve Pazarlama Kooperatifi’nin<a id="GBS.0611.04"/> Müdürü Ke Lidun, hep birlikte bir güzel yiyip içmiş ve poker oynamıştınız hani. İlçe kadrolarının yarıdan çoğu her hafta sonu sizin gibi bir güzel yiyip içmek ve poker oynamak için şehirden kaçıp böyle kasabalara ya da köylere gidiyordu. Jin, Lu ve Ke’ nin kokularını sinmişti eline, daha önce bizim eve geldiklerinden dolayı kokularını çok iyi biliyordum onların, beynimin içindeki koku deposunda<a id="GBS.0611.05"/> hepsinin kaydı vardı. Kokuyu alır almaz o kokunun sahibinin dış görünüşünü ve sesini çıkarabiliyordum, karını ve oğlunu kandırabilirdin ama benim burnumu kandıramazdın. Öğle yemeğinde Yunliang Nehri’nde yakalanmış yumuşak kabuklu su kaplumbağası, kasabanın meşhur yemeği olan ağır ateşte pişirilmiş sarı tüylü tavuklardan, ağustosböceği larvası ve ipekböceği kozasıyla ve şimdi beni burada tek<a id="GBS.0612.01"/> tek sayamayacağım kadar tembelleştiren bir sürü şey yemiştiniz. Bunların hiçbir önemi yok aslında, asıl önemli olan kasıklarından aldığım o leş gibi kokan soğuk meni kokusu ve prezervatifin o plastik kokusuydu. Yiyip içip bir güzel semirdikten sonra “topu ateşlemek” için bir de kadın bulduğun anlamına geliyordu bu. Eşek Hanı kasabası nehrin kenarına kurulmuş, sakinlerinin refah içinde yaşadığı,<a id="GBS.0612.02"/> manzarası çok güzel bir kasabaydı, kıyı boyunca onlarca meyhane ve berber salonu vardı, dünyanın en eski mesleğini yarı açık bir halde icra eden bir sürü kadın çalışıyordu bu işletmelerde, bunu daha fazla açmama gerek yok herhalde, anladınız kabul ediyorum. Bir köpek olarak “pornografiyi yok etmek” gibi bir sorumluluğum olmadığından senin bu romantik ilişkini ortaya dökmekteki tek amacım hikâyenin<a id="GBS.0612.03"/> akışına hizmet etmek; bir kadınla cinsel ilişkiye girmiştin ve kadının kokusu senin normal kokunun üzerine sinmişti işte, güzelce yıkanıp parfüm de sıkmıştın kadının kokusunu gidermek ya da örtbas etmek için ama bu seferki diğerlerinden çok farklıydı, üzerine ne kendi meninin kokusu ne de kadının vücudundan herhangi bir sıvının kokusu sinmişti, senin kendi kokun son derece taze bir kokuyla karışmış<a id="GBS.0612.04"/> ve senin kendi doğal kokunu değiştirmişti. Sonunda seninle bu kadın arasında çok derin bir aşk doğmuş olduğunu anladım ve bu aşk ikinizin kanına ve iliklerinize kadar nüfuz etmişti işte, bundan sonra hiçbir güç ayıramazdı sizi.</p>
			<p>O akşam yaptığın gösteri çok beyhude bir çabaydı aslında. Akşam yemeğini yedikten sonra mutfağa gidip bulaşık yıkadın ve oğluna o gün okulda neler öğrendiğini sordun.<a id="GBS.0612.05"/> Genelde hiç yapmadığın bu iki sıra dışı davranış, karını o kadar çok etkiledi ki bir fincan çay demledi sana. O gece seks de yaptınız. İstatistiklerine göre yirminci birleşmenizdi bu ve sonuncu olacaktı. Havaya sinen o güçlü kokudan bu seferkinin hiç de fena olmadığını, hatta tatmin edici olduğunu bile söyleyebilirdim ama yine de beyhude bir girişimdi işte. Ahlaki sorumluluğunun üzerine yüklediği<a id="GBS.0613.01"/> suçluluk duygusu karına duyduğun o fiziksel tiksintiyi bastırdı bu mekanik eylem süresince, üstelik o kadının kokusu bir tohum gibi vücuduna enjekte edilmişti artık, tomurcuk aşamasındaydı henüz ama bir kez çiçek açtı mı dünyadaki hiçbir güç karının yanına döndüremezdi artık seni. Doğal kokunun değişiminden çoktan yeniden doğmuş olduğunu anladım ama senin yeniden doğmuş olman demek aynı zamanda<a id="GBS.0613.02"/> bu ailenin ölümü anlamına da geliyordu. Koku sorunsalı bir köpek için hayat memat meselesidir. Dünyayı koku yoluyla algılar ve anlamlandırırız biz, şeylerin doğasına koku yoluyla karar verip eylemlerimizi öyle düzenleriz, içgüdüsel bir şeydir bu, özel eğitim gerektirmez. İnsanlar eğiterek daha hassas yapamaz bir köpeğin burnunu, bizim burnumuzla algıladığımız şeyler az da olsa siz, burnu hiç de hassas<a id="GBS.0613.03"/> olmayan insanların gözleriyle algıladıklarına benzer biraz, mesela biz bir ayakkabı yığını içinde kokusundan tanırız suçlunun ayakkabısını, oysa siz insanların, o ayakkabıyı bulması için daha önce görmüş olması da gerekir. Gevezelik ettiğim için suçlama beni sakın, bunları sana söylemek istediğim için söylüyorum, bir köpeğin önünde ne bir gizin ne de bir sırrın olabilir, her şey en ince ayrıntısına<a id="GBS.0613.04"/> kadar çırılçıplak ortada.</p>
			<p>O gün kapıdan içeri girmenle birlikte Pang Chunmiao’nun kokusunu çıkardım hemen, sadece bir saniye sürdü görüntüsünü zihnimde canlandırmam. O gün üzerine giydiği elbise ve ofisinde yaşadıklarınız da yavaş yavaş belirmeye başladı gözümün önünde. Benim bildiklerim senin bildiklerini fersah fersah aşıyordu. Onun aybaşı olduğunu da biliyordum ben, sen bunun farkına bile<a id="GBS.0613.05"/> varmamıştın.</p>
			<p>Sizin eve geldiğim günden Pang Chunmiao’yu öptüğün güne kadar neredeyse yedi sene geçti, pofuduk bir enikten güçlü, yetişkin bir köpeğe dönüştüm bu arada. Oğlun da çocukluktan dördüncü sınıf öğrencisine evrildi. Bu arada yaşananlar koca bir romanı doldurabilir ya da bir fırça darbesiyle bile anlatılabilir. Bu küçük ilçenin her duvarının köşesine ve her bir elektrik direğine şırladım<a id="GBS.0614.01"/> desem abartmış olmam herhalde. Şırladığım yerlere başka köpekler de şırladı tabii. Bu ilçenin nüfusu kırk yedi bin altı yüz kişi, gelip geçenlerse günde yaklaşık iki bin kişi kadar. Altı yüz kadar da köpek ikamet ediyor. Burası hem sizin hem de bizim ilçemiz yani. Sizin caddeleriniz, sokaklarınız, topluluklarınız, örgütleriniz ve liderleriniz var. Bizde de hemen hemen aynı her şey. İlçedeki<a id="GBS.0614.02"/> altı yüz kadar köpeğin sadece dört yüzü yerli, soyları karışmış, çoğu akraba, ne iyi görebiliyorlar ne de vizyonları geniş, ürkek, bencil ve anlaşması zor köpekler. Yüz yirmiden fazla Alman çoban köpeği var aralarında ama çoğu safkan değil. Geriye kalanlarsa yirmiden fazla Pekin Pug’u, kuyruğu kesik dört Alman Rottweiler’ı, iki Macar Vizsla’sı, iki Norveç kızak köpeği, iki Hollanda Dalmaçyalı’sı,<a id="GBS.0614.03"/> iki Guangdong Shar-pei’yi, bir İngiliz Golden Retriever’ı, bir Avustralya çoban köpeği, bir Tibet mastifi ve köpek demeye bin şahit isteyen birkaç Rus tazısıyla birkaç Japon Chihuahua’sıydı. Bunların dışındaysa nereden geldiğini bilmediğim sarı renkli bir rehber köpek vardı, o ve sahibi kör kadın Mao Feiying birbirinden ayrılmayan bir ikiliydi, kadın meydanda <em>erhu</em><a class="si-noteref" epub:type="noteref" href="#f85" id="ref_f85">85</a> çalıp durur, o da sessizce<a id="GBS.0614.04"/> kadının ayaklarının dibine çömelir, yoldan geçen köpeklere selam bile vermezdi. Bir de “kısa bacaklı İngiliz beyefendisi” denilen Base ırkından bir eleman vardı, Kayısı Çiçeği Mahallesi’ndeki apartmanlardan birinin birinci katında kuaför dükkânı olan bir kadının yeni aldığı bir köpekti bu. Kısa, kalın bacakları ve yayvan gövdesiyle bir bankı andırıyordu bu hayvan. Bu haliyle zaten yeterince çirkin<a id="GBS.0614.05"/> değilmiş gibi bir de pideyi andıran iki koca kulağı vardı yerleri süpüren. Kan çanağına dönmüş gözleriyle göz hastalığına yakalanmış gibi görünüyordu. Yerli köpekler çobansız kalmış bir koyun sürüsü gibi aptal olduklarından Gaomi ilçesi, geceleri biz kara sırtlı köpeklerin hâkimiyetine giriyordu. Ben, Dört Numaralı Köpek, sizin evde fena beslenmiyordum hani, yükselmiş bir memur olarak karının alt<a id="GBS.0615.01"/> tarafındaki “ağzına” borçlanmış olmana rağmen, üst tarafındaki ağzına borcun yoktu hiç. Özellikle tatillerde çuval çuval, kutu kutu harika yiyecekler yağardı eve. Evinizdeki buzdolabının yanına bir de devasa dondurucu eklemene rağmen hâlâ küflenip atılmaktan kurtulamıyordu yiyecekler. Ah ne güzel şeylerdi onlar! Tavuk, ördek ve balık eti gırlaydı, onlardan bahsetmeye bile gerek yok, bir de o değerli<a id="GBS.0615.02"/> lezzetler vardı tabii: İç Moğolistan’dan gelen deve toynakları, Amur Nehri’nden gelen ejderha tavuğu denilen tavuklar, Mudan Nehri’nden gelen ayı pençeleri, Changbai Dağı’ndan gelen geyik penisleri, Guizhou’dan gelen semenderler, Weihai’den gelen deniz hıyarları, Guangdong’dan gelen köpekbalığı yüzgeçleri... Tanrıların ağzına layık ve dünyanın en lezzetli yiyecekleri olan bu şeyler gelir gelmez<a id="GBS.0615.03"/> buzdolabına ya da dondurucuya girdikten sonra en sonunda benim midemi boyluyorlardı. Çünkü neredeyse hiç yemek yemezdin evde. Çünkü karının karnı kızarmış böreğe dönmüştü; börek kızartır, kızarmış börek satar ve kızarmış börek yerdi, o güzelim şeylere el atıp pişirdiği zamanlar bir elin beş parmağını bile geçmezdi. Yediğim şeyler açısından gerçekten de çok şanslı bir köpektim. Lan Jiefang ilçedeki<a id="GBS.0615.04"/> bütün memurların vasfı senden yüksek olmasına rağmen onların köpeklerinden çok daha iyi besleniyordum ben. Diğer köpeklerden duyduğum kadarıyla onların evlerine gönderilen hediyeler, para, altın, gümüş gibi değerli şeyler oluyormuş ama sizin eve gönderilen hediyelerse nedense hep yiyecekti. Bunlar bana değil sana gönderilen hediyelerdi Lan Jiefang ama senin umurunda bile olmuyordu. O leziz yiyecekleri<a id="GBS.0615.05"/> yedikçe daha bir yaşımı doldurmadan ilçedeki yüz yirmiden fazla kara sırtlı Alman çoban köpeği arasında en irisi oluverdim. Üç yaşıma geldiğimde yetmiş santime ulaştı boyum, başımdan kuyruğuma yüz elli santim uzunluğunda ve altmış kiloydum. Bu verilerin hepsini oğlun kendi elleriyle ölçtü, kesinlikle abartmıyorum. Sivri kulaklarım, kahverengi gözlerim, kocaman sağlam bir kafam, keskin beyaz<a id="GBS.0616.01"/> dişlerim, timsah gibi uzun bir ağzım, kapkara bir sırtım, çimen sarısı bir karnım, boylu boyunca uzanan sivri bir kuyruğum ve tabii ki gelişmiş bir koku alma yetimle iyi bir hafızam var. Açıkçası Gaomi gibi küçük bir ilçede benimle dövüşebilecek tek köpek o Tibet mastifi ama karla kaplı yüksek yaylalardan Sarı Irmak’ın kıyısına gelen bir konuk olan bu gariban da oksijen yetersizliğinden bütün gün<a id="GBS.0616.02"/> şaşkın şaşkın dolanıyor ortalıkta, dövüşmeyi bırak, şöyle birkaç adım koşsa nefes nefese kalıyor. İlçenin Kızıl marka acı biber sosu satan tek dükkânının sahibi olan bir kadının köpeği bu hayvan, Ximen köyünden Ejderha Sun’ un karısı saçını kızıla boyamış, ağzı altın dişlerle kaplı, güzellik salonunun müdavimlerinden, şişman vücuduyla sallana sallana nereye gitse Tibet mastifi de nefes nefese peşinden<a id="GBS.0616.03"/> sürükleniyor. Bu köpek o yüksek yaylalarda bir kurtla bile dövüşebilir ama Gaomi’ye geldikten sonra kuyruğunu iki bacağı arasına sıkıştırmış bir köpek oldu çıktı işte. Görüyorsun ya yine çok konuştum, peki beni takip etmekte güçlük çekiyor musun hiç? Gaomi ilçesindeki bütün kadrolardan Pang Kangmei sorumluysa, ilçedeki tüm köpekler de benden sorulur. İnsanlar ve köpekler aynı dünyada yaşadıklarından<a id="GBS.0616.04"/> insanlar ve köpekler arasındaki ilişki de ister istemez iç içe geçiyor işte.</p>
			<p>Hazır bir ara oğlundan da bahsetmişken onu okula her gün benim götürdüğümü de söylemeliyim. Oğlun altı yaşında ilçenin en iyi ilkokulu olan Zümrüdüanka İlkokulu’na başladı. Okul, ilçe hükümet binasının iki yüz metre kadar güneybatısında kalıyor, şansa bak ki Xinhua Kitabevi, hükümet binası ve ilkokul eşkenar bir üçgen<a id="GBS.0616.05"/> oluşturuyor. O sıralar üç yaşındaydım, tam da gençliğimin baharında. İlçede ayak basmadığım köşe kalmamıştı, bunun bizim ailenin kanında olduğunu söylesem abartmış olmam herhalde, bir çağrıya yüz cevap veririz biz. İçimizden birinin olduğu yeri bildiren çağrıyı duyduk mu beş dakika içinde ilçenin dört bir köşesine yayılmış bütün köpekler koro halinde havlamaya başlar. Çekirdeğini kara sırtlı<a id="GBS.0617.01"/> Alman çoban köpeklerinin oluşturduğu bir Köpek Yardımlaşma Derneği kurduk, dernek başkanını soracak olursan, benim tabii ki de, ilçeyi sokak ve mahalleler olmak üzere on iki bölüme ayırdık, her bölümün kara sırtlı çoban köpeklerinden oluşan bir dernek başkanı da var tabii, başkan yardımcılarını soracak olursan şöyle bir anlaşmaya vardık, bırakalım da o melez piçler, artık Çinlileşmiş olan o yabancı<a id="GBS.0617.02"/> tohumları üstlensin o görevi, hem biz kara sırtlıların ne kadar yüce gönüllü olduğunu da göstermiş olacaktık böylece onlara. Tüm bu işleri ne zaman tamamladığımızı bilmek ister misin peki? Söyleyeyim hemen, sabah bir ila dört suları, ister mehtabın, isterse yıldızların aydınlattığı bir gece olsun, ister iliklerimize kadar işleyen acı bir soğuğun olduğu bir kış, isterse havada yarasaların dans ettiği<a id="GBS.0617.03"/> sıcak bir yaz gecesi olsun, eğer istisnai bir durum söz konusu değilse etrafı kolaçan etmek için devriye gezerdim her gece, arkadaşlarla buluşur, kavga eder, âşık olur, toplantı yapardık... Yani siz ne yaparsanız biz de onları yapıyorduk işte! İlk sene bir çukur kazıp öyle atardım kendimi sokaklara, ikinci sene çukur kazma utancından kurtulup batı kanadındaki kapıdan çıkmaya başladım dışarı,<a id="GBS.0617.04"/> ilk sıçrayışımı kuyunun üzerinden yapardım, ikincisi pencere pervazı olurdu, üçüncü sıçrayışta pencere pervazından duvarın üzerine çıkar, oradan da doğruca aşağıya süzüldüm mü kendimi sizin kapının önündeki Tianhua <em>hutong</em>’unun tam ortasında buluverirdim. Kuyunun ağzı, pencere pervazı ve duvar çok dardı, öyle sıçrıyorum filan dememe bakma, bunların hepsi ayağımı koyabileceğim dayanak noktalarıydı<a id="GBS.0617.05"/> o kadar, suyun üzerine konan bir yusufçuk ya da nehirde süzülürken birden sıçrayan bir ağaç parçası gibi sıçrayıp duvara doğru güzel bir hamle yapardım, bir kitabı bir solukta baştan sona okumak gibi bir şeydi de denilebilir bunun için. İlçe savcılığında bu üçlü atlayışımı yaparken çekilmiş video kayıtlarım bile var, Yolsuzlukla Mücadele Bürosu’nda Guo Hongfu adında çok hırslı bir savcı vardı,<a id="GBS.0618.01"/> elektrik direklerini kontrole gelmiş bir memur gibi giyinip sizin evin saçağının altına küçük bir gizli kamera yerleştirmişti bu adam, sizin aleyhinize bir kanıt elde edemedi ama benim üçlü atlayışımı kayıt altına almış işte. Guo Hongfu’nun köpeği bizim derneğin Kırmızı Erik Mahallesi şubesinin başkan yardımcısıydı, Japonya’nın Hokkaido Adası’ndaki tilki sürüsünün içine gizlenmiş gibi duran ateş kırmızısı,<a id="GBS.0618.02"/> dişi bir Rus tazısıydı bu köpek, savcının kendi yatak odasında hemen ayaklarının dibine gizlenmiş bir halde izledim bu videoyu. Dişi Rus tazısı Tianhua Meydanı’ndaki fıskiyenin yanında işveli bir tonda şöyle demişti bana: “Başkan bey, üçlü atlayışın gerçekten de görülmeye değer, muhteşem bir manzaraydı! Hatta benim sahiplerim bile defalarca izledi videoyu, izlerken bir yandan da alkışladılar,<a id="GBS.0618.03"/> hatta erkek sahibim senin, evcil hayvanların yeteneklerini gösterdiği o yarışmalara katılmanı önerdi.” Kayıtsızca homurdanıp, “Evcil hayvan mıyım ben?” dedim soğuk bir tavırla. Sivri çene ne diyeceğini şaşırdı tabii, telaşla özür dilemeye çalıştı, kuyruğuyla yeri süpürürken bir yandan da işveli bir poz takındı. Sonra dediğine göre sahibesinin ona kendi elleriyle ördüğü yün yeleğin cebinden krema<a id="GBS.0618.04"/> kokan plastik bir kemik çıkarıp bana uzattı ama kabul etmedim. Böyle bir oyuncağa sahip olan köpek çoktan evcil bir hayvana dönüşmüş, dejenere olmuş, köpekliğin şanına leke sürmüş demektir.</p>
			<p>Birazdan oğlunu nasıl okula götürdüğümü anlatmaya başlayacağım. Ama istersen gevezeliğimden nefret etmeyi bırak biraz, bunları anlaşılsın diye söylemiyorum ki, bundan sonra anlatacaklarımı dinlemene bile<a id="GBS.0618.05"/> gerek yok zaten.</p>
			<p>Oğlun gerçekten de ana babasına saygıda kusur etmeyen iyi bir evlattı, okula ilk başladığında karın götürüp getiriyordu onu bisikletiyle ama oğlunun okul saatleriyle karının iş saatleri her zaman çakışıyordu. Bu yüzden çok acı çekti karın. Karın ne zaman acı çekse şikâyet etmeye başlardı, bir şikâyet etmeye başladı mı hemen sana sövüp sayardı, o sana sövüp saymaya başlayınca<a id="GBS.0619.01"/> da oğlunun kaşları çatılırdı hemen, bundan da çıkarabileceğin gibi oğlun her şeye rağmen yine de çok seviyordu seni. Bir keresinde şöyle dedi oğlun: Anne, beni okula götürüp getirmene gerek yok, ben kendim gider, kendim dönerim. Şöyle karşılık verdi karın: Olmaz, ya araba çarparsa sana ya köpek ısırırsa ya kötü çocuklar kabadayılık taslarsa ya yaşlı bir cadı başına vurursa ya birileri fidye için<a id="GBS.0619.02"/> kaçırırsa seni ha? Karın bir solukta tam beş tane kötü senaryo sayıvermişti bile. O yıllarda kamu güvenliği gerçekten de çok kötü durumdaydı, ilçede güneyden gelen, “çocuk tokatlayan yaşlı karılar” denen, çocuk satıcısı altı tane kadın vardı: Çiçek, elmaşekeri ya da rengârenk horoz tüylerinden yapılmış <em>jianzi</em><a class="si-noteref" epub:type="noteref" href="#f86" id="ref_f86">86</a> topları satarmış gibi yapıp üzerlerine sakladıkları uyuşturucu bir ilaçla ilçede dolaşırlarken<a id="GBS.0619.03"/> güzel bir çocuk gördüler mi hemen gidip çocuğa tokadı bastıkları gibi aptala çevirirler, çocuk da kuzu kuzu onları takip ederdi. Sanayi ve Ticaret Bankası’ nın Müdürü Hu Lanqing’in oğlu haydutlar tarafından kaçırılmış, iki milyon yuan da fidye istenmişti, polise gitmeyi göze alamayan baba, bir milyon sekiz yüz bin yuana anlaşıp oğlunu kurtarmıştı. Oğlun, yüzündeki mavi doğum lekesini tokatlayıp<a id="GBS.0619.04"/> şöyle dedi: “Çocuk tokatlayan yaşlı karılar sadece güzel çocukları tokatlıyor, ben bu halimle peşlerine takılsam bile hemen kışkışlarlar beni. Eğer haydutlar kaçırırsa beni, sen kadın başına ne yapabilirsin ki? Daha doğru düzgün yürüyemiyorsun bile.” Oğlun bunu söylerken bir yandan da karının sakat kalçasına bakıyordu. Karın çok üzüldü tabii, gözleri kızardı, yutkunarak şöyle dedi: “Oğlum,<a id="GBS.0619.05"/> çirkin değilsin sen, anan çirkin, yarım kıçlı biri oldu çıktı...” Oğlun, karının beline sarılıp, “Anne çirkin değilsin sen, en güzel anne sensin. Anne beni gerçekten de okula götürmene gerek yok, Dört Numaralı Köpek’le giderim ben.” Karının ve oğlunun bakışları birden üzerime yönelince güç ve ihtişam dolu bir sesle havlayarak ödüllendirdim onları, şöyle diyordum: “Götürürüm tabii sorun olmaz, siz<a id="GBS.0620.01"/> bana bırakın işi!”</p>
			<p>Karın ve oğlun hemen yanıma geldiler. Oğlun kolunu boynuma dolayıp, “Dört Numara, beni okula götürürsün, değil mi? Annemin sağlığı pek de iyi değil, hem işe gidip geliyor,” dedi.</p>
			<p>Hav! Hav! Hav! Öyle gür havlamıştım ki çınar ağacının yaprakları hışırdadı, komşunun avlusundaki iki devekuşu korkudan ötmeye başladı, şöyle demek istemiştim: So-run-yok!</p>
			<p>Karın başımı okşadı,<a id="GBS.0620.02"/> ben de ona kuyruğumu salladım.</p>
			<p>Herkes bizim Dört Numara’dan korkuyor, öyle değil mi oğlum, diye sordu karın.</p>
			<p>Evet anne, diye onayladı oğlun.</p>
			<p>Dört Numara, öyleyse Kaifang’ı sana emanet ediyorum, ikiniz de Ximen köyünden geldiniz buraya, ağabey kardeş gibi birlikte büyüdünüz, değil mi? Hav hav! Aynen öyle! Karın çok duygulanmış bir halde başımı okşadı yine, sonra boynumdaki o kalın zincirli<a id="GBS.0620.03"/> tasmayı çıkarıp eliyle onu takip etmemi istedi, birlikte avlu kapısına kadar gittik, Dört Numara, dedi, şimdi diyeceklerimi iyi dinle: Sabah erkenden kalkıp işe gitmem lazım, börek kızartmaya. İkinizin kahvaltısını hazırlar da öyle çıkarım. Altı buçukta Kaifang’ı uyandır sen, yemek yedikten sonra yedi buçukta okula gitmek için yola çıkarsınız. Anahtar Kaifang’ın boynunda asılı, kapıyı kilitlemeden<a id="GBS.0620.04"/> gitmesin sakın, eğer kapıyı kilitlemeyi unutursa paçasına yapış ve kilitleyene kadar bırakma sakın. Sonra yola çıkarsınız, kestirmeden gitmeyin sakın, anayolu takip edin, biraz fazla dolanacaksınız ama güvenliğiniz her şeyden önce gelir; yolun sağından gidin, karşıya geçerken önce sola bakın, yolun ortasına gelince bir de sağa bakın, motosikletlere dikkat edin e mi, en çok da siyah deri ceket<a id="GBS.0620.05"/> giyen motosikletlilere, serseri çetesindendir onlar, renk körüdürler, kırmızıyla yeşili ayıramadıklarını söylerler. Kaifang’ı okulun giriş kapısına bıraktıktan sonra Dört Numara, önce doğuya doğru koş, yolu geçince tren istasyonunun yanındaki lokantaya kadar kuzeye doğru koş, ben meydandaki açıklıkta börek kızartıyor olurum, iki kere havla, sen iki kere havlayınca her şeyin yolunda olduğunu anlarım<a id="GBS.0621.01"/> ben. Sonra eve dönersin, bu sefer kestirmeden de gidebilirsin eve, çiftçi pazarının oradaki patikadan doğruca güneye git, Tianhua Nehri’nin üzerindeki köprüden geç, oradan batıya dönünce eve vardın demektir. Büyüdün artık, kapının altında açtığın delikten geçemezsin, geçebilsen de ben izin vermiyorum sana, kirleniyorsun sonra. Avlu kapısını kilitledim, içeri giremezsin. Üzgünüm ama ben işten<a id="GBS.0621.02"/> geri dönene kadar kapının önünde beni beklemek zorunda kalacaksın. Eğer başına güneş geçerse <em>hutong</em>’un karşısındaki teyzenin doğu kanadındaki odasının hemen dışında bir çam ağacı var, altı serin olur. Oraya çömelip kestirebilirsin biraz, sakın uyuma ama, bizim kapıyı iyi kolla. Üzerlerinde maymuncuk taşıyan hırsızlar geziyor etrafta, misafirmiş gibi davranıp kapıyı çalıyorlar önce, evde kimse<a id="GBS.0621.03"/> yoksa içeri girip ne isterlerse alıp gidiyorlar. Bizim hısım akrabayı tanıyorsun sen, kapıyı kurcalayan bir yabancı görürsen hiç acıma, ısır hemen. On bir buçukta eve dönerim, sen de içeri girer su içersin biraz, sonra kestirmeyi kullanıp doğruca okula gidersin Kaifang’ı öğle yemeği için eve getirmeye. Öğleden sonra onu okula bıraktıktan sonra yine lokantaya gelip iki kere havla e mi, sonra eve gider<a id="GBS.0621.04"/> biraz kapıyı kolladıktan sonra yine okula koşturursun. Zümrüdüanka İlkokulu’nda öğleden sonra sadece iki ders yapılır, dersler bittikten sonra hava hâlâ aydınlık olur, Kaifang’ı eve geri getirdikten sonra ödevlerini yaptığından emin ol, hemen dışarı çıkıp oynamasın... Dört Numara, Dört Numara dediklerimi anladın mı?</p>
			<p>Hav hav hav, an-la-dım!</p>
			<p>Karın her sabah işe gitmeden önce alarmını kurduğu<a id="GBS.0621.05"/> saati pencere pervazına koyduktan sonra gülümserdi bana. Sahibemin gülümsemesi her zaman çok güzeldi. Ardından bakarken havlardım, hav hav, güle güle! Hav hav, üzme kendini! Kokusu <em>hutong</em>’un içinde önce kuzeye, sonra doğuya, ardından da tekrar kuzeye yönelirdi. Kokusu giderek azalıp şehrin sabahın erken saatlerinin kokusuna karışarak incecik bir çizgi haline gelirdi. Eğer istesem tüm dikkatimi<a id="GBS.0622.01"/> toplayıp o ince çizgiyi takip ederek tren istasyonunun yanındaki lokantanın hemen önünde börek kızarttığı ocağın önüne kadar gidebilirdim ama böyle bir şey yapmama gerek de yoktu hani. Sonra avluda turlamaya başlardım sanki evin tek sahibi benmişim gibi. Sonra alarm çalardı. Koşturarak oğlunun odasına dalardım, içerisi gençlik kokardı hep. Onu korkutacağımdan çekinip yüksek sesle havlamazdım hiç.<a id="GBS.0622.02"/> İşte oğluna hep bu kadar iyi davrandım. Dilimi çıkarıp onun o küçük mavi yüzünü yalardım. Doğum lekesinin üzerinde ayva tüyleri çıkmaya başlamıştı. Gözlerini açıp şöyle derdi hemen: Dört Numara kalkma vakti geldi mi? Hev hev, diye yumuşak bir dille yanıtlardım onu, kalk hadi, kalkma vakti! Sonra üzerini giyinip dişlerini fırçalardı sabah mahmurluğuyla yüzünü yalayan bir kedi gibi. Kahvaltısı her<a id="GBS.0622.03"/> zaman ya soya sütü ve kızarmış börek ya da inek sütü ve kızarmış börek olurdu. Bazen ben de onunla birlikte kahvaltı ederdim, bazen de etmezdim. Hem buzdolabını hem de dondurucuyu açmayı öğrenmiştim. Dondurucudaki ve buzdolabının dondurucu bölmesindeki yiyecekleri önceden çıkarıp çözülmelerini beklemek gerekiyordu yoksa dişlerim zarar görürdü. Dişlerini korumak demek yaşamı sevmek demektir.</p>
			<p><a id="GBS.0622.04"/>İlk gün karının verdiği talimatları harfi harfine yerine getirdik. Kokusu peşimize düşmüştü çünkü, nereye gitsek hemen arkamızdaydı. Bize göz kulak oluyordu, anne kalbi işte, çok anlaşılabilir bir şeydi bu. Oğlunun hemen arkasından, aramıza bir metre mesafe koyup öyle yürüyordum. Yoldan karşıya geçerken altı göz olup sekiz kulak kesiliyordum. Yolda bir araba belirdi birden, aramızda iki yüz metre<a id="GBS.0622.05"/> mesafe vardı ve çok yavaş geldiğinden güvenle karşıya geçebilirdik, oğlun da hemen karşıya geçmek istiyordu ama gömleğinin ucundan ısırdığım gibi engelledim onu. Dört Numara ne yapıyorsun, dedi oğlun, ödlek olma o kadar! Ama izin vermedim yine de ona, sahibemin sözünü dinleyerek içinin rahat olmasını sağlıyordum çünkü. Araba yanımızdan geçince bıraktım gömleğin ucunu, teyakkuza geçtim hemen, her<a id="GBS.0623.01"/> an atılıp oğlunun hayatını kurtarmaya hazır bir halde karşıya geçirdim onu. Karının kokusundan onun da içinin rahat olduğunu anladım. Bizi okulun kapısına kadar takip etti. Karının bisikletini hızla doğuya, oradan da kuzeye doğru kırdığını gördüm. Peşinden koşmadım ama, küçük adımlarla aramızda yüz metre kadar bir mesafe bırakıp öyle takip ettim onu. Bisikletini park etmesini, üzerini değiştirmesini<a id="GBS.0623.02"/> ve ocağın önüne dikilip çalışmaya başladığı saati bekledikten sonra koşmaya başladım. Hev hev, diye iki yumuşak havlama koyuverip endişelenmemesini, her şeyin yolunda gittiğini bildirdim ona. Yüzünde benimle iftihar ettiğini bildiren bir ifade, kokusunda sımsıcak bir aşk kokusu vardı.</p>
			<p>Üçüncü gün kestirmeden gitmeye başladık. Oğlunu yataktan kaldırma saati de altı buçuktan yediye kaydı. Saate<a id="GBS.0623.03"/> bakıp zamanı söyleyemediğimi mi düşünüyorsun yoksa? Şakacı seni! Ara sıra televizyonu açıp futbol maçı izlediğim bile oluyor, Avrupa ve Dünya Kupası maçlarını izliyorum. Evcil hayvan kanallarını izlemiyorum hiç, o oyuncakla oynayan, köpeklikle hiçbir alakası olmayan şeylerin tüylü birer elektrikli oyuncak olduğunu düşünüyorum. Hay ninesini sattığımın, bazı köpekler insanoğlunun evcil hayvanı olur,<a id="GBS.0623.04"/> bazı köpeklerse insanoğlunu kendi evcil hayvanlarına dönüştürür. Gaomi ilçesinde, Shandong eyaletinde, bütün Çin’de, hatta bütün dünyada insanları kendi evcil hayvanı haline getiren ilk köpek kim olacak sanıyorsun, tabii ki de ben! Tibet mastifi Tibet’teyken insanlarla eşit yaşıyordu, bileğinin gücüyle onurunu koruyordu ama buraya, aramıza gelince düşüverdi itibarı, Ejderha Sun’un karısının kıçının<a id="GBS.0623.05"/> ardında yürüyen şu garibana bakın hele, gören kaplan yavrusu sanır ama tıknefes bir halde zar zor yürüyor, ürkek adımlar atıyor, “Kızıl Köşkün Rüyası”ndaki<a class="si-noteref" epub:type="noteref" href="#f87" id="ref_f87">87</a> Lin Daiyu’yla aynı ince hastalıktan mustarip sanki. Ne kadar da hüzünlü! Heyhat! Oğlun evcil hayvanım benim, karın da öyle. O küçük metresin Pang Chunmiao da öyle. Eğer seninle uzun yıllardır süren bir muhabbetimiz olmasaydı üzerinde onun<a id="GBS.0624.01"/> o taze istiridye gibi kokan kokusuyla gelip karına boşanmak istediğini söylediğinde hiç acımaz, ısırırdım seni.</p>
			<p>Avludan çıkınca doğu batı yönünde uzanan Ejderha Kralı Tapınağı Caddesi’ne uzanıp oradan kuzeye yöneldik, Faraş Sokağı’nı geçip Tianhua Köprüsü’ne oradan da çiftçi pazarının batı girişine gelip doğruca kuzeye yöneldik yine, Tanhua <em>hutong</em>’unun o uzun yolunu tepip hükümet binasının<a id="GBS.0624.02"/> önünden geçen Millet Caddesi’ne girdik, oradan sola dönüp iki yüz metre ilerledik mi Zümrüdüanka İlkokulu’nun kapısındaydık işte. Bu rotayı takip etmek tavuğun yumurta yumurtlaması kadar kolay geldi bize, yirmi beş dakikada okula varıyorduk. Eğer koşarsak on beş dakika sürüyordu. Karın ve oğlun seni evden attıktan sonra ofis pencerenin önünde elinde Rus yapımı bir dürbünle dikilip Tanhua <em>hutong</em><a id="GBS.0624.03"/>’undan koşarak geçmemizi izlediğini biliyorum.</p>
			<p>Dersler bitince eve dönmek için hiç acele etmiyorduk. Oğlun şöyle sorardı hep: Dört Numara, annem şimdi nerede? Tüm dikkatimi toplayıp karının kokusunu bulur, bir dakika içinde tam olarak nerede olduğunu söylerdim hemen. Eğer ocağın önünde börek kızartıyorsa kuzeye doğru dönüp iki kere havlardım, eğer evdeyse güneye doğru dönüp yine iki kez havlardım.<a id="GBS.0624.04"/> Ama karın evdeyse ne olursa olsun oğlunu tuttuğum gibi eve doğru sürüklerdim, eğer hâlâ ocağın başındaysa sorun yoktu o zaman, biraz eğlence arardık kendimize hemen.</p>
			<p>Oğlun gerçekten de iyi bir çocuktu, okuldan sonra sırtında sırt çantasıyla o dükkân senin bu dükkân benim diye dolanan kötü çocuklar gibi boş boş dolanmıyordu sokaklarda. Oğlunun tek hobisi Xinhua Kitabevi’ne gidip belirli bir<a id="GBS.0624.05"/> para karşılığında ödünç çocuk kitabı almaktı, arada bir kitap satın aldığı da olurdu ama daha çok ödünç alırdı. Çocuk kitapları satımından ve ödünç verilmesinden sorumlu olan kişi senin şu küçük âşığındı. Ama biz oraya gittiğimiz zamanlarda daha sevgilin olmamıştı. Oğluna çok iyi davranırdı, kokusunda sevgi vardı, sadece onun sürekli müşterileri olduğumuz için değildi bu ama. Görünüşüne pek dikkat<a id="GBS.0625.01"/> etmemiştim, sadece kokusu bile aklımı başımdan almaya yetmişti. İlçedeki iki yüz bin kokuyu avucumun içi gibi biliyordum, bitkilerden hayvanlara, minerallerden kimyasal ürünlere, gıdadan kozmetiğe hepsini biliyordum ama bu kokuların hiçbirini Pang Chunmiao’nunki gibi sevmiyordum. Eğri oturup doğru konuşalım, tüm dürüstlüğümle söyleyebilirim ki bu ilçede çok güzel kokan sadece kırk tane güzellik<a id="GBS.0625.02"/> vardı ama hepsi kirletildi, hiçbiri saf değil, kiminin kokusunu ilk kez aldığınızda güzel geliyor ama çok kısa bir süre içinde değişiveriyor hemen. Ama Pang Chunmiao’nun kokusu dağdan inen bir akarsu gibi temiz, çam ormanından esen hafif bir rüzgâr gibi serin, öyle taze, öyle basit ki sonsuza kadar değişmeyecek. Bana dokunmasını öyle çok arzuluyordum ki ama o evcil hayvanların dokunulma isteği gibi<a id="GBS.0625.03"/> bir his değildi bu elbette, ben, hay anasını!.. Benden daha heybetli köpeklerin bile böyle zayıf anları olur hayatta. Kurallara göre köpeklerin Xinhua Kitabevi’ne girmesi yasaktı ama Pang Chunmiao bana bir ayrıcalık tanıdı. Xinhua Kitabevi ilçenin en ıssız dükkânıydı, sadece üç tane kadın tezgâhtarı vardı, iki orta yaşlı kadınla Pang Chunmiao işte. O orta yaşlı iki kadın, Pang Chunmiao’ya yaranmaya<a id="GBS.0625.04"/> çalışıyordu durmadan, nedeni o kadar belliydi ki bunu açıklamanın lüzumu yok şimdi. Buranın az sayıdaki müdavimlerinden biri olan Mo Yan denilen o ufaklık, dükkânı caka satabileceği bir yer olarak görüyordu. Durmadan kendini övüp duruyordu, bunu içinden gelerek mi yapıyordu yoksa şaka yollu olarak mı söylüyordu hiç anlamadım. Çincede <em>chengyu</em> denilen, dört sözcükten oluşan deyimlerin son sözcüğünü<a id="GBS.0625.05"/> söylemeden konuşur ve espri filan yaptığını sanırdı bununla. Mesela “ilk görüşte âşık olmak”ı “ilk görüşte saat” diye söylerdi, sözcüklerin anlamı da değişirdi haliyle; “hilesiz iki masum küçük”ü “olmayan iki küçük”e çevirdi, “köpek sahibinin sopası yüzünden ısırır” “sahibini sopalayan köpek”e döndü. Onun geldiğini gören Pang Chunmiao neşe dolardı hemen. O neşelenince orta yaşlı iki kadın da neşelenirdi<a id="GBS.0626.01"/> birden. Dili böyle çirkin kullanan bu adam gerçekten de “içler acısı bir insan”dı<a class="si-noteref" epub:type="noteref" href="#f88" id="ref_f88">88</a> ama Gaomi ilçesinin en güzel kokan genç kızı bu “içler acısı” adamı seviyordu işte. Kızın bu adamı sevmesinin nedeni de kokuydu tabii, Mo Yan’ın kokusu çamurla sıvanmış bir odada tütün yaprağı kavuran çiftçilerin kokusuna benziyordu, Pang Chunmiao da potansiyel bir tütün sevicisiydi. Mo Yan, kitabevinin bir köşesine<a id="GBS.0626.02"/> çekilip okuma masasında kitap okumaya dalmış olan Lan Kaifang’ı görünce hemen yanına gelip kulağını çekti. Sonra Pang Chunmiao’ya tanıttı onu İlçe Tedarik ve Pazarlama Kooperatifi Müdürü Lan’ın oğlu olarak. Ben çoktan tahmin etmiştim, dedi Pang Chunmiao. Bu sırada iki kez havlayıp Kaifang’ı uyardım, annesi çoktan işten paydos etmişti çünkü, kokusu da ta hırdavat ve elektrikli alet satan dükkânın<a id="GBS.0626.03"/> kapısına dek varmıştı, eğer şimdi yola çıkmazsak annesinden önce eve varamayacaktık. “Lan Kaifang,” dedi Pang Chunmiao, “eve gitsen iyi edersin, hazır köpeğin de seni uyarmışken.” Sonra Mo Yan’a dönüp, “Bu köpek çok akıllı, bazen Kaifang bir kitabın içine iyice gömülüp her şeyi unuttuğunda, seslensen bile cevap vermediğinde, köpek koşturarak dükkâna dalıyor, hemen onu gömleğinin kenarından tuttuğu<a id="GBS.0626.04"/> gibi çekiştirerek dışarı çıkarıyor,” dedi. Mo Yan başını eğip bana bakarak, “Vahşi köpeğin kurdu,” dedi. “İçler acısı,” Mo Yan bana “vahşi köpeğin kurdu” derken “gelinlik çağı”na gelen Pang Chunmiao, kıkır kıkır gülüyordu. “İçler acısı” Mo Yan çok “içinden” iç çekerek, “Gerçekten de çok iyi bir köpek! Küçük sahibine ‘safra kesesinden bağlı,’”  dedi. Sonra ikisi birden kahkahalarla gülmeye başladı.<a id="GBS.0626.05"/> Ha ha ha ha!</p>
			 
			</article>
		<section class="si-footnotes" epub:type="footnotes">
		<aside class="si-footnote" epub:type="footnote" id="f85"><a class="si-backref" href="#ref_f85">85</a><span class="si-footnote-text">. Bir tür yaylı Çin çalgısı. (Ç.N.)</span></aside>
		<aside class="si-footnote" epub:type="footnote" id="f86"><a class="si-backref" href="#ref_f86">86</a><span class="si-footnote-text">. Vücudun el ve kol haricindeki kısımları kullanılarak <span class="char-style-override-28">badminton</span> topuna benzer bir topla oynanan oyun. (Ç.N.)</span></aside>
		<aside class="si-footnote" epub:type="footnote" id="f87"><a class="si-backref" href="#ref_f87">87</a><span class="si-footnote-text">. Orijinal adı <em>Hon Lou Meng</em> olan ünlü klasik Çin romanı. (Ç.N.)</span></aside>
		<aside class="si-footnote" epub:type="footnote" id="f88"><a class="si-backref" href="#ref_f88">88</a><span class="si-footnote-text">. Çincede “görmesi”, “duyması”, “söylemesi” içler acısı, diye üç tane deyim var, Mo Yan burada yine sözcük oyunu yapıp deyimin sadece “içler acısı”<div style="display:none;"><a id="GBS.0627.01"/></div> kısmını alıp sonuna insan sözcüğünü ekliyor. (Ç.N.)</span></aside>
		</section>
  <div style="display:none;"><a id="GBS.0627.02"/></div></body>
</html>