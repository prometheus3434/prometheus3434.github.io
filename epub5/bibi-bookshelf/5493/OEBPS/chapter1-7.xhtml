<?xml version="1.0" encoding="UTF-8" standalone="no"?><html xmlns="http://www.w3.org/1999/xhtml">
	<head>
		<title>Yaşam ve Ölüm Yorgunu</title>
		<link href="main.css" rel="stylesheet" type="text/css"/>
<meta name="Adept.resource" value="urn:uuid:ed47d798-c7b1-bfdc-2bb5-537360c88701"/>
	</head>
	<body xmlns:epub="http://www.idpf.org/2007/ops" epub:type="chapter" id="chapter1-7"><div style="display:none;"><a id="GBS.0084.01"/></div>
<article class="chapter">
			<h1 class="chapter_num">7</h1>
			<h1 class="chapter_title">Huahua’nın korkup yemin etmesi</h1>
			<h1 class="chapter_title">NaoNao’nun bir avcıyı ısırarak kahramanlık taslaması</h1>
			<p>Bir gecede altı kez birlikte olduk, eşek fizyolojisi açısından neredeyse imkânsız bir şeydi bu. Yalan söylemiyorum, Yeşim İmparator şahidim olsun, ayın nehrin üzerindeki yansımasına karşı yemin ettim, doğruyu söylüyorum; çünkü ben sıradan bir erkek eşek değildim, Han ailesinin eşeği de öyle sıradan<a id="GBS.0084.02"/> bir dişi eşek değildi. Önceki hayatında aşk yüzünden ölmüş bir kadındı, işte yıllardır bastırılmış olan arzu bir kere patlayınca öyle kolayca durulmuyor. Şafağın kırmızı güneşini gördüğümüzde yorulmuştuk sonunda. İçi boş ve şeffaf bir yorgunluktu bu. Ruhlarımız sanki akla hayale sığmayan bir aşkla yücelmişti ve uçsuz bucaksız bir güzellikti bu. Ağızlarımızla birbirimizin dağılmış yelelerini taradık<a id="GBS.0084.03"/> ve kuyruklarımıza yapışmış tozu temizledik, onun gözlerinden sonsuz bir sıcaklık ve yumuşaklık akıyordu. İnsanlar kibirli yaratıklardır ve aşkı en iyi kendilerinin anlayabildiğini sanırlar, aslında dişi bir eşektir adamın içindeki ateşi en iyi tutuşturan hayvan, kastettiğim elbette ki benim sevgilim, Han ailesinin eşeği, Han Huahua’nın eşeği. Nehrin ortasına gidip biraz su içtik, ardından kıyıya<a id="GBS.0084.04"/> çıkıp sararmış ama özsuyunu hâlâ tam anlamıyla yitirmemiş olan o vahşi kamışlardan ve sulu ahududularından yedik. Zaman zaman küçük kuşları ürkütüyorduk, zaman zaman da çalıların arasından şişmanca bir yılan fırlıyordu. Kışı geçirmek için yatacak bir yer aradığından olacak bizi rahatsız etmedi. Birbirimize anlatabileceğimiz her şeyi anlattıktan sonra sıra birbirimize isim takmaya gelmişti. O bana,<a id="GBS.0084.05"/> Naonao, dedi, ben de ona, Huahua, dedim.</p>
			<p>Naonao, oh ha; Huahua, ah ha sonsuza kadar birlikte olacağız, yer ve gök bile bizi ayıramaz, oh ha, bunu nasıl buldun? Ah ha, çok güzel! Hadi yabani eşekler olalım, önümüzde bu kıvrılarak uzanan onlarca kum tepesinin, bu gür ılgınların, bu endişenin olmadığı berrak suyun içinde yaşayalım, acıktık mı taze otları dişler, susadık mı nehirden su içeriz,<a id="GBS.0085.01"/> birbirimize sarılıp uyur, sık sık sevişiriz, birbirimize sahip çıkar, birbirimizi koruruz, ben sana başka hiçbir dişi eşeğe bakmayacağıma dair söz veririm, sen de bana başka hiçbir erkek eşeğin bir daha üzerine çıkmayacağına dair söz verirsin. Ah ha, sevgili Naonao’yum, söz veriyorum. Oh ha, sevgili Huahua’m, ben de söz veriyorum. Bir daha hiçbir dişi eşeğe bakmayacağın gibi, bir daha hiçbir kısrağa<a id="GBS.0085.02"/> bile bakmayacağına dair söz vermelisin bana Naonao, dedi Huahua beni dişlerken, insanların hiç utanması yok, sık sık erkek eşekle kısrağı çiftleştirmek isterler, doğan garip yaratığa da katır derler. İçin rahat olsun Huahua, gözlerimi bağlasalar bile bir kısrağın üzerine çıkmam ben; ama sen de söz vermelisin erkek bir atla çiftleşmeyeceğine, dişi bir eşekle bir atın çiftleşmesinden doğan garip<a id="GBS.0085.03"/> yaratığa da katır diyorlar. Senin de için rahat olsun Naonao, beni bir kazığa bağlasalar bile kuyruğumla sıkı sıkı kapatırım iki bacak aramı, benim olan sadece senindir...</p>
			<p>Sonsuz bir aşkla boyunlarımızı suda oynayan iki kuğu gibi birbirine doladık. Kelimeler gerçekten de kifayetsizdi, bizim aşkımız ölümsüzdü. Nehrin kenarında omuz omuza durup sudaki yansımamızı seyrettik. Gözlerimiz ışık saçıyordu,<a id="GBS.0085.04"/> dudaklarımız şişmişti, aşk ikimizi de iyice güzelleştirmişti, cennetten düşmüş en ideal çifttik biz.</p>
			<p>Tam orada öyle aşka düşmüş, manzaranın keyfini çıkarırken birden arkamızda bir yaygara kopuverdi. Telaşla arkamıza baktığımızda aşağı yukarı yirmi kadar kişinin yelpaze gibi havalanarak üzerimize doğru geldiğini gördük.</p>
			<p>Oh ha, Huahua, kaçalım hemen! Ah ha, Naonao, korkmana gerek yok, baksana,<a id="GBS.0085.05"/> hepsi tanıdık insanlar.</p>
			<p>Huahua’nın tavrı içimi yarı yarıya ferahlatmıştı. Gelenlerin tanıdık olduğunu ben de biliyordum ya. Gözlerim çok keskindir, görür görmez anlamıştım, kalabalığın içinde sahibim Lan Lian, sahibem Yingchun ve Lan Lian’ ın yakın arkadaşları olan Fang Tianbao ve Fang Tianyou kardeşler vardı – Fang Tian kardeşler Mo Yan’ın “Fang Tian Hua ji”<a class="si-noteref" epub:type="noteref" href="#f28" id="ref_f28">28</a> adlı savaş sanatı romanının<a id="GBS.0086.01"/> ünlü karakterleriydi, bu ikisi romanda dövüş sanatı ustaları olarak betimleniyordu, Lan Lian, benim kaçarken kopardığım yuları beline sarmıştı, elinde ucuna bir kement bağlı olan uzun bir sopa vardı. Yingchun’un elindeyse içindeki ateşin kırmızı kaplama kâğıdını yakıp metal iskeletini iyice ortaya çıkarmış olduğu bir fener vardı. Fang kardeşlerden birinin elinde uzunca bir ip, diğerinin elindeyse<a id="GBS.0086.02"/> bir sopa vardı. Grubun geri kalanıysa kambur taş ustası Han, onun aynı baba ama farklı anadan olma erkek kardeşi Han Qun ve yüzleri tanıdık gelen ama adlarını o anda birden çıkaramadığım birkaç adamdan oluşuyordu. Hepsi çok yorgun görünüyordu, üstleri başları toz ve toprak kaplıydı, tüm gece bizi aramışlar demek oluyordu bu.</p>
			<p>Huahua, koş! Naonao, koşamam. Öyleyse kuyruğumdan ısır da seni çekeyim<a id="GBS.0086.03"/> beraberimde. Naonao, kaçıp nereye gidebiliriz ki? Bizi er ya da geç yine yakalarlar, dedi Huahua uysal bir tavırla, hem bir sonrakine muhtemelen tüfekleriyle birlikte düşerler peşimize, ne kadar hızlı koşsak da kurşundan kaçamayız. Ai ai ai, diye anırdım yüksek sesle hayal kırıklığına uğramış bir halde, Huahua, daha yeni verdiğin sözleri unutmadın değil mi? Sen sonsuza dek benden ayrılamayacağına<a id="GBS.0086.04"/> dair söz verdin, birlikte yabani eşekler olarak yaşayacağımıza dair söz verdin bana, hür ve kendi başımıza, hiçbir bağ olmadan, doğanın kucağında birbirimizi sevecektik hani? Huahua başını eğdi, o koca gözleri birden yaşlarla doldu. Ai, dedi, Naonao erkek eşeksin sen, kamışını içimden çektikten sonra tüm vücudun rahatladı; ama ben senin tohumuna hamile kaldım bile, siz Ximen Konağı’ndan gelenler,<a id="GBS.0086.05"/> ister insan ister eşek olsun, bir taşla iki kuş vurursunuz, karnımda muhtemelen ikiz taşıyorum. Karnım yakında davul gibi şişecek, iyi beslenmem gerek, kızarmış siyah fasulye, yeni öğütülmüş kepek, kırıklı darı yemek istiyorum, ince ince doğranmış ve bambu bir elekten üç kere geçirilmiş olsunlar, ne taş, ne tavuk tüyü, ne kum, ne ot ne de başka bir şey karışmasın araya. Şimdiden ekim ayındayız,<a id="GBS.0087.01"/> havalar yavaş yavaş daha da soğuyacak, kara kış kapıda, koca koca kar yağacak nehir buz tuttuğunda, kurumuş otlar karın altında kaldığında, hamile vücudumu nereye sürükleyip ne yiyeceğim? Ai, ne içeceğim? Ai? Sıpaları doğurduktan sonra beni nerede yatıracaksın? Ai, hadi diyelim ki kendimi kumlu tepelerde seninle kalmaya zorladım, ya sıpalarımız nasıl dayanacak rüzgâra, kara, soğuğa? Ai, ya bizim<a id="GBS.0087.02"/> sıpalar soğuktan donup da taş ya da sopa gibi katılaşırlarsa, babaları olarak senin hiç mi için sızlamayacak? Erkek eşekler sıpalarını hiç acımadan terk edebilir Naonao ama dişi eşekler öyle bir şey yapamaz. Başka bir dişi eşek belki öyle yapabilir ama Huahua yapmaz. Belki insanın kadını inancı uğruna çocuklarını terk eder ama dişi eşekler yapmaz öyle. Ai, Naonao, hamile bir dişi eşeğin içinden<a id="GBS.0087.03"/> geçenleri anlayabiliyor musun?</p>
			<p>Huahua’nın inci taneleri gibi dizilmiş yaylım ateşini andıran konuşmasını dinlerken, ben erkek eşek Naonao, onun dediklerinin aksini ispat edecek hiçbir şey düşünemedim. “Ai ai, Huahua, sen hamile olduğundan gerçekten çok emin misin?” diye soruverdim zayıf bir sesle.</p>
			<p>Ne saçmalıyorsun, dedi öfkeyle Huahua bana bakıp, Naonao, ah Naonao bir gecede altı kere,<a id="GBS.0087.04"/> her bir seferinde de sular seller gibi orgazmdan kızışmış dişi bir eşeği geçtim, tahtadan bir eşek, taştan bir eşek ya da kurumuş kalmış bir kütük bile olsa yine de hamile kalırdı senden!</p>
			<p>Ai ai, diye inledim acıyla başımı öne eğip onun uysalca sahibinin yanına gitmesini izlerken.</p>
			<p>Gözlerimden sıcak yaşlar boşandı ama her biri isimsiz bir öfke ateşiyle kuruyordu hemen, koşmak istiyordum,<a id="GBS.0087.05"/> zıplamak istiyordum, bu haklı ihaneti görmek istemiyordum, hayatımı Ximen Nao’nun o koca avlusunda aşağılanan bir eşek olarak geçirmeye devam edemezdim. Ai ai, diyerek nehrin ışıltılı sularına doğru seyirdim, hedefim kumlu tepeler ve tepelerin üzerinde küme olmuş bir sis bulutunu andıran ılgınlardı, onların sınırsız esneklikteki kırmızı dalları arasına kızıl tilkiler, çizgili porsuklar ve bağırtlaklar<a id="GBS.0088.01"/> yuva yapıyordu. Buraya kadarmış Huahua, git de o muhteşem hayatının keyfini çıkar, bir eşek barakasının sıcaklığını özleyecek değilim ben, vahşetin çağrısına uyup özgürlüğümün peşinden gideceğim. Ama daha karşı kıyıya bile varamamışken ılgınların arasına gizlenmiş birilerinin olduğunu fark ettim. Başlarına kamuflaj için hasır şapkalar takıp üzerlerine kuru otlarla aynı renk olan hasır yağmurluklar<a id="GBS.0088.02"/> giymişlerdi, ellerinde Ximen Nao’ nun başını dağıtmış olan misket tüfeklerinden vardı. Büyük bir korkuyla geri dönüp nehrin doğusuna, yükselmekte olan sabah güneşine doğru koşturdum. Vücudumdaki tüyler kıpkırmızı bir ateş gibi parlıyordu, dörtnala koşturan bir ateş topuydum sanki, dört bir yana parlak ışınlar saçan bir eşek. Ölmekten korkmuyordum, vahşi kurtlarla hem de onlardan zerre korkmadan<a id="GBS.0088.03"/> yüzleşmiştim; ama bana doğrultulmuş olan misket tüfeklerinin o kara namluları korkutuyordu beni işte, asıl korkum tüfekler değildi elbet, tüfekler patladıktan sonra etrafa dağılan beyin parçalarının o ürkünç görüntüsünden korkuyordum. Sahibim benim kaçma planımı çoktan tahmin etmiş olacak nehri çaprazlama geçmişti bile, ayakkabılarını ve çoraplarını çıkarma zahmetine bile gerek duymamıştı. Nehrin<a id="GBS.0088.04"/> suyu, sahibimin beceriksiz ve hantal hareketleriyle dalgalanıp dört bir yana sıçrıyordu. Sahibim yaklaşınca yönümü değiştirdim, işte tam o anda sahibimin elindeki sopa uçarak üzerime geldi ve sopanın ucundaki kement boynuma geçiverdi birden. Ama böyle kolay bir yenilgiyi kabul edecek değildim. Bütün gücümü toplayıp başımı kaldırdım, göğsümü öne doğru çıkardım. Kement boynumu iyice sıkmaya başladı,<a id="GBS.0088.05"/> nefes almakta güçlük çekiyordum. Sahibimin sopayı iki eliyle sıkıca tuttuğunu gördüm, kendini geriye doğru attı, yerle arasındaki mesafe yok denecek kadar azdı. Topuklarını yere sabitledi, ben de onu sürüklemeye başladım. Topukları nehrin kıyısında sabanla sürülmüş gibi iki derin hendek bıraktı.</p>
			<p>Sonunda bitkin düştüm, daha da kötüsü boynumdaki kement beni nefessiz bırakmıştı, en iyisi koşmayı<a id="GBS.0089.01"/> bırakmaktı. Kalabalık etrafımı sardı birden ama hepsi sanki benden çekinir gibiydi biraz, hiçbirinin öne çıkıp bana yaklaşmaya cesareti yoktu. İnsan ısıran azılı bir eşek olduğum gerçeğini hatırlattı bu bana daha sonra. Sessiz, sakin bir hayat sürdürülen köyde insan ısıran bir eşek olmak demek doğal olarak büyük ve yeni bir haber olmak demekti, ünüm ânında tüm köye yayılmıştı. Ama bütün bu kadınlarla<a id="GBS.0089.02"/> erkeklerin arasında benim onu niye yaptığımı kim bilecekti ki? Bai’nin kafasındaki deliğin bir eşek olarak yeniden dünyaya gelmiş kocasının eşekliğini unutup kendini hâlâ insan sanarak bir anlık şehvetle karısını öpmeye çalışırken oluştuğunu kim tahmin edebilirdi ki?</p>
			<p>Yürekli Yingchun elinde bir demet taze yeşil otla yavaş yavaş yanıma yaklaşırken ağzında bir şeyler mırıldanıyordu:</p>
			<p>“Küçük<a id="GBS.0089.03"/> Karakaçan’ım, korkma sakın, sakın korkma  sana vurmayacağım, hadi eve dönelim...”</p>
			<p>Yanıma gelince sol eliyle boynumu tutup sağ elindeki otlarla besledi. Eliyle beni okşarken memeleriyle de görüş alanımı kapattı, onun sıcak ve yumuşak memelerini duyumsayınca Ximen Nao’nun belleği birden su yüzüne çıkıverdi, gözlerim sıcak gözyaşlarıyla doldu hemen. Kulağıma bir şeyler fısıldıyordu, bu sıcakkanlı<a id="GBS.0089.04"/> kadının sıcak nefesi başımı döndürdü, bacaklarım titredi, kum tepesinin üzerine diz çöküverdim birden. Onun şöyle dediğini duydum:</p>
			<p>“Küçük Karakaçan’ım, küçük Karakaçan’ım artık büyüdüğünü biliyorum, kendine bir eş arıyorsun, erkek büyüyünce evlenmek, kadın büyüyünce kocaya varmak ister, benim küçük Karakaçan’ım da baba olmak istiyor, seni suçlamıyorum, bu çok doğal bir şey, tamam, eşini buldun,<a id="GBS.0089.05"/> tohumunu da ektin şimdi usluca eve dönme zamanı...”</p>
			<p>Diğerleri aceleyle yularımı tamir edip dizginlerimi taktı, dizginlerin üzerine bir de soğuk ve pas kokusu taşıyan bir zincir eklediler. Zinciri ağzıma tıktılar, biri zinciri sertçe altdudağıma doğru çekince dayanılmaz bir ağrı hissettim, ah burun deliklerimi koca koca açıp derin bir nefes aldım! Yingchun zinciri çekiştiren ele vurup, “Gevşek<a id="GBS.0090.01"/> kalsın, yaralandığını görmüyor musun?” dedi.</p>
			<p>İnsanlar beni ayağa kaldırmaya çalıştı, ben de tam olarak bunu yapmak istiyordum. İnek, koyun, domuz ve köpek yere yatıp uzanabilir ama sadece ölmek üzere olan bir eşek yere yatıp uzanır. Ayağa kalkmak için mücadele ettim ama vücut ağırlığım ayağa kalkmamı zorlaştırıyordu. Benim gibi üç yaşını daha yeni doldurmuş bir eşek böyle mi ölecekti yani?<a id="GBS.0090.02"/> Bir eşek için bu şekilde ölmek hiç de iyi bir şey değildi, hele benim bu şekilde ölmem olanak dahilinde bile olamazdı. Önümde geniş bir yol uzanıyor ve bu yol bir sürü küçük patikaya ayrılıyor, her bir patika da görülmeye değer manzaralara uzanıyordu; meraktan kıvranıyordum, ölemezdim, titreyen bacaklarla ayağa kalktım sonunda. Fang kardeşler, Lan Lian’ın emriyle yanlarındaki uzun kalası karnımın<a id="GBS.0090.03"/> altından geçirdi. Lan Lian arkama geçip kuyruğumu kaldırdı, Yingchun boynuma sarıldı, Fang kardeşler kalası kaldırıp, “Kaldırın!” diye bağırdı. Onların yardımıyla ayağa kalkmayı başardım. Dört bacağım birden titriyordu hâlâ, başım iyice ağırlaşmıştı. Var gücümle dik durmaya çalışıyordum, bir daha yere düşemezdim, dört bacağımın üzerinde dimdik durmayı başardım sonunda.</p>
			<p>Etrafımı sarıp incelediler<a id="GBS.0090.04"/> beni, arka bacaklarımdaki ve göğsümdeki kanlı yara izlerini görünce çok şaşırdılar ve kafaları karıştı. Dişi bir eşekle çiftleşmek nasıl olmuştu da böyle ağır yaralanmalara sebep olmuştu? Bu sırada Han ailesindekilerin de kendi dişi eşeklerinin yaralarını tartıştıklarını duydum.</p>
			<p>Bu iki eşek tüm gece çiftleşmek yerine birbiriyle dövüşmesin sakın, dedi Fang kardeşlerin büyüğü küçüğüne, küçük<a id="GBS.0090.05"/> olan başını sallamakla yetindi, bu konuda diyecek bir şeyi yoktu.</p>
			<p>Han ailesine eşeklerini aramada yardım edenlerden biri, nehrin kıyısına yakın bir yerden nehri işaret edip yüksek sesle bağırıverdi:</p>
			<p>“Çabuk gelin de bakın, şu şey de nesi!”</p>
			<p>Kurtların cesetlerinden biri suda yavaştan süzülüyordu, diğeriyse büyük bir taşın altında kalmıştı.</p>
			<p>Kalabalık o tarafa koşturup dikkatle olan<a id="GBS.0091.01"/> biteni izlemeye koyuldu. Onların suyun üzerinde süzülen kurt tüylerine ve taşların üzerindeki kan lekelerine –kurt ve eşek kanına– baktıklarını ve havada asılı kalmış olan o pis kan kokusunu aldıklarını biliyordum, o vahşi ve dramatik savaşın izleri, kum tepelerinin üzerine yayılmış kurt pençesi ve eşek toynağı izleriyle benim ve Huahua’nın vücudundaki kanlı yara izlerinden kolaylıkla okunabilirdi.</p><div style="display:none;"><a id="GBS.0091.02"/></div>
			<p>İki kişi ayakkabı ve çoraplarını çıkarıp pantolon paçalarını sıyırdıktan sonra nehre girdi, sırılsıklam olmuş iki kurt cesedini kuyruklarından sürükleyip kıyıya çıkardı. İnsanların dönüp saygıyla bana baktıklarını hissettim. Huahua’nın da aynı bakışlarla onurlandırıldığını biliyordum. Yingchun başıma sarılıp yüzümü okşadı, gözyaşları kulaklarımın üzerine damlıyordu.</p>
			<p>Lan Lian kalabalığa<a id="GBS.0091.03"/> doğru gururlu bir tavırla, “Oldu mu, bir daha kim benim eşeğimin iyi bir eşek olmadığını söylemeye cesaret ederse karşısında beni bulur! Bir de eşeklerin korkak olduğunu söylerler, kurt görünce ardına bile bakmadan kaçarlarmış sözde; ama benim eşeğim iki vahşi kurdu çifte atarak öldürdü,” dedi.</p>
			<p>“Kendi başına yapmadı tabii,” diye araya girdi taş ustası Han kızgın bir tavırla, “benim eşeğin<a id="GBS.0091.04"/> de payı var.”</p>
			<p>“Tabii, tabii, tabii,” dedi Lan Lian gülerek, “senin eşeğin de payı var, ne de olsa benim eşeğin karısı olur kendisi.”</p>
			<p>“Böylesine ağır yaralarla bu evlilik tamamına erdirilmiş olamaz ya?” dedi kalabalıktan biri yarı şaka yarı ciddi bir tavırla.</p>
			<p>Fang Tianbao eğilip benim cinsel organıma baktı, ardından Han’ların eşeğinin arkasına koşturdu, kuyruğu kaldırıp iyice baktıktan<a id="GBS.0091.05"/> sonra kendinden çok emin bir tavırla şöyle dedi:</p>
			<p>“Ermiş, sözüm sözdür, Han’ların yakında küçük bir sıpası olacak.”</p>
			<p>“İhtiyar Han, bizim eve iki çuval siyah fasulye gönder de bizim Karakaçan gücünü geri toplasın,” dedi Lan Lian gayet ciddi bir tavırla.</p>
			<p>“Peh! Rüyanda görürsün!” diye cevap verdi Han.</p>
			<p>Ilgınların arasına saklanmış olan adamlar tüfekleriyle birlikte koşarak geldi. Adımları<a id="GBS.0092.01"/> çok hafifti ve gizlice hareket ediyorlardı, daha ilk bakışta çiftçi olmadıklarını anlayabiliyordunuz hemen. Liderleri olan adam kısa boylu ve keskin gözlüydü. Kurtların yanına gidip eğildi, tüfeğinin namlusuyla kurtlardan birinin başını dürttü, ardından diğer kurdun karnını dürttükten sonra şaşkınlık ve pişmanlık karışımı bir tonla, “Bu ikisinin bize epey zararı dokunmuştu!” dedi.</p>
			<p>Tüfekli<a id="GBS.0092.02"/> adamlardan bir başkası kalabalığa doğru yüksek sesle şöyle bağırdı:</p>
			<p>“Tamamdır, artık gidip üstlerimize rapor verebiliriz.”</p>
			<p>“Sizler muhtemelen bu iki kurdu daha önce görmediniz değil mi? Bunlar vahşi kurtlar değildi, gri kurttur bunlar, düzlükte çok sık rastlanmaz böylesine, İç Moğolistan’ın ovalarından gelmişler buraya. Yol boyunca yapmadıklarını bırakmamışlar, görmüş geçirmiş, sinsi ve<a id="GBS.0092.03"/> akıllı kurtlardı, kurnazlık ve aldatmada üstlerine yoktu, çok da acımasızdılar, bir aydır buralarda olmalarına rağmen bir düzineden fazla çiftlik hayvanını katlettiler, içlerinde at, inek ve bir de deve vardı, bir sonraki adımları muhtemelen insan olacaktı. İlçedekilerin bundan haberi olsaydı kargaşa yaşanması kaçınılmazdı, bu yüzden gizli bir av ekibi kurup altı küçük gruba ayrıldık, gece gündüz<a id="GBS.0092.04"/> devriye gezip pusu kurduk, demek buraya kadarmış,” dedi tüfekli adamlardan kendini önemsediği her halinden belli olan başka biri, Lan Lian ve diğerlerine. Sonra kurtlardan birini tekmeleyip, “Seni hayvan, bunun olacağını hiç düşünmemiştin, değil mi!” diye küfretti.</p>
			<p>Av ekibinin lideri kurtlardan birinin başına ateş etti. Tüfeğinin namlusundan çıkan ateş ve duman bulutu kurdu yutuverdi birden.<a id="GBS.0092.05"/> Namlunun ucundaki ateş parladıktan sonra beyaz bir duman çıktı tüfekten. Kurdun beyni dağılınca etraftaki taşların üzeri Ximen Nao’nun beyninin dağıldığı zamanki gibi beyaza ve kırmızıya bulandı.</p>
			<p>Bir diğer avcı sanki mesajı almış gibi hafiften gülümseyerek tüfeğini kaldırıp diğer kurdun karnına ateş etti. Kurdun karnında yumruk büyüklüğünde bir delik açılınca etrafa bir sürü pis şey sıçradı.</p><div style="display:none;"><a id="GBS.0093.01"/></div>
			<p>Adamların davranışları Lan Lian ve diğerlerini şaşkına çevirmişti, ağzı açık birbirlerine bakakaldılar. Barut kokusu uzun bir süre havada asılı kaldı, barut kokusu geçtikten sonra akan suyun berrak ve melodik sesi yankılandı kulaklarında, en azından üç yüz serçenin olduğu bir serçe sürüsü uzak bir yerden gelip havada bir alçalıp bir yükselen kara bir bulut gibi üzerlerini kapladı, sonra belirli<a id="GBS.0093.02"/> bir nizam içinde ılgınların üzerine konmaya başladılar, ılgınların dalları serçelerin ağırlığından meyve vermekten yorgun düşmüş ağaç dallarıymışçasına eğiliverdiler. Serçelerin hep bir ağızdan cıvıldaması kumlu tepelerin üzerine canlı bir hava getirdi. Ardından Yingchun’un o incecik sesi duyuldu:</p>
			<p>“Ne yapmaya çalışıyorsunuz? İki ölü kurda ne diye ateş ettiniz ki şimdi?”</p>
			<p>“Anasını satayım,<a id="GBS.0093.03"/> bundan kendinize pay çıkarmaya mı çalışıyorsunuz yoksa?” diye öfkeyle kükredi Lan Lian, “Kurtları öldüren benim eşeğimin çifteleriydi, siz vurmadınız onları!”</p>
			<p>Av ekibinin lideri cebinden iki tane gıpgıcır banknot çıkarıp birini benim dizginime iliştirdi, sonra yana doğru birkaç adım atıp diğer banknotu da Huahua’nınkine iliştirdi.</p>
			<p>“Parayla ağzımızı kapatabileceğini mi sanıyorsun sen?”<a id="GBS.0093.04"/> dedi Lan Lian nefes nefese, “Yok öyle bir şey!”</p>
			<p>“Paranı al da git,” dedi taş ustası Han kararlı bir tavırla, “kurtları bizim eşekler öldürdü ve cesetlerini de biz alacağız!”</p>
			<p>Avcı soğuk soğuk güldü.</p>
			<p>“Kardeşlerim, bir göz kapalı, diğer göz açık oldu mu herkes kazanır. Dudaklarınız patlayana kadar anlatsanız da kimse inanmaz kurtları sizin eşeklerin öldürdüğüne. Üstelik kanıtlar da çok<a id="GBS.0093.05"/> açık, kurtlardan birinin kafatası tüfekle darmadağın edilmiş, diğerinin de karnında koca bir delik var.”</p>
			<p>“Bizim eşeklerin vücutlarında da kurtların bıraktığı yara izleri var, hem de kanlı,” diye bağırdı Lan Lian.</p>
			<p>“Eşeklerinizin vücudunda kanlı yara izleri olduğu kesin ama kimse inanmaz bunları kurtların yaptığına, bu yüzden,” dedi av ekibinin lideri sırıtarak, “bu kanıtın neyi kanıtladığını<a id="GBS.0094.01"/> söyleyeyim size, çok açık: Bu iki eşek kurtların saldırısına uğrayıp ağır yaralandı, olayın tam da en tehlikeli ânında av ekibinin Altı Numaralı Takımı’ndan üç kişi devreye girdi. Tehlike mehlike dinlemeden kurtların üzerine atıldılar, kurtlarla bir ölüm kalım mücadelesi verdikten sonra takım lideri Qiao Feipeng kendini erkek kurdun önüne atıp kafasına nişan aldı, tüfek patladıktan sonra kurdun<a id="GBS.0094.02"/> başının yarısı parçalanıp havaya uçtu. Liu Yong, takımın diğer bir üyesi, diğer kurda nişan alıp ateş etti. Olmadı ama, ıska, bütün gece ılgınların arasında saklandığımızdan barutu nemlenmişti. O vahşi kurt da ağzını öyle kocaman açtı ki neredeyse iki kulağına varıyordu ağzı, kar beyazı dişlerini gördük, insanın kanını donduran bir sırıtışla Liu Yong’un üzerine atıldı. Liu Yong yere yatıp yuvarlanarak<a id="GBS.0094.03"/> vahşi kurdun ilk atağını savuşturdu; ama topuğu iki taşın arasına girdiğinden kıyıda sırtüstü uzanmak zorunda kaldı, kurt yine sıçradı, yeşilimsi kuyruğu havada süzüldü, sarı bir duman gibi Liu Yong’un üzerine atıldı. İşte tam da bu çaresiz anda, anlatmasından çok daha kısa süren bir zaman zarfında takımın en genç üyesi olan Lü Xiaopo, kurdun kafasına nişan aldı –ama kurt hareket eden bir<a id="GBS.0094.04"/> hedef olduğundan mermi karnına isabet etti– kurt yere düşüp yerde bir tur attı, bağırsakları fırladı karnından, bağırsakları uzadı da uzadı, çok üzücü bir manzaraydı, vahşi bir hayvan olmasına rağmen onu böyle bir halde görmek bizi yine de çok etkiledi. Bu sırada tüfeğine yeniden barut koyan Liu Yong yerde yuvarlanan kurda tekrar ateş etti. Aralarındaki mesafenin çok olmasından dolayı saçmalar dört<a id="GBS.0094.05"/> bir yana dağılıp kurdun vücudunda bir sürü yara açtı, ardından da bacaklarını uzatıp hareketsiz kaldı kurt.”</p>
			<p>Takım lideri Qiao Feipeng hikâyesini anlatırken Liu Yong da üç-beş adım geri çekilip tüfeğini kaldırdı, karnında koca bir delik olan kurda ateş etti. Namludan çıkan onlarca saçma, kurdun vücudunda üzerinden dumanlar çıkan delikler açtı.</p>
			<p>“E, nasıl buldunuz?” diye gururla gülerek<a id="GBS.0095.01"/> sordu Qiao Feipeng, “Sizce insanlar benim hikâyeme mi inanır yoksa sizinkine mi?” Qiao, tüfeğinin namlusuna barut koyarken, “Sayıca bizden üstün olmanıza rağmen kurtların cesetlerini yanınızda götürmeyi aklınızdan bile geçirmeyin sakın. Biz avcıların yazılı olmayan bir kuralı vardır: Avlanırken aynı ava birden çok avcı aynı anda ateş ederse, sonradan yapılan av kimin avı olacak tartışmasında avın<a id="GBS.0095.02"/> vücudunda en çok mermisi olan avcı kazanır, avı evine o götürür. Bir diğer kuralımız da şu: Bir başkası avını kapmak isterse, avcı yağmacılara ateş edebilir, bunu kendi onurunu korumak için yapar,” dedi.</p>
			<p>“Anasını satayım, tam bir haydutsun sen,” dedi Lan Lian, “bundan sonra geceleri kâbus göreceksin, senin olmayan bir şeyi gasp ettiğin için bedelini ödeyeceksin.”</p>
			<p>Takım lideri Qiao Feipeng<a id="GBS.0095.03"/> gülerek, “Reenkarnasyon ve cezalandırma sadece yaşlı kadınları korkutmak için söylenen uydurma şeylerdir, ben buna inanmıyorum. Ama sonuçta kaderimizde karşılaşmak varmış, eğer kurtların cesetlerini ilçeye taşımak için eşeklerinizle bize yardım ederseniz, kaymakam sizi cömert hediyelerle mükâfatlandıracaktır, benden de hepinize en kalitelisinden birer şişe içki,” dedi.</p>
			<p>Onun saçmalamasına daha<a id="GBS.0095.04"/> fazla dayanamayacaktım, ağzımı kocaman açıp dişlerimi ortaya çıkardım, hedefim onun o düz kafasıydı. Ani bir hareketle yana kaydı, tam zamanında davranmıştı, kafasını kurtarmıştı ama omzu dişlerimin arasındaydı işte, haydut seni, bir eşek nasıl zarar verirmiş göstereceğim sana. Siz insanlar sadece sivri pençeleri ve keskin dişleri olan kedigillerin ve köpekgillerin yırtıcı avcılar olabileceğini<a id="GBS.0095.05"/> sanırsınız, biz tek toynaklı eşeklerse sadece ot yiyip kepek yutarız ha, sizler şekilcisiniz, dogmatiksiniz, kitaba tapanlarsınız, ampiristsiniz, bugün size bir gerçeği öğreteceğim: Sinirlenen bir eşek de ısırır!</p>
			<p>Takım liderinin omzunu ısırdıktan sonra başımı hızla yukarı kaldırıp sertçe sağa sola salladım; ağzımda ekşi, kötü ve yapışkan bir şeyin tadı vardı, sonra bu kurnaz, hitabet yeteneği<a id="GBS.0096.01"/> güçlü herifin omzundan bir parçanın kopmuş olduğunu gördüm, kanaması vardı, yere yığıldı, bayıldığı gibi kaldı öyle.</p>
			<p>Doğal olarak kaymakama omzundaki yarayı vahşi kurtlarla mücadele ederken aldığını söyleyebilirdi. Vahşi kurt omzunu ısırırken kendisinin de kurdun kafasını ısırdığını söyleyebilirdi, kurdu nasıl öldürdüğüne gelince, onun için de bir şeyler uydururdu işte.</p>
			<p>Olayın daha da<a id="GBS.0096.02"/> kötüleşeceğini anlayan sahiplerimiz bizi aldıkları gibi apar topar oradan ayrıldılar, kurtların cesetlerini ve avcıları kumların üzerinde bırakarak.</p>

			</article>
		<section class="si-footnotes" epub:type="footnotes">
		<aside class="si-footnote" epub:type="footnote" id="f28"><a class="si-backref" href="#ref_f28">28</a><span class="si-footnote-text">. <em>Hua ji</em>, mızrak ucunun dışında, arkasında iki tane de yarımay şeklinde keskin çıkıntının olduğu bir çeşit savaş mızrağı. (Ç.N.)</span></aside>
		</section>
  <div style="display:none;"><a id="GBS.0096.03"/></div></body>
</html>