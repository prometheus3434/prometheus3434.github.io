<?xml version="1.0" encoding="UTF-8" standalone="no"?><html xmlns="http://www.w3.org/1999/xhtml">
	<head>
		<title>Yaşam ve Ölüm Yorgunu</title>
		<link href="main.css" rel="stylesheet" type="text/css"/>
<meta name="Adept.resource" value="urn:uuid:ed47d798-c7b1-bfdc-2bb5-537360c88701"/>
	</head>
	<body xmlns:epub="http://www.idpf.org/2007/ops" epub:type="chapter" id="chapter1-5"><div style="display:none;"><a id="GBS.0059.01"/></div>
<article class="chapter">
			<h1 class="chapter_num">5</h1>
			<h1 class="chapter_title">Bai’nin define kazıcılığı nedeniyle yargılanması</h1>
			<h1 class="chapter_title">Duruşma salonunu birbirine katan eşeğin duvardan atlaması</h1>
			<p>Yeni çakılmış nallarıma aldığım övgülerden dolayı çok mutluydum, sahibim de bölge şefinin dediklerinden dolayı çok neşelenmişti. Sahip ve eşeği – Lan Lian ve ben, sonbaharın altın sarısı vahşi doğasında neşeyle koşturuyorduk, eşek olduğumdan beri yaşadığım en mutlu gündü bu.<a id="GBS.0059.02"/> Evet, dertli bir insan olmaktansa herkesin bayıldığı bir eşek olmak daha iyiydi. Vaftiz kardeşin Mo Yan’ın “Karakaçan’ın Hatıratı”nda yazdığı gibiydi tıpkı her şey:</p>
			
			<article class="poem">
			<p>Nallar çakılınca hafifledi birden dört toynağı,</p>
			<p>Yolda bir rüzgâr gibi koşuyordu hızlı mı hızlı.</p>
			<p>Unutuverdi önceki yaşamındaki sıkıntıyı,</p>
			<p>Eşek Ximen artık mutlu ve rahattı.</p>
			<p>Başını gururla kaldırıp göğe doğru<a id="GBS.0059.03"/> anırdı:</p>
			<p>ai ai ai.</p>
			</article>
			
			<p class="margin">Köyün girişine yaklaştığımızda Lan Lian yolun kenarından biraz taze ot ve sarı renkli yabani krizantem topladı, onlardan bir kolye yapıp boynuma astı. Orada Ximen köyünün taş ustası Han Shan’ın dişi eşeği ve ustanın kızı olan Han Huahua’yla karşılaştık. Eşeğin sırtına iki hasır sepet yüklenmişti, sepetlerden birinde tavşan kürkü bir şapka takan bir bebek, diğerindeyse<a id="GBS.0059.04"/> beyaz renkli bir domuz yavrusu vardı. Lan Lian ve Huahua konuşurken dişi eşekle ben bakışıyorduk. İnsanların dili varsa biz eşeklerin de anlaşabilmek için kendi yöntemlerimiz vardı. Bizim yöntemimiz vücut kokumuz, vücut dilimiz ve ilkel içgüdülerimizden oluşuyordu. Sahibim o kısa konuşmadan uzaktaki bir köye gelin giden Huahua’nın annesinin altmışıncı doğum günü için köye geldiğini ve şimdi<a id="GBS.0059.05"/> de evine geri döndüğünü öğrendi. Sepetin içindeki bebek, Huahua’nın oğluydu, domuz yavrusuysa anne ve babasının verdiği bir hediyeydi. İnsanlar o yıllarda canlı hayvan hediye etmeyi severdi, kimi domuz yavrusu, kimi kuzu kimi de civciv hediye ederdi, hükümetin verdiği ödüllerse at, inek ya da uzun tüylü tavşanlar olurdu. Görünüşe göre sahibim ve Huahua arasında özel bir yakınlık vardı, birden Ximen<a id="GBS.0060.01"/> Nao olduğum günlerde Lan Lian’ın inekleri, Huahua’nın da koyunları otlatmaya götürdükleri zaman bu ikisinin otların üzerinde eşekler gibi taklalar atarak nasıl da eğlendiklerini hatırladım. Aslında onların ne yaptığını umursayacak bir ruh halinde değildim hiç, güçlü bir erkek eşek olarak şimdi tek alakadar olduğum şey, gözlerimin önünde bir bebekle bir domuz yavrusunu taşıyan o dişi eşekti. Yaşı<a id="GBS.0060.02"/> benden büyüktü, görünüşe bakılırsa beş ila yedi yaşları arasında olmalıydı. Yaşını gözlerinin hemen üstündeki o derin çukurlardan tahmin etmiştim, doğal olarak o da benim yaşımı çıkarmıştı kolaylıkla, hatta benden çok daha kolay bir şekilde. Ximen Nao’nun reenkarnasyonu olarak dünyaya geldiğim için benim dünyanın en akıllı eşeği olduğumu düşünme sakın –kısa bir süre böyle bir yanılsamaya kapıldığım<a id="GBS.0060.03"/> olmuştu benim– o belki de çok daha önemli birinin reenkarnasyonu olabilirdi. Doğduğum zaman tüylerim griydi, büyüdükçe karardım, eğer tüylerim böyle kararmasaydı toynaklarımın beyazı belki de bu kadar göz alıcı olmazdı. O ise gri bir eşekti, vücudu hâlâ ince sayılırdı, kaşı gözü yerindeydi, mükemmel dişleri vardı, ağzını bana yaklaştırınca dudakları arasından fasulye keki ve buğday kepeğinin<a id="GBS.0060.04"/> o hoş kokusunu aldım. Vücudundan yayılan östrojen kokusunu alıp kalbinde yanan arzuyu duyumsadığımda hemen üzerine atlama gibi bir düşünce geçti aklımdan. Bu arzu öyle güçlüydü ki sonunda tüm vücudumu ele geçirdi.</p>
			<p>“Sizin oralarda da var mı şu kooperatif şamatası?” diye sordu sahibim.</p>
			<p>“Aynı kaymakamın yönetimindeyiz, nasıl olmasın?” diye cevap verdi Huahua dalgın bir tavırla.</p>
			<p>Eşeğin<a id="GBS.0060.05"/> arkasına doğru yürüdüm ya da belki de kıçını o dönmüştü bana. Tutkunun kokusu gittikçe güçleniyordu, şöyle bir kokladım, sert bir içkinin boğazımdan aşağıya dökülmesi gibiydi, gönülsüzce başını kaldırıp yandan bana baktı, dişlerimi gösterdim, sidik kokusunun kaçmaması için burun deliklerimi kapadım, bu müthiş hareketimle sarhoşmuşçasına kendinden geçti. Bu sırada benim o kara sopam kahraman bir hareketle<a id="GBS.0061.01"/> dışarıya fırlayıp karnıma vurmaya başladı. Böyle bir fırsat hayatta karşına sadece bir kez çıkardı, çok kısa ve geçici bir andı, tam ön toynaklarımı kaldırıp üzerine çıkmaya çalışırken sepetin içinde tatlı bir uykuya dalmış olan bebeği gördüm, bir de ciyaklayan domuz yavrusu vardı tabii. Eğer tırmanmaya devam etseydim ön toynaklarıma daha yeni çakılmış nallarla sepetin içindeki o iki küçük<a id="GBS.0061.02"/> canın hayatlarını sonlandırabilirdim. Eğer böyle bir şey olursa, ben Ximen Nao, sonsuza kadar cehennemde mahkûm kalır ve bir daha bir hayvan olarak bile dünyaya geri dönemezdim. İşte ben böyle tereddüt içindeyken sahibim birden yularımı çekince ön toynaklarım eşeğin arkasından düşüverdi. Huahua panikleyip bir çığlık attı, eşeğini telaşla yularından çekip aramızda mesafe bırakarak yola koyuldu.</p><div style="display:none;"><a id="GBS.0061.03"/></div>
			<p>“Babam, eşeği bana verirken eşeğin kızıştığını ve ona çok dikkat etmemi söylemişti ama unutmuşum işte,” dedi Huahua, “babam beni Ximen Nao’ların eşek için uyarmıştı, baksana, Ximen Nao öleli kaç yıl olmuş, babam hâlâ seni onların çalışanı sanıyor, senin eşeğe de Ximen Nao’ların eşek diyor.”</p>
			<p>“Bu, eşeğin Ximen Nao’nun reenkarnasyonu olduğunu düşünmesinden iyidir yine,” dedi sahibim gülerek.</p><div style="display:none;"><a id="GBS.0061.04"/></div>
			<p>Sahibimin dedikleri beni şaşırtmıştı: Acaba benim sırrımı biliyor muydu? Eğer bu eşeğin patronunun reenkarnasyonu olduğunu biliyorsa, eşek açısından düşünürsek bu, iyi mi yoksa kötü müydü? Kırmızı güneş batmak üzereydi, sahibim ve Huahua’nın ayrılma vakti gelmişti.</p>
			<p>“Lan Ağabey,” dedi Huahua, “yine görüşürüz, benim gitmek gerek artık, daha yedi kilometre yolum var gidecek.”</p>
			<p>“Eşek de<a id="GBS.0061.05"/> bu akşam geri dönmeyecek öyleyse?” dedi sahibim ilgili bir tavırla.</p>
			<p>Huahua tebessüm edip alçak sesle ve gizemli bir tavırla konuştu:</p>
			<p>“Bizim eşek çok akıllıdır, onu besleyip suyunu verdikten sonra dizginlerini çıkardım mı kendi kendine eve koşar. Her seferinde böyle oluyor.”</p>
			<p>“Dizginlerini niye çıkaracaksın?” diye sordu sahibim.</p>
			<p>“Birinin onu dizginlerinden yakalayıp götürmesinden<a id="GBS.0062.01"/> korktuğumdan, hem dizginler onu yavaşlatıyor,” dedi Huahua, “hem bir kurda rastlarsa dizginlerle kaçması hiç de kolay olmaz.”</p>
			<p>“Oh,” dedi sahibim çenesini okşayarak, “seni yolcu etmemi ister misin?”</p>
			<p>“Zahmet etme,” dedi Huahua, “hem bu akşam köyde bir oyun var, hemen git de izleyiver.” Huahua eşeğini çekiştirerek birkaç adım atmıştı ki ardına dönüp, “Lan Ağabey, babam diyor ki, şu eşek inadını<a id="GBS.0062.02"/> bırakmalıymışsın artık, diğerleriyle birlikte güvenli bir yolda yürümeliymişsin.”</p>
			<p>Sahibim başını sallamakla yetindi sadece, hiçbir şey söylemedi, sonra bana bir göz atıp, “Hadi yürü ortak, demek sen bile bir şeylerin peşindesin, az kalsın başıma iş açacaktın! Acaba seni bir baytara mı baktırsam diyorum yoksa baktırmasam mı ha?” dedi.</p>
			<p>Sahibimin dediğini duyunca ödüm bokuma karıştı, yumurtalıklarım<a id="GBS.0062.03"/> çekildi birden, hayatımda böylesine korkmamıştım daha önce. Sahibime, ne olur beni baytara götürme, işte böyle haykırmak istiyordum ama kelimeler boğazıma düğümlenmişti, sadece ai ai diye uzun uzun anırdım.</p>
			<p>Köye girdik, caddeye çıkınca nallarımla yolun üzerindeki taşlar çarpışıverdi, çok ritmik ve çok net bir ses çıkararak yürümeye başladım. Aklım başka bir şeyle meşgul olmasına rağmen o dişi<a id="GBS.0062.04"/> eşeğin güzelim gözleri, narin pembe dudakları ve o ateşli sidik kokusu zihnimin derinliklerinde bir o yana bir bu yana salınıp duruyor ve beni deli ediyordu; ama önceki hayatımda bir insan olarak yaşamış olmamın verdiği deneyimler beni çok farklı bir eşek kılıyordu işte. İnsanların başına gelen talihsizlikler çok ilgimi çekiyordu. Bir sürü insanın telaşla aynı yere doğru koşturduğunu gördüm. Koştururkenki<a id="GBS.0062.05"/> konuşmalarından anladığım kadarıyla Ximen Konağı’nın avlusunda ya da şimdinin köy hükümet binasının kooperatif merkez ofisinin avlusunda işte, orası doğal olarak sahibim Lan Lian ve Huang Tong’un da avlusu oluyordu, neyse artık, işte o avluda içinde altın, gümüş ve değerli taşlar olan, renkli ve sırlı, seramik bir küp teşhir ediliyormuş. Küp öğleyin bir grup işçinin akşamki oyun için<a id="GBS.0063.01"/> bir açık hava sahnesi yapmak üzere kazdıkları yerden çıkmış. Birden küpün bulunduğu sırada içinden taşan görkemli mücevherlere bakan insanların gözlerinde beliren o belli belirsiz bakışı hayal ettim. Ximen Nao’nun belleğinden dalga dalga taşan sular Eşek Ximen’in o dişi eşeğe beslediği duyguları seyreltti birden. Oraya altın, gümüş ya da değerli bir şey gömdüğümü hatırlamıyorum, biz ahıra bin tane<a id="GBS.0063.02"/> gümüş para gömüp değerli eşyalarımızı da duvarların arasına gizlemiştik, toprak reformu sırasında yapılan araştırmada Fakir Köylü Taburu hepsini bulmuş ve alıp götürmüştü. Karım Bai, bu yüzden çok üzülmüştü.</p>
			
			<p class="margin">Başta Huang Tong, Yang Qi ve diğerleri Bai, Yingchun ve Qiuxiang’ı bir odaya kapatıp sorguya almışlardı, komutanın başında Hong Taiyue vardı. Beni de başka bir odaya kapatmışlardı,<a id="GBS.0063.03"/> sorgulamayı göremiyordum ama seslerini duyabiliyordum. Konuş! Nao, altın, gümüş ve diğer değerli eşyaları nereye sakladı? Konuş! Söğüt dalı sopaların masanın üzerine vurulduğunu duydum. Qiuxiang orospusunun ağlayarak bağırdığını duydum: Muhtar, komutanım, amcalarım, ağabeylerim ben fakir bir köylü aileden geliyorum, Ximen Konağı’nda kabuk ve çürük sebze dışında bir şey yemedim, beni insan yerine<a id="GBS.0063.04"/> bile koymadılar, Ximen Nao bana tecavüz etti, tecavüze uğrarken Bai bacaklarımı, Yingchun’sa kollarımı tutuyordu; böylece Ximen Nao denilen eşek herif beni zorla sikti! –Amma osurdun ha! Bu bağıran Yingchun– sonra kavga sesleri ve birilerinin kavgayı ayırmasının sesleri. Bütün söyledikleri yalan! Bu da Bai’nin ifadesi. Ben onların evinde ne köpek yerine konuldum ne de domuz, amcalarım, ağabeylerim,<a id="GBS.0063.05"/> kardeşlerim, ben ezilmiş bir kadınım, çok acı çektim, ben de sizin sınıfınızdanım, ben sizin sınıfsal kız kardeşlerinizden biriyim, beni bu acı denizinden çekip kurtaran sizlersiniz, sizlere müteşekkirim, Ximen Nao’nun kafasını yarıp beynini yemeniz için önünüze koymak isterdim, Ximen Nao’nun kalbini söküp içkinin yanında meze edesiniz diye size vermeye razıyım... Düşünün bakalım, hazinelerini nereye<a id="GBS.0064.01"/> sakladıklarını niye bana söylemiş olsunlar sevgili sınıf kardeşlerim, dediklerimi anlıyorsunuz değil mi diye ağlayarak bağırıyordu Qiuxiang... Yingchun’sa ne ağladı ne de bir olay çıkardı, tekrar ve tekrar sadece şunu söylüyordu: Benim tek yaptığım şey ev işi ve çocuklara bakmak, bunun dışında bir şey bildiğim yok. Evet bu doğru bak, o ikisi hazineleri nereye sakladığımızı bilmiyorlardı, bunu<a id="GBS.0064.02"/> sadece ben ve karım Bai biliyorduk. Cariye, cariyeydi işte, güvenebileceğin biri değildi, yine ne varsa gerçek karında vardı. Bai konuşmaya zorlanana kadar sessizliğini korudu: Bizim ev boş bir rafa benzer, herkesin altınla dolu sandığı dolaplarla gümüşle taşan sandıklar daha en başından ayağımızı yorganımıza göre uzatmadığımız için bomboştu işte, günlük harcamalar için biraz para vardı ama onu<a id="GBS.0064.03"/> da bana vermezdi – bunları söyledikten sonra boş bir delik kadar açılmış koca gözlerini nefretle Yingchun ve Qiuxiang’a diktiğini tahmin edebiliyordum. Qiuxiang’dan nefret ettiğini biliyordum, Yingchun’sa evlenirken yanında getirdiği hizmetçi bir kızdı her şeye rağmen, yani kol kırılır ama yen içinde kalırdı, Yingchun’u cariye olarak almam da onun fikriydi, böylece soyumuzu devam ettirecektik  üstelik<a id="GBS.0064.04"/> Yingchun daha sonra biri kız biri erkek ikizler doğurarak değerini kanıtlamıştı. Ama Qiuxiang’ı eve almak benim yaptığım bir delilikti. İyi zamanlarda gerçekleştirilen başarılar insanın aklını başından alır, bir erkek köpek kendisiyle gururlandı mı kuyruğunu kaldırır, bir adam kendisiyle gururlandı mı kuşunu kaldırırdı işte. Ama o küçük cadının cazibesini de suçlamam gerek, her gün bakışlarıyla<a id="GBS.0064.05"/> beni heyecanlandırıp meme uçlarını sürtüyordu bana, ben Ximen Nao da bir aziz değilim sonuçta, kendimi günahın içine atmadan duramadım. Bai bunun için bana çok ağır bir lanet okudu: Patron, er ya da geç bu küçük cadının eline düşeceksin bir gün. İşte bu yüzden, Qiuxiang’ın ona tecavüz ederken Bai’nin de bacaklarını tuttuğunu söylemesi tamamen uydurmadır, Bai’nin ona vurmuşluğu vardır, evet bu bir<a id="GBS.0065.01"/> gerçek ama Bai’nin Yingchun’a vurmuşluğu da vardı. Sonra Yingchun ve Qiuxiang’ı salıverdiler, batı kanadında kilitli olduğum odanın penceresinden o ikisinin ana binadan çıktığını gördüm: Qiuxiang, saçı başı dağılmış ve yüzü kirlenmiş görünüyordu ama gözlerinde gizlenmiş bir neşe olduğunu gördüm, gözleri yuvalarında fıldır fıldır dönüyordu. Kaygılı görünen Yingchun, doğruca Jinlong ve Baofeng’in<a id="GBS.0065.02"/> boğazlarını yırtarcasına ağladıkları doğu kanadındaki odaya koştu. Ah canım oğlum benim, ah canım kızım benim, kalbim sessizce sızlıyordu, nerede yanlış yaptığımı bilmiyordum, göğün yasasına mı karşı geldim yoksa, bu yüzden mi başıma geldi bu felaket, sadece kendime de değil zararı, hem karım hem de çocuklarım acı çekiyor benim yüzümden! Ama sonra her köyün bir toprak ağası olduğunu düşündüm, kendine<a id="GBS.0065.03"/> karşı mücadele verilen, suçları açığa çıkarılıp cezalandırılan, evlerinden birer çöpmüş gibi kapı dışarı süpürülen ve o köpek kafaları vahşi bir biçimde ezilen diğer toprak ağalarını, iyi ya da kötü hepsi bir değil, bu dünyada milyonlarcası vardı, şimdi bu insanların hepsi böyle bir ceza alacak kadar kötü bir şey mi yapmışlardı yani? Bu amansız bir azap, yer ve gök dönerken başımızı da döndürüyor,<a id="GBS.0065.04"/> güneş ve ay sürekli yer değiştiriyor, kaçış yok bu azaptan, benim Ximen Nao’nun boynunun üzerinde hâlâ bir baş olmasının tek nedeni atalarımın hatırınadır, dünya böyle bir yerken sadece hayatta kalmak bile çok büyük bir şans, daha fazlasını istemeye nasıl cesaret edeyim, haddimi aşar. Ama Bai için endişelenmeden duramıyorum bir türlü, eğer sonunda baskılara dayanamayıp hazinelerimizin nereye<a id="GBS.0065.05"/> gömüldüğünü söylerse, benim suçumu hiç de hafifletmez bu, üstüne üstlük bir de ölüm fermanımı imzalamak demek. Bai, karıcığım, sen derin düşünceleri ve büyük fikirleri olan bir kadındın hep, şimdi bu çok kritik anda sakın işleri karıştırayım deme! Başımda nöbet tutan milis Lan Lian, pencerenin önünü kapattığı sırtıyla benim görüş alanımı engelliyordu. Ama soruşturmanın tekrar başladığını duyabiliyordum.<a id="GBS.0066.01"/> Bu kez daha hararetli bir soruşturma oldu. Kulakları sağır eden çığlıklar, masaya ve karım Bai’ye vuran sopa, bambu çubuk ve kırbaç sesleri, karımın keskin çığlıkları bir bıçak gibi kalbime batıp sinirlerimi altüst ediyordu, çok korkmuştum. Konuş, altın ve gümüşleri nereye sakladınız?! – Ne altın ne de gümüşümüz var... Ah Bai ah, gerçekten çok inatçı olabiliyormuşsun, görünüşe göre sana biraz<a id="GBS.0066.02"/> acı tattırmazsak rahatlayacağın yok. Anladığım kadarıyla Hong Taiyue’nin sesiydi bu ama benzemiyordu da bir yandan. Hemen ardından kısa bir sessizlik oldu, çıt çıkmıyordu, sonra birden Bai’nin acı acı uluması duyuldu, tüylerimi diken diken etti bu uluma. Nasıl bir işkencenin bir kadından böylesine korkunç bir çığlık çıkarabileceğini aklım almıyordu. Konuşacak mısın? Konuşmazsan gene geliyor bak!<a id="GBS.0066.03"/> Konuşacağım... konuşacağım... Kalbim birden yere düşen bir cam parçasına dönüştü, tamam, söyle hadi, zaten hayatta sadece bir kez ölür insan! Onun beni korurken acı çekmesini göreceğime ölürdüm daha iyi. –Söyle, nereye sakladınız?!– Oraya, köyün doğusundaki Toprak Tanrısı Tapınağı’na, köyün kuzeyindeki Guan Di Tapınağı’na, Nilüfer Koyu’na, ineğin karnına... Gerçekten bilmiyorum, gerçekten de ne<a id="GBS.0066.04"/> altınımız var ne de gümüşümüz, ilk toprak reformu sırasında neyimiz varsa hepsine el kondu! – Cesur Bai, demek bizle alay ediyorsun! – Bırakın beni, gerçekten de hiçbir şey bilmiyorum ben... Çıkarın şunu odadan! Evin ana binasından gelen bu heybetli emri veren kişi muhtemelen benim sık sık oturduğum kolçakları olan o maun sandalyede oturuyordu, sandalyenin hemen yanında sekiz kişilik büyük kare bir<a id="GBS.0066.05"/> masa, masanın üzerindeyse dört ilim mücevherim – mürekkep fırçam, çubuğum, hokkam ve kâğıtlarım vardı, masanın arkasındaki duvardaysa uzun yaşamı simgeleyen ikonik bir resim asılıydı. Resmin arkasındaysa işte o sonradan ördüğümüz duvar vardı, duvarların arasındaki boşlukta toplam ağırlığı bir buçuk kilo kadar olan kırk tane gümüş para, her biri yirmi sekiz gram olan yirmi altın külçesi ve Bai’nin<a id="GBS.0067.01"/> bütün mücevherleri saklıydı. İki milisin Bai’yi sürüklediğini gördüm. Saçı başı dağılmış, üzerindekiler lime lime olmuş ve iyice ıslanmıştı, üzerinden damlayan şeyin kan mı yoksa ter mi olduğunu bilemedim. Onun o halini görünce benim Ximen Nao’nun tüm hayalleri yerle bir oldu birden, ah Bai ah, senin çenen yeterince sıkıydı, bana karşı sadıktın hep, senin gibi bir karım olduğu için bu dünyada boşuna<a id="GBS.0067.02"/> yaşamış sayılmam! Birden o silahlı iki milisin onu vurmak için gelmiş olduğunu anladım. Ellerim arkadan bağlanmıştı, bu halimle sırtında kılıç taşıyan Su Qin’e<a class="si-noteref" epub:type="noteref" href="#f26" id="ref_f26">26</a> benziyordum, tek yapabildiğim şey başımı pencerenin kasasına vurup bağırmak oldu: Bırakın onu!</p>
			<p>“Seni kemik çalan piç!” dedim Hong Taiyue’ye, “Gerçekten de ayaktakımının en altındasın sen, benim nazarımda kasığımdaki bir tel kıl kadar<a id="GBS.0067.03"/> değerin yok; ama işte şansım yaver gitmeyince sizin gibi fakir köylülerin eline düştüm, göğün yasasına karşı gelemem, pes ediyorum, beni aşağılık bir torununuz olarak görebilirsiniz.”</p>
			<p>“Olaya böyle bakmana sevindim,” dedi Hong Taiyue gülerek, “ben Hong Taiyue, ayaktakımındanım, eğer Komünist Parti olmasaydı ineğin kalça kemiğini çala çala ölecektim bu hayatta. Ama şimdi devran değişti, sen<a id="GBS.0067.04"/> şansını kaybettin, talih biz fakirlerin yüzüne güldü, en yükseğe süzüldük. Sizlerle hesaplaşırken tek yaptığımız zaten kendimizin olan malları geri almak aslında. Büyük gerçeği sana binlerce kez söylemiştim, sen çalışanlarını ve kiracılarını beslemedin Ximen Nao, sen ve ailen onların sırtından geçindiniz. Değerli eşyalarını saklaman affedilemez bir suç ama hepsini şimdi teslim edersen daha merhametli<a id="GBS.0067.05"/> davranabiliriz sana.”</p>
			<p>“Değerli eşyaları,” dedim, “ben kendim sakladım, bunun kadınlarla bir alakası yok, kadınlara güvenilemeyeceğini biliyordum çünkü, masaya şöyle bir vurup gözlerinizi üzerilerine diktiniz mi bütün sırları sızdırırlar hemen. Sakladığım tüm hazineyi çıkaracağım, sizi şaşırtacak büyüklükte bir servet bu, onunla büyük bir havan topu alabilirsiniz; ama Bai’yi serbest bırakacağınıza<a id="GBS.0068.01"/> ve Yingchun’la Qiuxiang’a bir şey yapmayacağınıza dair söz vermelisiniz, onların bu konuda bir şey bildiği yok.”</p>
			<p>“İçin rahat olsun,” dedi Hong Taiyue, “her şeyi kitabına uygun yapacağız.”</p>
			<p>“Tamam, ellerimi çözün o zaman.”</p>
			<p>Milisler bir süre şüpheyle beni süzdükten sonra Hong Taiyue’ye baktılar.</p>
			<p>“Çömlek hafif çatladı diye tamamını kıracağından korkuyorlar,” dedi Hong Taiyue gülerek,<a id="GBS.0068.02"/> “kızgın bir hayvan gibi üzerlerine atlayacağından çekiniyorlar.”</p>
			<p>Güldüm. Hong Taiyue beni kendi elleriyle çözdü, bir de sigara uzattı. Uyuşmuş elimle sigarayı aldım, içimde sonsuz bir hüzünle kolçaklı sandalyeme oturdum. Kolumu kaldırıp uzun yaşam tasvirini duvardan indirdikten sonra milislere, tüfeklerinizin kabzasıyla duvarı delin, dedim.</p>
			<p>Duvarların arasına sakladığım hazine ortaya çıkınca<a id="GBS.0068.03"/> hepsi şaşkına döndü, aptal aptal bakındılar, bakışlarından içlerinden neler geçtiğini çok net bir şekilde görüyordum. İçlerinde bu hazineyi yutmak istemeyen bir kişi bile yoktu muhtemelen, hepsinin birden hayallere daldığını biliyordum: Eğer bu ev bana verilirse öyle etrafta gezinirken gizli bir hazineye rastlamamam olası bile değil...</p>
			<p>Onların büyülenmiş bir şekilde hazineye bakmasından faydalanıp<a id="GBS.0068.04"/> sandalyemin altına gizlemiş olduğum revolverime uzandım, tuğla zemine ateş ettim, mermi yerden sekip duvara çarptı. Milisler birbiri ardına kendilerini yere atarken Hong Taiyue dimdik ayakta dikilmeye devam etti, bu piçin doğal olarak bir omurgası vardı elbet. Hong Taiyue, dedim, dinle beni, az önce sıktığım mermiyi eğer senin kafana nişan almış olsaydım şimdi yerde ölü bir köpek gibi yatıyor<a id="GBS.0068.05"/> olurdun. Ama ne sana ne de içinizden birine nişan almadım, benim sizlerle bir alıp veremediğim yok. Eğer siz gelip bana bulaşmasaydınız, bir başkası gelecekti, dönemle alakalı bir şey bu, zenginlik bugünlerde başa bela, işte bu yüzden sizlerin bir saç teline bile zarar vermedim.</p>
			<p>Çok doğru söyledin, dedi Hong Taiyue, sen neyin ne olduğunu bilen, olayları daha geniş bir açıdan görebilen bir<a id="GBS.0069.01"/> adamsın, bir insan olarak sana hayranım, hatta seninle karşılıklı oturup kadeh tokuşturmak ve kan kardeşi bile olmak isterim ama devrimci sınıfın bir üyesi olarak seninle kesinlikle uzlaşamam ve seni yok etmem lazım, kişisel bir nefret değil bu, sınıfsal bir nefret sadece. Sen şimdi tamamen ortadan kaldırılmak üzere olan bir sınıfın temsilcisi olarak beni vursaydın eğer, şehit bir devrimci olurdum<a id="GBS.0069.02"/> ben; sonra bizim hükümet de seni vururdu, sen de karşıdevrimci toprak ağalarının şehidi olurdun.</p>
			<p>Güldüm, çok yüksek sesle güldüm. Ha ha, diye kahkahalar atıyordum, gözlerim yaşardı gülmekten. Hong Taiyue, dedim sonra, benim anam Budizme inanırdı, ben anama olan saygımdan dolayı tüm hayatım boyunca hiçbir canlıyı öldürmedim, eğer o öldükten sonra bir canlıyı öldürürsem diğer tarafta acı çekeceğini<a id="GBS.0069.03"/> söylerdi. Bu yüzden eğer şehit olmak istiyorsan gidip bir başkasından rica et bunu. Bana gelince, zaten yeteri kadar yaşadım, ölmek istiyorum artık ama benim ölümümün senin bahsettiğin şu sınıflarla hiçbir ilgisi olmayacak, servetimi zekâma, çalışkanlığıma ve şanslı olmama borçluyum ve tüm hayatım boyunca hiçbir sınıfa dahil olmayı istemedim. Öldüğümde şehit filan da olmayacağım. Bu şekilde<a id="GBS.0069.04"/> yaşamanın beyhude olacağını düşünüyorum, etrafta anlamadığım bir sürü şey var ve beni huzursuz ediyor bu, böyle yaşayacağıma ölürüm daha iyi. Revolverimi şakağıma dayayıp ahırda içinde bin tane gümüş para olan bir küp gömülü, dedim ama onu çıkarmanız için bütün ahırı kazmanız gerekeceğini üzülerek söylemek isterim, gümüş paraları görebilmek için önce tüm vücudunuz kokuşana kadar kazmanız gerekecek.</p><div style="display:none;"><a id="GBS.0069.05"/></div>
			<p>Sorun değil, dedi Hong Taiyue, bin gümüş parayı elde etmek için bırak bir ağır gübre kazmayı bir bok yığınının içine atlayıp yuvarlanırız bile. Ama sana tavsiyem şu ölme isteğini unutman, belki de senin yaşamana izin veririz, böylece biz fakir köylülerin ayağa kalkıp nasıl özgürleştiğini, nasıl başımız yukarıda gururla durduğumuzu, nasıl kendimizin efendisi olduğumuzu, nasıl eşit ve adil bir<a id="GBS.0070.01"/> toplum inşa ettiğimizi görürsün.</p>
			<p>Özür dilerim, dedim, artık yaşamak istemiyorum. Ben Ximen Nao, insanların önümde eğilmesine alışkınım, başkalarının önünde eğilmek istemiyorum, kaderimizde varsa bir sonraki hayatımızda görüşmek üzere beyler! Tetiği çektim, revolver patlamadı, sadece pis bir duman kokusu aldım. Revolveri şakağımdan indirip sorunun ne olduğuna bakarken Hong Taiyue avının üzerine<a id="GBS.0070.02"/> atılan vahşi bir kaplan gibi üzerime çullanıp revolveri elimden aldı, hemen ardından milisler de üzerime atlayıp yeniden ellerimi bağladılar.</p>
			<p>Dostum, sende bilgi eksikliği var, dedi Hong Taiyue revolveri yukarı kaldırıp, revolveri şakağından uzaklaştırıp kontrol etmene ne gerek vardı? Revolverin en büyük avantajı teklemeden korkmamasıdır, tek yapman gereken tetiğe tekrar basmandı, böylece<a id="GBS.0070.03"/> bir sonraki mermi ateşlenecekti, eğer o mermi teklemeseydi şimdi yere uzanmış, tuğla kemiren bir köpek olacaktın. Sonra gururla güldü, milislere toplanıp ahırı kazmalarını emretti. Ardından bana dönüp, Ximen Nao, bizi kandırmaya çalışmadığına inanıyorum, kendini vurup intihar etmek isteyen bir adam ne diye yalan söylesin ki...</p>
			
			<p class="margin">Sahibim beni çekiştirip var gücüyle kapıdaki kalabalığı yardı.<a id="GBS.0070.04"/> Milisler, köy kadrolarının emriyle kalabalığı avludan dışarıya sürüyordu. Korkaklar, kıçlarını dürten süngülerden kurtulmak için telaşla avlunun dışına koşturuyordu; cesareti olanlarsa avluda olan biteni görmek için içeriye doğru koşturuyordu. Sahibimin benim gibi iriyarı bir eşeği avlu kapısından böyle bir anda içeriye sokmaya çalışmasının ne kadar zor olduğunu hayal edebilirsiniz. Köyde, Lan<a id="GBS.0070.05"/> ve Huang ailelerini avludan atıp Ximen Nao Konağı’nı köyün hükümet binası olarak kullanmak üzere bir plan yapılmıştı ama köyde onların ikamet edebileceği boş bir bina yoktu; sahibim ve Huang Tong da öyle kolayca tıraş edilebilecek başlar değildi hani, onları taşınmaya zorlamak da kısa vadede, özellikle o zamanlar, cennete tırmanmaktan daha zor bir işti. Ben, Eşek Ximen Nao da köyün önemli şahsiyetleri<a id="GBS.0071.01"/> ve hatta denetime gelen bölge ve ilçe yetkilileriyle birlikte her gün aynı kapıdan içeri girip çıkıyordum.</p>
			<p>Şamata bir süre daha sürdü, avluda itişip kakışan bir sürü insan vardı, milisler de yorulmuş olacaklar, bir kenara çekilip sigara tüttürmeye başladılar. Barakamda dikilip günbatımının kayısı ağacının dallarına vuran altın ışıltısını izliyordum. Ağacın altında iki tane silahlı milis vardı,<a id="GBS.0071.02"/> ayaklarının önünde duran şey kalabalık tarafından bloke olmuştu; ama ben onun içi hazine dolu bir küp olduğunu biliyordum, kalabalık dalga dalga küpe doğru hareket ediyordu. Göğe yemin ederim ki o küpün içindeki hazinelerin benimle, Ximen Nao’yla hiçbir ilgisi yok. Ximen Nao’nun karısı Bai’nin silahlı milisler ve bir güvenlik şefi gözetiminde avlu kapısından içeriye girdiğini görünce kalbim korkuyla<a id="GBS.0071.03"/> titredi birden.</p>
			<p>Karım Bai’nin saçı başı birbirine girmiş, saçları sicim gibi olmuştu, tüm vücudu sanki az önce mezardan çıkmış gibi sarı toprağa bulanmıştı. Kolları gevşekçe iki yanına sarkmıştı, her adımda sallanıp duruyor, dengesini sadece bu şekilde koruyabiliyordu. Avluda durmadan şamata çıkaran kalabalık onu görünce birden susuverdi. Sonra içgüdüsel bir hareketle toparlanıp ana binaya<a id="GBS.0071.04"/> giden yolu açmaya başladılar. Bizim konağın kapısı bir zamanlar üzerinde “Mutluluk” yazan bir kakma duvara bakıyordu; ama bu duvar toprak reformu sırasında yapılan denetimlerde bir gece para düşkünü birkaç milis tarafından yerle bir edildi, muhtemelen şöyle bir şeyin hayalini kurmuşlardı: Duvarın içinde yüzlerce altın külçesi olmalı. Sonunda ellerine geçen paslı bir makas olmuştu.</p>
			<p>Karım Bai<a id="GBS.0071.05"/> yerde çıkıntı yapmış olan çakıltaşlarına takılıp tökezleyince yere kapaklandı. Bu fırsatı kaçırmayan Yang Qi, bir yandan onu tekmelerken bir yandan da küfrü bastı:</p>
			<p>“Ayağa kalk seni sikik, neyin peşindesin bu numarayla?!”</p>
			<p>Beynimde açık mavi bir alevin kükreyerek parladığını hissettim, kaygı ve öfkeyle durmadan yeri dövdüm toynaklarımla. Avludaki kalabalığın yüzüne ağır bir ifade yerleşti<a id="GBS.0072.01"/> birden, avlunun üzerine hüzünlü bir hava çöküverdi. Ximen Nao’nun karısı hıçkıra hıçkıra ağlıyordu, kıçını havaya dikti, elleriyle yerden destek alarak ayağa kalkmaya çalıştı, bu haliyle yaralı bir kurbağaya benziyordu.</p>
			<p>Yang Qi tam bacağını kaldırmış, ona bir tekme daha atacaktı ki basamakta duran Hong Taiyue tarafından durduruldu:</p>
			<p>“Yang Qi ne yaptığını sanıyorsun? Kurtuluş’tan bu yana<a id="GBS.0072.02"/> onca yıl geçti, sen hâlâ insanlara sövmeye ve adam dövmeye devam ediyorsun, Komünist Parti’nin yüz karasının sen!”</p>
			<p>Yang Qi’nin yüzüne utançtan ne yapacağını bilemez bir ifade yerleşti, bir yandan ellerini ovuşturuyor, bir yandan da kendi kendine mırıldanıyordu.</p>
			<p>Hong Taiyue basamaklardan aşağıya indi, Bai’nin önünde durup eğilerek onu yerden kaldırdı. Ama kadının bacakları tutmuyordu, ayağa<a id="GBS.0072.03"/> kalkar kalmaz yine yere düşüp salya sümük ağlamaya başladı:</p>
			<p>“Muhtar bey, merhamet edin bana, gerçekten de hiçbir şey bilmiyorum, muhtar bey merhamet edip benim şu bir köpek kadar değersiz yaşamımı bağışlayın ne olur...”</p>
			<p>“Ximen Bai böyle konuşmana gerek yok,” dedi Hong Taiyue bir yandan da onu tüm gücüyle ayağa kaldırıp yeniden düşmesini engellemeye çalışırken. Yüzünde nazik bir ifade vardı<a id="GBS.0072.04"/> ama sonra birden sertleşti yine yüzü. Avludaki kalabalığa dönüp ciddi bir tavırla, “Hepiniz defolup gidin buradan, toplanmış neyi izliyorsunuz? İzlenecek ne var?! Defolun hadi!”</p>
			<p>Kalabalık başlarını öne eğip yavaş yavaş geri çekildi.</p>
			<p>Hong Taiyue uzun, düz saçları olan şişman bir kadına eliyle işaret edip, “Yang Guixiang, buraya gel de yardım et şuna!” dedi.</p>
			<p>Yang Guixiang, bir zamanlar<a id="GBS.0072.05"/> Kadınların Kurtuluşu Derneği’nin başkanıydı, şimdiyse Kadınlar Birliği’nin başkanlığını yapıyordu ve Yang Qi’nin kuzeniydi. Yaptığı işten memnun bir tavırla Bai’ye destek olup onu ana binaya götürdü.</p>
			<p>“Bai iyi düşün, bu küpü Ximen Nao mu gömdü?! İyi düşün bak, var mı başka hazine? Nereye gömdünüz? Korkmana gerek yok, söyle hadi, senin bir suçun yok, bütün suç Ximen Nao’nun.”</p>
			<p>Ana binadan<a id="GBS.0073.01"/> gelen şiddetli işkence sesleri benim havaya dikilmiş eşek kulaklarıma giriyordu, bu sırada Ximen Nao ve eşek aynı beden içinde birdi, ben Ximen Nao’yum, Ximen Nao ise şimdi bir eşek, ben Eşek Ximen Nao’yum.</p>
			<p>“Muhtar bey, gerçekten hiçbir şey bilmiyorum, orası benim ailemin toprağı değil, eğer kocam hazinesini gömmüşse oraya gömmüş olamaz...”</p>
			<p>“Pat!” Bu, masaya vurulan bir elin çıkardığı<a id="GBS.0073.02"/> ses.</p>
			<p>“Eğer söylemezse asın şunu!”</p>
			<p>“Tırnaklarını sökün!”</p>
			<p>Karım feryat figan ağlayıp hayatı için üst üste af diliyordu.</p>
			<p>“Bai iyice düşün, Ximen Nao çoktan öldü, gömülü altın ve gümüşün kimseye bir hayrı yok, topraktan çıktı mı bizim komünü daha güçlü bir konuma sokabilir. Korkma sakın, hepimiz özgürleştik artık, bizim politikamızda adam dövmenin ve işkenceye başvurmanın yeri yok.<a id="GBS.0073.03"/> Konuşursan, bu büyük hizmetinin karşılığında takdir göreceğini temin ederim.” Hong Taiyue’nin sesiydi bu.</p>
			<p>Kalbim hüzünle doldu, içim cayır cayır yanıyordu, sanki biri kıçımı kızgın demirle dağlamıştı ya da etime bıçak saplanmıştı. Güneş çoktan alçalmış, ay da yavaştan göğe yükselmişti, ayın gümüş grisi, soğuk ışıltısı yere, ağaçlara, milislerin silahlarına ve sırlı küpün üzerine vuruyordu.<a id="GBS.0073.04"/> Bu küp Ximen ailesine ait değil, Ximen ailesi hazinelerini böyle bir yere gömmez, orada insanlar ölmüş, bombalar düşmüş, hayaletler kol geziyor, nasıl olur da böyle bir yere gidip hazinemi gömerim ben? Köydeki tek zengin aile biz değiliz ki, öyleyse nasıl oluyor da daha ilk ısırışta hazineyi gömenlerin bizim olduğumuzdan bu kadar emin oluyorsunuz?</p>
			<p>Daha fazla katlanamayacaktım, Bai’nin ağlamasına<a id="GBS.0073.05"/> daha fazla dayanamıyordum, onun ağlaması beni hem üzüyor hem de içimi suçluluk duygusuyla kaplıyordu, ona daha iyi davranmadığım için pişmanım, Yingchun ve Qiuxiang’ı eve getirdikten sonra bir kere bile onun <em>kang</em>’ını ziyaret etmemiş, otuz yaşında bir kadını boş bir odada bir başına bırakmıştım gecelerce, kendi kendine Budist sutralar okuyup bir zamanlar annemin kullandığı tahta bir balığa vurup<a id="GBS.0074.01"/> ritim tutardı tak, tak, tak, tak, tak, tak diye... Hırsla başımı kaldırdım ama yularım bir kolona bağlıydı. Arka toynaklarımı kaldırdım, parçalanmış bir sepete bir çifte attığım gibi sepet havalanıverdi birden. Bir o tarafa bir bu tarafa atılıp yakıcı çığlıklar attım boğazım yırtılasıya. Yuların gevşediğini hissettim. Özgürdüm artık, aralık bırakılmış çit şeklindeki ahşap kapıdan kendimi dışarıya<a id="GBS.0074.02"/> attığım gibi avluya fırladım. Duvarın dibine işeyen Jinlong’un bağırdığını duydum sonra:</p>
			<p>“Baba, ana, bizim eşek kaçtı!”</p>
			<p>Avlunun içinde neşeyle hoplayıp zıpladım biraz, bacaklarımı ve nallarımı test ettim, nallarım taşların üzerinde takırdarken etrafa kıvılcımlar saçtı. Ay ışığının yuvarlak kıçımda parıldadığını gördüm. Lan Lian koşarak çıktı, onun peşi sıra birkaç milis de çıktı ana binadan.<a id="GBS.0074.03"/> Açılmış kapıdan dışarıya vuran mum ışığı avlunun yarısını aydınlattı. Kayısı ağacına doğru koşup sırlı küpe bir çifte attım, küp bir çatırtıyla parçalandı, küpün parçalarından bazıları ağacın tepesinden daha yükseğe havalandı, çatının kiremitlerine düştüklerinde gevrek bir ses çıkardı. Sonra Huang Tong da ana binadan koşarak çıktı. Qiuxiang doğu kanadındaki odadan fırladı birden. Milisler silahlarına<a id="GBS.0074.04"/> davrandı. Korkmuyordum hiç, onların sadece bir insana ateş edebileceklerini biliyordum çünkü, bir eşeğe ateş etmezlerdi. Eşek ne de olsa bir hayvandır, insan işinden anlamaz, eğer bir eşeğe ateş ederlerse eşeği vuranlar olarak onlar da hayvan sayılacaktı. Huang Tong yularımın üzerine basıp beni durdurmaya kalktı, boynumu şöyle bir kaldırmamla kendini yerde buldu. Havalanan yularım bir kamçı<a id="GBS.0074.05"/> gibi Qiuxiang’ın yüzüne çarptı. Onun inlemesi beni iyice neşelendirdi. Seni kara kalpli küçük orospu seni, seni çiğneyip geçmeyi ne çok isterdim şimdi. Onun başının üzerinden sıçradım. Kalabalık etrafımı sarıp beni durdurmak istedi. Ama aklıma koymuştum bir kere, ana binaya doğru atıldım hemen. Benim, ben Ximen Nao, eve geri döndüm! Kolçaklı sandalyeme oturmak istiyorum, nargilemi içmek istiyorum,<a id="GBS.0075.01"/> o küçük içki kadehimi kaldırıp yüz mililitre <em>erguotuo</em><a class="si-noteref" epub:type="noteref" href="#f27" id="ref_f27">27</a> içmek istiyorum, sonra bir de kendi suyuyla kısık ateşte pişmiş tavuk yemek istiyorum biraz. Sonra birden odanın müthiş bir derecede daralmış olduğunu hissettim, ayak seslerim yer karosunda çınlıyordu. Odanın içindeki tencere ve tavalar paramparça olmuştu; masa, sandalye, tabure ve oturaklar ya yere yatıp bacaklarını göğe çevirmiş durumdaydı<a id="GBS.0075.02"/> ya da bacaklarını çarpıtıp yere serilmişlerdi. Sonra benim yüzümden duvarın dibine iyice yapışmış olan Yang Guixiang’ın o kocaman, düz ve altın sarısı yüzünü gördüm, öyle keskin bir çığlık atıyordu ki gözlerim karıncalandı. Ardından mavi tuğla döşeli zemine yığılmış olan faziletli karım Bai’yi görünce kafam allak bullak oldu, kendimin şimdi eşek dudaklı, eşek suratlı ve eşek vücutlu biri olduğumu<a id="GBS.0075.03"/> unuttum birden. Gidip ona sarılmak istedim ama birden onun yerde bacaklarımın arasında bayılmış olduğunu fark ettim. Onu öpmek istiyordum ama birden başının kanadığını fark ettim. Eşekle insan aşk yapamaz, faziletli karıcığım benim, hoşça kal. Tam başımı kaldırmış odadan çıkmak üzereydim ki kapının arkasından fırlayan karanlık bir gölge boynuma yapışıp sert pençelerini kulaklarıma ve yularıma<a id="GBS.0075.04"/> geçiriverdi. Kulaklarımda şiddetli bir ağrı hissettim, başım kendiliğinden yere eğiliverdi. Daha sonra olan biteni daha net görebildiğimde kan emici bir yarasa gibi başımı bastıran kişinin Köy Muhtarı Hong Taiyue olduğunu gördüm, benim acımasız rakibim. Ben Ximen Nao, bir insan olarak seninle dövüşmedim ama şimdi bir eşek olarak senin elinde yenilgiye mi düşecektim? Bunu düşününce öfkem ateşlendi<a id="GBS.0075.05"/> birden, acı içinde olmama rağmen başımı gururla kaldırıp öne doğru atıldım. Kapının kasasının vücudumdaki parazitleri keser gibi sıyırıp attığını duyumsadım, Hong Taiyue odanın içinde kalmıştı.</p>
			<p>Uzun uzun inleyerek avluya doğru fırladım ama birkaç kişi elleri ayaklarına dolanan bir beceriksizlikle, ben daha yanlarına varamadan kapıyı kapamayı başardı. Kalbim sonsuz bir genişliğe ulaşmıştı birden,<a id="GBS.0076.01"/> bu küçük avluya sığamazdım artık, avluda koşturmaya başladım, insanlar telaşla bir oraya bir buraya koşturup duruyordu. O, Yang Guixiang denilen kadının bağırdığını duydum:</p>
			<p>“Eşek, Bai’nin kafasını ısırdı, muhtarın da kolu kırıldı!”</p>
			<p>“Ateş edin, vurun şunu!” diye bağırdığını duydum birinin. Milislerin silahlarını kurduğunu duydum sonra, Yingchun ve Lan Lian’ın üzerime doğru koştuğunu gördüm.<a id="GBS.0076.02"/> Koşuyordum, koşabildiğim kadar hızlı ve var gücümle koşuyordum, yazın bardaktan boşanırcına yağan yağmurun delikler açtığı yüksek duvara doğru yöneldim, öyle bir sıçradım ki dört toynağım boşalıverdi, havadaydım artık, vücudum iyice gerilmişti, duvarın üzerinden uçuverdim.</p>
			<p>Lan Lian’ların uçan eşeğinin efsanesi, yaşlılar tarafından bugün bile Ximen köyünde anlatılır. Bu hikâye Mo Yan denilen<a id="GBS.0076.03"/> o yazarın romanlarında doğal olarak daha canlı bir şekilde betimlenmiştir.</p>

			</article>
		<section class="si-footnotes" epub:type="footnotes">
		<aside class="si-footnote" epub:type="footnote" id="f26"><a class="si-backref" href="#ref_f26">26</a><span class="si-footnote-text">. Savaşan Devletler Dönemi’nde yaşamış, politik bir strateji uzmanı. (Ç.N.)</span></aside>
		<aside class="si-footnote" epub:type="footnote" id="f27"><a class="si-backref" href="#ref_f27">27</a><span class="si-footnote-text">. Geleneksel Çin içkisi <em>baijiu</em>’nun çeşitlerinden biri. Çin votkası diye de bilinir. (Ç.N.)</span></aside>
		</section>
  <div style="display:none;"><a id="GBS.0076.04"/></div></body>
</html>