<?xml version="1.0" encoding="UTF-8" standalone="no"?><html xmlns="http://www.w3.org/1999/xhtml">
	<head>
		<title>Yaşam ve Ölüm Yorgunu</title>
		<link href="main.css" rel="stylesheet" type="text/css"/>
<meta name="Adept.resource" value="urn:uuid:ed47d798-c7b1-bfdc-2bb5-537360c88701"/>
	</head>
	<body xmlns:epub="http://www.idpf.org/2007/ops" epub:type="chapter" id="chapter4-4"><div style="display:none;"><a id="GBS.0600.01"/></div>
<article class="chapter">
			<h1 class="chapter_num">40</h1>
			<h1 class="chapter_title">Pang Chunmiao’nun inci gibi gözyaşı dökmesi</h1>
			<h1 class="chapter_title">Lan Jiefang’ın kiraz dudakları ilk kez öpmesi</h1>
			<p>Ben, Lan Jiefang, altı yıl içinde devlet dairelerinin resmî merdivenlerini uçarak tırmandım resmen: İlçe Tedarik ve Pazarlama Kooperatifi’nin siyasi idare şefliğinden kooperatifin parti sekreteri yardımcılığına, oradan kooperatifin pazarlama müdürlüğü ve ilçe parti sekreterliğine, oradan da<a id="GBS.0600.02"/> kültür, eğitim ve sağlıktan sorumlu kaymakam yardımcılığına. Hızlı yükselişim hakkında çeşitli tartışmalar çıktı ama vicdanım temizdi benim. Örgütün ilk müdürü ve daha sonra çalışmadan sorumlu yöneticisi olan Parti Sekreteri Yardımcısı Pang Kangmei’nin, annesini, babamın bir eşeğin üzerinde ilçe hastanesine yetiştirmesi sayesinde doğmasına, üvey ağabeyim Ximen Jinlong’la arasındaki sıra dışı ilişkiye,<a id="GBS.0600.03"/> onun ana babası ve kız kardeşini çok yakından tanımama, oğlumla kızının sınıf arkadaşı olmasına ve bizim köpekle onların köpeğinin aynı anadan doğmuş olmasına rağmen, yani tüm bunlara, hatta rağmenin bile rağmenine rağmen benim, Lan Jiefang’ın, kaymakam yardımcılığına yükselmem tamamen kendi başarımdı. Kendi çalışkanlığım, kendi yeteneklerim, meslektaşlarımla kurduğum iyi ilişkiler ve halk<a id="GBS.0600.04"/> kitlesinin içine attığım destek temelleri üzerine kuruluydu kendi başarım, daha etkileyici bir şekilde söylemem gerekirse şunu da eklemeliyim, örgütün içinden beslenmem ve yoldaşlarımın yardımları da vardı tabii, yani gidip de Pang Kangmei’nin kapısını çalmadım hiç. Görünüşe göre onun üzerinde iyi bir izlenim bıraktığım da söylenemezdi zaten. Göreve başlamamdan çok kısa bir süre sonra İlçe Parti Komitesi’nin<a id="GBS.0600.05"/> avlusunda karşılaştık kazara, etrafta kimselerin olmadığından emin olduktan sonra şöyle dedi bana:</p>
			<p>“Seni çirkin yaratık, sana karşı oy kullanmıştım ben ama yine de terfi ettin!”</p>
			<p>Kafama balyoz yemiş gibi olmuş ve konuşamamıştım uzun süre. Kırk yaşında gittikçe kelleşen bir adamdım ve göbeğim de çıkmıştı. O da kırk yaşındaydı ama vücudu hâlâ dal gibi inceydi, pürüzsüz bir teni vardı, yüzünden<a id="GBS.0601.01"/> gençlik okunuyordu, zaman üzerinde hiçbir iz bırakmamıştı sanki. Arkasından bakakaldım şaşkın şaşkın, o terzi elinden çıkmış kahverengi eteğine, yarım topuklu, kahverengi deri ayakkabılarına, sıkı bacaklarına, ince beline ve dolgun kalçalarına bakarken aklım kenevir tohumu gibi karıştı. Eğer Pang Chunmiao’yla yaşadıklarımız olmasaydı belki de daha yüksek bir mevkiye bile atanabilirdim, herhangi<a id="GBS.0601.02"/> bir ilçenin kaymakamı ya da parti sekreteri olabilir, hiç olmadı en azından Ulusal Halk Kongresi’ne girer ya da Halk Siyasi Danışmanlık Konferansı’na katılıp birinin yardımcısı filan olur, yediğim önümde yemediğim arkamda bir şekilde yiyip içip yavaş ve emin adımlarla yaşlılığa doğru yol alır, şimdiki gibi kötü bir şöhrete sahip olmaz, ağır yaralı bir şekilde bu küçücük avluda saklanıp sadece<a id="GBS.0601.03"/> yaşamımı sürdürmek için hayatta kalmazdım. Ama hiç de pişman değilim yaptıklarıma.</p>
			<p>“Pişman olmadığını biliyorum,” dedi Koca Kafa, “başka bir açıdan bakıldığında kahraman bile sayılırsın.” Kıkırdamaya başladı birden, yüzünde bizim evin köpeğini andıran bir ifade belirdi sanki bir fotoğrafın arabında belirirmiş gibi.</p>
			<p>Mo Yan denilen o ufaklık onu bizim ofise ilk getirdiğinde, zaman denilen<a id="GBS.0601.04"/> o şeyin gerçekten de su gibi aktığının bilincine vardım birden. Pang ailesindekilerin hepsini çok iyi tanıdığımı ve onları sık sık gördüğümü sanıyordum o âna kadar, zihnimi yoklayınca zihnimin derinliklerinde beliren görüntü Beşinci Pamuk İşleme Tesisi’ nin giriş kapısının önünde amuda kalkıp yürümeye çalışan bir kız çocuğuydu hâlâ.</p>
			<p>“Sen... ne kadar da büyümüşsün...” oldu ağzımdan çıkan ilk<a id="GBS.0601.05"/> şey yaşlı bir amca gibi onu baştan aşağıya doğru süzerken, ardından şöyle geveledim: “O zamanlar, hani şöyle, hani ellerini yere koyup bacaklarını havaya kaldırmıştın ya!..”</p>
			<p>O bembeyaz yüzü kızarmıştı, burnunun ucundan ter damlıyordu. 1 Temmuz 1990’dı tarih, günlerden pazar. Hava çok sıcaktı, üçüncü kattaki ofisimin penceresini açmıştım, pencerenin karşısındaki gür İngiliz çınarının dallarına<a id="GBS.0602.01"/> tünemiş olan ağustosböcekleri yağmur sesi gibi cıvıldaşıyordu. Yakası kalp şeklinde kesilmiş, etekleri dantel çiçeklerle süslenmiş kırmızı bir elbise giyiyordu. Köprücükkemiklerinin üzerinde yükselen küçük ve ince bir boynu vardı, kırmızı bir ipe geçirilmiş küçük, yeşil bir taş taşıyordu boynunda, kim bilir belki de yeşim taşıydı bu kolye. İki koca gözü, küçük bir ağzı ve dolgun dudakları vardı.<a id="GBS.0602.02"/> Hiç makyaj yapmamıştı, birbirine binişmiş gibi duran iki ön dişi bembeyazdı. Başının arkasında eski moda bir saç örgüsü vardı, bunu görünce içim bir garip oldu. Mo Yan denilen o ufaklık “Saç Örgüsü” adında bir hikâye yazmıştı, İlçe Parti Komitesi Propaganda Bölümü başkan yardımcısıyla Xinhua Kitabevi’nde çizgi roman satan genç bir kızın arasındaki yasa dışı ilişkiyi anlatıyordu. Hikâyenin sonu<a id="GBS.0602.03"/> çok garipti, bizimkiyle uzaktan bile alakası yoktu hiç ama görünüşe göre bizim âşk hikâyemizi prototip olarak kullanmıştı Mo Yan. Bir roman yazarıyla arkadaşlık ettiğinizde hemen onun malzemesine dönüşüyordunuz işte. Hay ninesini sattığımın ufaklığı seni!</p>
			<p>“Oturun, oturun lütfen,” dedim bir yandan çay ikram edip bir yandan da konuşarak, “zaman nasıl da su gibi akıp gidiyor, küçük Chunmiao,<a id="GBS.0602.04"/> göz açıp kapamadan nasıl da güzel genç bir kadına dönüşmüşsün böyle.”</p>
			<p>“Lan Amca, kibarlığın lüzumu yok şimdi, daha demin gazoz ısmarladı bana Mo öğretmen sokakta,” dedi mahcup bir tavırla kanepenin kenarına ilişirken.</p>
			<p>“Yanlışın var,” dedi Mo Yan denilen o ufaklık, “amca deme ona, Kaymakam Lan’la senin ablan aynı yıl doğdular, annesi de ablanın vaftiz annesi sayılır!”</p>
			<p>“Saçmalık,” dedim<a id="GBS.0602.05"/> bir paket Chunghwa sigarasını Mo Yan’ın önündeki masanın üzerine fırlatırken, “ne vaftiz annesinden bahsediyorsun sen, vaftiz anneymiş, cicianneymiş, bunlar bizimle alakası olmayan kaba tabirler.” Bir fincan Longjing yeşil çayını Pang Chunmiao’nun önüne bırakırken de, “Beni nasıl istersen öyle çağırabilirsin ama bu karga ağızlıyı dinleme sakın – Xinhua Kitabevi’nde çalışıyorsun galiba?” dedim.</p><div style="display:none;"><a id="GBS.0603.01"/></div>
			<p>“Kaymakam Lan,” dedi Mo Yan sigara paketini cebine indirirken, ardından benim kendi sigara paketimden bir sigara alıp yaktıktan sonra şöyle devam etti: “Her zaman çok bürokratiksiniz! Pang Chunmiao kız kardeş, Xinhua Kitabevi’nin çocuk bölümünde tezgâhtarlık yapıyor ama iliklerine sanat aşkı işlemiş bir kere, amatör bir sanatçıdır kendisi, akordeon çalar, Dai’lerin<a class="si-noteref" epub:type="noteref" href="#f84" id="ref_f84">84</a> tavus kuşu dansını bilir,<a id="GBS.0603.02"/> lirik şarkılar söyler, eyalet gazetesinin sanat ekinde de denemeleri yayımlanmıştır.”</p>
			<p>“Öyle mi?” dedim şaşkın bir heyecanla, “Öyleyse yeteneklerini kitapçıda boşa harcıyorsun sayılır.”</p>
			<p>“Bak kendin de söyledin şimdi,” dedi Mo Yan, “ben de ona şöyle demiştim, ‘Yürü, Kaymakam Lan’ın yanına gidelim de ilçe televizyonunda bir iş ayarlasın sana.’”</p>
			<p>“Öğretmen Mo,” dedi Chunmiao yüzü kızararak,<a id="GBS.0603.03"/> sonra bana dönüp, “bunu kastetmemiştim ben...” dedi.</p>
			<p>“Hesabıma göre yirmilerinde olmalısın?” dedim, “Üniversite sınavına girip Güzel Sanatlar Fakültesi’nde okumalısın.”</p>
			<p>“Öyle bir yeteneğim yok,” dedi başını eğip, “bütün yaptıklarımı hobi olarak, eğlence olsun diye yapıyorum, hem sınavı da geçemem, sınav salonuna adım atar atmaz heyecan basıyor, neredeyse bayılacak hale geliyorum...”</p>
			<p><a id="GBS.0603.04"/>“Üniversiteye gitmene de gerek yok zaten,” dedi Mo Yan, “gerçek sanatçılar üniversitede yetişmiyor, bana bakın mesela!”</p>
			<p>“Senin derin gün geçtikçe daha da kalınlaşıyor,” dedim, “senin gibi şişinenler hiçbir işi beceremez.”</p>
			<p>“Yetenek insanı küstah yapar derim ben buna, delilik sınır tanımaz!”</p>
			<p>“Li Zheng’i çağırmamı ister misin?” diye sordum.</p>
			<p>Li Zheng şehrin akıl hastanesinde çalışan<a id="GBS.0603.05"/> doktor bir arkadaşımızdı.</p>
			<p>“Tamam ya, şamatanın lüzumu yok, biraz da iş konuşalım şurada,” dedi Mo Yan, “hazır aramızda yabancı yokken sana kaymakam bey değil de ağabey diyeceğim, Lan Ağabey, burada bulunan küçük kız kardeşimiz için ne yapabilirsin şimdi onu söyle sen.”</p>
			<p>“Elbette,” dedim, “ama Parti Sekreteri Pang’ın yapamadığı neyi yapabilirim ki ben?”</p>
			<p>“Chunmiao kız kardeşimizi sevimli<a id="GBS.0604.01"/> yapan şey de tam olarak bu,” dedi Mo Yan, “şimdiye kadar ablasından hiçbir şey istemedi.”</p>
			<p>“Tamam,” dedim, “geleceğin yazarı, son günlerde neler yazdın bakalım?”</p>
			<p>Bu sırada Mo Yan kendi yazmakta olduğu romanı anlatmaya başladı en ince ayrıntısına kadar, her ne kadar onu dinliyormuş gibi görünmeye çalışsam da aklım Pang ailesiyle olan bağlantılarımla meşguldü tamamen. Göğe yemin ederim ki<a id="GBS.0604.02"/> o gün onu bir kadın olarak düşünmedim hiç, aradan geçen onca gün boyunca da düşünmedim, ona bakarken kendimi çok iyi hissediyordum sadece, tüm iyi niyetimle bakıyordum ona, arada iniş çıkışlar da yaşamadım değil, duvarın bir köşesinde duran ayaklı vantilatör başını bir o yana bir bu yana sallayıp vücudundaki o taze kokuyu bana doğru üfürürken kendimi rahatlamış ve çok mutlu hissediyordum.</p>
			<p><a id="GBS.0604.03"/>Ancak iki ay sonra işler tamamen değişti. Yine bir pazar günü öğleden sonrası ve yine çok sıcak bir gündü, penceremin hemen dışındaki İngiliz çınarının üzerinde ağustosböcekleri yoktu bu kez, ağacın tepesinde neşe içinde hoplayıp zıplayan iki saksağan vardı. Mutluluk kuşu da denilen saksağanlar şans getiren kuşlardır, onları görünce yakında başıma iyi bir şeylerin geleceği hissine kapıldım. Tek başına<a id="GBS.0604.04"/> geldi, Mo Yan denilen o karga ağızlı benim yardımım sayesinde bir üniversitenin yazarlık sınıfına ders almaya gitmişti, eğitim işini çözdükten sonra geri gelince “köylüden şehirliye” geçmesi için yardım edecektim ona. Chunmaio birkaç kez görmeye geldi beni, bir keresinde Huangshan Dağı bölgesinin o meşhur <em>houkui</em> çayından hediye etti bana bir kutu, dediğine göre babası Huangshan Dağı’na gezmeye<a id="GBS.0604.05"/> gittiğinde eski silah arkadaşları hediye etmiş ona bu yeşil çaydan. Babasının iyi olup olmadığını sorunca iyi olduğunu ve dağa tırmanırken baston kullanmadığını söyledi. Çok şaşırmış ve çok etkilenmiştim, kulaklarımın dibinde adamın o protez bacağıyla takır tukur yürümesi çınladı bir süre. Televizyonda çalışma işinden bahsettim ona, eğer istiyorsa çok kolaydı iş, bir telefona bakardı. Sözlerimin<a id="GBS.0605.01"/> çok ağırlık taşımadığı, önemli olanın onun Pang Kangmei’nin kız kardeşi olduğunu söyledim. Birden kendini savunmaya geçti: Mo Yan, öğretmenin dediklerine bakmayın, böyle bir şey istemiyorum ben. Sonra hiçbir yerde çalışmak istemediğini ve kitabevinde çocuk kitapları satmaktan mutlu olduğunu ekledi. Eğer bir çocuk gelirse çocuk kitabı satıyorum, çocuk olmadığındaysa kitapları ben okuyorum, halimden<a id="GBS.0605.02"/> de çok memnunum.</p>
			<p>Xinhua Kitabevi, kaymakamlık binasının iki yüz metre kadar çaprazında kalıyordu, ne zaman pencereyi açsam o iki katlı eski binayı görebiliyordum yukarıdan. “XINHUA KİTABEVİ”, kitabevinin tabelasında büyük harflerle böyle yazıyordu, kırmızıyla yazılmış bu iki kelimenin boyası dökülmüştü yer yer, harfler kolu bacağı olmayan birini andırıyordu bu halleriyle. Diğerlerine hiç benzemiyordu<a id="GBS.0605.03"/> bu kız, onun yerinde başkaları olsa şimdiye kadar çeşitli aşağılık yollardan geçip Pang Kangmei’nin varlığı sayesinde çoktan tırmanmış olurdu başarı merdivenlerini; ama bunu yapmak istemiyordu o. Çalışma zahmetine bile gerek duymadan bol kazançlı bir iş bulabilirdi ama istemiyordu işte. Böyle bir aileden gelen kızın nasıl olur da hiçbir şeye karşı hırsı olmazdı? Kendi yağında nasıl böylesine<a id="GBS.0605.04"/> kavrulabiliyordu? Ama asıl önemli olan nokta şuydu: Madem benden hiçbir şey beklemiyordu da peki beni niye defalarca ziyaret etmişti? Gençliğin aşk mevsimine girmiş olmalı, diye düşündüm. Öyle çok güzel bir şey değildi hani, makyajsız bir şakayığı andırıyordu, taze ve sıra dışı bir şakayığı, bir papatya kadar iddiasızdı, peşinden pek fazla delikanlı koşmuyor galiba, diye de düşünmedim değil.<a id="GBS.0605.05"/> Ama benim gibi kırk yaşında ve yüzünün yarısı mavi doğum lekesiyle kaplı olan çirkin bir adamla ne işi olabilirdi ki? Benim terfi etmemi avucunda tutan bir ablası olmasaydı her şey daha anlaşılır olabilirdi belki ama böyle bir ablası vardı işte ve hiçbir şey anlamıyordum bu durumdan.</p>
			<p>İki ay içinde altı kez ziyaret etti beni, bu yedincisi şimdi. Önceki gelişlerinde ilk geldiği zaman oturduğu<a id="GBS.0606.01"/> yerde, o kanepenin ucunda oturdu hep, üzerinde de o kırmızı elbise vardı hep, her zaman aynı ağırbaşlılıkla, çok düzgün bir şekilde oturuyordu. Mo Yan’la iki kez gelmişti, Mo Yan gittikten sonra hep kendi başına geldi. O karga ağzını açıp durmadan konuşan Mo Yan olduğu zaman sahneye geç çıkan ya da repliğini unutan bir oyuncunun yaşadığı o garip sessizlik olmazdı hiç. Ama şimdi Mo Yan yoktu ve ikimiz<a id="GBS.0606.02"/> de ne yapacağımızı şaşırmıştık. Aradaki sessizliği kırmak için kitaplığımdan sanat üzerine bir kitap seçip uzattım ona. Kitaba göz gezdirince okuduğunu söyledi. Başka bir tane daha verdim hemen, onu da okuduğunu söyledi. O zaman kendin bak bakalım okumadığın bir şey var mıymış kitaplıkta, dedim. Tarım Bakanlığı’nın bastığı “Evcil Hayvanları Tedavi Etme Kılavuzu”nu alıp onu okumadığını söyledi.<a id="GBS.0606.03"/> Kendimi tutamayıp gülmeye başladım, kızım, dedim, çok komik bir şeysin sen, onu oku bakalım o zaman. Bir deste kâğıt çıkarıp gözümün ucuyla hızla okumaya koyuldum. Arada gözucuyla da onu izliyordum, kanepeye sıkıca oturup sırtını geriye yaslamış, bacaklarını birleştirip kitabı dizlerinin üzerine koymuştu, okuduğu şeye iyice dalmış olacak bir yandan da okuyor, bir yanda da okuduğu bazı yerleri mırıldanıyordu<a id="GBS.0606.04"/> kendi kendine. Lise mezunu bile olmayan köylülerin kitap okuma yöntemiydi bu. Sinsice sırıttım. Arada beni arayan birileri giriyordu ofise, içerideki genç kızı görünce ne yapacaklarını şaşırıyorlardı ama onun Parti Sekreteri Pang’ın kız kardeşi olduğunu söylediğimde hemen saygıyla eğiliyorlardı önünde, yaltaklanan tavırlarla. Akıllarından neler geçtiğini çok iyi biliyordum. Kaymakam<a id="GBS.0606.05"/> Yardımcısı Lan ile Pang Chunmiao’nun arasında bir şey olabileceğini düşünmüyorlardı kesinlikle, düşündükleri şey Kaymakam Yardımcısı Lan ile Parti Sekreteri Pang’ın arasındaki sıra dışı ilişkiydi. Şunu da itiraf edeyim, sırf o geliyor diye eve gitmezlik etmiyordum hafta sonları ama işin içine o da girince daha bir gitmemek istiyordum eve.</p>
			<p>İşte şimdi bu gelişinde o kırmızı elbise yoktu üzerinde,<a id="GBS.0607.01"/> yaptığım şakaların da rolü olmuştu muhtemelen bu değişiklikte. Geçen geldiğinde elbisesine bakıp, “Chunmiao, dün Pang Amca’ya telefon edip sana yeni bir elbise almasını söyledim,” dedim. “Nasıl böyle bir şey yaparsın,” dedi yüzü kızararak. “Şaka ediyorum canım,” dedim ben de toparlamaya çalışarak. Açık mavi bir kot giymişti bu kez, üzerindeyse yarım kollu beyaz bir gömlek vardı, gömleğin yakası<a id="GBS.0607.02"/> yine kalp biçiminde kesilmişti, kenarlarında dantel işlemeler vardı, o kırmızı ipe geçirilmiş yeşil taşlı kolye sarkıyordu yine boynundan. Yine kanepenin ucuna ilişti, yüzü kireç gibiydi, boş boş bakıyordu. “Neyin var?” diye sordum telaşla. Bana bir bakış atıp dudaklarını büzdüğü gibi ağlamaya başladı. Bu pazar ofiste mesai yapan biri vardı. Şaşkınlıkla kapıya koşturup açtım hemen kapıyı. Ağlaması<a id="GBS.0607.03"/> kuş sürüsü gibi koridora uçuyordu. Hemen kapıyı örtüp pencereyi kapadım. Hayatım boyunca böylesine büyük bir sorun yaşamamıştım hiç, ellerimi ovuşturup kafese kapatılmış bir maymun gibi bir yandan ofisin içinde volta atıyor, bir yandan da teselli etmeye çalışıyordum onu alçak bir sesle: “Chunmiao, Chunmiao, Chunmiao ağlama ağlama ağlama!..” Ama işe yaramadı bu, daha yüksek sesle ağlamaya başladı<a id="GBS.0607.04"/> bu kez. Tekrar kapıyı açmayı düşündüm ama bunun kötü bir fikir olduğu aklıma geldi birden. Yanına oturup ter içinde kalmış olan sağ elimle onun buz gibi soğuk olan sağ elini tuttum, sol kolumu sırtına atıp sol omzunu pışpışlayarak, “Ağlama, ağlama sakın, neyin varsa ağabeyine söyleyebilirsin, Gaomi ilçesinde kimin cesareti varmış bakalım Chunmiao kız kardeşimizi üzmeye? Anlat ağabeyine de gidip<a id="GBS.0607.05"/> o herifin boynunu yüz seksen derece döndürüvereyim!” dedim. Tek yaptığı şey ağlamak oldu ama. Gözlerini sımsıkı yumup ağzını koca koca açarak dik kafalı küçük bir kız çocuğu gibi ağlıyordu. Gözyaşları inci gibi dizi dizi süzülüyordu yanaklarından. Koltuktan sıçradım, sonra yine oturdum yanına. Genç bir kızın bir pazar günü kaymakam yardımcısının ofisinde salya sümük ağlaması olacak iş değildi! Daha<a id="GBS.0608.01"/> sonra eğer o sırada elim sargıda olsaydı sargı bezlerini çıkarıp onun ağzına tıkardım, diye düşündüm. Ya da zalim bir çocuk hırsızı olsaydım, kokuşmuş çoraplarımı dertop edip hemen ağzına tıkıştırabileceğimi de düşündüm, böylece olay başka bir yöne gidebilirdi. Ama ne mi yaptım ben, bir açıdan bakıldığında yapılabilecek olan en aptalca şeyi, yine başka bir açıdan bakacak olursak yapılabilecek<a id="GBS.0608.02"/> en zekice şeyi yaptım: Ellerinden birini tutup omzundan çekerek onu kendime doğru iyice yaklaştırıp dudaklarımı dudaklarına mühürleyiverdim birden...</p>
			<p>Onun ağzı çok küçüktü, benimkiyse çok büyük, hani geniş bir çay fincanı dar ağızlı bir içki bardağını kaplar ya, işte öyle bir şey oldu. Çığlıkları ağzıma girip kulaklarımı uğuldatıyordu, sonra kısa hıçkırıklara dönüştüler, ağlamıyordu artık.<a id="GBS.0608.03"/> İşte o sırada hayatımda bir benzerini daha yaşamadığım, çok güçlü ve çok tuhaf bir duyguya kapıldım.</p>
			<p>Evli barklı ve çocuklu bir adamdım ve şimdi size yalan gibi gelebilir ama on dört yıllık evlilik hayatım boyunca karımla sadece on dokuz kere seks yaptık (böyle söylememin nedeni içinde aşk olmayan mekanik bir cinsel birleşme olmasıydı yaşadıklarımın) öpücük derseniz, o da bir kereye mahsustu<a id="GBS.0608.04"/> ve çok da zorlamaydı hani. O da yabancı bir filmi izledikten sonra filmdeki aşk sahnelerinden öyle büyülenmiştim ki onun etkisiyle oldu işte, beline sarılıp ağzımı uzatıvermiştim. Durmadan kıpırdanıp durdu beni engellemek için ama sonuçta ağızlarımız çarpışmıştı işte, tek hissettiğim şey azıdişleri oldu, düşmanca bir şeyler duyumsadım, üstelik ağzından çürümüş et kokusu geliyordu, beynim haşlanmışa<a id="GBS.0608.05"/> dönmüştü, kafamda bir şeyler vızıldıyordu. Hemen ardından onu bırakıp bir daha da böyle delice bir fikre kapılmadım. O bir avuç cinsel birleşmelerimiz esnasında ağzımı ağzından uzak tutmaya çalıştım hep. Ne zaman dişçiye gidip dişlerine baktırmasını söylesem soğuk soğuk bakıp şöyle derdi bana: “Niye ki? Benim dişlerim gayet sağlam, niye dişçiye gidip baktıracakmışım?” “Ağzın kokuyor,” dedimdi<a id="GBS.0609.01"/> bir keresinde. Öfkeyle kükremişti karşılık olarak: “Senin ağzından da bok damlıyor!”</p>
			<p>Daha sonra Mo Yan’a o öğleden sonra öpücüğünün beni çok sarstığını, ruhuma dokunduğunu ve ilk öpücüğüm olduğunu söyledim. O dolgun ve küçük dudakları sanki onun tüm vücudunu içime çeker gibi bütün gücümle emmiştim. Mo Yan’ın romanlarındaki aşktan çılgına dönmüş olan erkek karakterlerin kadınlara dönüp, “Seni<a id="GBS.0609.02"/> yutmamak için kendimi zor tutuyorum,” demelerinin mantığını çözmüştüm sonunda. Ağzım ağzına değdiği an, ahşaptan yapılmış bir heykel gibi dondu kaldı, kasları buz kesti ama çok kısa bir süre sonra rahatladı hemen, o ince vücudunun kuru kemikleri şişmeye başlamıştı sanki, hiç kemiği yokmuş gibi yumuşadı tüm vücudu sonra, soba gibi yanıyordu. Başlarda gözüm açıktı hâlâ, sonra hemen kapadım. Dudaklarının<a id="GBS.0609.03"/> kabardığını duyumsadım ağzımın içinde, ağzını açınca taze bir deniz tarağı kokusuyla doldu ağzım. Kendiliğinden oldu her şey, dilimi onun ağzına sokmamı kimseler söylememişti, dilim diline değdikten sonra sarmaş dolaş olup oynaşmaya başladı dillerimiz. Küçük bir kuş gibi attığını duyumsadım kalbinin göğsümün önünde, bu sırada iki elini birden boynuma dolamıştı sımsıkı. Dünya işlerini zihnimin<a id="GBS.0609.04"/> en derinlerine gömmüştüm, artık sadece dudakları vardı onun, dili, kokusu, sıcaklığı ve inlemeleri bütün vücudumu ve zihnimi ele geçirdi. Öyle ne kadar kaldık bilmiyorum ama telefonun ziliyle gerçek dünyaya uyandık birden. Onu bırakıp telefona bakmaya giderken ayaklarımın bağı çözülünce neredeyse yere düşecektim. Vücudumun tüm ağırlığını kaybettiğini duyumsadım, bir öpücük tüye çevirmişti beni.<a id="GBS.0609.05"/> Telefona cevap vermek yerine hattın fişini çekip o iğrenç sesi kestim hemen. Kanepenin üzerine uzandığını gördüm, başı yukarıya dönüktü, yüzü solmuş, dudakları şişip kızarmıştı, bu haliyle bir ölüyü andırıyordu ama ölmediğini biliyordum ben, gözlerinden akan inci taneleri süzülüyordu yanaklarından aşağıya. Kâğıt bir mendille sildim gözyaşlarını. Gözlerini açtı, o ince kollarını boynuma dolayıp,<a id="GBS.0610.01"/> “Başım dönüyor,” diye mırıldandı. Ayağa kalkarken onu da kaldırdım, başını omzuma dayayınca kulağımı kaşındırdı saçları. O şarkı söylemeyi seven hademenin sesi yankılandı birden koridordan. Shaanxi türkülerini çok iyi taklit edebiliyordu bu çocuk, her pazar öğleden sonrası onun tuvalette bir yandan paspası yıkayıp bir yandan da şakımasını duyardım:</p>
			<p>“Ağabey sen batı ağzına git –kalmak zor küçük<a id="GBS.0610.02"/> kız kardeşim!–”</p>
			<p>Şarkı söylemeye başlayınca binada sadece ikimizin kaldığını anlardım, sonra da gelip ofisimi temizlerdi. Aklım başıma geldi birden, onu kendimden uzaklaştırıp ofisin kapısını araladım biraz. Ardından ikiyüzlü bir tavırla şöyle dedim: “Chunmiao özür dilerim, bir anlık boşluğuma denk geldi...” Islak gözlerle bakıp, “Benden hoşlanmıyor musun?” dedi. “Hoşlanıyorum,” dedim telaşla,<a id="GBS.0610.03"/> “hem de çok hoşlanıyorum...” Tam üzerime doğru atılacakken elini tutup, “Sevgili Chunmiao hademe birazdan gelip ofisi temizleyecek. Hadi git sen artık, birkaç gün geçsin hele, sana söyleyecek bir sürü şeyim var,” dedim. O gider gitmez deri kaplama döner koltuğuma yığıldım hemen, ayak seslerini dinledim koridorun sonunda kaybolana dek.</p>
			 
			</article>
		<section class="si-footnotes" epub:type="footnotes">
		<aside class="si-footnote" epub:type="footnote" id="f84"><a class="si-backref" href="#ref_f84">84</a><span class="si-footnote-text">. Yunnan eyaletindeki azınlık gruplardan biri.<div style="display:none;"><a id="GBS.0610.04"/></div> (Ç.N.)</span></aside>
		</section>
  <div style="display:none;"><a id="GBS.0610.05"/></div></body>
</html>