<?xml version="1.0" encoding="UTF-8" standalone="no"?><html xmlns="http://www.w3.org/1999/xhtml">
	<head>
		<title>Yaşam ve Ölüm Yorgunu</title>
		<link href="main.css" rel="stylesheet" type="text/css"/>
<meta name="Adept.resource" value="urn:uuid:ed47d798-c7b1-bfdc-2bb5-537360c88701"/>
	</head>
	<body xmlns:epub="http://www.idpf.org/2007/ops" epub:type="chapter" id="chapter2-7"><div style="display:none;"><a id="GBS.0239.01"/></div>
<article class="chapter">
			<h1 class="chapter_num">18</h1>
			<h1 class="chapter_title">Usta bir elin giysiyi onarması, Huzhu’nun <br/>aşkını açıklaması</h1>
			<h1 class="chapter_title">Karın bir köyü kapatması, Jinlong’un <br/>tahta çıkması</h1>
			<p>Her üç günde bir hafif, her beş günde bir de yoğun karın yağdığı o uzun süren kış mevsiminde Ximen köyünü halk komününe ve ilçe merkezine bağlayan telefon hatları çöktü, o zamanlar ilçeden yapılan bütün yayınlar telefon telleriyle sağlanıyordu, telefon telleri çökünce<a id="GBS.0239.02"/> yayın da dilsizleşti tabii. Kar yolları kapattığından gazete dağıtan kimse de yoktu. Böylece köyümüz dünyadan izole edilmiş bir arazi parçasına dönüştü.</p>
			<p>O yıl yağan yoğun karı hatırlıyor olmalısın. Babam seni her gün köyün dışına yürüyüşe çıkarırdı. O gün güneşli bir gündü, güneş kırmızı ışınlarını gönderdiğinde tarlaların üzerindeki buz ve kar tabakası ışıl ışıl parlamaya başladı. Babam sağ<a id="GBS.0239.03"/> eliyle senin yularını, sol eliyle de domuz kasabından kalan satırı tutuyordu. İkinizin ağız ve burunlarından pembe buharlar çıkıyordu, senin ağzının üstündeki tüylerle babamın sakalını ve kaşlarını kırağı tutmuştu. Yüzünüzü güneşe çevirmiş, tarlalara doğru ilerliyordunuz, ayaklarınızın altında ezilen kar gıcırdıyordu.</p>
			<p>Yarı ağabeyim Ximen Jinlong devrimci bir coşkuya kapılıp hayalini gerçekleştirmek<a id="GBS.0239.04"/> için Sun kardeşleri, onun o meşhur dört göksel korumalarını yani, bir avuç sıkılmış yumurcağı –onun karides askerleri ve yengeç generalleriydi bunlar– ve bir de şamataya bayılan bir sürü genç adamı yanına katıp Kültür Devrimi’ni ikinci yılında, tam da memlekete bahar gelmişken bağımsız bir hareketle bir adım daha öne taşımak için harekete geçti.</p>
			<p>Avludaki büyük kayısı ağacının altına kalaslardan<a id="GBS.0239.05"/> bir platform yapıp ağacın dallarını sanki çiçek açmış gibi binlerce kızıl flamayla süslediler. Sun kardeşlerin dördüncüsü olan Kaplan Yavrusu her akşam platformun üstüne çıkar, yanaklarını şişirip borazanını çalarak köylüleri etrafına toplardı. Kızıl püsküllerle süslenmiş çok güzel, küçük bronz bir borazandı bu. Kaplan Yavrusu  borazan eline ilk geçtiği zaman her gün yanaklarını şişirip alıştırma<a id="GBS.0240.01"/> yapardı ama başlarda bir boğanın böğürmesi gibi sesler çıkarabiliyordu sadece. Oingming Bayramı’nın arifesinde borazan çalmada iyice ustalaştı. Popüler halk şarkılarının melodilerini çok yumuşak ve şiirsel bir ezgiyle çalabiliyordu artık. Dâhi denilebilecek kadar yetenekli bir çocuktu, elini neye atsa hemen öğreniveriyordu. Ağabeyim platformun üzerine paslı bir havan topu koydurdu, avlu duvarına<a id="GBS.0240.02"/> onlarca delik açtırıp deliklerin hemen altına bir sürü taş parçası yığdırdı. Ateşli silahları olmamasına rağmen köyün gençleri her gün bu deliklerin yanında ellerinde kızıl püsküllü bir mızrakla nöbet tutuyordu. Jinlong her saat başı elinde kendi yaptığı bir dürbünle platforma çıkıp düşmanın durumunu izleyen yüksek rütbeli bir general edasıyla etrafı kolaçan ederdi. Hava çok soğuk olduğundan<a id="GBS.0240.03"/> Jinlong’un parmakları sanki az önce soğuk suda yıkanmış havuçlar gibi duruyordu, kızarmış yanakları da geç sonbaharın iyice olgunlaşmış elmalarını andırıyordu. Jinlong vermek istediği izlenimi bozmamak için bu soğukta bile üzerine yenlerini sıvadığı askerî bir tunikle ince bir pantolon giymiş, başına da toprak sarısı sahte bir asker kepi takmıştı. Kulakları soğuktan donmuştu ve kulaklarından kanla<a id="GBS.0240.04"/> karışık irin akıyordu; kıpkırmızıya dönmüş burnu da durmadan akıyordu. Fiziksel olarak berbat bir haldeydi ama ruhu havalarda uçuyordu, tutkuyla yanan gözleri pırıl pırıl parlıyordu.</p>
			<p>Onu o soğukta öyle dikilirken gören annem, bir gece önce oturup onun o komutan edasını korumak için ona içi pamukla doldurulmuş kapitone bir ceket dikmiş, Huzhu da ceketin askerî bir ceket gibi görünmesi için<a id="GBS.0240.05"/> üzerinde ufak değişiklikler yaparak anneme yardım etmişti. Ceketin yakasına beyaz iplikle çiçek işlemeleri bile yapmışlardı. Ama ağabeyim ceketi giymemişti işte. Ana, demişti ciddi bir tavırla, bana analık taslama şimdi, düşman her an kapıda olabilir, silah arkadaşlarım buza diz çöküp karda yatarken sadece benim pamuklu bir ceket gitmem yakışık alır mı? Annem etrafına bakınınca ağabeyimin o meşhur<a id="GBS.0241.01"/> “dört göksel koruması”yla sadık köpekçiklerinin de aynı toprak sarısı, kirli ve sahte askerî üniformalardan giydiğini fark etti, hepsinin burnu akıyordu, donmuş burun uçları alıç gibi duruyordu. Ama hepsinin o küçük yüzü kutsal bir ciddiyet taşıyordu.</p>
			<p>Ağabeyim her sabah platforma çıkıp elinde bir sac parçasından dürerek kendi yaptığı megafonuyla platformun hemen altında duran sadık köpeklerine,<a id="GBS.0241.02"/> şamatayı izlemeye gelen köylülere ve kar altında kalmış olan köye doğru Anıran Eşek’ten öğrendiği o büyük ve önemli adamın edasını taşıyan ses tonuyla küçük devrimci generalleriyle fakir ve orta sınıf köylülere gözlerini iyi açmalarını, tetikte olmalarını, kendi topraklarında çok sıkı durmalarını, son dakikaya kadar sabırla beklemelerini, seneye baharın gelmesiyle birlikte havaların ısınıp ağaçların<a id="GBS.0241.03"/> çiçek açacağı zamanı beklemelerini ve işte o zaman Büyük Komutan Chang’ın önderliğindeki ana kuvvetlerle birleşeceklerini söylerdi. Konuşması sık sık şiddetli öksürük nöbetleriyle kesilirdi, göğsünden kuluçkaya yatmış tavuklar gibi hırıltılar yükselir, boğazından kuru öksürükler çıkardı, bu seslerin balgam alameti olduğunu bilirdik ama ağabeyim kürsüye çıkmış bir komutanın balgam tükürmesinin<a id="GBS.0241.04"/> hiç de yakışık almayacağını bildiğinden insanın midesini kaldıran bir tavırla bir bir yutardı o balgamları. Ağabeyimin konuşması sadece kendi öksürük nöbetleriyle değil, arada platformun altındaki kalabalığın attığı sloganlarla da kesilirdi. Slogan atanların başı Kaplan Sun’ du, çok gür bir sesi vardı, pek kültürlü bir adam olmamasına rağmen ne zaman slogan atıp kalabalığı devrimci coşkunun doruğuna<a id="GBS.0241.05"/> çıkaracağını iyi bilirdi.</p>
			<p>Bir gün çok büyük bir kar fırtınası çıktı, sanki gök yarılmış da yeryüzüne on binlerce kaz tüyü yastık gönderiyordu. Ağabeyim platforma çıktı yine, tam megafonunu kaldırıp bağırmaya başlayacaktı ki birden bir ileri bir geri sallanmaya başladı, megafonu elinden kaydı, platformdan sekip yerdeki karın üzerine düştü, onu takiben ağabeyim de iç karartan tok bir sesle kafa<a id="GBS.0242.01"/> üstü yere çakıldı. Kalabalık bir an donup kaldı, hemen ardından çığlıklar atarak onun etrafını sarıp hep bir ağızdan konuşmaya başladılar: Komutanım, neyin var, komutanım neyiniz var?.. Annem ağlayıp sızlayarak evden dışarıya koştu, hava çok soğuktu ve annem omuzlarına attığı lime lime olmuş, keçi postundan kapitone bir ceketle olduğundan daha devasa gösteriyordu.</p>
			<p>Bu lime lime olmuş kapitone<a id="GBS.0242.02"/> ceket, bir zamanlar Kültür Devrimi arifesinde köyün güvenlik şefliğini yapmış olan Yang Qi’nin İç Moğolistan’dan getirdiği ceketlerden biriydi. Bu ceketler üzerlerinde kuruyup kalmış sığır boku ve keçi sütü lekeleriyle leş gibi bir koku salıyodu. Yang Qi bu ceketleri satmaya çalıştığında kaçakçılıkla suçlanmış ve Hong Taiyue’nin gönderdiği milisler tarafından komüne götürülüp hapse atılmıştı, ceketlerse<a id="GBS.0242.03"/> bir depoya kilitlenip komünden çıkacak son kararı beklemeye başlamışlardı. Kültür Devrimi patlak verince Yang Qi serbest bırakılıp eve gönderildi, Jinlong’un isyancı birliğine katılıp Hong Taiyue kamu önünde yargılanırken onu kınayan en kahraman savaşçı oluverdi birden. Yang Qi, ağabeyime yaranmaya çalışıp ümitsizce Ximen köyü Kızıl Muhafızlar Birliği’nin komutan yardımcısı olmayı bekledi<a id="GBS.0242.04"/> ama ağabeyim onun bu isteğini reddedip kararlı bir ses tonuyla şöyle dedi ona: Ximen köyü Kızıl Muhafızlar Birliği birleşmiş bir liderlikle yönetiliyor, aramızda bir komutan yardımcısına yer yok. Ağabeyim kalbinin derinliklerinde Yang Qi’yi hor görüyordu aslında. Yang Qi karaca yüzlü, fare gözlü, kurnaz bakışlarıyla durmadan etrafı süzen, aklı hep şeytanlığa çalışan, lümpen proletarya sınıfına mensup<a id="GBS.0242.05"/> yıkıcılıkta sınır tanımayan bir adamdı, işe yarayabilirdi ama önemli görevlerde kullanılamazdı. Bunu ağabeyim karargâhtaki en güvendiği adamlarına söylerken ben bizzat, kendi kulaklarımla duydum. İstediği pozisyonu elde edemeyen Yang Qi depresyona girdi, çilingir Han Liu’yla bir komplo kurup depoya girerek ceketleri geri aldıktan sonra onları sokakta satmaya karar verdi. Rüzgârın şiddetle estiği,<a id="GBS.0243.01"/> karın lapa lapa yağdığı ve buzların saçaklardan testerenin sivri dişleri gibi sarktığı bir gün keçi postundan yapılmış kapitone ceketler için çok ideal bir gündü. Sokakta toplanan köylüler o kirli deri ceketleri ellerinde evirip çevirirlerken derilerin tüyleri döküldü, yerlerde fare bokları yuvarlandı, keçi postunun leş gibi kokusu da hem buzu hem karı hem de havayı kirletti. Ağzı iyi iş yapan<a id="GBS.0243.02"/> Yang Qi, çürümeye yüz tutmuş deri ceketlerden sanki bir zamanlar imparatorun gardırobunu süslemişler gibi bahsediyordu. Kara bir dağ keçisinin derisinden yapılmış kısa bir ceket alıp derinin yağlı ve dökülen yüzeyine pat pat diye vurdu. Dinleyin şunu, bakın şuna, elleyin bir, giyin hele. İyi dinleyin, nasıl da bakır bir çan gibi ses çıkarıyor; bakın, saten ve ipeği andırıyor; tekrar bakın, tüyleri<a id="GBS.0243.03"/> sanki boya gibi kapkara; üzerinize giyer giymez terlemeye başlayacaksınız. Bu ceketi giydiniz mi buzda sürünseniz de, karda yatsanız da soğuğu hissetmezsiniz! Neredeyse yepyeni olan bu kara bir dağ keçisinin derisinden yapılmış kapitone ceketler sadece on sekiz yuan, o kadar ucuz ki sanki sokakta bulmuşsunuz! Zhang Amca üzerine giy de dene bir, aman Tanrı’m, benim canım amcacığım, bu ceketi Moğol<a id="GBS.0243.04"/> terzi sanki sizin ölçülerinizi alarak dikmiş, bir santim daha uzun olsa çok uzun, bir santim daha kısa olsa çok kısa duracak. E, ne düşünüyorsunuz, sıcak tutuyor mu? Sıcak tutmuyor mu yoksa? Alnınıza dokunun hele, bakın nasıl da boncuk boncuk terlediniz, bir de sıcak tutmuyor diyorsunuz? Sekiz yuan olsun? Sekiz yuana olmaz, eğer komşuluğumuzun hatırı olmasa on beş yuana bile satmam! Ver sekiz<a id="GBS.0243.05"/> yuana. Amcacığım, size daha ne diyebilirim? Geçen senenin sonbaharında birkaç kez piponuzu içmişliğim var sizin, size bir iyilik borçluyum! Bir adam borçlarını ödeyene kadar huzur bulamaz. Anlaştık, dokuz yuan olsun, bu satışta para kaybetmek de varmış demek, dokuz yuanı ver üzerinden çıkarmadan eve git, eve gidince ilk işin bir havlu bulup alnındaki teri silmek olsun, üşütmeni istemem. Sekiz mi demiştin?<a id="GBS.0244.01"/> Sekiz buçuk olsun! Ben biraz indireceğim fiyatı ama siz de artırın biraz canım, ne de olsa bir kuşak büyüğümsünüz! Eğer sizin yerinize bir başkası olsaydı kulağına şaplağı vurduğum gibi nehrin içini boylardı! Sekiz yuan mı dediniz, sizin gibi eski bir toprağa çatınca imparatorun kendisi bile öfkelenmez, imparator bile bir şey demiyorsa bendeniz Yang Qi neye öfkelenir bilmem? Size bir tüp<a id="GBS.0244.02"/> kan vermişim gibi sayalım bunu, ben sıfır grubuyum, Doktor Norman Bethune’la<a class="si-noteref" epub:type="noteref" href="#f36" id="ref_f36">36</a> aynı gruptan, sekizse sekiz olsun Zhang Amcacığım ama bu kez siz bana borçlandınız. Sonra o yapışkan banknotları saymaya başladı: Beş, altı, yedi, sekiz yuan tamamdır, ceket artık sizindir. Şimdi ceketi eve götürüp hanıma gösterin. Size garanti ediyorum eve gidip yarım saat oturduktan sonra çatınızdaki o kalın kar tabakası<a id="GBS.0244.03"/> erimeye başlayacak, uzaktan bakınca çatınızdan yükselen buharlar görülecek, kar suları avlunuzda dere olup akacak, evin saçaklarından sarkan buzlar patır patır dökülecek. Bu ceket yavru keçi derisinden yapıldı, bakın dışı saten gibi, bu ceketi İç Moğolistan’ın en güzel genç kızı giymiş, burnunuzu yaklaştırıp koklayın hele, ne kokuyor? Güzel bir kız kokusu bu! Lan Jiefang eve gidip şu bağımsız<a id="GBS.0244.04"/> çiftçi babanın cüzdanını getir bakayım, ceketi satın alıp yarı ablan Baofeng’e hediye edersin, üzerinde böyle bir ceketle ilaç çantasını sırtına atıp hasta görmeye gitti mi neler olur düşün bir bakalım? Karlar havada süzülürken ablanın başına bir metre kala eriyiverir! Bu ceket küçük bir fırın gibidir, içine yumurta sardın mı bir pipo içimi zaman geçmeden pişer yumurta. Lan Jiefang, sana on iki<a id="GBS.0244.05"/> yuana bırakırım, o da ablanın benim hanımı doğurtması hatırına, ceketi yarı fiyatına veriyorum sana, başkası olsa yirmi beş yuandan aşağıya saçımın bir telini bile koparmam. Nasıl? Almayacak mısın? Ha ha, Lan Jiefang, ben de seni hep çocuk gözüyle görürdüm ama büyüyüp koca adam olmuşsun, bıyıkların çıkmış bak, ya aşağısı? Erkek çocukları on yedi-on sekiz yaşına gelince hem sakalları hem de kasık<a id="GBS.0245.01"/> tüyleri çıkar. Erkek çocukları için on yedi-on sekiz yaş demek kuşlarının boğa boynuzu gibi olması demektir! Senin Huang’ların kızlarına ilgi duyduğunu biliyorum ama artık yeni bir toplum düzenimiz ve yepyeni bir ülkemiz var, yasalar tek eşlilikten yana, Huzhu ve Hezuo’ dan sadece birini seçebilirsin, ikisini birden eş olarak alamazsın artık. Eğer Ximen Nao’nun döneminde yaşasaydın olabilirdi bu<a id="GBS.0245.02"/> elbet, Ximen Nao’nun bir karısı ve iki cariyesi vardı, bunun dışarıda da pek çok örneği vardı o zamanlar. Niye kızarıp bozarıyorsun öyle? Aa, anan da onlardan biriydi ya, yok bir şey, önemli değil, senin anan da bir kurbandı nasılsa! Seni bugünlere getirmek anan için hiç de kolay olmadı, bence bu ceketi alıp ne kadar hayırlı bir evlat olduğunu göstermek için anana hediye etmelisin. Senin anan çok<a id="GBS.0245.03"/> iyi kalpli bir insan, çok da cömert biri, hatırlıyorum da kapıya gelen dilencilere kendi elleriyle birkaç çörek verip öyle gönderirdi. Köyün, yaşı senden biraz daha büyük olanlarının hepsi bilir bunu. Eğer anana bu ceketi hediye etmek istersen sana biraz daha indirim yaparım, on yuan olsun, sesini yükseltme sakın, başkaları duysun istemem, on yuan bir koşu eve gidip para alıp gelirsen ceketi sana<a id="GBS.0245.04"/> veririm. Canım kardeşim benim, eğer o Jinlong denilen piç olsaydı yüz yuana bile satmazdım ona bu ceketi. Neyimin komutanıymış peh, kapalı kapının üzerinde yazan bir unvan sadece bu, kendi kendini komutan ilan etti! Ben onun yanında kıçı kırık bir komutan yardımcısı kalır mıyım be? Ben de kendimi dünyadaki tüm orduların başkumandanı ilan ediyorum, binlerce orduyu bir hasır gibi yere serip üzerinde<a id="GBS.0245.05"/> yürürüm ben! Kalabalığın dışından bir ses duyuldu sonra: Kızıl Muhafızlar geliyor!</p>
			
			<p class="margin">Jinlong ağabeyim bir kahraman gibi önde yürüyordu, o “dört büyük elmas” iki yanına dizilmiş gururla onu koruyordu, arkalarında da şamata çıkaran Kızıl Muhafızlar vardı. Ağabeyimin belinde fazladan bir silah vardı şimdi, ilkokulun beden öğretmeninden alınan silahtı bu, silahın bir köpek çükünü andıran nikel<a id="GBS.0246.01"/> kaplı namlusu gümüş gibi parlıyordu. “Dört büyük elmas” da Üretim Tugayı’nın açlıktan daha yeni ölmüş olan Shandong sığırının derisinden yapılmış kemerler takıyordu, daha yeni yapıldığından ötürü ne yaş ne de tamamıyla kurutulmuş olan kemerin üzerinde hâlâ sığır tüyü vardı ve leş gibi bir koku yayıyordu etrafa. Hepsi beline bir zamanlar bizim köyün opera topluluğunun kullanmış olduğu revolverlerden<a id="GBS.0246.02"/> sıkıştırmıştı, revolverlerin hepsi yetenekli marangoz Du Luban tarafından karaağaçtan oyulmuş ve siyaha boyanmıştı, çok sahici görünüyorlardı, eğer bir haydudun eline düşerlerse soygun yapmak için kolaylıkla kullanılabilirlerdi. Ejderha Sun’un belindeki revolverin arkası oyulmuş ve buraya bir yay, ateşleme pimi ve sarı renkli baruttan yapılmış bir ateşleme kapsülü monte edilmişti, ateşlendiği<a id="GBS.0246.03"/> takdirde gerçek bir silahtan daha keskin bir ses çıkarıyordu. Ağabeyimin silahında barut kâğıdı kullanılmıştı, tetiği çektiğinde silah iki kez patlardı. “Dört büyük elmas”ın arkasındaki yaltakçıların ellerindeyse kızıl püsküllü mızraklar vardı, mızrak uçları zımparayla parlatılmıştı ve çok keskindiler, eğer bir ağacın gövdesine saplanırsa geri çıkarmak için çok büyük bir güç sarf etmek gerekirdi.<a id="GBS.0246.04"/> Ağabeyimin önderliğindeki birlik hızla ilerliyordu. El değmemiş karın beyazlığıyla püsküllerin kızıllığı çok muhteşem bir tablo oluşturuyordu. Birlikle Yang Qi’nin o eski püskü ceketleri sattığı yer arasında elli metre mesafe kala ağabeyim silahını belinden çıkartıp havaya ateş etti: Pat! Pat! İki duman bulutu havaya karıştı birden. Yoldaşlar ileri, diye emretti ağabeyim. Kızıl Muhafızlar kızıl püsküllü<a id="GBS.0246.05"/> mızraklarını öne doğru doğrultup, “Öldür, öldür, öldür!” naralarıyla öne atıldı, çamura dönen kardan katır kutur sesler çıkıyordu, göz açıp kapamadan yanımıza vardılar. Kızıl Muhafızlar, ağabeyimin bir el hareketiyle Yang Qi ve ceket almayı düşünen onlarca insanın etrafını sarıverdiler.</p>
			<p>Jinlong, bana düşmanca bir bakış atınca ben de ona aynen karşılık verdim. Doğruyu söylemem gerekirse çok<a id="GBS.0247.01"/> yalnızdım ve onun Kızıl Muhafızları’na katılmak için can atıyordum. Onların o gizemli ve ağırbaşlı tavırları beni heyecanlandırıyordu. Özellikle de “dört büyük elmas”ın taşıdığı o Mauser’lerine bayılıyordum, sahte olsalar da çok havalı görünüyorlardı, içim gidiyordu onlara. Ablama, onun Kızıl Muhafızlar’ına katılmak istediğimi Jinlong’a iletmesi için yalvardım. O da şöyle dedi ablama: Bağımsız çiftçiler<a id="GBS.0247.02"/> devrimin hedeflerinden biridir, bu yüzden Kızıl Muhafızlar’a katılmaya uygun biri değil o; ama boğasıyla birlikte komüne katılırsa onu aramıza kabul etmekle de kalmaz bir takım komutanı yaparım hemen. Jinlong o kadar yüksek sesle konuşuyordu ki dediklerini duymak için ablamın aracılığına gerek bile kalmamıştı. Ama komüne katılmak, hele yanımda boğayla birlikte komüne katılmak benim karar verebileceğim<a id="GBS.0247.03"/> bir iş değildi. O gün pazarda yaşananlardan sonra babam ağzını açıp tek kelime bile etmemişti. Gözlerini uzağa dikip yüzünde boş bir ifadeyle bakarken elindeki satırı her an birini öldürecekmiş gibi taşıyordu. Boynuzlarından biri kesilince boğa da boş boş bakar olmuştu, bakışlarında kasvetli bir hava vardı, başını eğip insanlara yan yan bakıyordu, acı acı böğürürken bir şişip bir inen<a id="GBS.0247.04"/> karnıyla sanki o tek boynuzuyla her an birinin üzerine atılıp karnını deşecekmiş gibi görünüyordu. Babam da boğayla birlikte ahırda kalıyordu artık, ahırı avluda kimsenin yanına yaklaşmaya cesaret edemediği bir köşeye çevirmişlerdi. Ağabeyimin önderliğindeki Kızıl Muhafızlar avluda her gün şamata çıkarıyordu, gong ve davul çalıyor, havan topunu ateşleme denemeleri yapıyor, kötü adamlarla çarpışıp<a id="GBS.0247.05"/> sloganlar atıyorlardı ama babam ve boğa sanki bunların hiçbirini duymuyordu. Ancak, ahıra girmeye cesaret edecek biri olursa bunun kanlı bir katliama yol açacağından emindim. Böyle bir durumda boğayı alıp komüne gidecek olsam babam beni onaylasa bile boğanın buna yanaşmayacağını çok iyi biliyordum. Sokağa çıkıp Yang Qi’nin ceket satışını izlemem tamamen sıkıntıdan kaynaklanıyordu yani.</p>
			<p>Ağabeyim<a id="GBS.0248.01"/> kolunu kaldırıp silahını Yang Qi’nin göğsüne doğrulttu, titreyerek şöyle bir emir verdi: Kahrolsun vurguncu, tutuklayın şunu hemen! “Dört büyük elmas” cesur bir şekilde öne atılıp Mauser’lerinin namlularını dört bir taraftan Yang Qi’nin göğsüne doğrultup hep bir ağızdan bağırdı: Eller yukarı! Beyler, dedi Yang Qi sırıtarak, birkaç karaağaç budağıyla kimi korkutacağınızı sanıyorsunuz? Eğer taşaklıysanız<a id="GBS.0248.02"/> beni vurursunuz, hadi durmayın, en azından bir kahramanın bir amaç uğruna kendini feda etmesini izlemiş olurum. Ejderha Sun tetiği çekince sarı bir duman çıktı namludan bir patlama eşliğinde, silah geri tepince Sun’un o ejderha ağzından kan süzülmeye başladı, havaya barut kokusu yayıldı. Korkudan Yang Qi’nin o küçük yüzü sarardı, dişleri birbirine vurmaya başladı hemen, sonra barutun pamuklu<a id="GBS.0248.03"/> paltosunun göğsünde açmış olduğu deliğe bakıp şöyle dedi: Beyler, dediğinizi gerçekten de yaptınız! Devrim, dedi ağabeyim, yemeğe misafir çağırmak değildir, şiddetin ta kendisidir. Ben de Kızıl Muhafız’ım dedi Yang Qi. Bizler, dedi ağabeyim, Mao Zedong’un Kızıl Muhafızlar’ıyız, sense adı sanı bile belli olmayan bir Kızıl Muhafızlar’a aitsin. Yang Qi daha tartışırdı ama ağabeyim, Sun kardeşlere<a id="GBS.0248.04"/> onu tutuklayıp eleştirmek ve kınamak için karargâha götürmelerini emretti, hemen ardından da Kızıl Muhafızlar’a Yang Qi’nin yolun kenarındaki otların üzerine serdiği ceket tezgâhını kaldırmalarını buyurdu.</p>
			<p>Yang Qi’yi eleştirmek için yapılan büyük toplantı gecenin geç saatlerine kadar sürdü, avluda köyün kötü unsurları olarak adandırılan insanların evlerindeki mobilyaları kendi elleriyle kırıp<a id="GBS.0248.05"/> getirmeye zorlandıkları yakacakla büyük bir ateş yakıldı. Sandal ağacı ve pelesenkten yapılma bir sürü değerli mobilya kırılıp yakıldı. Avluda her akşam birilerini eleştirirken yakılan şenlik ateşi sayesinde çatıdaki bütün karlar eriyiverdi. Yerler hep kuzgun karası çamura bulandı. Köydeki yakacak odun ve mobilyanın sınırlı olduğunu bilen ağabeyimin aklına bir fikir gelince yüzü neşeyle ışıdı<a id="GBS.0249.01"/> birden. Bir keresinde kuzeydoğuya gitmiş olan Feng Jun’dan çam ağaçlarının özsuyunun yanıcı olduğunu duymuştu, hatta daha yemyeşil olan dalları bile yanabiliyormuş bu sayede. Ağabeyim bu yüzden köyün kötü unsurlarını ilkokulun arkasındaki çam ağacı ormanına gönderdi ağaç kesmeleri için. Köyün o iki sıska atının çektiği kesilmiş çam ağaçları birer birer karargâhın önüne getirilmeye başladı böylece.</p><div style="display:none;"><a id="GBS.0249.02"/></div>
			<p>Yang Qi’nin eleştirilmesi, yaptığı kapitalist faaliyetler, devrimin küçük generallerine küfretmesi ve başarısız bir girişim olan karşıdevrimci bir örgüt kurma planı üzerine yoğunlaştı, acımasızca dayak yiyip bir güzel tekmelendikten sonra avludan kovuldu. Keçi derisi ceket yığınıysa ağabeyim tarafından gece nöbeti tutan Kızıl Muhafızlar’a dağıtıldı. Devrim dalgasının tüm ülkeyi vurmasından<a id="GBS.0249.03"/> bu yana ağabeyim aslında taburun ofisi olarak kullanılan ve şimdiyse karargâhları haline gelmiş olan o odada, ilk kez üzerindekileri çıkarmadan uyudu o gece. “Dört büyük elmas” ve bir düzine kadar güvendiği adamı eşlik ederdi ona. Ofisin zeminine saman, ot ve iki tane hasır sermişlerdi. Keçi derisi ceketlerin gelmesiyle birlikte artık daha rahat geceler geçiriyorlardı.</p>
			<p>İsterseniz daha önce<a id="GBS.0249.04"/> anlatmış olduğumuz bir olayla devam edelim biraz da: Annem omuzlarında onu olduğundan daha iri gösteren keçi derisi kapitone ceketiyle evden koşarak çıkmıştı ya hani... O ceketi ağabeyim aslında ablama vermişti giymesi için çünkü ablam öncelikle Kızıl Muhafızlar’ın, onun ardındansa köyün doktoru sayılıyordu. Hayırlı bir evlat olan ablam da soğuktan korunması için ceketi anneme verdi. Annem, ağabeyimin<a id="GBS.0249.05"/> önüne atılıp diz çöktü, kollarını onun boynuna dolayıp ağlamaya başladı: Ah oğlum benim, ne oldu sana böyle? Ağabeyimin yüzü morarmış, dudakları kuruyup çatlamıştı ve kulaklarından kanla karışık irin akıyordu, tam bir şehit gibi görünüyordu anlayacağınız. Ablan nerede? Ablan nerede? Ablam, Chen Dafu’nun karısını doğurtmaya gitti. Jiefang, diye sızlandı annem, iyi oğlum benim, gidip bir koşu<a id="GBS.0250.01"/> ablanı çağırıver... Önce Jinlong’a sonra da şimdi lidersiz kalmış olan Kızıl Muhafızlar’ın yüzlerine bakınca içim acıdı birden. Caka satmayı çok sevse de ne de olsa aynı anadan doğmuştuk, onu biraz kıskanıyordum ama ona olan hayranlığım daha ağır basıyordu, çok yetenekli biriydi, onun ölmesini hiç istemezdim. Avludan uçarcasına çıkıp önce batıya doğru koşturdum iki yüz metre kadar, sonra kuzeye dönüp<a id="GBS.0250.02"/> bir <em>hutong</em>’a<a class="si-noteref" epub:type="noteref" href="#f37" id="ref_f37">37</a> daldım, yüz metre kadar koşturduktan sonra nehrin setine en yakın olan birinci evdi Chen Dafu’ların evi, üç odalı, çatısı sazdan yapılmış, etrafı toprak bir duvarla çevrilmiş bir ev.</p>
			<p>Chen Dafu’nun o bir deri bir kemik kalmış küçük erkek köpeği karşıladı beni deli gibi havlayarak, yerden bir tuğla parçası aldığım gibi ona fırlatıverdim. Tuğla parçası bacağına isabet edince acı<a id="GBS.0250.03"/> acı inleyerek üç bacağı üzerinde eve koşturdu köpek. Chen Dafu elinde büyük bir sopayla çok ürkütücü bir şekilde dışarı çıktı: Köpeğime kim vurdu? – Ben vurdum, dedim kaşlarımı çatıp öfkeli bir bakışla. Kara bir demir kule gibi öfkelenen adam beni görünce yumuşadı birden, rahatlayınca yüzüne belli belirsiz sıcak bir gülümseme yayıldı. Benden neden çekiniyordu ki bu adam? Çünkü elimde ona karşı kullanabileceğim<a id="GBS.0250.04"/> bir koz vardı. Çünkü onunla Huang Tong’un karısı Wu Qiuxiang’ın nehir kenarındaki söğüt ağaçlarının arasında ne yaptığını görmüştüm, Wu Qiuxiang yakalanmanın utancıyla belini büküp ardına bile bakmadan kaçmış, çamaşır sepeti ve çamaşır tokmağını bile almamıştı giderken, ekose bir giysi nehrin sularına kapılıp aşağıya doğru süzülmüştü. Chen Dafu kemerini bağlarken beni şöyle tehdit<a id="GBS.0250.05"/> etti: Eğer birine söylersen öldürürüm seni! Eğer önce Huang Tong seni öldürmezse tabii, diye karşılık verdim ben de. Birden sesini yumuşatıp bana yaranmaya çalıştı, karısının yeğenini benimle everecekti. Zihnimin derinliklerinde sarı saçlı, küçük kulaklı, dudağının üstü salya sümük olan küçük bir kız çocuğunun görüntüsü süzülmeye başladı birden. Peh, dedim, karının o sarı saçlı yeğeniyle kim evlenir,<a id="GBS.0251.01"/> öyle çirkin bir kızı alacağıma tüm hayatım boyunca tek tabanca gezerim daha iyi! Ah küçüğüm, bakıyorum da gözün çok yükseklerde ama ben bir gün seninle o çirkin kızın evlendiğini göreceğim! O zaman, dedim, en iyisi bir taş alıp beni ölesiye dövmen gerekecek. Evlat, dedi, o zaman seninle ikimiz bir centilmenlik anlaşması yapalım, bu gördüğünü kimseye anlatmazsan, ben de karımın yeğenini sana vermeye<a id="GBS.0251.02"/> çalışmam ama eğer anlaşmamızı ihlal edersen karıma yeğenini sizin eve götürüp <em>kang</em>’ınızın üzerine oturtmasını söyler, sonra da o çirkin kıza senin ona tecavüz ettiğini söylemesini tembihletirim, o zaman ne yaparsın ha! Birden o hem çirkin hem de aptal kızın bizim evin <em>kang</em>’ına oturmuş durmadan ona tecavüz ettiğimi söylediğini düşündüm de böyle bir şeyin olması başıma biraz dert açabilirdi. “Doğru<a id="GBS.0251.03"/> bir kişi gölgesinin çarpık olmasından korkmaz, kuru bok duvara yapışmaz,” diye bir atasözü olmasına rağmen başınıza böyle bir şey geldiğinde kendinizi aklamanız öyle kolayca yapabileceğiniz bir şey değildi. Böylece Chen Dafu’yla bir centilmenlik anlaşması yaptık. Zaman ilerledikçe Chen Dafu’nun benden, benim ondan korktuğumdan daha çok korktuğunu kavradım, bir tuğla parçası atıp köpeğini sakatladığımda<a id="GBS.0251.04"/> gıkını bile çıkarmamıştı işte, onunla bu yüzden hiç çekinmeden böyle dan dan diye konuşabiliyordum. Şöyle dedim: Ablam nerede? Ablamı bulmam lazım! – Küçük bey, dedi, ablan şimdi karımın yanında, doğurmasına yardım ediyor. Avluda sanki merdivenmiş gibi küçükten büyüğe sıralanmış sümüklü kız çocuklarını görünce hemen alay ettim onunla: Senin karın da ne yetenekliymiş ama, dişi bir köpek gibi<a id="GBS.0251.05"/> birbiri ardına sıralamış çocukları. Dişlerini gösterip, küçük bey, böyle şeyler söyleme, böyle şeyler insanı kalbinden yaralar, şimdi küçüklüğüne veriyorum bu dediğini, büyüyünce sen de anlarsın. Seninle tartışacak zamanım yok, dedim, ablamı almaya geldim ben. Onların evinin penceresine doğru bağırmaya başladım: Abla, abla, beni anam yolladı, Jinlong ölüyor! Bu sırada odanın içinden yeni doğmuş<a id="GBS.0252.01"/> bir bebeğin ciyaklaması duyulunca Chen Dafu sanki kıçı tutuşmuş gibi hoplaya zıplaya pencerenin önüne koşturup şöyle bağırdı: Kız mı, erkek mi? İçeriden bir kadının güçten düşmüş sesi duyuldu: Bacaklarının arasında o şeyden var. Chen Dafu iki eliyle yüzünü kapatıp pencerenin önündeki karın içinde deli gibi dönmeye başladı, bir yandan dönüyor, bir yandan da ağlıyordu: Wu-wu, Gökteki Babamız, bu kez<a id="GBS.0252.02"/> gözlerini açıp gördün, Chen Dafu’nun soyu hoş kokulu bir tütsü gibi yanmaya devam edecek sonunda. Ablam evden apar topar çıkıp ne olduğunu sordu. Jinlong ölüyor, dedim, platformdan aşağıya kafa üstü çakılıp nalları havaya dikti!</p>
			<p>Ablam kalabalığı yarıp Jinlong’un yanına diz çöktü, önce parmağını burun deliklerine götürdü, sonra eline dokundu, ardından da alnını elledi, en sonunda ayağa kalkıp<a id="GBS.0252.03"/> ciddi bir ses tonuyla şöyle dedi: Çabuk onu eve taşıyın! “Dört büyük elmas”, ağabeyimi kaldırıp ofise doğru yönelince ablam, eve dedim, dedi, <em>kang</em> sıcaktır, onun üzerine bırakın! Hemen yönlerini değiştirip ağabeyimi anamın sıcak <em>kang</em>’ının üzerine koydular. Ablam gözünün ucuyla Huang’ların kızlarına baktı. İkisinin de gözleri yaşlarla dolmuş ve yanakları soğuktan kızarıp şişmişti. Tenleri çok beyaz<a id="GBS.0252.04"/> olduğundan yanaklarındaki şişlikler bir kirazın o taze kırmızılığını taşıyordu.</p>
			<p>Ablam, ağabeyimin gece gündüz üzerinden çıkarmadığı o deri kemeri çözdü, kemeri üzerindeki silahla birlikte duvarın bir köşesine fırlatınca o sıra şamatayı izlemeye gelmiş olan küçük bir fare silahın ağırlığıyla ezilip dümdüz oldu, ölmeden hemen önce tiz bir çığlık attı fare, ardından burnundan kan süzülmeye başladı.<a id="GBS.0252.05"/> Ablam, ağabeyimin pantolonunu aşağıya indirdi, ağabeyimin o yarı morarmış kıçında bitler cirit atıyordu. Kaşlarını çatıp bir cımbız yardımıyla ampule benzeyen ufak bir ilaç şişesini açıp içindeki sıvıyı bir şırıngaya doldurdu, ardından iğneyi gelişigüzel bir şekilde onun kıçına batırdı. Ablam, ağabeyime iki iğne vurup bir de serum bağladı. Ablam yaptığı işte çok ustaydı, daha ilk denemede damarı<a id="GBS.0253.01"/> buluverdi. Bu sırada elinde bir kâse zencefil çorbası taşıyan Wu Qiuxing girdi odaya, çorbayı ağabeyime getirmişti. Annem endişeyle ablama bakıp gözleriyle onun fikrini sorunca ablam kayıtsızca başını salladı. Wu Qiuxiang, ağabeyimi beslemeye başladı. Beslerken bir çorba kaşığı kullanıyordu. Wu Qiuxiang’ın ağzı da ağabeyiminkiyle birlikte açılıp kapanıyordu, bu tipik bir annelik içgüdüsüydü,<a id="GBS.0253.02"/> daha önce çocuğunu besleyen bir sürü anne görmüştüm, çocuk ağzını açtığında anne de istemsiz bir hareketle ağzını açardı, çocuk bir şey çiğnediğinde anne de ağzını bir şey çiğnermiş gibi açıp kapardı, bu içten gelen gerçek bir duyguydu işte, taklit edilemezdi, Wu Qiuxiang’ın ağabeyimi kendi çocuğuymuş gibi gördüğünü biliyordum. Wu Qiuxiang’ın ağabeyim ve ablama karşı olan duygularının çok karışık<a id="GBS.0253.03"/> olduğunu da biliyordum, biz iki ailenin ilişkisi türlü gibi karman çorman bir yemekti, Wu Qiuxiang’ın ağzının ağabeyiminkiyle birlikte açılıp kapanmasının nedeni sadece iki aile arasındaki özel ilişkiye dayanmıyordu, Wu Qiuxiang çoktandır kızlarının kalbinden geçenlerden haberdardı, ağabeyimin devrim süresince gösterdiği yeteneklerini de görmüş olduğundan kızlarından birini ağabeyimle evlendirme<a id="GBS.0253.04"/> kararı almış ve ağabeyimi gurur duyacağı, yakışıklı bir damat olarak görmeye başlamıştı. Bunları düşünürken aklım içine her şeyin atıldığı bir çorba gibi karman çorman oldu, ağabeyimin hayatta kalıp kalamayacağını düşünemez oldum. Şimdiye kadar Wu Qiuxiang hakkında hiç de iyi şeyler düşünmemiştim ama onu söğüt ağaçlarının arasından belini büküp kaçarken gördükten sonra kendimi ona yakın hissetmeye<a id="GBS.0253.05"/> başladım; çünkü o olaydan sonra ne zaman beni görse yüzü birden kıpkırmızı kesilir ve gözlerini benden kaçırır olmuştu. Onu dikkatli bir şekilde incelemeye başladım; beli ince, kulakları solgundu, kulak memelerinden birinde kırmızı bir ben vardı. O derin ama sessiz gülüşü bir çekicilik taşıyordu. Bir akşam ahırda babama boğayı beslemesinde yardım ederken Wu Qiuxiang sessizce içeriye dalıp elime iki<a id="GBS.0254.01"/> tane sıcak yumurta tutuşturdu, ardından başımı göğsüne yaslayıp okşayarak, “Sen iyi bir çocuksun,” diye fısıldadı, “bir şey görmedin, değil mi?” Boğanın tek boynuzunu ahırın direklerinden birine çarptığını gördüm, gözleri birer meşale gibi parlıyordu o karanlıkta. Ürken Wu Qiuxiang beni bir kenara itip ardına dönerek geldiği gibi çıktı ahırdan. Ardından ben de çıktım hemen, onun yıldızların altında<a id="GBS.0254.02"/> titreyen siluetini görünce içim tarifsiz duygularla doluverdi. Bir şeyi itiraf etmeliyim, Wu Qiuxiang başımı göğsüne yaslayıp okşadığında kuşum sertleşmişti, bunun büyük bir günah olduğunu hissettim ve ruhum uzun süre işkence gördü bu yüzden. Huang Huzhu’nun o uzun saç örgüleri de beni büyülemişti, ardından ona da büyük bir hayranlık duymaya başladım. Şöyle hayaller kuruyordum, Wu Qiuxiang, erkek<a id="GBS.0254.03"/> çocuğu gibi saçları olan Hezuo’yu Jinlong’la, o uzun saç örgülü Huzhu’yu da benimle evlendiriyordu. O uzun saç örgüleri olan Huzhu’yu mutlaka benimle evlendirmeliydi. Huzhu, Hezuo’dan sadece on dakika önce doğmuştu ama bir dakika bile önce doğsa yine de onun ablası sayılırdı, eğer içlerinden biri evlenecekse öncelik doğal olarak ablanın hakkıydı. Ben Wu Qiuxiang’ın kızı Huang Huzhu’ya âşıktım<a id="GBS.0254.04"/> ama Wu Qiuxiang ahırda bana sarılırken memeleri yüzüme sürtünce kuşum sertleşmişti işte, artık kirlenmiştik, aramızda belirsiz bir ilişki doğmuştu, bu şartlarda kızını asla vermezdi bana, acı çekiyordum, kaygılıydım ve kendimi suçlu hissediyordum bu yüzden, sığırları otlatırken karşılaştığım o yaşlı haydut Hu Bin bana cinsellik hakkında bir sürü yanlış bilgi vermişti, şöyle şeyler söylerdi: “On damla<a id="GBS.0254.05"/> ter bir damla kana, on damla kan da bir damla meniye eşdeğerdir.” “İlk boşalmadan sonra erkek çocukları büyümez artık.” Bu saçma sapan düşünceler bir türlü aklımdan çıkmıyordu ve geleceğimin hiç de iyi olmayacağını hissediyordum, bir Jinlong’un o boyu bosu yerinde güçlü vücuduna, bir de benim o sıska vücuduma bakıyordum, sonra Huzhu’nun o şehvet uyandıran dolgun vücuduna bakınca umutsuzluğa düşüyordum,<a id="GBS.0255.01"/> hatta intihar etmeyi bile geçirdim aklımdan. Bazen boş kafalı bir boğa olmanın ne kadar iyi bir şey olduğunu düşünüyordum ama şimdi senin hiç de boş kafalı olmadığını çok iyi biliyorum, üstelik sadece düşünmekle de kalmıyorsun, düşündüklerin de çok ama çok karmaşık şeyler, sadece dünya işlerini düşünmekle kalmıyor aynı zamanda öte tarafı da düşünüyorsun, tek derdin şimdi değil, geçmiş ve<a id="GBS.0255.02"/> gelecek de aklını kurcalıyor.</p>
			<p>Ağabeyimin hastalığı yavaş yavaş düzelmeye başladı, yüzü kireç gibi olmasına rağmen devrim adına önderlik yapabilmek için büyük bir mücadele veriyordu. Onun birkaç gün şuursuz bir şekilde yatmasını fırsat bilen annem, giysilerini çıkarıp onları bir güzel kaynattı, bitler ölmesine ölmüştü ama ağabeyimin Dacron marka o güzelim askerî tuniği kaynatılınca bir ineğin<a id="GBS.0255.03"/> geviş getirdikten sonra tükürdüğü bir şey gibi buruş buruş olmuştu. O taklit askerî kepi de öyle solmuş ve öyle buruşmuştu ki bu haliyle hadım edilmiş bir boğanın buruşuk testis torbasına benziyordu. Tuniğin ve kepin halini gören ağabeyim iyice panikledi. Öyle öfkelenmişti ki burun deliklerinden kara kan süzüldü. Ana, beni de öldürseydin ya, dedi ağabeyim tuniğine ve kepine bakarken. Annem kendini<a id="GBS.0255.04"/> çok suçlu hissetti, utançtan kulaklarına kadar kızardı, boğazı düğümlenmişti sanki. Ağabeyimin öfkesi yatıştı ama yerini kedere bıraktı, sular seller gibi gözyaşı akıttı, <em>kang</em>’ın üzerine çıkıp başını yorganın altına soktu, iki gün iki gece ne yemek yedi ne su içti ne de kimseyle konuştu. Annem ağabeyimin odasıyla avlu arasında gide gele mekik dokudu, endişeden ağzının kenarında uçuklar çıktı,<a id="GBS.0255.05"/> durmadan kendi kendine mırıldanıyordu: Ay, ne kadar aptalım! İyice bunadım artık! Buna daha fazla dayanamayan ablam yorganı çekip iyice bitkin düşmüş, kirli sakallı ve gözleri yuvalarına gömülmüş olan ağabeyimi gün yüzüne çıkardı. Ağabey, dedi çok kızgın bir sesle, alt tarafı eski püskü bir tunik değil miydi ya? Annemi kendini asmaya götürecek kadar üzmeye değdi mi? Ağabeyim oturur pozisyona geçti,<a id="GBS.0256.01"/> boş bakışlarla uzun uzun içini çekti, daha konuşmaya bile başlamadan gözlerinden yaşlar süzüldü. Kız kardeşim, o tuniğin benim için ne demek olduğunu nereden bileceksin ki sen? Ne derler bilir misin, “İnsanı insan yapan giysisi, atı at yapan eyeridir,” tüm emirlerimi verirken ve kötü adamları sindirirken hep o tuniğe güvendim ben. Olan olmuş artık, dedi ablam, <em>kang</em>’ın üzerinde bir ölü gibi yatmanın<a id="GBS.0256.02"/> tuniği eski haline getirebileceğini mi sanıyorsun yoksa? Ağabeyim biraz düşündükten sonra, “Tamam,” dedi, “yataktan çıkıyorum artık, karnım acıktı.” Ağabeyimin acıktığını duyan annem evde dört dönmeye başladı, oklavayla hamur açıp yumurta kızarttı, avlu birden çok hoş yemek kokularıyla doluverdi.</p>
			<p>Ağabeyim annemin pişirdiklerini aç bir kurt gibi midesine indirirken Huang Huzhu utangaç bir gülümsemeyle<a id="GBS.0256.03"/> bizim eve girdi. Annem, bak şu işe, dedi heyecanla, küçükhanım, aynı avluyu paylaşmamıza rağmen on yıldır bizim eve adımını bile atmamıştın. Annem onu baştan aşağıya bir güzel süzerken gözlerinden sevecenlik okunuyordu. Huzhu ne ağabeyime ne ablama ne de anneme bakıyordu, gözlerini buruş buruş olmuş tuniğe dikip şöyle dedi: Teyzeciğim, Jinlong’un üniformasını yıkarken mahvettiğinizi biliyorum,<a id="GBS.0256.04"/> ben dikiş öğrendim, kumaşlar hakkında da az çok bilgim var, ne derler bilirsiniz, “Ölü bir ata canlıymışçasına bakmak gerek,” ne dersiniz biz de böyle yapalım mı, üniformayı bana verin de üzerinde çalışayım biraz, belki de eski haline getirebilirim onu. – Güzel kızım, dedi annem Huzhu’nun ellerini kendi elleri arasına alıp gözlerinden ışık saçarak devam etti konuşmasına: Ne kadar da hoş bir<a id="GBS.0256.05"/> genç kız oldun sen, eğer Jinlong Ağabeyi’nin üniformasını eski haline getirirsen senin önünde üç kere diz çöküp dokuz kere secde ederim sana!</p>
			<p>Huzhu giderken sadece tuniği aldı yanına, o taklit kepi bir tekmeyle duvarın köşesindeki fare deliğinin yanına yuvarlandı. Huzhu gidince ümit düştü yollara. Annem, Huzhu’nun ağabeyimin tuniğini eski haline getirirken nasıl bir büyü kullanacağını çok<a id="GBS.0257.01"/> merak ediyordu ama avludaki kayısı ağacının yanına gelince daha fazla ilerlemeye cesaret edemedi; çünkü Huang Tong kapının ağzına dikilmiş, yaşlı bir karaağacın kökünü kesiyordu elindeki baltayla. Ağaç kabukları havada şarapnel parçaları gibi uçuşuyordu. Daha da ürkütücü olan Huang Tong’un o küçük yüzüne yerleşmiş esrarengiz ifadeydi. Köyün ikinci sınıf kapitalistlerindendi ve Kültür Devrimi sırasında<a id="GBS.0257.02"/> ağabeyimin hışmına uğramıştı, şimdiyse tüm yetkileri elinden alınmış bir halde bir kenara çekilmiş, içindeki öfke ateşiyle ağabeyimin başını yakabileceği bir fırsatı bekliyor olmalıydı. Ama onun düşüncelerinin daha o kadar keskinleşmediğini biliyordum, onlarca yıllık komün yaşamı ona diğerlerinin ne dediğini iyi dinlemesini ve yaptıkları hareketleri iyi gözlemlemesini öğretmişti, o iki değerli<a id="GBS.0257.03"/> kızının ağabeyime olan duygularını fark etmemiş olması imkânsızdı. Annem ablamdan neler olup bittiğine bakmasını isteyince ablam hor gören bir tavırla homurdandı. Ablamla Huang’ların kızlarının arasındaki ilişkiyi kafamda netleştirememiştim henüz ama Huzhu’nun ablam hakkında söylediği düşmanca şeyler ikisi arasında derin bir düşmanlık olduğunu gösteriyordu. Bu yüzden annem beni gönderdi neler olup<a id="GBS.0257.04"/> bittiğine bakmam için, küçük çocukların utanıp sıkılmaları olmazmış, dedi. Annemin beni hâlâ küçük bir çocuk olarak görmesi gerçekten üzdü. Ben de içten içe Huzhu’nun nasıl bir yöntem kullanarak ağabeyimin tuniğini eski haline getireceğini merak etmiyor değildim, bir gölge gibi Huang’ların evine yanaştım ama Huang Tong’un karaağaç kökünü keserken yüzünde beliren o şeytani ifadeyi görünce benim<a id="GBS.0257.05"/> de bacaklarım titremeye başladı.</p>
			<p>Ertesi sabah Huzhu koltuğunun altına sıkıştırdığı küçük bir bohçayla bize geldi. Ağabeyim onu görür görmez heyecanla <em>kang</em>’dan aşağıya atladı, annemin dudakları kıpırdadı ama bir şey söylemedi. Huzhu çok sakin görünüyordu ama ağzının kenarlarındaki ve kaşlarının uçlarındaki ifadeden kendisiyle ne kadar çok gurur duyduğunu anlayabilirdiniz. Bohçayı <em>kang</em>’ın üzerine<a id="GBS.0258.01"/> bırakıp açtı, bohçanın içinde düzgünce katlanmış, tamir edilmiş tunikle tuniğin üzerine konmuş olan yepyeni bir kep vardı. Kep sarıya boyanmış beyaz bir kumaştan yapılmasına rağmen, işçiliği çok iyi olduğundan neredeyse gerçek gibi duruyordu. Kepin özellikle göze çarpan kısmıysa Huzhu’nun kepin alınlığının ortasına işlediği kızıl yıldızdı. Önce kepi, ardından da tuniği uzattı ağabeyime, tuniğin<a id="GBS.0258.02"/> üzerinde hâlâ kırışıklıklar olmasına rağmen temelde eski haline döndüğü söylenebilirdi. Huzhu kaşlarını ve bakışlarını düşürdü, yüzü pembeleşti, özür dileyen bir tavırla şöyle dedi: Teyzeciğim uzun süre kaynattığınızdan sadece bu kadar düzeltebildim. Aman Tanrı’m, Huzhu’nun gösterdiği bu büyük tevazu ağır mı ağır bir çekiç gibi anne ve ağabeyimin kalplerini eziverdi birden. Annem hıçkıra hıçkıra<a id="GBS.0258.03"/> ağlamaya başladı. Ağabeyim kendini tutamayıp Huzhu’nun elini tutuverdi. Huzhu, ağabeyimin elini tutmasına bir süre izin verdikten yavaş yavaş çekti elini <em>kang</em>’ın ucuna otururken. Annem tel dolabı açıp içinden bir top akide şekeri çıkardı, şekeri bir baltayla parçalayıp yemesi için Huzhu’ya ikram etti. Huzhu yemek istemeyince annem bir parça şekeri resmen kızın ağzına sokuverdi. Ağzında şekeri<a id="GBS.0258.04"/> emerken duvara doğru dönüp, istersen bir dene, bakalım üzerine oturacak mı, olmadı yine düzeltirim, dedi. Ağabeyim pamuklu ceketini çıkarıp tuniği giydi, kep ve deri kemerini takıp silahını kemerine asınca komutan kaplanlar gibi geri dönmüştü işte, hem de eskisinden daha etkileyici görünüyordu. Huzhu bir terzi ya da daha çok bir eş gibi ağabeyimin etrafında dolanarak tuniğin eteklerini düzeltip yakasını<a id="GBS.0258.05"/> katladı, sonra ağabeyimin önünde durup iki eliyle kepini düzeltirken hafiften pişman olmuş bir sesle, kep biraz sıkı olmuş, dedi ama elimde olan kumaş sadece buydu, seneye bahara ilçeye inip daha iyi bir kumaş aldım mı yenisini dikerim sana.</p>
			<p>Hiçbir şansım olmadığı çok açıktı artık.</p>
			
			</article>
		<section class="si-footnotes" epub:type="footnotes">
		<aside class="si-footnote" epub:type="footnote" id="f36"><a class="si-backref" href="#ref_f36">36</a><span class="si-footnote-text">. <em>(1888-1939): Kanadalı göğüs cerrahı. Kan bankalarını savaş alanlarında ilk kez kullanmıştır.<div style="display:none;"><a id="GBS.0259.01"/></div> İspanya İçsavaşı ve Çin Kurtuluş Savaşı’nda gönüllü olarak çalışmıştır. (Ç.N.)</em></span></aside>
		<aside class="si-footnote" epub:type="footnote" id="f37"><a class="si-backref" href="#ref_f37">37</a><span class="si-footnote-text">. Eski Pekin evlerinin arasındaki sokaklara verilen isim. (Ç.N.)</span></aside>
		</section>
  <div style="display:none;"><a id="GBS.0259.02"/></div></body>
</html>