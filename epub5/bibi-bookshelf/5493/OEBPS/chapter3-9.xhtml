<?xml version="1.0" encoding="UTF-8" standalone="no"?><html xmlns="http://www.w3.org/1999/xhtml">
	<head>
		<title>Yaşam ve Ölüm Yorgunu</title>
		<link href="main.css" rel="stylesheet" type="text/css"/>
<meta name="Adept.resource" value="urn:uuid:ed47d798-c7b1-bfdc-2bb5-537360c88701"/>
	</head>
	<body xmlns:epub="http://www.idpf.org/2007/ops" epub:type="chapter" id="chapter3-9"><div style="display:none;"><a id="GBS.0453.01"/></div>
<article class="chapter">
			<h1 class="chapter_num">29</h1>
			<h1 class="chapter_title">On Altı Numaralı Domuz’un <br/>Diao Xiaosan’la savaşı</h1>
			<h1 class="chapter_title">Hasır şapka şarkısının sadakat dansına <br/>eşlik etmesi</h1>
			<p>Diao Xiaosan sırtını o meşhur kayısı ağacına dayamış, içi sapsarı kayısılarla dolu hasır bir şapka tutuyordu sol toynağında. Kayısıları sağ toynağıyla alıp birer birer ağzına atıyordu. Kayısıları şapır şupur yerken çekirdeklerini de birkaç metre öteye fırlatıyordu. Onun bu keyiften<a id="GBS.0453.02"/> dört köşe olmuş halini görünce havai fişeğin gerçekten de bu piçin ağzını yaralayıp yaralamadığından şüphe etmedim değil hani. Ondan üç-beş metre kadar uzaklıkta ince bir kayısı ağacının altında Hudie Mi vardı, bir toynağında küçük bir ayna, diğerindeyse kırık plastik bir tarakla cilveli bir tavırla tüylerini tarıyordu. Ah seni küçük dişi domuz, küçük bir çıkar elde etmek için şu yaptığına bak!<a id="GBS.0453.03"/> Küçük bir ayna ve kırık plastik bir tarak için herhangi bir erkek domuzu yatağına alırsın hemen. Bulunduğum yerin onlarca metre ötesinde ahırlarından kaçmış olan dişi domuzlar romantik romantik ciyaklayıp o tarafa doğru bakıyorlardı. Diao Xiaosan arada hasır şapkanın içinden birkaç kayısı alıp onlara doğru fırlatıyordu. Atılan her kayısı için birbirine giriyordu dişi domuzlar. San Ağabey, San<a id="GBS.0453.04"/> Ağabey gözlerini sadece Hudie Mi’nin üzerine dikme sakın, biz de seviyoruz seni, bizler de senin soyunu devam ettirmek istiyoruz. Dişi domuzların şehvetli alayları Diao Xiaosan’ı baştan çıkarmıştı, karısı ve cariyelerden oluşan bir haremin düşüncesiyle kendinden öyle bir geçti ki mutluluktan havalarda uçuyordu. Bacaklarını salladıktan sonra ağzında bir melodi mırıldanmaya koyuldu, şapkasını kaldırıp<a id="GBS.0453.05"/> dans etmeye başladı ardından. Dişi domuzlar onun çaldığı melodiye ayak uydurup kimi kendi etrafında dönmeye kimi de yerde yuvarlanmaya başladı. Bu kalitesiz ve birer soytarıyı andıran domuzların danslarını görünce hor gördüm onları. Bu sırada Hudie Mi ayna ve tarağını ağacın köküne bırakıp kıçını sallamaya başladı, küçük kuyruğunu kıvırıp Diao Xiaosan’a yaklaştı. Onun yanına iyice yaklaşınca başını<a id="GBS.0454.01"/> yere eğip kıçını havaya kaldırdı. Bunu görünce kendimi tutamayıp Afrika çöllerinden fırlamış keseli bir ceylan gibi ikisinin arasına atladım, gerçekleşmesine ramak kalmış o mutlu olay bir düştü artık ikisi için de.</p>
			<p>Benim ortaya çıkmam Hudie Mi’nin alev alev yanan arzusunun üzerine bir kova soğuk su dökmüştü. Arkasını dönüp o ince kayısı ağacına geri yollandı, o mor diliyle yere düşmüş olan,<a id="GBS.0454.02"/> kurtlanmış, kırmızı kayısı yapraklarını rulo yapıp iştahla çiğnemeye başladı. Döneklik ve yeni bir şey gördüklerinde eskisini unutmak doğasında vardır dişi domuzların, bu yüzden suçlayamayız onları, böylece rahimlerindeki yumurtayı en iyi genlere sahip olan spermle dölleyip daha üstün yavrular doğurmayı garanti altına almış olurlar. Mantığı çok basittir bunun, herhangi bir domuz bile bunu anlayabilirken<a id="GBS.0454.03"/> Diao Xiaosan gibi IQ’su çok yüksek bir domuzun nasıl anlayamadığını bir türlü bilemiyorum. İçinde hâlâ kayısı olan hasır şapkayı kaldırdığı gibi bana fırlatıp dişlerini sıkarak sövmeye başladı:</p>
			<p>“Seni orospu çocuğu, eğlencemin içine ettin!”</p>
			<p>Hemen kenara çekildim, keskin gözlerim ve eli çabuk toynağımla şapkayı kenarından yakaladığım gibi arka bacaklarım üzerinde ayağa kalktım, hızla geri<a id="GBS.0454.04"/> döndüm, sol arka bacağımı ağaç kökü gibi yere sabitleyip sağ arka bacağımı aynı anda havaya kaldırdım, şimşek hızıyla yarım daire çizip muazzam bir ataletle içi kayısı dolu hasır şapkayı iyi eğitilmiş disk atan bir atlet edasıyla ona geri yolladım hemen. Altın sarısı hasır şapka aya doğru giderken harika bir kavis çizdi havada, hasır şapkanın havada dönerken söylediği insanın içine dokunan şarkı<a id="GBS.0454.05"/> yankılandı birdenbire: “La la la, la ya la la ya la, anamın hasır şapkası uçtu havaya la, la ya la la ya la, anamın hasır şapkası uçtu aya, la ya la la ya la...” Dişi domuz sürüsü neşeyle tezahürat yaparken –sadece ahırlarından çıkmış olan dişi domuzları kastetmiyorum, ahırlardaki yüzlerce domuzdan bahsediyorum, ahırından çıkabileni dışarı çıktı, çıkamayan da ahır duvarına yaslanıp olan biteni izliyordu–<a id="GBS.0455.01"/> dört ayağımın üzerine inip sakin ama demir gibi sert bir kararlılıkla şöyle dedim:</p>
			<p>“İhtiyar Daio, senin eğlenceni bozmak için yapmadım bunu, gelecek neslin genetik olarak daha üstün olmasını garanti altına almak için yaptım...”</p>
			<p>Birden arka bacaklarım üzerinde yükselip ona doğru atıldım. Ben onun üzerine çullanırken Diao Xiaosan da benim üzerime atladı. Yerden yaklaşık olarak iki metre<a id="GBS.0455.02"/> yükseklikte karşılaştık, ağız ve burunlarımız çarpıştı birbirine, burnunun sertliğini ve ağzından gelen o mide bulandıran pis kokuyu hissettim. Burnum ağrıyordu, yere düşerken hasır şapkanın şarkısı yankılanıyordu kulaklarımda. Yerde bir takla atıp ayağa kalktım hemen, toynağımla burnumu yoklayınca toynağımın mavi renkli bir kana bulandığını gördüm.</p>
			<p>“Hay ninenin sarkmış memelerini senin!”<a id="GBS.0455.03"/> diye sövdüm alçak sesle.</p>
			<p>Diao Xiaosan da yerde bir takla attıktan sonra ayağa kalktı, burnunu yoklayınca o da burnunun mavi renkli bir kana bulanmış olduğunu gördü.</p>
			<p>“Hay ninenin sarkmış memelerini senin!” diye sövdü o da alçak sesle.</p>
			<p>“La ya la, la ya la la ya la, kayboldu anamın bana verdiği hasır şapka.” Hasır şapkanın şarkısı havada dönüyordu, ay da dönerek üzerime gelip tam başımın<a id="GBS.0455.04"/> üzerinde durdu, hava akımına kapılmış bir uzay gemisi gibi bir alçalıp bir yükseliyordu, hasır şapka da ayın bir uydusuymuş gibi onun etrafında zarif hareketlerle dönmeye devam ediyordu. “La ya la, la ya la la ya la, kayboldu anamın hasır şapkası.” Domuzların kimi ön toynaklarını birbirine çarparak kimi de arka toynaklarıyla yere vurarak ritmik bir şekilde hep beraber hasır şapkanın şarkısını<a id="GBS.0455.05"/> söylüyorlardı.</p>
			<p>Yerden aldığım bir kayısı yaprağını ağzıma atıp çiğnedikten sonra tükürüp kanayan burun deliğimin içine tıkıştırdım saldırının ikinci turuna başlamak için. Diao Xiaosan’ın burun deliklerinden damlayan mavi kanın yere düşerken her bir damlanın bataklık yakamozu gibi parladığını gördüm. Kalbimin derinliklerinde karanlık bir neşe vardı, görünüşe göre berabere bitmişti ilk raunt<a id="GBS.0456.01"/> ama avantaj bendeydi aslında. Benim burun deliklerimden sadece biri kanıyordu, onunsa ikisi birden. O patlayan havai fişeğin de yardımının dokunduğunu biliyordum bana, benim narin burnum onun Yimeng Dağı’ndan gelen taş gibi burnunun rakibi bile olamazdı aksi takdirde. Diao Xiaosan’ın gözleri çaktırmadan dönüyordu gözyuvalarında, muhtemelen kayısı yaprağı arıyordu, dostum, kayısı yaprağıyla burun<a id="GBS.0456.02"/> deliklerini tıkamak istiyorsun galiba? Sana bu şansı tanımayacağım ama ben! Bir savaş ciyaklaması atıp tığ gibi sivri bakışlarımla gözlerini deldim, aynı zamanda vücudumdaki tüm kasları gerip muazzam bir güç topluyordum, birden fırlayıverdim.</p>
			<p>Kurnaz Diao Xiaosan üzerime atlayıp benimle kafa kafaya çarpışacağına olduğu yerde bir çoprabalığı gibi çekilip yana kaydı, bense havada öyle boşu boşuna<a id="GBS.0456.03"/> süzülmüş oldum. O hafiften yana doğru eğilmiş olan kayısı ağacının tepesine çakıldım. Bir dizi yüksek sesli kırılma sesi duyduktan hemen sonra çay fincanı ağzı genişliğinde çatal bir dalla beraber kendimi yerde buldum. İlk başım çarpmıştı yere, sonra da omurgam. Bir takla atıp ayağa kalktım hemen, başım dönüyor, gözlerimde yıldızlar uçuşuyordu, ağzımın içi çamur olmuştu hep. “La ya la, la ya<a id="GBS.0456.04"/> la la ya la.” Dişi domuzlar toynaklarını birbirine çarpıp şarkı söylüyordu yine. Bu dişi domuzlar benim “taraftar”larım değildi, rüzgâr nereden eserse oraya doğru eğilen otlardı sadece, kim kazanırsa kıçlarını havaya dikip hemen ona sunacaklardı kendilerini. Kazanan kral olacaktı. Diao Xiaosan gururla arka bacaklarının üzerinde ayağa kalkıp tezahürat yapan dişi domuzlara doğru saygıyla eğildi, bir<a id="GBS.0456.05"/> öpücük gönderdi onlara toynağıyla, burun deliklerinden hâlâ pis kan damlaları süzülmesine ve o pis kan damlaları göğsünü kirletmesine rağmen dişi domuzlar hâlâ ona tezahürat yapmaya devam ediyordu. Kendisiyle daha çok gurur duymasını sağlamıştı bu, büyük ve kendinden emin adımlarla yanıma doğru yürüdü, kıçımın altında duran, üzeri kayısı dolu olan ağaç dalını dişleriyle çekip çıkardı. Seni küstah<a id="GBS.0457.01"/> piç kurusu! Ama başım dönüyordu hâlâ. “La ya la, la ya la la ya la.” Orada öylece durup gözlerimi koca koca açarak altın sarısı kayısılarla dolu, ağır mı ağır dal parçasını sürüklemesini izledim sadece. Birkaç telaşlı adımdan sonra durdu, birkaç saniye dinlendikten sonra yoluna devam etti. Ağaç dalı yere sürtülürken hışırdıyordu. “La ya la, la ya la la ya la.” San Ağabey, harikasın sen. İçimde bir<a id="GBS.0457.02"/> öfke kıvılcımı çaktı, tekrar üzerine atlamak için sabırsızlanıyordum... ama hâlâ başım dönüyordu. Diao Xiaosan o kayısı dolu ağaç dalını Hudie Mi’nin önüne sürükledi. Sonra arka bacakları üzerinde doğruldu, arka sağ bacağını yarım adım geri çekip öne doğru eğilerek beyaz eldiven giymiş bir beyefendi gibi sağ toynağını öne doğru uzattı, toynağıyla ağaç dalına doğru yarım daire şeklinde bir jest yapıp<a id="GBS.0457.03"/> şöyle dedi: Küçükhanım, buyurun... “La ya la, la ya la la ya la...” Ardından uzakta duran bir düzine kadar dişi domuza ve hadım edilmiş olan erkek domuzlara toynağıyla el edip gelmelerini istedi. Domuz sürüsü neşeli ciyaklamalarla dalın üzerine atlayıp göz açıp kapamadan paramparça ettiler onu. Birkaç cesur, hadım edilmiş erkek domuz kayısı ağacının altına yanaşmaya çalışırken ayağa kalkmayı<a id="GBS.0457.04"/> başardım. Küçük dişi bir domuzun, üzeri kayısı dolu bir dalı alıp başını gururla bir o yana, bir bu yana sallarken çalım ata ata uzaklaştığını gördüm, o koca etli kulakları yanaklarına çarparken “pat pat” diye sesler çıkarıyordu. Diao Xiaosan etrafta öpücükler ata ata daireler çizerken uğursuz görünümlü hadım bir erkek domuz ön toynaklarından birini ağzına götürüp havayı bıçak gibi kesen bir ıslık<a id="GBS.0457.05"/> öttürdü. Domuzların hepsi susuverdiler bir anda.</p>
			<p>Aklımı toparlamaya çalıştım. Deli cesaretiyle ilerlemenin sonunun acı veren bir yenilgi olacağını çok iyi biliyordum. Acı çekmek o kadar da büyük bir şey sayılmazdı ama asıl sorun olan bu dişi domuz sürüsünün Diao Xiaosan’ın haremi olacağını ve beş ay sonra domuz çiftliğinin yüzlerce uzun burunlu, sivri kulaklı, küçük ve çirkin yaratıklarla<a id="GBS.0458.01"/> dolup taşacağını bilmekti. Kuyruğumu sallayıp kaslarımı hareket ettirdim, ağzımdaki çamuru tükürüp yerden birkaç kayısı aldım. Toprak kalın bir kayısı tabakasıyla kaplanmıştı, bunların çoğunu ağaca çarptığımda ben düşürmüştüm. Kayısılar olgun, hoş kokulu ve bal gibi tatlıydı. “La ya la, la ya la la ya la, anamın hasır şapkası dönüyor ayın etrafında, kimi zaman altın sarısı, kimi zaman gümüş grisi.”<a id="GBS.0458.02"/> Birkaç kayısı yedikten sonra sakinleştim. Ağzımı ve boğazımı rahatlatmıştı kayısı özü. Hiç acele etmeden, yavaş yavaş mideme indirdim bütün kayısıları. Diao Xiaosan’ın ön toynaklarından birine aldığı bir kayısı Hudie Mi’nin ağzına doğru uzattığını gördüm, Hudie Mi nazlanarak reddetti kayısıyı yemeyi. Anam bana erkek domuzların verdiği şeyleri yemememi söylemişti, dedi tatlı bir nazlılıkla. Anan<a id="GBS.0458.03"/> saçmalamış, dedi Diao Xiaosan kayısıyı onun ağzına tıkıştırırken, ardından eline geçen fırsattan istifade edip Hudie Mi’nin kulağına bir öpücük kondurdu. Arkalarında duran domuz korosu hep birlikte bağırmaya başladı hemen: “<em>Kiss!</em><a class="si-noteref" epub:type="noteref" href="#f64" id="ref_f64">64</a> Hadi ona bir ‘<em>kiss</em>’ ver! ‘La ya la, la ya la la ya la.’” Hepsi benim orada olduğumu unutmuştu muhtemelen. Bu yarışmanın sonucunu çoktan görmüşlerdi muhtemelen, yenildiğimi<a id="GBS.0458.04"/> kabul etmeliydim artık. Çoğunluğu Diao Xiaosan’la beraber Yimeng Dağı’ndan gelmişti buraya ve haklı olarak onun tarafını tutuyorlardı. Hay ninenin sarkmış memelerini senin, vakit gelmişti artık! Tüm gücümü toplayıp Diao Xiaosan’ın üzerine atıldım yine, ben havada süzülürken Diao Xiaosan da ondan beklediğim gibi yana kaymıştı hemen karnımın altından sıvışarak. Seni gidi ufaklık seni, tam da<a id="GBS.0458.05"/> bunu yapmanı bekliyordum zaten. O ince kayısı ağacının dibine sağlam bir iniş yaptım, yani tam da Hudie Mi’nin yanına, Diao Xiaosan’la yer değiştirmiştik diğer bir deyişle. İlk yaptığım şey ön toynaklarımdan birini kaldırıp Hudie Mi’nin yanağına bir tokat yapıştırmak oldu, hemen ardından yere ittim onu. Hudie Mi acı bir çığlık attı. Bu sırada Diao Xiaosan’ın ardına dönüp üzerime doğru çullanacağını<a id="GBS.0459.01"/> çok iyi biliyordum, benim o iki devasa testisim, yani vücudumun en hassas ve en değerli varlığı saldırıya açık olacaktı, eğer o anda orama toslar ya da testislerimden birini ısırırsa her şey bitmiş olacaktı. Tüm köprüleri yıkıp tüm tekneleri yakmak gibi çok tehlikeli bir satranç hamlesiydi bu, gözlerim el verdiğince gözucuyla arkama bakıp zamanlamayı kollamaya çalışıyorken bu vahşi yaratığın ardına<a id="GBS.0459.02"/> kadar açılmış ağzından kan fışkırdığını ve gözlerindeki uğursuz parlamayı gördüm, “la ya la, la ya la la ya la,” hayatım pamuk ipliğine bağlıydı o an, ön toynaklarımı Hudie Mi’nin vücuduna yerleştirip arka bacaklarımı havaya kaldırdım, bir çeşit amuda kalkma pozisyonuydu işte, Diao Xiaosan kükreyen bir havan topu gibi üzerime geldiğinde karnımın altından kayarak geçti, ben de eski pozisyonumu<a id="GBS.0459.03"/> alıp ata biner gibi üzerine çıktım hemen. Tamamıyla savunmasız kalmıştı şimdi, ön toynaklarımı o uğursuz uğursuz parlayan gözlerine geçirdim... “La ya la, la ya la la ya la, anamın hasır şapkası uçtu aya, tüm aşkım, ve ideallerimi de götürdü yanında,”<a class="si-noteref" epub:type="noteref" href="#f65" id="ref_f65">65</a> biraz zalimce bir taktikti şimdi bu yaptıkları ama bu ikiyüzlü vaazları umursamayacak kadar önemli bir ânın içindeydim ben.</p>
			<p>Diao Xiaosan beni<a id="GBS.0459.04"/> sırtından atana kadar sıkı bir mücadele verdi. Gözyuvalarından mavi kan süzülüyordu. Gözlerini ovuşturarak yerde taklalar attı, bir yandan debeleniyor, bir yandan da acı acı haykırıyordu:</p>
			<p>“Göremiyorum... göremiyorum!”</p>
			<p>“La ya la, la ya la la ya la.” Domuz korosu sustu birden, hepsi çok ciddi görünüyordu. Ay göğe yükselip uzaklaşmış, hasır şapka da yere düşmüştü, hasır şapkanın şarkısı bıçak<a id="GBS.0459.05"/> gibi kesilmişti bir anda, Diao Xiaosan’ın acı haykırışları duyuluyordu şimdi sadece Kayısı Bahçesi Domuz Çiftliği’nde. Hadım erkek domuzlar kuyruklarını bacaklarının arasına sıkıştırıp ahırlarına döndü, dişi domuzlar Hudie Mi’nin önderliğinde etrafımı sarıp başlarını geri çevirerek kıçlarını bana sundular. Hep bir ağızdan sahip, sevgili sahibimiz, size aitiz biz, siz bizim kralımızsınız, bizler<a id="GBS.0460.01"/> aşağılık cariyeleriniziz sizin, çocuklarınızın anası olmaya hazırız artık diye mırıldanıyorlardı... “La ya la, la ya la la ya la” gökten yere düşmüş olan hasır şapka yuvarlanırken Diao Xiaosan’ın vücudu altıma girip ezilmiş bir çöreğe dönmüştü. Zihnim bomboştu, kulaklarımda hasır şapkanın şarkısının o yumuşak melodisi yankılanıyordu sadece, kulağımın dibinde kıvrılarak nehre batan inci tanelerine<a id="GBS.0460.02"/> dönüştü yavaştan, her şey normale dönmüştü artık, ay ışığı buz gibi soğuk bir su misali üzerime vuruyordu, istemsizce titremeye başladım, tüylerim diken diken oldu. Ülke böyle mi devrilecekti yani? Böyle bir anda hükümdar mı olacaktım hemen? Bu kadar çok dişi domuza ihtiyacım var mıydı sahiden? Doğruyu söylemek gerekirse onlarla çiftleşme arzumu yitirmiştim birden, canım çekmiyordu hiçbirini; ama<a id="GBS.0460.03"/> yukarı kaldırdıkları kıçlarıyla yıkılmaz bir şehir suru gibi etrafımı sıkıca sarmışlardı çoktan, hareket bile edemiyordum. Kaçıp gitmek istiyordum aralarından ama otorite sahibi yüksek bir ses bana şunu hatırlattı: “Domuzlar Kralı Diao Xiaosan’ın onlarla çiftleşmeye hakkı olmadığı gibi senin de kaçıp gitmeye hakkın yok, onlarla çiftleşmek senin kutsal görevindir artık!” “La ya la, la ya la la ya<a id="GBS.0460.04"/> la” hasır şapkanın şarkısı inci taneleri gibi yavaş yavaş suyun dibinden çıkmaya başladı, evet, bir imparatorun iç işlerle işi olmaz, politika imparatorun kuşunun etrafında döner. Görevime sadık kalıp bu dişi domuzlarla çiftleşmeliyim, yükümlülüğümü kesinlikle yerine getirmeliyim, ister güzel ister çirkin, ister beyaz ister kara, ister bakire ister daha önce başka damızlık domuzlarla çiftleşmiş<a id="GBS.0460.05"/> olsun benim için fark etmezdi artık, hepsinin rahmini özsuyumla dolduracaktım. Kafamı kurcalayan soru önce hangisinden başlayacağımdı, hepsi eşit derecede istekli ve eşit derecede kızışmıştı, önce hangisiyle çiftleşmeliydim ya da şöyle söyleyeyim, talih kuşu ilk hangisinin başına konacaktı acaba? Hadım edilmiş domuzlardan birinin bana bu konuda yardım etmesi gerektiğini düşündüm. Yardım etmesine ederlerdi<a id="GBS.0461.01"/> ama şimdi bunun sırası değildi, vaktim yoktu yani. Bu geceki görevini yerine getiren ay, isteksizce batıya çekilmişti, kırmızı yüzünün sadece yarısı görülüyordu kayısı ağaçlarının tepesinden. Köpekbalığı karnının gümüşi griliğinde bir parlaklık belirmişti çoktan doğudaki ufuk çizgisinde. Şafak sökmek üzereydi, sabah yıldızları parlıyordu gökyüzünde. Burnumun sert ucuyla Hudie Mi’nin kıçını<a id="GBS.0461.02"/> dürttüğümde imparatorun ilk ziyareti için onu seçtiğimi fark ettim. Tatlı bir cilveyle inleyiverdi: Ah kralım... Cariyeniz dört gözle bu ânı bekliyordu uzun süredir...</p>
			<p>Kısa bir süreliğine geçmiş yaşantılarımın hepsini bir kenara koydum, bundan sonra olacaklar da umurumda değildi hiç, saf bir damızlık domuz olarak ön toynaklarımı kaldırıp Hudie Mi’nin sırtına abandım... “La ya la, la ya la<a id="GBS.0461.03"/> la ya la” hasır şapkanın şarkısı yüksekten çalmaya başlamıştı yine. Fon müziği çalmaya başlayınca güçlü bir tenor sesi yükseldi göğe doğru: “Anamın hasır şapkası uçtu aya, tüm aşkımı ve ideallerimi de götürdü yanında” bütün dişi domuzlar kıskançlığın esamesinin okunmadığı bir tavırla önlerindeki domuzun kuyruğunu dişlerinin arasına geçirip hasır şapkanın şarkısının ritmine ayak uydurarak Hudie Mi’yle<a id="GBS.0461.04"/> benim etrafımda bir halka oluşturup dans etmeye başladılar. Önce kuşlar cıvıldamaya başladı kayısı bahçesinde, sonra da sabah güneşi kızardı ateş gibi. İlk çiftleşmem başarıyla sonuçlandı böylece.</p>
			<p>Hudie Mi’nin sırtından aşağıya indiğimde omzundaki taşıma sopasında yem kovaları taşıyan ve elinde uzun saplı bir kepçe olan Ximen Bai’nin sendeleye sendeleye yürüdüğünü gördüm. Kalan bütün enerjimi<a id="GBS.0461.05"/> toplayıp duvarın üzerinden atladığım gibi Ximen Bai’nin getirdiği yemi beklemeye başladım ahırımda. Siyah fasulye ve kepeğin kokusu ağzımı sulandırmıştı. Açlıktan ölüyordum. Ximen Bai’nin sabah güneşinin kırmızılığıyla parlayan yüzü belirdi birden ahırımın duvarının üzerinde. Gözleri yaşarmıştı, çok içli bir sesle şöyle seslendi bana:</p>
			<p>“On Altı Numara; Jinlong ve Jiefang evlendi, sen de evlendin,<a id="GBS.0462.01"/> hepiniz büyüdünüz artık.”</p>
			 
			</article>
		<section class="si-footnotes" epub:type="footnotes">
		<aside class="si-footnote" epub:type="footnote" id="f64"><a class="si-backref" href="#ref_f64">64</a><span class="si-footnote-text">. (İng.) Öpücük. (Ç.N.)</span></aside>
		<aside class="si-footnote" epub:type="footnote" id="f65"><a class="si-backref" href="#ref_f65">65</a><span class="si-footnote-text">. Böyle bir şarkı var ama Mo Yan sözlerini değiştiriyor. Şarkı Japon yönetmen <a href="http://www.imdb.com/name/nm0766220/?ref_=tt_ov_dr"><span class="itemprop">Junya Satô</span></a>’nun 1977’de çektiği <em>Proof of The Man</em> adlı polisiye filmde kullanılmış İngilizce bir şarkı. Çinli şarkıcı Zhu Fengbo’nun Çince söylediği 80’lerdeki versiyonu meşhur olmuştur. (Ç.N.)</span></aside>
		</section>
  <div style="display:none;"><a id="GBS.0462.02"/></div></body>
</html>