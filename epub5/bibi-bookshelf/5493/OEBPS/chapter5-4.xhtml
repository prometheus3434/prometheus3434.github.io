<?xml version="1.0" encoding="UTF-8" standalone="no"?><html xmlns="http://www.w3.org/1999/xhtml">
	<head>
		<title>Yaşam ve Ölüm Yorgunu</title>
		<link href="main.css" rel="stylesheet" type="text/css"/>
<meta name="Adept.resource" value="urn:uuid:ed47d798-c7b1-bfdc-2bb5-537360c88701"/>
	</head>
	<body xmlns:epub="http://www.idpf.org/2007/ops" epub:type="chapter" id="chapter5-4"><div style="display:none;"><a id="GBS.0796.01"/></div>
<article class="chapter">
			<h1 class="chapter_num">4</h1>
			<h1 class="chapter_title_single">Acı bir kesik</h1>
			<p>Sevgili okuyucu, bir polis memuru olarak Lan Kaifang’ın, Ximen Huan, Pang Fenghuang ve maymunlarını İstasyon Meydanı’ndan kovmaya hakkı vardı ama böyle bir şey yapmadı işte.</p>
			<p>Babası Lan Jiefang’la kardeş gibi yakın olduğumuzdan benim yeğenim sayılırdı ama bu çocuğu tanımıyordum bile, birkaç kere selamlaştığımız vardı o kadar. Bu çocuğun bana karşı derin bir önyargısı<a id="GBS.0796.02"/> olduğunu düşünüyordum çünkü Pang Chunmiao’yu babasının ofisine ben sokmuştum zamanında, ardından gelen trajik hikâyeyi biliyorsun zaten. Yeğenim Kaifang, Pang Chunmiao olmasaydı başka bir kadın girecekti babanın hayatına. Bunu sana söylemek için uzun süredir bir fırsat kolluyordum ama bir türlü yakalayamadım o fırsatı.</p>
			<p>Lan Kaifang’la gerçek anlamda hiçbir bağım olmadığından onun hakkında söyleyeceğim<a id="GBS.0796.03"/> her şey birer varsayımdan ibarettir.</p>
			<p>Şapkasını alnına indirip kalabalığın arasından çıkmaya çalıştığı an aklının arapsaçı gibi karıştığını varsayıyorum. Bundan çok da uzun olmayan bir zaman önce Pang Fenghuang Gaomi ilçesinin biricik prensesi, Ximen Huan da biricik prensiydi. Birinin annesi ilçenin en yüksek mevkili yetkilisi, diğerinin babasıysa ilçenin en zengin adamıydı. Kaygısızca ve bulutların<a id="GBS.0796.04"/> üzerindeymişçesine romantik bir yaşam sürüyor, su gibi para harcıyorlardı, istemedikleri kadar da tanıdıkları vardı, bir sürü insanın gıpta ve kıskançlıkla baktığı Altın Çocuk’la Yeşim Kız’dılar. Mevki ve para söz dinlemiyordu ama, o iki güçlü figür sahneden çekilince zenginlikleri ve statüleri de göz açıp kapamadan toz olup uçtu. Bir zamanların Altın Çocuk’uyla Yeşim Kız’ı da sokaklara<a id="GBS.0796.05"/> düşüp maymun oynatmaya başladılar, nasıl keskin bir virajdır bu ve yaşayana kim bilir neler hissettirir!</p>
			<p>Lan Kaifang’ın Pang Fenghuang’ı hâlâ derin bir aşkla sevdiğini varsayıyorum, sokak sanatçılığına düşen bir prenses eskisiyle vaat veren bir geleceği olan bir komiser yardımcısının arasında her ne kadar büyük fark olsa da Lan Kaifang küçük görmekten bir türlü alıkoyamıyordu kendini. Her<a id="GBS.0797.01"/> ne kadar bir aylık maaşı ve fazla mesai paralarını maymunun başının üzerinde tuttuğu o plastik tasa bağışlamış olsa da Ximen Huan’la Pang Fenghuang’ın bu bağışı kabul ederken gösterdikleri alaycı tutum geçmişteki üstünlüklerini bir anlamda korumalarını ve bu çirkin polis memurunun onurunu ayakları altına almalarını sağlamıştı. Pang Fenghuang’ı Ximen Huan’ın elinden çekip alma ihtimalini ve kızı bu<a id="GBS.0797.02"/> kötü durumdan kurtarmasının gerektirdiği özgüven ve cesareti bile yok ediyordu bu. Bu yüzden şapkasını alnına düşürüp yüzünü gizlediği gibi hızla uzaklaştı oradan.</p>
			<p>Pang Kangmei’nin kızıyla Ximen Jinlong’un oğlunun İstasyon Meydanı’nda bir maymun gösterisi yaptıkları haberi çok geçmeden bütün ilçeye ve komşu köylere yayılıverdi. İnsanlar kendilerinin bile açıklamakta zorlandığı bir nedenle<a id="GBS.0797.03"/> meydana hücum etmeye başladı ilçenin dört bir yanından. Pang Fenghuang ve Ximen Huan gibi ilçenin iki gözde çocuğu hiçbir utanç belirtisi göstermiyor, sanki geçmişle olan bağlarını tamamen koparmış gibi davranıyorlardı. İstasyon Meydanı onlar için yabancı bir ülkenin hiç bilmedikleri bir yeriydi sanki, etraflarında toplanan kalabalığı da hiç tanımıyor gibi görünüyorlardı. Tek düşündükleri şey gösteriyi<a id="GBS.0797.04"/> yapıp dürüst bir şekilde para kazanmaktı. Maymunu izlemeye gelen kalabalıktan kimi onlara tuhaf isimlerle bağırıp çağırıyor  kimi de anne ve babalarına küfrü basıyordu ama onları duymazdan gelip yüzlerine umursamaz bir gülümseme takınıyordu ikisi de. Ama eğer kalabalığın içinde doğrudan Pang Fenghuang’a hakaret eden ya da uygunsuz davranışlar sergileyen olursa o heybetli maymunun ısırıklarına<a id="GBS.0797.05"/> ve tırmalamalarına maruz kalıyordu ânında.</p>
			<p>Zamanın “Dört Küçük Haydut”undan biri olan, doğudan gelen Demir Kafa lakaplı Wang Tietou, elindeki iki yüz yuanlık banknotları sallayarak Pang Fenghuang’a, “Ey küçük kız, burnuna bir halka takmışsın da ya aşağıda ne var? Orada da bir halka mı var yoksa? Pantolonunu indirip aşağıda ne olduğunu ağabeyine gösterirsen bu iki yüz yuan senindir!” diye bağırdı.<a id="GBS.0798.01"/> Hemen ardından arkadaşları da hep bir ağızdan şöyle bağırmaya başladı: “Evet ya, indir pantolonunu da göster ağabeylerine!” Onların bu açık saçık saldırısını görmezden gelen Pang Feghuang bir elinde zincir, diğer elinde o ince kırbacıyla parayı alması için maymunu gönderdi üzerlerine.</p>
			
			<article class="poem">
			<p class="verse">Sevgili büyüklerim, kulak verin söyleyeceklerime,</p>
			<p class="verse">paranız olsun ya da olmasın hepsi bir,</p>
			<p class="verse"><a id="GBS.0798.02"/>eğer varsa birazını bağışlayın derim,</p>
			<p class="verse">yoksa da birkaç tezahürat da işimi görür benim –</p>
			<p class="verse">dan dan dan.</p>
			</article>
			
			<p class="margin">Ximen Huan yüzünde kocaman bir gülümsemeyle gonguna vurmaya başladı ritmik bir şekilde. “Ximen Huan seni piç kurusu, nerede kaldı o eski havan ha? Yu Ganba’nın ölümünden sen sorumlusun, seninle işimiz bitmedi daha, hadi şimdi kız arkadaşına söyle de ağabeylerinin görebilmesi için<a id="GBS.0798.03"/> pantolonunu aşağıya indirsin, yoksa...” diye hep bir ağızdan bağırıyordu Wang Tietou’ nun arkasında duran arkadaşları. Maymun elinde tasla Wang Tietou’un önüne zıpladı birden –kimi Pang Fenghuang’ın zinciri çektiğini gördüğünü öyledi, kimi de böyle bir şeyin olmadığını söylüyordu– tası arkasına fırlattıktan sonra Wang Teitou’nun üzerine sıçrayıp omuzlarına oturdu, ardından da yüzünü tırmalayıp<a id="GBS.0798.04"/> ısırmaya başladı. Maymunun tiz çığlıklarıyla Wang Tietou’nun acı çığlıkları birbirine karışınca kalabalık dört bir yana kaçıştı. En hızlı kaçanlar da Wang Tietou’nun arkadaşlarıydı. Pang Fenghuang gülerek maymunu geri çekip şarkı söylemeye devam etti:</p>
			
			<article class="poem">
			<p class="verse">Zenginlik gökten gelmez,</p>
			<p class="verse">her ölümlü tadar sefaleti...</p>
			</article>
			
			<p class="margin">Wang Tietou’nun yüzü gözü yara bere içinde kalmış, acı çığlıklar<a id="GBS.0798.05"/> atarak yerde yuvarlanıyordu. Ânında olay yerine yetişen birkaç polis Ximen Huan’la Pang Fenghuang’ı götürmeye çalışınca maymun dişlerini gösterip tiz çığlıklar atmaya başladı, bunun üzerine silahına davrandı polislerden biri. Pang Fenghuang maymunu kollarının arasına alıp oğlunu korumak isteyen bir anne gibi sıkı sıkı sarıldı ona. Geri dönen kalabalık Ximen Huan’la Pang Fenghuang yerine maymunu<a id="GBS.0799.01"/> savunmaya geçti birden. Yerde acı çığlıklar atarak yuvarlanan Wang Tietou’yu gösterip, “Asıl onu tutuklamalısınız!” dediler. Sevgili okuyucu, kitle psikolojisi ne kadar da tuhaf bir şey, değil mi! Pang Kangmei’yle Ximen Jinlong’dan iliklerine kadar nefret ediyordu bu insanlar, başlarına kötü bir şey gelmesini bekliyorlardı dört gözle ama tam da istedikleri gerçekleştiğinde nedense birden zaaf gösterip<a id="GBS.0799.02"/> insafa gelmiş ardından da merhamet göstermeye başlamışlardı. Polis de bu ikisinin kim olduğunu ve komiser yardımcılarıyla aralarında nasıl bir bağları olduğunu çok iyi biliyordu, karşılarındaki öfkeli kalabalığa omuzlarını silkip bir şey demeden geçiştirdiler olayı. Polislerden biri Wang Tietou’yu ensesinden tutup havaya kaldırdıktan sonra, “Yürü, şu anasını sattığımın masum ayaklarını da bırak<a id="GBS.0799.03"/> artık!” diye bağırdı öfkeyle.</p>
			<p>İlçe Parti Komitesi’ni alarma geçirdi bu olay. Parti Sekreteri Sha Wujing nezaketen özel kalem müdürüyle bir memurunu Tren İstasyonu Oteli’nin bodrum katına gönderdi Ximen Huan’la Pang Fenghuang’ı bulması için. Maymun onları da dişleriyle karşıladı. Özel kalem müdürü, parti sekreterinin dediklerini iletti onlara, maymunun ilçenin batısındaki yeni yapılmış olan<a id="GBS.0799.04"/> Zümrüdüanka Hayvanat Bahçesi’ne konulmasını istiyordu, daha sonra ikisine de birer iş ayarlayacaktı. Bizim gibi sıradan insanlar için harika bir haberdi bu ama Pang Fenghuang maymuna sımsıkı sarılıp öfkeli gözlerini koca koca açarak, “Eğer maymunumu elimden almaya cesaret ederseniz benden çekeceğiniz var!” dedi. Ximen Huan’sa yaramaz bir tavırla gülümseyip, “Bu düşünceli hareketi için parti sekreterine<a id="GBS.0799.05"/> teşekkür ederiz ama biz iyiyiz böyle, önce gidip işinden olmuş memurlara yardım etsin o!” dedi.</p>
			<p>Bundan sonra olacaklar daha da üzücü olacak sevgili okuyucu, bunu benim uydurduğumu filan düşünme sakın, benim hikâyem değil bu, karakterlerin kaçınılmaz kaderi böyle gelişti.</p>
			<p>Olay şöyle oldu, bir akşamüzeri Pang Fenghuang, Ximen Huan ve maymunları tren istasyonunun güneyindeki küçük bir seyyar<a id="GBS.0800.01"/> satıcı tezgâhında yemek yerlerken başında sargı bezi sarılı olan Wang Tietou gizlice yanlarına kadar geldi, maymun tam onun üzerine saldıracakken masanın bacağına bağlı olan zinciri yüzünden engellendi. Ximen Huan telaşla ayağa kalktı, arkasına döndüğünde Wang Tietou’nun o vahşi yüzüyle karşılaştı, daha ağzını bile açamamıştı ki göğsüne bir bıçak saplandı birden. Wang Tietou, Pang Fenghuang’ı<a id="GBS.0800.02"/> da öldürmeyi planlıyordu ama deli gibi çığlık atıp yerde yuvarlanan maymun onu öyle korkuttu ki daha Ximen Huan’ın göğsünde saplı duran bıçağı bile çıkaramadan bir fare gibi hızla sıvışıverdi yanlarından. Pang Fenghuang, Ximen Huan’ın üzerine kapaklanıp iki gözü iki çeşme ağlamaya başladı, maymunsa bir kenarda kımıldamadan oturmuş, yanlarına gelmeye çalışanlara bakıyordu nefretle parlayan gözleriyle.<a id="GBS.0800.03"/> Olayı duyan Lan Kaifang ve birkaç polis memuru da yanlarına yaklaşmaya çalıştı ama maymunun ürkütücü çığlıkları yüzünden geri çekiliyorlardı her seferinde. Polislerden biri silahına davrandı ama Lan Kaifang bileğinden tutup durdurdu onu.</p>
			<p>“Fenghuang maymununu tut da Ximen Huan’ı hastaneye götürelim,” dedi Lan Kaifang, ardından silahını tutan polise dönüp şöyle bağırdı: “Ambulans çağır hemen!”</p><div style="display:none;"><a id="GBS.0800.04"/></div>
			<p>Pang Fenghuang maymuna sarılıp eliyle gözlerini kapadı hayvanın. Maymun uysal bir şekilde başını onun göğsüne dayadı. En zor durumlarda birbirlerini kollayan anne ve oğlunu andırıyorlardı bu halleriyle.</p>
			<p>Lan Kaifang, Ximen Huan’ın göğsündeki bıçağı çıkarıp elleriyle yaranın üzerini kapadı, bir yandan da, “Huanhuan! Huanhuan!” diye bağırıyordu. Ximen Huan yavaş yavaş gözlerini açtı, ağzından<a id="GBS.0800.05"/> kan damlayarak konuşmaya çalıştı: “Kaifang... Sen benim ağabeyimsin... Bu kez... sonuna kadar gittim...” “Huanhuan dayan biraz, ambulans gelmek üzere!” Kaifang kolunu onun boynunun altından geçirmiş yüksek sesle bağırırken parmakları arasından kan fışkırıyordu.</p>
			<p>“Fenghuang... Fenghuang...” diye sayıklıyordu Ximen Huan belli belirsiz, “Fenghuang...”</p>
			<p>Sireni durmadan çalan ambulans uçarcasına<a id="GBS.0801.01"/> geldi, görevliler ilkyardım ekipmanları ve sedyeyle apar topar ambulanstan indiler ama Ximen Huan, Kaifang’ın kucağında gözlerini çoktan kapamış bir şekilde uzanıyordu şimdi.</p>
			<p>Yirmi dakika sonra Kaifang’ın, Ximen Huan’ın kanına bulanmış elleri Wang Tietou’nun boğazına yapışmıştı kerpeten gibi.</p>
			<p>Sevgili okuyucu, Ximen Huan’ın ölümüne çok üzülmüştüm ama onun ölümü Lan Kaifang’ın Pang Fenghuang’ın<a id="GBS.0801.02"/> peşinde koşarken karşılaştığı engeli de silip süpürmüştü bir anlamda ve böylece daha büyük bir trajedinin perdesi aralandı.</p>
			<p>Bu dünyada bir sürü gizemli olgu var ve bilimin gelişmesiyle birlikte önünde sonunda hemen hemen hepsinin cevabı bulunacak ama sadece aşk kalacak geriye hiçbir zaman anlayamayacağımız bir fenomen olarak. Çin’de Ah Cheng<a class="si-noteref" epub:type="noteref" href="#f95" id="ref_f95">95</a> diye yazar var, aşkın sadece kimyasal bir reaksiyon<a id="GBS.0801.03"/> olduğunu yazmıştı bir keresinde, bu sıra dışı teori zamanı için çok taze bir sesti ama eğer aşk kimyasal olarak başlatılabilir ve yine kimyasal olarak kontrol edilebilirse romancılar işsiz kalır o zaman. Bu dediği gerçek olsa bile şiddetle karşı çıkıyorum ona.</p>
			<p>Neyse zırvalamayı kesip bizim Kaifang’ın hikâyesine devam edeyim. Ximen Huan’ın cenaze işlerini hallettikten sonra babası ve halasının<a id="GBS.0801.04"/> onayını alıp küllerini Ximen Jinlong’un mezarının arkasına gömdü. Huang Huzhu ve Lan Jiefang’ın ne kadar üzgün olduğunu filan geçip asıl konumuz olan Lan Kaifang’a geçmek istiyorum yine, cenazeden sonra her gece tren istasyonu otelinin bodrum katında Pang Fenghuang’ın tuttuğu odaya gider oldu. Gündüzleri de ne zaman boş vakti olsa soluğu meydanda alıp Pang Fenghuang’ı arıyordu. Pang Fenghuang<a id="GBS.0801.05"/> maymununu zinciriyle peşinden sürüklerken o da sanki ikisinin korumasıymış gibi nereye gitseler onları takip ediyordu. Onun bu yaptıkları karakoldaki arkadaşları arasında hoşnutsuz homurdanmalara yol açınca yaşlı komiser onu yanına çağırıp şöyle dedi:</p>
			<p>“Kaifang, genç arkadaşım benim, ilçede o kadar güzel kız varken olacak iş mi o maymunlu kızın peşinde koşturman... Kızın halini görmüyor musun,<a id="GBS.0802.01"/> şeye benziyor...”</p>
			<p>“Komiserim, beni başka bir göreve verin, eğer benim sıradan bir polis memuru bile olamayacağımı düşünüyorsanız hemen istifa ederim.”</p>
			<p>Kaifang bunu söyledikten sonra diğerleri de kendi aralarında konuşmayı bıraktı, zaman geçtikçe bu durumdan hoşnutsuz olan polisler de olaya bakış açılarını değiştirdiler. Evet, Pang Fenghuang içki ve sigara içiyordu, saçını altın sarısına<a id="GBS.0802.02"/> boyatmıştı, burnunda bir halka vardı ve bütün gün meydanda boş boş dolanıyordu, yani iyi bir kızın antiteziydi anlayacağınız ama bu kötülüğünü nereye kadar götürebilirdi ki? Sonunda polisler onunla iyi geçinmeye başladı. Meydanda devriye gezerken onunla karşılaştıklarında şaka bile yapıyorlardı artık:</p>
			<p>“Altın saçlı, komiser yardımcımızla uğraşıp durma, bir deri bir kemik kaldı adam!”</p>
			<p>“Doğru<a id="GBS.0802.03"/> ya, rahatlayacaksan rahatla artık!”</p>
			<p>Pang Fenghuang onların bu iyi niyetli sataşmalarına kulak asmıyordu hiç ama maymun hırlayıp duruyordu dişlerini göstererek.</p>
			<p>Lan Kaifang başlarda Pang Fenghuang’ı Tianhua <em>hutong</em>’undaki bir numaralı eve ya da Ximen Konağı’na taşınmaya zorladı ama her seferinde reddetti onu Pang Fenghuang. Bir süre sonra şunun farkına vardı Lan Kaifang, eğer Pang Fenghuang<a id="GBS.0802.04"/> geceleri İstasyon Oteli’nin bodrum katındaki odasında kalmazsa gündüzleri de İstasyon Meydanı’nda dolanmayacaktı, bu da artık o karakolda çalışmak istememesine yol açacaktı kendisinin. Çok geçmeden ilçenin ayaktakımı da farkına vardı bu “altın saçlı, burnunda bir halka olan maymun eğitmeni güzel kız”ın demir bilekli Komiser Yardımcısı Lan Kaifang’ın gözdesi olduğunun, aralarında pençelerini ona<a id="GBS.0802.05"/> sürmek isteyenler ânında attılar akıllarından bu fikri çünkü kaplanın ağzından tavuk budunu almakla eşdeğerdi bu!</p>
			<p>Şimdi de Lan Kaifang’ın geceleri İstasyon Oteli’nin bodrum katında Pang Fenghuang’a yaptığı ziyaretleri hayal etmeye çalışalım biraz. Kolektifin misafirhanesi olan bu yer, daha sonra biri tarafından satın alınıp otele dönüştürülmüştü. Kamu yönetmeliğinin sıkı kurallarına göre çoktan<a id="GBS.0803.01"/> kapatılması gerekirdi bu otelin. Bu yüzden Lan Kaifang’ın yüzünü her görüşünde yağlı bir gülümseme yayılırdı otel sahibesinin yüzüne, o büyük kırmızı ağzından bal damlardı.</p>
			<p>İlk birkaç gece Lan Kaifang kapıyı ne kadar ısrarla çalsa da yine de açmadı Pang Fenghuang. Bizim Kaifang da kapının önünde bir direk gibi sessizce dikilirdi. Bazen Pang Fenghuang’ın ağlayışlarını bazen de deli gibi gülmelerini<a id="GBS.0803.02"/> dinlerdi. Bazen maymunun çığlıklarını bazen de kapıyı tırmalamasını duyardı. Bazen sigara, bazen de alkol kokusu alırdı. Ama hiçbir zaman uyuşturucu ya da onun gibi yasadışı olan şeylerin kokusunu almadı ve gizli gizli sevindi de buna. Biri eğer bunlara bulaştıysa çoktan işi bitmişti çünkü. Eğer böyle bir şeye bulaşsa onu yine de sever miyim, diye düşünürdü. Evet, ne olursa olsun, isterse<a id="GBS.0803.03"/> iç organları çürümüş bile olsun yine de seveceğim onu.</p>
			<p>Onu her görmeye gidişinde ya bir buket çiçek ya da bir poşet meyve götürürdü yanında, kapı açılmazdı hiç, o da gitmek zorunda kalana dek kapının ardında dikilirdi. Çiçek ve meyveleri de kapının ağzına bırakırdı giderken. Otel sahibesi bir keresinde nezaketen şöyle dedi ona:</p>
			<p>“Canım kardeşim, ablanın elinde bir avuç dolusu güzel genç<a id="GBS.0803.04"/> kız var, çağırayım da istediğini seç aralarından...”</p>
			<p>Kaifang’ın gözlerindeki buz gibi bakış ve ellerini yumruk yaparken eklemlerinden çıkan çatırtılar öyle bir korkuttu ki kadını neredeyse altına edecekti, bir daha da böyle bir şey söylemeye cesaret edemedi hiç.</p>
			<p>Ne demişler: “Azimle sıçan mermeri deler.” Pang Fenghuang sonunda kapıyı açtı bizim Kaifang’a. Oda karanlık ve rutubetliydi,<a id="GBS.0803.05"/> duvarların boyası kabarmıştı yer yer. Tavandan loş bir ampul sarkıyor ve odanın içi küf kokuyordu. İki dar yatakla, muhtemelen çöplükten getirilmiş iki kırık kanepe vardı içeride. Kaifang kanepelerden birine oturunca betona oturmuş gibi hissetti. İşte bu sırada kızın oradan taşınmasını önerdi yine. Yataklardan biri Pang Fenghuang’a aitti, diğer yatağın üzerindeyse Ximen Huan’dan kalma eski giysiler<a id="GBS.0804.01"/> vardı. Şimdiyse maymun yatıyordu o yatağın üzerinde. İki termos ve yine görünüşe göre çöpten getirilmiş on dört inçlik siyah beyaz bir televizyon vardı odada. Bu hiç de iç açıcı olmayan, perişan ortamda Kaifang yıllardır içini kemiren “aşk” sözcüğünü çıkarıverdi ağzından.</p>
			<p>“Seni seviyorum...” dedi bizim Kaifang, “Seni ilk gördüğüm andan beri seviyorum.”</p>
			<p>“Yalan!” dedi Pang Fenghuang sırıtarak,<a id="GBS.0804.02"/> “Beni ilk gördüğünde Ximen köyünde ninenin <em>kang</em>’ının üzerindeydin, o zamanlar emekleyemiyordun bile!”</p>
			<p>“Daha emekleyemeden bile seviyordum seni!” dedi bizim Kaifang.</p>
			<p>“Aman, boş versene,” dedi Pang Fenghuang sigarasından bir nefes alıp, “benim gibi bir kadına âşık olman bir inciyi tuvalet çukuruna atman değil de ne ha?”</p>
			<p>“Kendini bu kadar küçük görme ne olur,” dedi bizim Kaifang, “seni<a id="GBS.0804.03"/> çok iyi anlıyorum ben.”</p>
			<p>“Bir bok anladığın yok!” dedi Pang Fenghuang sırıtarak, “Orospuluk yaptım ben, binlerce adamla yattım! Hatta şu maymunla bile yattım! Demek bana âşıksın ha? Siktir git hadi Lan Kaifang, git de kendine iyi bir kadın bul, zehrim akmasın üzerine!”</p>
			<p>“Saçmalıyorsun!” diye karşı çıktı bizim Kaifang yüzünü ellerinin arasına alıp hıçkıra hıçkıra ağlayarak, “Yalan söylüyorsun,<a id="GBS.0804.04"/> bunların hiçbirini yapmadığını söyle bana hemen!”</p>
			<p>“Yaptıysam ne olmuş? Peki ya yapmadıysam ne olacak? Seninle ne alakası var ki bütün bunların?” dedi Pang Fenghuang kaba bir tavırla, “Senin karın mıyım ki ben? Ya da sevgilin mi? Anamla babam bile bana karışamazken sana ne oluyor ki!”</p>
			<p>“Çünkü seni seviyorum!” diye kükredi bizim Kaifang.</p>
			<p>“Midemi bulandıran bu sözü bir daha söyleme sakın!<a id="GBS.0804.05"/> Siktir git seni zavallı, küçük mavi yüzlü şey seni!” Sonra maymuna el edip yanına çağırdı, sevgi dolu bir sesle, “Gel canım, hadi birlikte uyuyalım,” dedi.</p>
			<p>Maymun bir sıçrayışta yatağının üzerine çıktı.</p>
			<p>Bizim Kaifang silahına davranıp maymuna nişan aldı.</p>
			<p>Pang Fenghuang maymuna sımsıkı sarılıp öfkeyle şöyle bağırdı:</p>
			<p>“Lan Kaifang önce beni öldürmen gerek!”</p>
			<p>Bizim Kaifang’ın bütün<a id="GBS.0805.01"/> duyuları tavan yapmıştı o sıra. Pang Fenghuang’ın orospuluk yaptığına dair asılsız söylentiler duyduğu olmuş ama buna inanıp inanmadığından emin olamamıştı bir türlü. Ama şimdi Pang Fenghuang zalimce karşısına geçmiş, binlerce erkekle hatta şu maymunla bile yattığını yüzüne karşı söyleyince sanki on binlerce ok kalbine saplanmış gibi hissetti.</p>
			<p>Bizim Kaifang göğsünü ovuşturarak tökezleye tökezleye<a id="GBS.0805.02"/> merdivenlerden çıktı, otelden koşarak çıktığı gibi soluğu meydandan aldı, dönen aklı ve hızla çarpan kalbi bütün düşüncelerini silip süpürdü. Neon ışıklarının durmadan yanıp söndüğü bir barın önünden geçerken aşırı makyaj yapmış iki kadın tarafından içeriye çekildi. Uzun bir bar taburesine oturup üç bardak konyak içti üst üste. Sonra da acı bir şekilde bar tezgâhının üzerine bıraktı başını.<a id="GBS.0805.03"/> Saçları altın sarısı, gözlerinin altında koyu halkalar olan, dudakları kan kırmızısına boyanmış ve memeleriyle sırtı neredeyse ortada duran bir kadın yanına geldi hemen –bizim Kaifang, Pang Fenghuang’ı ziyaret ederken hep sivil giyinirdi– elini uzatıp bizimkinin yüzünün mavi yarısına dokundu –kırsaldan buraya daha yeni uçup gelmiş olan bu kelebek bizim mavi yüzün bir polis olduğunu bilmiyordu henüz–<a id="GBS.0805.04"/> bizim Kaifang da mesleki bir alışkanlıkla kadının yüzüne dokunan elinin bileğini sıkıca kavradı birden. Keskin bir çığlık attı kadın. Kaifang kadının bileğini bırakıp özür diler gibi gülümsedi. Kadın da vücudunu onunkine sürtüp işveli bir sesle, “Ağabeyimde de amma bilek varmış ya!” dedi.</p>
			<p>Bizim Kaifang eliyle kadını kışkışladı yanından ama kadın gideceğine aksi gibi memelerini daha ateşli<a id="GBS.0805.05"/> bir şekilde yapıştırdı bizimkinin üzerine, içki ve sigara kokan nefesini bizimkinin yüzüne üfleyerek şöyle dedi:</p>
			<p>“Ağabey ne kadar da dertlisin, küçük bir cadı mı kırdı yoksa kalbini? Kadınların hepsi aynıdır, gel de küçük kız kardeşin teselli etsin seni biraz...”</p>
			<p>Bizim Kaifang acı acı şöyle düşünüyordu: “Seni orospu, intikamımı alacağım senden!”</p>
			<p>Az kalsın tabureden aşağıya düşecekti.<a id="GBS.0806.01"/> Kadının yardımıyla karanlık bir koridordan geçip bataklık yakamozu gibi parlayan bir odanın içine girdi. Kadın hiçbir şey söylemeden çırılçıplak soyunup yatağa uzandı. Hâlâ düzgün sayılabilecek bir vücudu vardı: iri memeler, düz bir karın ve ince uzun bacaklar. Bizim Kaifang çıplak bir kadın vücudunu ilk kez görüyordu hayatında, cinsel olarak uyarılmıştı uyarılmasına da her şeyden önce çok ama<a id="GBS.0806.02"/> çok heyecanlanmıştı. Tereddüt içindeydi. Ama sabırsızlanmaya başlamıştı kadın, zaman para demekti çünkü onun meslek hukukunda. Oturur pozisyona geçip şöyle dedi:</p>
			<p>“Gelsene hadi, ne diye şaşkın şaşkın duruyorsun öyle? Ergen ayaklarına girme şimdi karşımda!”</p>
			<p>Kadın oturma pozisyonuna geçerken başındaki altın sarısı peruk düşüverince seyrek saçlı düz kafatası göründü birden. Bizim Kaifang’ın<a id="GBS.0806.03"/> kafasının içinde bir şeyler uğuldamaya başladı, Pang Fenghuang’ın etrafı altın sarısı saçlarla kaplı olan o güzelim yüzü süzülüyordu gözlerinin önünde. Cebinden yüz yuanlık bir banknot çıkarıp kadının üzerine fırlattı, ardına dönüp gitmeye yeltendi. Kadın birden yerinden doğrulup ahtapot gibi üzerine atladı bizimkinin. Öfkeden kudurmuş bir sesle sövmeye başladı:</p>
			<p>“Seni kokuşmuş haydut yavrusu,<a id="GBS.0806.04"/> yüz yuan fırlatıp benimle dalga mı geçiyorsun sen ha!”</p>
			<p>Kadın bir yandan sövüyor, bir yandan da Kaifang’ın belden aşağısını yokluyordu, aradığı şey paraydı tabii ama para yerine sert ve buz gibi soğuk olan silahına denk geldi bizimkinin. Kadının elini geri çekmesini sağlayamadığından bileğini kavradı yine. Kadın yarım bir çığlık atabildi sadece, çığlığın geri kalanını yutmak zorunda kaldı.<a id="GBS.0806.05"/> Kaifang onu itince birkaç adım gerileyip yatağın üzerine oturuverdi.</p>
			<p>Bizim Kaifang meydana çıktı sonunda, yüzüne serin bir esinti çarpınca içtiği bütün içki boğazına kadar geldi, hemen ardından da kustu bir güzel. Kustuktan sonra açıldı biraz, kendini daha iyi hissediyordu şimdi ama kalbindeki acı geçmiyordu bir türlü. Bazen dişlerini sıkıp küfrediyor, bazen de yumuşamış bir halde binlerce<a id="GBS.0807.01"/> duygunun akışına bırakıyordu kendini, hem nefret ediyordu Fenghuang’dan hem de çok âşıktı ona. Tam içinden nefret yükseldiğinde aşk galip gelip nefreti siliyor, tam aşkın doruğundayken bu kez de nefret galip gelip aşkı siliyordu. Bu olaydan sonraki iki gün iki gece boyunca nefret ve aşkın o bulanık dalgaları arasında çırpınıp durdu. Pek çok kez silahını çıkarıp kendi kalbine bastırdı, iyi çocuk,<a id="GBS.0807.02"/> böyle bir aptallık yapmaya kalkma sakın! Sonunda mantığı duygularını yenmişti. Kendi kendine şöyle fısıldadı öğüt verircesine:</p>
			<p>“Orospu olsa da alacağım onu!”</p>
			<p>Kararını vermiş olan Kaifang’ımız, bir kez daha çaldı Pang Fenghuang’ın kapısını.</p>
			<p>“Ne diye geri döndün sen?!” dedi Pang Fenghuang bıkkın bıkkın ama son iki gündür Kaifang’ın değişmiş olduğunun da farkına varmıştı hemen. Yüzü daha<a id="GBS.0807.03"/> bir mavileşmiş ve daha bir incelmişti, bitişik kaşları devasa bir tırtıl gibi kıvrılıyordu gözlerinin üzerinde, gözleri daha da koyulaşmıştı, koyu bir parlaklıkla parlıyorlardı şimdi, gözlerindeki bu parıltı sadece Fenghuang’ı yakmakla kalmıyor, maymunu da yakıyordu cayır cayır, onun gözlerindeki bu parıltıdan gerçekten canı yanmış gibi duran maymun keskin bir çığlık atıp duvarın bir köşesine<a id="GBS.0807.04"/> saklandı. “Madem buraya kadar geldin,” dedi Fenghuang daha yumuşamış bir ses tonuyla, “öyleyse biraz otur bakalım. Eğer bana aşktan filan bahsetmezsen arkadaş olabiliriz seninle.”</p>
			<p>“Seninle aşktan filan konuşmaya gelmedim ben, seninle evlenmeye geldim!” dedi bizim Kaifang sert bir tonda, “İster on bin adamla, ister bir aslanla, ister bir kaplanla ya da ister bir timsahla yatmış olsan bile yine<a id="GBS.0807.05"/> de seninle evleneceğim!”</p>
			<p>Kısa bir sessizlikten sonra gülerek şöyle dedi Fenghuang:</p>
			<p>“Küçük mavi yüz, biraz sakinleş istersen. Aşk öyle kolayca ağzına geldiği gibi söylenebilecek bir sözcük değil, hele evlilik hiç değil.”</p>
			<p>“Düşünmeden konuşmuyorum ben,” dedi bizim Kaifang, “iki gün iki gece yeteri kadar düşündüm zaten, her şeyi anladım sonunda. Hiçbir şey yapmak istemiyorum artık, ne<a id="GBS.0808.01"/> komiser yardımcılığı ne de polislik, senin yanında gong çalıp sokak sanatçısı olmak istiyorum!”</p>
			<p>“Deli saçması şeyler söyleme artık! Benim gibi bir kadın için geleceğini tehlikeye atamazsın.” Ardından o bunaltıcı atmosferi rahatlatmak için işi şakaya vurup şöyle dedi: “Eğer yüzünün mavisini beyaza çevirirsen evlenirim seninle.”</p>
			<p>Şöyle bir laf vardır hani, “Öylesine söylenen şeyler karşındakinin<a id="GBS.0808.02"/> kalbini kırabilir,” diye, büyülenmişçesine âşık olmuş bir adamın karşısına geçip de böyle bir şaka yapılamazdı ama! Sevgili okuyucu, Pu Songling’in<a class="si-noteref" epub:type="noteref" href="#f96" id="ref_f96">96</a> yazdığı “Tuhaf Hayalet Hikâyeleri” adlı kitaptaki “A Bao” isimli hikâyeyi hatırlıyorsundur muhtemelen, bu hikâyede Sun Zichun adında bir bilgin vardır, güzel bir genç kız olan A Bao’nun şakası üzerine elindeki fazla parmağı keser. Ardından bir papağana<a id="GBS.0808.03"/> dönüşüp A Bao’nun yatağının başucuna uçar. Birkaç reenkarnasyon geçirdikten sonra da A Bao’yla karıkoca olurlar sonunda.</p>
			<p>A Bao’nun hikâyesi mutlu sonla bitiyor sevgili okuyucu ama benim hikâyem hiç de öyle bitmeyecek. Yine aynı cümleyi kuracağım: Ne de olsa kaderin çağrısıydı bu ve kaçışı olamazdı.</p>
			<p>Bizim Kaifang işi arayıp hasta olduğunu söyledi, üstlerinin onayını filan beklemeden Qingdao’ya<a id="GBS.0808.04"/> gidip varını yoğunu harcayarak acılı bir deri değiştirme ameliyatı yaptırdı. Yüzünde sargı bezleriyle İstasyon Meydanı Oteli’nin bodrum katındaki o küçük odaya girdiğinde Fenghuang şaşkınlıktan dondu kaldı karşısında. Maymun da çok şaşırmıştı bu işe. Maymun belki de Wang Tietou’nun etkisi altında kalmış olacak, başında sargı bezleri olan bu adama nefretle bakıyordu, hırlayarak üzerine saldırdı<a id="GBS.0808.05"/> bizimkinin, Kaifang da bir yumrukta bayıltıverdi hayvanı. Ardından da sanki büyülenmiş gibi şöyle dedi:</p>
			<p>“Derimi değiştirdim.”</p>
			<p>Fenghuang gözleri dolarken şaşkın şaşkın dikiliyordu karşısında. Bizim Kaifang hemen diz çöküp bacaklarına sarıldı kızın, yüzünü de karnına dayadı. Fenghuang onun saçlarını okşarken şöyle mırıldandı:</p>
			<p>“Gerçekten de aptalsın sen!.. Nasıl bu kadar aptal olabiliyorsun?”</p><div style="display:none;"><a id="GBS.0809.01"/></div>
			<p>Bir sonraki sahnede birbirlerine sarılmışlardı. Kaifang’ın yüzü acıdığından yüzünün ameliyat geçirmemiş olan diğer yarısını öptü Fenghuang nazikçe. Kaifang onu yatağa taşıdı. Aşk yaptılar.</p>
			<p>Çarşaflar kana bulandı.</p>
			<p>“Bakiresin sen?!” diye bağırdı bizim Kaifang şaşkınlıkla, kendini tutamayıp ağlamaya başlayınca yüzündeki sargı bezleri ıslandı, “Bakiresin işte, Fenghuang’ım benim, sevgilim,<a id="GBS.0809.02"/> neden öyle şeyler söyledin ki bana?”</p>
			<p>“Ne bakiresi be!” dedi Fenghuang birden sinirlenip, “Sekiz yüz yuan verdin mi kızlık zarın ilk günkü gibi yepyeni oluyor!”</p>
			<p>“Seni küçük orospu, yine kandırıyorsun beni, Fenghuang’ım benim...” Bizim Kaifang ağrı mağrı dinlemeden öpmeye başladı Gaomi ilçesinin –ona göre bütün dünyanın– en güzel kadınının vücudunu.</p>
			<p>Fenghuang sanki ağaç dallarının birleştirilmesinden<a id="GBS.0809.03"/> oluşmuş gibi sert ve esnek olan bu adamın vücudunu okşarken neredeyse çaresiz bir şekilde şöyle dedi:</p>
			<p>“Aman Tanrı’m, galiba senden hiç kurtulamayacağım ben...”</p>
			<p>Sevgili okuyucu bundan sonra olacakları anlatmaya kalbim dayanmıyor ama madem başladım bir kere sonunu getirmeden olmaz, öyleyse izninle anlatmaya başlıyorum bu zulmü.</p>
			<p>Bizim Kaifang, Tianhua <em>hutong</em>’undaki bir numaralı eve yüzü<a id="GBS.0809.04"/> sargı bezleriyle kaplı olarak dönünce Lan Jiefang ve Huang Huzhu şaşkınlıktan donakaldılar tabii. O kadar acı olaydan sonra çok hassaslaşmışlardı artık. Kaifang onların sargı bezleriyle ilgili sorularını görmezden gelip aşırı bir heyecan ve kıyas götürmeyen bir mutlulukla konuşmaya başladı:</p>
			<p>“Baba, hala, Fenghuang’la evlenmek istiyorum ben!”</p>
			<p>Eğer o sırada bu ikisinin elinde camdan birer<a id="GBS.0809.05"/> nesne olsaydı, ellerini açıp düşürmelerine izin vermem gerekecek, etraf da cam kırıklarıyla dolacaktı.</p>
			<p>Arkadaşım Lan Jiefang acıyla kaşlarını çatıp çok kararlı bir ses tonuyla şöyle dedi:</p>
			<p>“Olmaz, katiyen olmaz!”</p>
			<p>“Neden?”</p>
			<p>“Olmaz diyorsam olmaz, işte o yüzden!”</p>
			<p>“Baba, o asılsız dedikodulara inanmıyorsun ya?” dedi Kaifang, “Sana şerefim üzerine söz veriyorum ki Fenghuang el değmemiş<a id="GBS.0810.01"/> temizlikte iyi bir kız çocuğu... Kızoğlankız...”</p>
			<p>“Aman Tanrı’m!” diye acıyla inledi arkadaşım, “Olamaz böyle bir şey, oğlum...”</p>
			<p>“Baba,” diye öfkeyle kükredi Kaifang, “konu aşk ve evlilik olunca kararı ben kendim veririm, senin bu konuda yapabileceğin hiçbir şey yok!”</p>
			<p>“Oğlum... Babanın hiçbir hakkı olmayabilir... ama... bir de halanın sana söyleyeceklerini dinlesen...” dedikten sonra<a id="GBS.0810.02"/> koşarak odasına gidip kapısını kilitledi arkadaşım.</p>
			<p>“Kaifang... Ah zavallı yavrum benim!..” dedi Huang Huzhu gözyaşları içinde, “Fenghuang, amcanın öz kızıdır, ikinizin babaannesi bir...”</p>
			<p>Bizim Kaifang yüzündeki sargıları açtı birden, sargılarla birlikte yeni deri tabakası da soyulunca kocaman bir yara oluştu yüzünde. Sonra bir hışım evden çıkıp motosikletine atladı, öyle hızlı gidiyordu<a id="GBS.0810.03"/> ki motosikletinin tekeri bir güzellik salonunun kapısına çarptı. Salonun içinde bir hengâme yaşandı birden. Ön tekeri kaldırıp çıldırmış bir at hızıyla İstasyon Meydanı’na doğru kırdı direksiyonu. Yıllardır komşuları olan güzellik uzmanı kadının arkasından bağırdığını duymadı bile:</p>
			<p>“Bu evdeki herkes delirmiş!”</p>
			<p>Bizim Lan Kaifang sendeleye sendeleye indi otelin merdivenlerini, kapıyı kıracaktı<a id="GBS.0810.04"/> neredeyse, Fenghuang yatakta bekliyordu onu. Onun içeri daldığı gören maymun delirmiş gibi üzerine saldırdı, bu kez bütün polis prosedürlerini filan unuttu, aslında o anda her şeyi unutmuştu artık, silahına davranıp öldürdü maymunu, böylece yarım yüzyıldır reenkarnasyon döngüsünün o dolambaçlı yollarında dönüp duran ruhu da azat etmiş oldu.</p>
			<p>Bu ani gelişme karşısında dondu kaldı Fenghuang.<a id="GBS.0810.05"/> Bizim Kaifang silahını kaldırıp onun üzerine doğrulttu –ah yavrum, böyle bir aptallık yapma sakın– Fenghuang’ ın sanki yeşim taşından oyulmuş gibi duran yüzüne baktı –dünyanın en güzel yüzüydü bu– silah elinden düşüverdi birden kendi ağırlığıyla. Silahı yerden alıp bir hışım dışarı çıkıp yukarı çıkan merdivenlere yöneldi –sanki cehennemden cennete çıkan merdivenlerdi bunlar– bizim Kaifang’ın bacaklarında<a id="GBS.0811.01"/> derman kalmamıştı artık, merdivenlerin üzerinde diz çöktü hemen. Namlunun ucunu çoktan kırılmış olan kalbinin üzerine bastırıp –ah yavrum, bir aptallık yapma sakın– tetiği çekti. Boğuk bir patlama sesi eşliğinde merdivenlerin üzerine serilip öldü bizim Kaifang.</p>
			 
			</article>
		<section class="si-footnotes" epub:type="footnotes">
		<aside class="si-footnote" epub:type="footnote" id="f95"><a class="si-backref" href="#ref_f95">95</a><span class="si-footnote-text">. Zhong Acheng, Çinli yazar. “Ah Cheng” mahlasını kullanır. (Ç.N.)</span></aside>
		<aside class="si-footnote" epub:type="footnote" id="f96"><a class="si-backref" href="#ref_f96">96</a><span class="si-footnote-text">. Çin’in Qing Hanedanı döneminde tanınmış bir<div style="display:none;"><a id="GBS.0811.02"/></div> edebiyatçı. (Ç.N.)</span></aside>
		</section>
  <div style="display:none;"><a id="GBS.0811.03"/></div></body>
</html>