<?xml version="1.0" encoding="UTF-8" standalone="no"?><html xmlns="http://www.w3.org/1999/xhtml">
	<head>
		<title>Yaşam ve Ölüm Yorgunu</title>
		<link href="main.css" rel="stylesheet" type="text/css"/>
<meta name="Adept.resource" value="urn:uuid:ed47d798-c7b1-bfdc-2bb5-537360c88701"/>
	</head>
	<body xmlns:epub="http://www.idpf.org/2007/ops" epub:type="chapter" id="chapter4-11"><div style="display:none;"><a id="GBS.0675.01"/></div>
<article class="chapter">
			<h1 class="chapter_num">47</h1>
			<h1 class="chapter_title">Kahramanmış gibi yapan şımarık bir oğulun meşhur bir kol saatini parçalaması</h1>
			<h1 class="chapter_title">Terk edilmiş bir kadının durumu kurtarmak için baba evine geri dönmesi</h1>
			<p>Karın, üzerinde ayak bileklerine kadar inen kırmızı mor bir elbiseyle senin Volkswagen Santana’nın ön koltuğunda oturuyordu. Elbisesinin üzerinden buram buram naftalin kokusu geliyordu. Elbisesinin göğüs kısmı ve sırtı, göz kamaştıran<a id="GBS.0675.02"/> yuvarlak pullarla kaplıydı, bu halini görünce acaba onu nehre atsam bir balığa dönüşür mü, diye düşünmedim değil. Saçına saç köpüğü sürmüştü, aşırı pudra sürmekten kireçtaşı gibi bembeyaz olmuş yüzüyle koyu renkli boynu büyük bir tezat içindeydi, yüzüne maske takmıştı sanki. Boynundaki altın kolye ve parmaklarına taktığı iki altın yüzükle süslü bir hanımefendiye benziyordu. Şoförün Hu’nun kulaklarını<a id="GBS.0675.03"/> dikip kaşlarını çattığı asık yüzü, karının ona bir karton sigara hediye etmesiyle yumuşadı birden.</p>
			<p>Oğlunla ben arka koltukta oturuyorduk. Etrafımıza rengârenk onlarca kutu yığılmıştı, kutuların içinde içki, çay, pasta ve kumaş vardı. Ximen Jinlong’un cipiyle ilçeye geldiğimden beri Ximen köyüne ilk dönüşümdü bu. O zamanlar üç aylık bir eniktim daha, şimdiyse bir sürü deneyime sahip yetişkin<a id="GBS.0675.04"/> bir köpek olmuştum. Heyecanlı bir ruh haliyle yoldaki manzarayı izliyordum arabanın pencerelerinden. Geniş ve dümdüz bir yoldu bu, yolun iki kenarında yemyeşil ağaçlarla çiçekler vardı, yolda çok az araç olduğundan hız yapmaktan çekinmiyordu Hu. Araba kanatlanmış da uçuyordu sanki. Arabanın değil de sanki benim kaburgalarımdan kanat çıkmış gibi hissediyordum. Ardımızda bıraktığımız ağaçların birer<a id="GBS.0675.05"/> birer yere düştüğünü ve önümüzde uzanan yolun siyah bir duvar gibi yavaş yavaş yükseldiğini hissediyordum, yolun kenarındaki nehir de yolla birlikte yükseliyordu. Ufka doğru uzanan bu simsiyah yolu tırmanırken nehir bir şelale gibi güldür güldür aşağıya akıyordu.</p>
			<p>Benim kurduğum tüm bu hayallere ve heyecanıma rağmen oğlun çok sakin görünüyordu. Elindeki elektronik oyuncakta “tetris” denilen<a id="GBS.0676.01"/> bir oyun oynuyordu tüm dikkatiyle. Altdudağını ısırıp başparmaklarını büyük bir ustalıkla kullanarak düğmelerine basıyordu oyuncağın. Oyunda ne zaman bir hata yapsa tekme atıp “tüh” diye sesler çıkarıyordu ağzından.</p>
			<p>Karın, üzerinde bir flama olan senin resmî aracınla ilk kez köye gidiyordu, genelde ya otobüse biner ya da oğlunu da yanına alıp bisikletle giderdi. Karın ilk kez böylesine süslenip<a id="GBS.0676.02"/> püslenip, bir memur karısı gibi dönüyordu köye; önceleri saçı başı dağınık bir halde, üzerinde yağ lekeleri olan iş üniformasıyla gelirdi. Köye ilk kez pahalı hediyeler getiriyordu, eskiden kendi kızarttığı böreklerden getirirdi birkaç kilo. Ve beni de ilk kez köye götürüyordu, daha önceleri beni avluya bağlayıp eve göz kulak olmamı isterdi. Senin o küçük sevgilin Pang Chunmiao’ yu ele verdiğimden<a id="GBS.0676.03"/> beri bana olan tavrında olumlu gelişmeler olmuştu karının, daha açık söylemem gerekirse karının gözündeki önemim büyük ölçüde artmıştı artık. Aklından geçen her şeyi ne kadar abuk subuk da olsa bana anlatmaya başlamıştı şimdi, onun dediklerinin tıka basa doldurduğu plastik bir çöp kovasına dönüştüm, diyebilirim rahatlıkla. Beni sırdaşı gibi görmesinin dışında bir de danışmanlığını yapıyordum,<a id="GBS.0676.04"/> rezil bir danışman. Kararsızlık içinde sorular sorup duruyordu bana:</p>
			<p>“Köpek, sence ne yapmalıyım?”</p>
			<p>“Köpek, sence ondan ayrılır mı o kadın?”</p>
			<p>“Köpek, Jinan’a konferansa gidiyor ya, kadın da onun peşinden gider mi?”</p>
			<p>“Köpek, Jinan’a konferansa gidiyorum, dedi ama ya kadını başka bir yere götürüp küçük bir kaçamak yaparlarsa?”</p>
			<p>“Köpek, sence hayatında hiçbir erkek olmadan yaşayabilen<a id="GBS.0676.05"/> kadınlar var mıdır?”</p>
			<p>Bu bitmek tükenmek bilmeyen sorulara karşı tek yaptığım şey sessiz kalmaktı. Sessizce onu izlerken düşüncelerim dramatik bir tavırla bir aşağıya bir yukarıya sıçrardı, kâh cennete yükselir kâh cehennemin dibine düşerdim.</p>
			<p>“Ah köpek, dürüstçe cevap ver bana, hata onda mı yoksa bende mi?” Küçük, kare şeklinde bir tabureye oturmuş, sırtını mutfak tezgâhına dayamıştı, dikdörtgen<a id="GBS.0677.01"/> bir bileğitaşıyla pas tutmuş bir bıçağı, spatulayı ve makası biliyordu. Benimle konuşmaya ayırdığı zamanı evdeki bütün metal aletleri parlatmak için kullanıyordu sanki. “Ondan daha genç ve daha güzel değilim ama ben de genç ve güzeldim bir zamanlar, öyle değil mi? Tamam, ben ne gencim ne de güzelim şimdi ama ya o? Kocam da benimle aynı değil mi ki? O da genç değil artık ve hiçbir zaman da<a id="GBS.0677.02"/> yakışıklı bir adam olmadı, o yüzünün yarısını kaplayan mavi doğum lekesi yok mu, gece ışığı açınca gördüm mü korkudan tir tir titriyorum bazen. Köpek, genç kızlığımda Ximen Jinlong’la adım çıkmasaydı varır mıydım ona ha? Ah köpek, o iki kardeşin ellerinde mahvoldu tüm hayatım!..” Şikâyetleri bu aşamaya gelince gözleri dolmuştu bile, gözyaşları göğsünün önünü ıslatıyordu, sonra şöyle devam etti:<a id="GBS.0677.03"/> “Şimdi yaşlandım artık, çirkinleştim, oysa o terfi alıp iyice yükseldi, sökük bir çorap gibi bir kenara atmak istiyor beni, ah köpek, sen söyle, göğün adaleti var mı? Hiç mi vicdanı kalmadı bu adamın?” Tüm gücüyle bıçağı biliyordu bir yandan da, “Ayağa kalkıp dik durmalıyım artık! Sert olmak istiyorum! Üzerimdeki pası bileyip bu bıçak kadar parlak olmak istiyorum!” Tırnağının tersiyle bıçağın keskinliğini<a id="GBS.0677.04"/> denedi, tırnağının üzerinde beyaz bir iz bıraktı bıçak, yeteri kadar keskinleşmişti, ardından şöyle dedi: “Yarın baba evime gidiyoruz köpek, sen de bizimle geliyorsun, onun arabasıyla gideceğiz, onlarca yıldır bir kez olsun binmedim arabasına, kamu malıyla özel işlerimi halletmeyip adına leke sürdürmedim yıllarca, halkın gözü önünde bir itibarı varsa yarısı benim sayemde oldu o itibarın.<a id="GBS.0677.05"/> Ah köpek, insanlar iyi insanlardan faydalanır, tıpkı iyi atlara binmesine benzer bu insanların, daha fazla katlanamayacağım buna artık, diğer memurların karıları gibi davranacağım ben de bundan böyle, Lan Jiefang’ın bir karısı olduğunu bilsinler artık, hem de dikkate alınması gereken bir kadın olduğunu!..”</p>
			<p>Araba Ximen köyünün daha yeni inşa edilmiş Zenginlik Köprüsü’nden geçti, o eski küçük<a id="GBS.0678.01"/> taş köprü yeni köprünün sağında kalıyordu, kıçı çıplak bir grup erkek çocuğu taş köprünün üzerine çıkmış sırayla ikişerli ve üçerli şekilde nehre atlarlarken nehrin üzerinde dizi dizi dalgalanmalar oluyordu. Bu sırada oğlun elindeki oyunu bırakıp pencereden dışarı bakabildi sonunda, yüzünde kıskanç bir ifade vardı.</p>
			<p>“Kaifang,” diye seslendi karın oğluna, “kuzenin Huanhuan da o çocukların arasında.”</p><div style="display:none;"><a id="GBS.0678.02"/></div>
			<p>Huanhuan ve Gaige’nin o küçük yüzleri belirdi birden gözümün önünde belli belirsiz. Huanhuan’ın o kuru yüzü tertemizdi her zaman, Gaige’nin o soluk ve şişman yüzündeyse sümük parçaları olurdu hep. İkisinin kokusu da koku depomdaydı hâlâ. Onların kokularını hatırlayınca sekiz yıl önce Ximen köyünde aldığım binlerce koku birer birer su yüzüne çıkıp azgın bir nehir oluşturdu zihnimde.</p>
			<p>“Kaç<a id="GBS.0678.03"/> yaşında oldu hâlâ kıçı çıplak dışarıda oynuyor,” diye homurdandı oğlun, sesinde küçümseyici mi yoksa kıskançça mı olduğunu çıkaramadığım bir tonla.</p>
			<p>“Eve vardığımızda ağzından bal damlasın, kibar ol,” diye uyardı karın, “ninenlerle dedenleri mutlu edip akrabaların sana imrenmesini sağlamalısın.”</p>
			<p>“O zaman ağzıma biraz bal sür sen de!”</p>
			<p>“Beni kızdırmaya bayılıyorsun, değil mi?” dedi karın,<a id="GBS.0678.04"/> “Kutulardaki balları onlara hediye ederken balları onlara senin aldığını söyle.”</p>
			<p>“Benim param mı varmış ki?” dedi oğlun suratını asıp, “Öyle söylesem de bana inanmazlar ki!”</p>
			<p>Karınla oğlun işte böyle atışırken araba anacaddeye çıktı, caddenin iki tarafında seksenli yılların başında yapılmış, kışla tarzı, kırmızı tuğlalı evler uzanıyordu birbiri ardına, hepsinin duvarının üzerine kireçle<a id="GBS.0678.05"/> “Yıkım” yazılmıştı, eski köyün güneyindeki tarlalardan ekskavatörlerin gümbürtüsü geliyordu, portakal sarısı, devasa kollarını uzatmış olan iki vinç sessizce bekliyordu bir köşede. Ximen köyünün kentsel dönüşümü başlamıştı işte.</p>
			<p>Araba eski moda Ximen Konağı’nın kapısında durdu. Hu kornaya basınca bir sürü insan çıktı avluya. Her birinin kokusunu alırken yüzlerine de bakıyordum. Kokularında<a id="GBS.0679.01"/> yaşlanmanın etkileri vardı, vücutları yağ bağlamış, yüzlerinde kırışıklıklar oluşmuştu, Lan Lian’ın yüzü mavi, Yingchun’unki kahverengi, Huang Tong’unki sarı, Qiuxiang’ınki beyaz, Huzhu’nunkiyse kırmızıydı.</p>
			<p>Hemen arabadan inmedi karın, şoför Hu’nun onun için kapıyı açmasını bekliyordu. Elbisesinin eteğini kaldırıp arabadan inerken topuklu ayakkabı giymeye alışık olmadığından az kalsın yere<a id="GBS.0679.02"/> düşüyordu. Eksik sol kalçasını örtbas etmek için bin bir güçlükle dengesini korumaya çalıştığını izledim onun. Şişmiş olan kalçasının deniz süngerini andıran bir koku yaydığını aldım. Eve bu dönüşü onun için çok sancılı bir süreçti.</p>
			<p>“Ah canım kızım benim!” diye neşeyle seslenen Qiuxiang, kendini öne atıp kızını kucaklamak istedi ama onun önüne gelince durdu birden. Zamanında söğüt dalı gibi<a id="GBS.0679.03"/> incecik olan bu kadının yanakları sarkmıştı şimdi, karnıysa iyice dışarı çıkmıştı, yüzünde sevgi dolu ama biraz da yaltaklanan bir ifade vardı, elini uzatıp o eğri büğrü parmaklarıyla karının elbisesindeki pulları okşarken abartılı bir tavırla –onun en doğal haliydi bu– şöyle dedi: “Aman Tanrı’m, bu benim kızım mı yoksa? Gökten bir peri düştü sandım ben de!”</p>
			<p>Annen, Yingchun elinde bir bastonla<a id="GBS.0679.04"/> yanlarına geldi, vücudunun bir yanı çoktan tutmaz olmuştu artık, hiç dermanı kalmamış gibi duran ince kolunu kaldırıp şöyle dedi karına:</p>
			<p>“Kaifang nerede? Nerede benim canım torunum?”</p>
			<p>Şoför Hu hediyeleri almak için arabanın arka kapısını açar açmaz dışarı fırladım hemen.</p>
			<p>“Dört Numaralı Enik mi bu yoksa? Aman Tanrı’m, dana kadar olmuş!” dedi Yingchun.</p>
			<p>Oğlun gönülsüzce indi arabadan.</p><div style="display:none;"><a id="GBS.0679.05"/></div>
			<p>“Kaifang’ım benim...” diye seslendi Yingchun, “Yanıma gel de ninen iyice baksın bir sana, sadece birkaç ay geçmesine rağmen yine boy atmışsın.”</p>
			<p>“Merhaba nine,” dedi oğlun, sonra gelip onun başını okşayan babana da, “Merhaba dede,” diye selamladı. İki mavi yüz, biri kaba ve yaşlı, diğeri esnek ve taze, birlikte ilginç bir tezat oluşturdu. Oğlun büyükbabasına, büyükannesine ve teyzesine de<a id="GBS.0680.01"/> ayrı ayrı selam verdi. Annen oğlunun hatasını düzeltip, “Ana yarısı de,” dedi. Huzhu da, “İkisi de aynı kapıya çıkıyor, hem teyze daha samimi,” dedi. Baban, karına şöyle sordu: “Ya babası nerede? Nasıl gelmez?” “Eyalete konferansa gitti,” diye cevap verdi karın.</p>
			<p>“Hadi içeri geçin!” dedi annen bastonuyla yere vurup, bir aile reisi tavrıyla.</p>
			<p>“Küçük Hu,” diye seslendi karın, “geri dönebilirsin<a id="GBS.0680.02"/> ama öğleden sonra saat tam üçte bizi almayı sakın unutma!”</p>
			<p>Bu insanlar oğlunla karının etrafını sarıp kucaklarında rengârenk hediye paketleriyle Ximen Konağı’nın avlusuna girdi. Benim dışarıda kalıp bütün eğlenceyi kaçırdığımı mı sanıyorsun? Hayır, hiç de bile, tam da insanlar kendi keyiflerinin tadını çıkarırken siyah beyaz tüyleri olan bir köpek çıktı evden. Kardeş kokusu burnuma dolunca<a id="GBS.0680.03"/> aklımda bir sürü anı canlandı. “Bir Numara; ağabey!” diye bağırdım heyecanla. “Dört Numara, en küçük kardeşim!” diye kükreyerek selamladı o da beni. Bağrışmalarımızdan ürken Yingchun ardına dönüp bakışlarıyla bizi süzerken şöyle dedi:</p>
			<p>“Bir Numara, Dört Numara; siz iki kardeş kaç senedir görüşmüyorsunuz bakayım, durun da hesaplayayım bir...” Yingchun parmaklarını saymaya başladı hemen, “Bir,<a id="GBS.0680.04"/> iki, üç... Aman Tanrı’m tam sekiz senedir görmüyorsunuz birbirinizi, sekiz köpek yılı insan yaşamının yarısı eder...”</p>
			<p>“Öyle hesaplanmaz,” dedi şimdiye dek konuşma fırsatı yakalayamamış olan Huang Tong, “yirmi köpek yılı yüz insan yılı eder.”</p>
			<p>Burunlarımızı birbirine değdirip birbirimizin yüzünü yaladık, sonra boyunlarımızı birbirine sürtüp omuzlarımızı çarpıştırarak hasret giderdik o kadar<a id="GBS.0680.05"/> yıldan sonra yeniden görüşmenin verdiği mutlulukla.</p>
			<p>“Dört Numara, seni bu hayatta bir daha hiç göremeyeceğimi düşünmeye başlamıştım,” dedi gözleri dolan ağabeyim, “ikinci ağabeyinle benim, sizleri ne kadar çok özlediğimizi bilmiyor musun yoksa, seni ve ablanı?”</p>
			<p>“İkinci ağabeyim nerede?” diye sordum heyecanla bir yandan da burun deliklerimi ardına kadar açıp onun kokusunu bulmaya çalışarak.</p><div style="display:none;"><a id="GBS.0681.01"/></div>
			<p>“İkinci ağabeyinin evinden geçenlerde cenaze kaldırıldı,” dedi ağabeyim üzgün bir sesle, “Ma Liangcai’yi hâlâ hatırlıyor musun? Evet ya, senin sahibinin eniştesi olur, çok iyi bir adamdır, üflemeli ve telli çalgıların hepsini çalar, oyun yazıp resim de yapar, sanatın her türlüsü gelir elinden, ilkokula müdür oldu, işi rahat, halkın öğretmeni olan böyle bir adama kim saygı duymaz ki? Ama Ximen<a id="GBS.0681.02"/> Jinlong’un yardımcılığından istifa etti işte. İlçe Milli Eğitim Müdürlüğü’nden adını bilmediğim bir şef tarafından çok kötü eleştirildikten sonra can sıkıntısıyla eve dönüp birkaç kadeh içki içmiş, işemek için ayağa kalktığında sendeleyip baş üstü yere çakılınca oracıkta ölüvermiş adamcağız. İnsan bir ömür, ot sonbahara kadar yaşarmış, ya biz köpeklerin sonu nasıl olacak? Nasıl olur da senin sahibine<a id="GBS.0681.03"/> söylememişler bu haberi anlamadım.”</p>
			<p>Benim erkek sahibim bu aralar kancayı genç bir kıza taktı, bil bakalım kim? Ablamın sahibinin küçük kız kardeşi. Çenemle kayısı ağacına dayanıp Huzhu’yla konuşan Hezuo’yu işaret edip, “Bu da kafayı yedi,” diye fısıldadım, “birkaç gündür toparladı ama, bugün buraya gelmesinin nedeni Lan Jiefang’ın eve dönüş yolunu kapamak.”</p>
			<p>“Demek bütün ailelerin bir<a id="GBS.0681.04"/> sıkıntısı var,” dedi ağabeyim, “bizler de köpek olarak sahibimiz ne derse onu yaparız, hizmet etmektir görevimiz, böyle sıkıntılı olayların derdi bize düşmez. Sen bekle burada da ben bir koşu gidip İki Numara’yı çağırayım, üç kardeş hasret gideririz.”</p>
			<p>“Koşmana ne gerek var, ağabey,” dedim, “biz köpekler havlayarak beş yüz kilometrelik bir alana istediğimiz mesajı iletemiyor muyuz ki?” Başımı<a id="GBS.0681.05"/> kaldırmış tam havlamaya başlayacaktım ki, “Gerek kalmadı,” dedi ağabeyim, “İki Numara çoktan gelmiş bile.”</p>
			<p>Batıdan bize doğru gelen ikinci ağabeyim ve sahibesi Baofeng’i gördüm birden. İkinci ağabeyim önde, Baofeng arkadaydı. Baofeng’in arkasında uzun ve zayıf bir erkek çocuğu vardı. Gaige’nin kokusunu alınca bu ufaklık amma da büyümüş, diye düşündüm. Bazıları bizim insanları olduklarından<a id="GBS.0682.01"/> daha kısa gördüğümüzü, hatta köpek bakışı diye bir şeyin olduğunu söyler, peh, amma osurmuşlar! Biz uzun olanı uzun, kısa olanı kısa görürüz.</p>
			<p>Ağabeyim, “İki Numara, bak bakalım kim bu?” diye bağırdı yüksek sesle. “İkinci ağabey,” diye seslenerek yanına koşturdum ben de. İkinci ağabeyim kapkara bir köpek olan babamızın genlerinin en iyilerini almıştı, yüzlerimiz hemen hemen aynı gibiydi ama<a id="GBS.0682.02"/> ben ondan daha iriydim. Üç kardeş itiştik, kakıştık, sürtündük filan, uzun süre sonra birbirimizi görmenin verdiği mutluluğu ifade etmenin en iyi yoluydu bu. Bir süre böyle oynaştıktan sonra ablamın iyi olup olmadığını sordular, iyi olduğunu, üç yavru doğurduğunu, her birinin çok iyi bir fiyata satılıp sahibinin ailesine iyi para kazandırdığını söyledim. Onlara köpek anamın durumunu sorunca bir süre<a id="GBS.0682.03"/> sessizleşti ikisi de, yaşlı gözlerini kaldırıp onun eceliyle öldüğünü söylediler, hastalanmamış bile, vakti geldiğinde ölüvermiş işte, Lan Lian, annemizi kendi elleriyle kontrplaktan yaptığı bir tabuta koyup kendisi için çok değerli olan tarlaya gömmüş, bir köpek için çok yüksek derecede nezaket içeren bir hareketmiş bu.</p>
			<p>Biz üç kardeşin sıcak kaynaşması Baofeng’in dikkatini çekti. Şaşkınlık<a id="GBS.0682.04"/> dolu gözlerle bakıyordu bana, heybetli vücudum ve güçlü görünümüm şaşırtmıştı onu galiba. “Bu sen misin Dört Numara?” diye sordu bana, “Nasıl oldu da bu kadar büyüdün? Tekne kazıntısı bir ufaklıktın halbuki sen.”</p>
			<p>O beni incelerken ben de onu inceliyordum tabii. Üç reenkarnasyondan sonra bile tamamıyla silinmemişti Ximen Nao’nun anıları, arada geçen sayılamayacak kadar çok olaydan sonra iyice<a id="GBS.0682.05"/> zihnimin derinliklerine gömülmüştü ama, uzak geçmişin bu anıları bir kere su yüzüne çıktı mı kafamın iyice karışmasından ve şizofren olacağımdan korkuyordum. Dünya işleri kitaba benzer, sayfa sayfa çevrilir. Önünü görmek isteyenler eski hesap defterlerine ne kadar az bakarlarsa onlar için o kadar iyi olur, köpekler de kendi zamanlarını yaşayıp gerçek ve şimdi gerçekleşen hayata ayak uydurmalıdır.<a id="GBS.0683.01"/> Uzak geçmişin tarihî sayfalarında ben onun babasıydım, o da benim kızımdı; şimdi gözlerimin önünde gerçekleşen gerçek hayattaysa bir köpeğim ben sadece ve o da benim köpek ağabeyimin sahibesi ve benim sahibimin aynı anne, farklı babadan olma üvey kardeşi. Yüzü soluk griydi, saçları henüz ağarmamış olmasına rağmen donun ardından bir duvarın tepesinde çıkmış kuru ve kırılgan otları andırıyordu. Bez<a id="GBS.0683.02"/> ayakkabılarının üzerindeki beyaz yamalar haricinde baştan aşağıya siyahlar içindeydi. Kocası Ma Liangcai için yas tutuyordu, üzerinde ölümün o kasvetli kokusu vardı. Hafızamda her zaman mutsuz ve solgun yüzlü biri olarak yer etmişti zaten, pek gülmezdi, arada bir güldüğündeyse karın üzerinden yansıyan kasvetli ve soğuk bir ışığı andırırdı gülümsemesi, bir görenin bir daha unutamayacağı. Hemen arkasından<a id="GBS.0683.03"/> gelen ufaklık Ma Gaige’yse babası Ma Liangcai’nin ince ve uzun vücudunu miras almışa benziyordu. Çocukluğunda yumurta gibi beyaz ve yuvarlak bir yüzü vardı bu çocuğun, şimdiyse yüzü uzamış ve kırışıklıklar çıkmıştı üzerinde, kulakları belirgin bir şekilde kepçeydi. Daha on yaşına bile gelmemiş bu çocuğun bir sürü beyazı vardı saçlarında. Mavi bir şortla kısa kollu beyaz bir gömlek giyiyordu<a id="GBS.0683.04"/> –Ximen Köyü İlkokulu’nun üniformasıydı bu– ayaklarında bir çift beyaz lastik ayakkabı, elinde içinde üzerinden tazelik damlayan kırmızı mor kirazların olduğu yeşil, plastik bir kâse vardı.</p>
			<p>İki ağabeyimin eşliğinde Ximen köyünde bir tur attım, buradan daha enikken ayrıldığımdan Ximen Konağı’nın avlusu dışında köy hakkında hiçbir izlenimim yoktu ama burası doğduğum yerdi benim, Mo Yan denilen<a id="GBS.0683.05"/> o ufaklığın bir makalesinde yazdığı gibiydi tıpkı, “Doğduğun yerle aranda kan bağı vardır,” bu yüzden köyün sokaklarında yürüyüp etrafa bakınırken çok duygulandım haliyle. Bazı tanıdık yüzler gördüm, o zamanlar hiç duymadığım bir sürü koku aldım, bir de nedense bazı kokuların artık var olmadığını fark ettim. O yılların en baskın kokusu olan sığır ve eşek gibi yük hayvanı kokuları yok olmuştu hepten,<a id="GBS.0684.01"/> bir sürü evin avlusundan yoğun bir paslanmış metal kokusu yükseliyordu, bu kokudan tarlaların köylülere paylaştırılıp yeniden bağımsız çiftçiliğe geçildikten sonra halk komününün tarımda makineleşme rüyasının gerçekleşmiş olduğunu anladım. Köyün bu büyük değişikliklerin arifesinde heyecan ve kaygıyla çalkalandığını hissettim, insanların yüzlerinde sanki çok yakında çok büyük bir şeyin olacağını<a id="GBS.0684.02"/> bildiren tuhaf bir ifade vardı.</p>
			<p>Köyde turlarken bir sürü köpekle karşılaştık. Ağabeylerimi çok sıcak bir tavırla selamlıyor, beni de hayranlık dolu bakışlarla süzüyorlardı. Ağabeylerim gururlu bir tavırla caka sattı “Bizim Dört Numara bu, ilçede yaşıyor, ilçenin Köpek Yardımlaşma Derneği’nin başkanıdır kendisi, on binden fazla köpeği yönetir!” Ağabeylerim abartılı bir tavırla ilçedeki köpek<a id="GBS.0684.03"/> sayısını on katından biraz daha fazla söylemişlerdi işte.</p>
			<p>Ağabeylerim ricam üzerine ona olan saygılarımı iletmem için beni annemin mezarına götürdü. Oraya gitmek istememin tek amacı anneme hürmet etmek değildi sadece, aklımda ağabeylerime söyleyemeyeceğim kadar çok şey vardı. Ximen Nao’dan Eşek Ximen’e, Eşek Ximen’den Boğa Ximen’e, Boğa Ximen’den Domuz Ximen’e, Domuz Ximen’den Köpek Ximen’e<a id="GBS.0684.04"/> okyanusun içindeki bir adayı andıran bu toprak parçasıyla aramda kendi kanım ve kendi etimden oluşan karman çorman bir ilişki vardı. Köyün doğusundaki bu arazinin şeftali ağaçlarıyla çevrelenmiş olduğunu gördüm, bir ay önce gelmiş olsam engin bir şeftali çiçeği denizi karşılardı beni muhtemelen. Ağaçların yaprakları çoktan sarı ve yeşil arası bir renge bürünmüştü, dallarda da dizi dizi tüylü şeftaliler<a id="GBS.0684.05"/> vardı. Lan Lian’ın bu bir nokta altı dönümlük arazisi onun inatçı kişiliğini sergiliyordu hâlâ, şeftali ağaçları tarlanın iki yanında duruyordu, tarladaki ekinlerse zayıf görünmelerine rağmen inatla ayakta dikiliyorlardı hâlâ. Neredeyse nesli tükenmiş tahılları ekmeye devam ediyordu hâlâ, zihnimin derinliklerini yoklayıp bu ekinlerin adının ne olduğunu bulmaya çalıştım. Siyez buğdayıydı bu,<a id="GBS.0685.01"/> kuraklığa ve sele karşı çok dayanıklıydı, inadıyla küstahça yükselirdi yabani otların arasından. İnsanların tıka basa doyup iyice şişmanladıkları bu çağda bu kaba ve yabani buğday belki de hayat kurtarıcı bir rol oynayabilirdi.</p>
			<p>Üç kardeş annemizin mezarının önünde bir an sessizce durduktan sonra üzüntümüzü ifade etmek için göğe doğru uzun uzun havladık. Mezar dediğim şey sepet büyüklüğünde,<a id="GBS.0685.02"/> yukarı doğru yükselen bir toprak parçasından başka bir şey değildi tabii, mezarın üzerinde de vardı o yabani buğdaylardan. Annemizin mezarının yanında üç toprak parçası daha vardı sırayla yükselen. Büyük ağabeyim en yakındaki mezarı işaret edip, “Duyduğuma göre burada bir domuz gömülüymüş, her türlü kötülüğü yapmış bir domuzmuş ama insanlar için kendi hayatını feda ettiği de söyleniyor. Senin küçük<a id="GBS.0685.03"/> sahibinle İki Numara’nın küçük sahibini, bir de köyden onlarca çocuğu donmuş nehrin içinden çıkarmış. Çocuklar kurtulmuş ama domuz ölmüş,” dedi. Sonra diğer iki mezarı işaret edip, “Duyduğuma göre birincisinde bir boğa yatıyor, ikincisindeyse bir eşek, mezarların içinin boş olduğunu söyleyenler de var, eşeğin mezarında sadece ahşaptan oyulmuş bir toynak varmış, boğanınkindeyse sadece bir yular.<a id="GBS.0685.04"/> Bunlar çok eskiden yaşanmış olaylar, ayrıntılarını biz de bilmiyoruz,” dedi.</p>
			<p>Tarlanın sonunda gerçek bir mezar vardı. Mezarın üzerinde kireçtaşı ve alçıdan yapılmış bir tümsek yükseliyordu, mezarın önünde üzerinde yazılar olan mermerden bir mezar taşı duruyordu: Ximen Nao ve karısı Bai’nin mezarı. Gözlerimin önündeki bu sahneyi görünce içim yandı, sonsuz bir kedere kapıldım birden, köpek gözlerimden<a id="GBS.0685.05"/> insan gözyaşları süzülmeye başladı. Ağabeylerim ön patileriyle omzumu okşayıp şöyle sordular: “Dört Numara neden bu kadar üzüldün birdenbire?” Başımı iki yana sallayıp gözyaşlarımı silerken, “Yok bir şey, bir arkadaşım geldi aklıma,” dedim. Büyük ağabeyim, “Bu mezarı parti sekreteri olmasının ikinci yılında Ximen Jinlong yaptırmıştı annesiyle babası için. Fakat mezarın içinde Bai ile Ximen<a id="GBS.0686.01"/> Nao’nun kitabeleri var sadece, Ximen Nao’nun kemiklerine gelince, bunu üzülerek söylüyorum, bizim o açlıktan kırılmış olan atalarımız tarafından yenilmiş,” dedi.</p>
			<p>Ximen Nao ile Bai’nin mezarının etrafında üç kere döndükten sonra arka bacağımı kaldırıp karmakarışık duygular içeren çişimi yaptım mezar taşının üzerine.</p>
			<p>İkinci ağabeyim şoktan beti benzi atmış bir tavırla, “Dört Numara amma<a id="GBS.0686.02"/> taşaklıymışsın; ama Ximen Jinlong bu yaptığını bilse av tüfeğini eline aldığı gibi gözünün yaşına bakmaz vururdu seni,” dedi.</p>
			<p>Acı acı gülerek, “Öyleyse gelsin de vursun beni ama beni öldürdükten sonra cesedimi bu toprağa gömsün...” dedim.</p>
			<p>Ağabeylerim bir süre birbirlerine baktıktan sonra ikisi birden neredeyse aynı anda şöyle dedi: “Dört Numara hadi eve dönelim artık, bu topraklarda yok<a id="GBS.0686.03"/> yere öldürülmüş bir sürü masumun kanı var, çok da kötü kokuyor, bir hayalete rastlarsak sonumuz donmaktan daha kötü olur.” Bunu dedikten sonra beni çekiştirerek tarladan uzaklaştırdılar. O andan itibaren önünde sonunda döneceğim nihai yuvamın burası olduğunu biliyordum artık. İlçede yaşamama rağmen öldükten sonra buraya gömülmeliydim mutlaka.</p>
			<p>Ximen Konağı’nın avlusuna dönünce hemen ardımızdan<a id="GBS.0686.04"/> Ximen Jinlong’un oğlu Ximen Huan da girdi avluya. Üzerindeki balık ve çamur kokusuna rağmen kokusunu almakta hiç zorlanmadım. Belden yukarısı çıplak, yalınayak bir haldeydi, üzerinde naylon bir şort vardı, tanınmış bir marka olan tişörtünü gelişigüzel bir şekilde omuzlarına atmıştı, elinde bir tele geçirilmiş, gümüşsü pulları olan ringa balıkları vardı. Çok pahalı bir kol saati parıldıyordu bileğinde.<a id="GBS.0686.05"/> Beni görür görmez elindekileri fırlatıp üzerime doğru atıldı. Üzerime binmek istediği her halinden belli oluyordu, onurlu bir köpek, insanların üzerine çıkmasına izin vermezdi tabii. Yana kayıp yoldan çekildim hemen.</p>
			<p>Annesi Huzhu konaktan koşarak çıkıp telaşla kükredi:</p>
			<p>“Huanhuan nereye kayboldun öyle? Niye bu kadar geç kaldın? Teyzenle Kaifang Ağabeyi’nin geleceğini söylememiş miydim ben<a id="GBS.0687.01"/> sana ha?”</p>
			<p>“Balık tutuyordum,” dedi yerdeki balıkları havaya kaldırıp, sonra yaşından hiç beklenmeyecek bir tavırla şöyle dedi: “Bu kadar onurlu misafirleri balıkla ağırlamamak yakışık alır mı hiç?”</p>
			<p>“Ah, bu çocuk yok mu,” dedi Huzhu, Ximen Huan’ ın yere attığı tişörtü kaldırırken, “bu iki küçük kedibalığıyla kimi ağırlayacağını sanıyorsun sen?” Çocuğun başındaki kum ve balık pullarını temizlerken<a id="GBS.0687.02"/> şöyle sordu birden: “Huanhuan, spor ayakkabıların nerede?”</p>
			<p>Ximen Huan gülerek, “Sana yalan söylemeyeceğim anne, ayakkabıları bu balıklarla takas ettim,” dedi.</p>
			<p>“Aman Tanrı’m, bu ailenin ocağına incir ağacı mı dikeceksin sen!” diye bağırdı Huzhu, “Baban birini gönderip Şanghay’dan aldırmıştı o ayakkabıları, hem de ‘Nike’ tı onlar, bin yuanlık ayakkabıları bu iki küçük kedibalığıyla mı takas<a id="GBS.0687.03"/> ettin şimdi sen?”</p>
			<p>“Anne ikiden fazla balıkla,” dedi Ximen Huan, sonra ciddi ciddi balıkları sayıp, “tam dokuz tane balık var burada, niye hâlâ iki tane deyip duruyorsun?” dedi.</p>
			<p>“Baksanıza ne kadar da aptal bir çocuk yetiştirmişim ben,” dedi Huzhu, oğlunun elindeki balıkları alıp sonra balıkları az önce avluya çıkmış olanlara doğru kaldırıp şöyle dedi: “Bu sabah erkenden nehre gidip misafirler<a id="GBS.0687.04"/> için balık yakalayacağını söylemişti, tüm gün uğraştıktan sonra getirdiklerine bakın hele, hem de bu bir avuç balık için güzelim ‘Nike’ spor ayakkabılarını takas etmiş biriyle, siz söyleyin, harbiden aptal değil mi benim oğlan?” Ardından biraz fazla aşırıya kaçan bir yaygarayla balıkları oğlanın omzuna çalıp, “Kiminle takas ettin bunları? Hemen gidip geri alıyorsun ayakkabıları!” dedi.</p>
			<p>“Anne,”<a id="GBS.0687.05"/> dedi Ximen Huan bir dövüş horozunu andıran o küçük gözleriyle annesine yan yan bakarken, “erkek adam sözünden döner mi hiç? Alt tarafı bir çift yırtık ayakkabı değil mi? Yenisini alırsınız olur biter, babamın bok gibi parası var nasılsa!”</p>
			<p>“Kapa çeneni, seni küçük piç kurusu!” diye bağırdı Huzhu, “Saçma sapan konuşma, babanın o kadar çok parası olduğunu da kim söyledi sana?”</p>
			<p>“Babamda para<a id="GBS.0688.01"/> olmayacak da kimde para olacak?” dedi Ximen Huan, annesine ters ters bakarak, “Babam zengin bir adam, hem de dünyanın en zengin adamı!”</p>
			<p>“Şimdi de hava atarak ne kadar aptal olduğunu göstermeye mi çalışıyorsun!” diye bağırdı Huzhu, “Baban eve dönünce bir güzel vurmaz mı senin kıçına gör bakalım!”</p>
			<p>“Neler oluyor bakayım?” diye bağırdı Ximen Jinlong, Cadillac’ından inerken, araba sessizce<a id="GBS.0688.02"/> öne doğru süzülüyordu. Üzerine geçirdiği rahat giysiler, sinekkaydı tıraş edilmiş başı ve yanakları, hafiften çıkmış göbeği ve elindeki kocaman dikdörtgen cep telefonuyla tam anlamıyla bir patron havası taşıyordu. Huzhu’nun dediklerini dinledikten sonra oğlunun başına vurup, “Ekonomik açıdan bakarsak bin yuanlık Nike’ı dokuz tane küçük kedibalığıyla takas etmek aptallığın daniskası sayılır ama işin<a id="GBS.0688.03"/> bir de ahlaki tarafı var, seçkin misafirlerimizi ağırlamak için bin yuanlık ayakkabıları balıkla takas etmek gerçekten de kahramanca bir davranış. Bu yüzden ne öveceğim ne de cezalandıracağım seni. Ama övgüye değer bir şey söyledin az önce,” dedi tüm gücüyle oğlunun omzuna vurup, “‘Erkek adam sözünden dönmez hiç,’ ‘Bir kere söz verdin mi yoluna dört atlı çıksa bile sözünden dönemezsin,’ takas ettiysen<a id="GBS.0688.04"/> ettin işte, sözünden dönmek olmaz!” dedi.</p>
			<p>“Duydun mu bak?” dedi Ximen Huan, annesine dönüp gururlu bir tavırla, sonra balıkları alıp ninesine seslendi yüksek sesle, “Nine, balıkları al da seçkin misafirlerimize balık çorbası pişir!”</p>
			<p>“Çok şımartıyorsun onu, böyle devam ederse sonu ne olacak hiç bilmiyorum,” dedi Huzhu, Jinlong’a bakıp alçak sesle fısıldayarak, sonra ardına dönüp oğlunun<a id="GBS.0688.05"/> kolundan tutarak, “Küçük ecdadım, hemen eve gidip üzerini değiştiriyorsun, bu halde nasıl çıkarsın misafirlerimizin karşısına?”</p>
			<p>“Şu heybete bakın hele!” dedi Ximen Jinlong, konağa girmeden önce beni fark ettiği an başparmağını kaldırıp beni işaret ederek, sonra onu karşılamaya çıkanları selamladı tek tek. Ardından senin oğluna övgüler düzdü: “Değerli yeğenim Kaifang, buradan bakınca ne kadar<a id="GBS.0689.01"/> yetenekli olduğunu görebiliyorum, hiç de sıradan bir genç adam değilsin sen, baban kaymakam yardımcısı ama büyüyünce vali olacaksın sen!” Sonra Gaige’yi teselliye başladı: “Ufaklık dik ve gururlu dur, korkup endişelenecek bir şeyin yok bu hayatta, dayının masasında yemek olduğu sürece aç kalmazsın hiç.” Sonra Baofeng’e geldi sıra: “Kendine işkence etmeyi bırak artık, kimse ölüyü geri getiremez.<a id="GBS.0689.02"/> Ben de çok üzgünüm, o ölünce sağ kolumu kaybetmiş gibi oldum.” Sonra iki yaşlı çifte dönüp başını salladı. En sonunda karına dönüp, “Yengeciğim, sana kadeh kaldırmak istiyorum! Geçen öğlen benim projenin onaylanmasını kutlamak için verdiğim öğle yemeğinde ben onur konuğu tahtına oturmuş ziyafetin tadını çıkarırken mağdur olan Jiefang oldu. Hong Taiyue denilen o yaşlı keratanın inadı gerçekten de<a id="GBS.0689.03"/> çok sevimli ama gözaltında geçireceği o kısa süre bir ders olur onun için umarım,” dedi.</p>
			<p>Öğleden sonra verilen yemekte karın kaymakam yardımcısının karısına yakışır bir şekilde o ne çok soğuk ne de çok sıcak olan tavrıyla onurunu korudu, coşkulu bir ev sahibi olan Jinlong yemek boyunca bu ailenin gerçek reisinin kim olduğunu çok açık bir tavırla ortaya koydu. Masadaki en hareketli kişiyse<a id="GBS.0689.04"/> Ximen Huan’dı, ziyafetteki görgüsüyle ne kadar akıllı bir çocuk olduğunu gösterdi herkese, Ximen Jinlong oğlunun disipliniyle ilgilenmediğinden tam anlamıyla kontrolden çıktı çocuk. Önce kendine ardından da Kaifang’a bir kadeh içki doldurup giderek peltekleşmeye başlamış diliyle şöyle dedi:</p>
			<p>“Kaifang Ağabey, bunu... bunu içelim de seninle konuşmak istediğim bir konu var...”</p>
			<p>Oğlun, karına<a id="GBS.0689.05"/> baktı birden.</p>
			<p>“Teyzeme bakma sen, erkek adamlar kendi meselelerinde kendi kararlarını kendileri alırlar, hadi, senin... şerefine kaldırıyorum bu kadehi!”</p>
			<p>“Huanhuan yeter ama artık!” dedi Huzhu.</p>
			<p>“Hadi dudaklarını kadehe değdir bakalım,” dedi karın, oğluna.</p>
			<p>İki küçük şeytan kadehlerini tokuşturduktan sonra Ximen Huan boynunu geriye attığı gibi kadehin içindeki içkiyi fondipleyiverdi,<a id="GBS.0690.01"/> ardından boş kadehi Kaifang’a doğru kaldırıp şöyle dedi:</p>
			<p>“Önce hatır... hatır için içelim!”</p>
			<p>Kaifang dudaklarını kadehteki içkiye değdirir değdirmez kadehi geri bıraktı.</p>
			<p>“Senin... senin bu yaptığın ağabeyliğe yakışmaz,” dedi Ximen Huan.</p>
			<p>“Yeter!” dedi Ximen Jinlong, Ximen Huan’ın kafasına sertçe vurup, “Orada duracaksın işte, istemediği bir şeyi kimseye zorla yaptıramazsın! Birini<a id="GBS.0690.02"/> içki içmeye zorlamakla adam olunmaz!”</p>
			<p>“Ba... ba... ne dersen o...” dedi Ximen Huan kadehini bırakıp, sonra kol saatini çıkarıp Kaifang’a doğru uzatırken şöyle dedi: “Ağabey, bu Longines, İsviçre’de yapılmış, Koreli bir işadamına sapan verip takas etmiştim, şimdi de bu kol saatini senin o kocaman köpeğinle takas etmek istiyorum.”</p>
			<p>“Olmaz!” dedi oğlun çok net bir tavırla.</p>
			<p>Ximen Huan hiç<a id="GBS.0690.03"/> memnun olmadı bundan ama şamata da çıkarmadı, ciddi bir tavırla şöyle dedi:</p>
			<p>“Bir gün bana evet diyeceğine inanıyorum.”</p>
			<p>“Oğlum, kes artık gürültüyü,” dedi Huzhu, “birkaç aya ilçeye ortaokula başlamaya gideceksin zaten, eğer köpeği görmek istiyorsan arada teyzene gidersin olur biter!”</p>
			<p>Masadaki muhabbet sonunda gelip beni buldu tabii. Şöyle dedi annen: “Aynı anadan olma bu köpeklerin<a id="GBS.0690.04"/> her birinin bu kadar farklı olmasını bir türlü aklım almıyor.”</p>
			<p>“Ana oğul bu köpeğe sahip olduğumuz için çok şanslıyız,” dedi karın, “babası gece gündüz çalışıyor, ben işe gidiyorum filan, evi kollamakla Kaifang’ı okula götürüp getirme işini hep o yapıyor.”</p>
			<p>“Geçekten de harika bir köpek bu,” dedi Ximen Jinlong kızarmış bir domuz bacağını önüme atıp, “Dört Numaralı Köpek, zengin bir ailenin<a id="GBS.0690.05"/> köpeğisin diye arada köye uğramazlık etme sakın ha!”</p>
			<p>Domuz bacağının baştan çıkarıcı kokusunu alınca karnım guruldamaya başladı ama ağabeylerimle göz göze gelince gidip de yemedim.</p>
			<p>“Gerçekten de çok farklılar birbirlerinden,” diye içini çekti Ximen Jinlong, “Huanhuan, bu köpekten çok şey öğrenebilirsin!” Sonra iki domuz bacağı daha alıp ağabeylerimin önlerine fırlatırken, “Erkek adam olmak<a id="GBS.0691.01"/> demek gerçekten de çok büyük biri gibi davranmayı gerektirir,” dedi.</p>
			<p>Ağabeylerim büyük bir sabırsızlıkla ağızlarına attılar domuz bacaklarını, eti açgözlü bir şekilde yalamadan yutmaya çalışırlarken tuhaf sesler çıktı boğazlarından. Ağzımı bile kıpırdatmadım, bakışlarımı karının üzerine dikmiştim, yiyebileceğimi söyleyen bir el hareketi yaptığında etten ufak parçalar ısırıp yavaş yavaş çiğnemeye<a id="GBS.0691.02"/> koyuldum hiç ses çıkarmadan.</p>
			<p>Birinin, köpeklerin onurunu koruması gerekiyordu işte.</p>
			<p>“Çok doğru söyledin baba,” dedi Ximen Huan, Kaifang’ın önüne bıraktığı kol saatini alıp, “ben de çok büyük biri gibi davranmak istiyorum.” Masadan kalkıp odasına koşturduktan sonra elinde bir av tüfeğiyle çıkageldi.</p>
			<p>“Huanhuan ne yaptığını sanıyorsun?” dedi Huzhu telaşla ayağa kalkıp.</p>
			<p>Ximen Jinlong<a id="GBS.0691.03"/> çok sakindi, yüzünde hafiften bir gülümsemeyle şöyle dedi:</p>
			<p>“Oğlumun nasıl çok büyük bir adam gibi davranacağını görmek isterim doğrusu! Amcasının köpeğini mi vuracak yoksa? Hiç de erdemli bir davranış olmaz bu. Yoksa bizim köpekle halasının köpeğini mi vuracak? İşte bu küçük bir adamın yapacağı, çok daha kötü bir hareket olur!”</p>
			<p>“Beni çok küçümsüyorsun, baba!” diye öfkeyle kükredi Ximen<a id="GBS.0691.04"/> Huan. Tüfeği omzuna attı birden; ama omuzları bu iş için yeteri kadar gelişmemişti daha, tüfeği tutuş şeklinden bunu daha önce defalarca denemiş olduğu çok açık bir şekilde belli oluyordu, son derece sofistike bir tutuştu bu. Pahalı kol saatini kayısı ağacının üzerine asıp on metre kadar geriledi. Kartuşu usta bir hareketle yerine yerleştirdikten sonra yüzüne yetişkinlerinkini andıran zalim bir gülümseme<a id="GBS.0691.05"/> yerleşti. Kol saati öğle güneşinin altında pırıl pırıl parlıyordu. Huzhu’nun korku dolu çığlıklarının ta uzaklara kadar gittiğini duydum, saatin çalışırken çıkardığı sesler insanın ruhuna işliyordu sanki. Zaman ve mekân donup kör edici bir ışık haline geldi, saatin “tik tak”ları kocaman kara bir makasa dönüşüp o kör edici ışığı küçük parçalara bölüyordu. Ximen Huan ilk atışında ıskalayınca<a id="GBS.0692.01"/> ağacın gövdesinde çay fincanı büyüklüğünde beyaz bir delik açıldı. İkinci atış tam isabetti. Mermi saati bin parçaya ayırınca–</p>
			<p>Rakamlar dağıldı ve zaman paramparça oldu.</p>
			 
			</article>
  <div style="display:none;"><a id="GBS.0692.02"/></div></body>
</html>