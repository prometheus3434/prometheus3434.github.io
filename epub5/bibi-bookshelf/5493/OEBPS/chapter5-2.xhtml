<?xml version="1.0" encoding="UTF-8" standalone="no"?><html xmlns="http://www.w3.org/1999/xhtml">
	<head>
		<title>Yaşam ve Ölüm Yorgunu</title>
		<link href="main.css" rel="stylesheet" type="text/css"/>
<meta name="Adept.resource" value="urn:uuid:ed47d798-c7b1-bfdc-2bb5-537360c88701"/>
	</head>
	<body xmlns:epub="http://www.idpf.org/2007/ops" epub:type="chapter" id="chapter5-2"><div style="display:none;"><a id="GBS.0788.01"/></div>
<article class="chapter">
			<h1 class="chapter_num">2</h1>
			<h1 class="chapter_title_single">Aşk yapmanın pozisyonları</h1>
			<p>Lan Kaifang, babasını yani benim arkadaşım olan Lan Jiefang’ı, motosikletiyle Tianhua <em>hutong</em>’unda eskiden oturduğu bir numaralı eve götürdü. Motosikletin yan sepetine günlük ihtiyaçları için kullanacağı bir sürü öteberi yığılmıştı. Oğlunun arkasında oturuyordu yine. Bu kez motosikletin çelik tutacaklarını tutmuyordu ama, oğlunun beline sarılmıştı sımsıkı.<a id="GBS.0788.02"/> Kaifang hâlâ çok zayıftı ama üst gövdesi, eğilmez bir ağaç dalı gibi düz ve çok güçlüydü. Pang’ların evinden Tianhua <em>hutong</em>’undaki bir numaralı eve kadar yol boyunca ağlayıp durdu arkadaşım. Gözyaşları, oğlunun polis üniformasının arkasını ıslatıyordu.</p>
			<p>Eski evine geri dönünce doğal olarak çok duygusallaştı Jiefang. Chunmiao’nun desteğiyle yağmur altında buradan ayrıldıktan sonra kapıdan içeri<a id="GBS.0788.03"/> ilk kez adım atıyordu. Avludaki dört parasol ağacının gövdeleri iyice kalınlaşıp duvara kadar yanaşmış, bazı dalların boyu da saçaklara ve duvarın üzerine kadar uzanmıştı. Eski bir deyiş var ya hani: “Ağaçlar bile değişiyorsa insanlar niye değişmesin?” Ama benim arkadaşımın böyle şeyleri düşünmek için zamanı yoktu çünkü avluya adım atar atmaz evin en doğusunda bir zamanlar onun çalışma odası olan<a id="GBS.0788.04"/> o küçük odanın açık duran penceresinin perdeleri ardında oturan çok tanıdık bir yüze rastladı. Huzhu orada oturmuş tüm dikkatini vermiş bir şekilde kâğıttan figürler kesmekle meşguldü.</p>
			<p>Hiç kuşku yoktu ki Lan Kaifang ayarlamıştı bunu. Böylesine nazik, düşünceli ve açık fikirli bir oğlu olduğu için çok şanslıydı arkadaşım. Lan Kaifang sadece kendi teyzesiyle babasını yeniden bir araya getirmekle<a id="GBS.0788.05"/> kalmamış, aynı zamanda depresyonda olan Chang Tianhong’u da motosikletiyle köye getirip uzun süredir dul olan halası Baofeng’le karşılaşmasını sağlamıştı yeniden. Hatırlarsanız, Chang Tianhong bir zamanlar Baofeng’in rüyalarını süsleyen adamdı. Chang Tianhong da kayıtsız değildi hani onun duygularına. Baofeng’in oğlu Ma Gaige, hayatta hiçbir konuda büyük hırsları olmayan, iyi kalpli, dürüst ve<a id="GBS.0789.01"/> çalışkan bir çiftçiydi, annesinin Chang Tianhong’la evlenmesine razı oldu, böylece bu ikisi bundan sonra kalan hayatlarını mutlu bir çift olarak geçirebileceklerdi.</p>
			<p>Arkadaşım Lan Jiefang’ın ilk aşkıydı Huang Huzhu –daha açık söylemem gerekirse saçlarına vurulmuştu onun– köprünün altından çok sular aktıktan sonra birbirlerine kavuşmuşlardı sonunda. Kaifang çoğu zaman yurttaki odasında kalıyor,<a id="GBS.0789.02"/> eve çok az uğruyordu çünkü işinin doğası gereği hafta sonları bile çalışabiliyordu. Böylece bu koca konak Jiefang ve Huzhu’ya kalmıştı. Ama ikisi de kendi odalarında kalıyor, sadece yemek zamanları bir araya geliyorlardı. Zaten suskun bir kadın olan Huzhu şimdi iyice ketumlaşmıştı. Jiefang arada ona bir şey sorduğunda sadece ince bir tebessümle yetinir, ağzından bir kelime bile çıkmazdı. Altı<a id="GBS.0789.03"/> ay kadar böyle devam ettikten sonra bir gün her şey değişiverdi.</p>
			<p>Yağmurun inceden çiselediği bir bahar akşamıydı, akşam yemeğinden sonra sofrayı toparlarlarken bu ikisinin eli kazara birbirine değdi. İkisi de çok garip hissediyordu, sonunda doğal olarak göz göze geldiler. Önce Huzhu çekti içini, ardından da arkadaşım. Çok yumuşak bir sesle şöyle dedi Huzhu:</p>
			<p>“... Saçımı taramama yardım<a id="GBS.0789.04"/> eder misin, diye soracaktım...”</p>
			<p>Arkadaşım, Huzhu’nun peşi sıra odasına girdi kadının, ona uzattığı şeftali ağacından yapılmış tarağı eline aldı, sırtında asılı duran ağır mı ağır saç filesini çok büyük bir dikkatle çözünce o büyülü ve harika saçlar dalga dalga yere döküldü. Arkadaşımın çocukluğundan beri arzuladığı saçlara ilk dokunuşuydu bu, limon otu yağını andıran çok hoş bir koku burnuna<a id="GBS.0789.05"/> doğru süzülüp ruhuna nüfuz etti birden.</p>
			<p>Böylesine uzun bir saçın boylu boyunca taranabilmesi için öne doğru yürümeye başladı Huzhu, dizleri yatağının kenarına çarpana dek yürüdü. Arkadaşım saçları kolunda toplayıp çok dikkatli ve çok nazik bir şekilde taramaya başladı. Aslında taranmaya ihtiyacı yoktu saçlarının, her bir teli kalın, ağır ve kaygandı çünkü, uçlarında kırık bile yoktu, saçları<a id="GBS.0790.01"/> taramıyordu aslında, onları okşuyor, hissediyor, algılıyordu bir anlamda. Arkadaşımın gözyaşları onun saçlarına Mandarin ördeklerinin tüylerinin üzerine sıçrayan su damlaları gibi dökülüyor, ardından da yere düşüyorlardı.</p>
			<p>Huzhu uzun uzun içini çektikten sonra birer birer çıkarmaya başladı üzerindekileri. Saçlarını tutan arkadaşım onun iki metre gerisinde duruyordu, kiliseye giren bir gelinin<a id="GBS.0790.02"/> arkasından onun o uzun mu uzun duvağını tutan, büyülenmiş bir çocuk gibi bakıyordu önündeki manzaraya.</p>
			<p>“... Öyleyse, oğlunun dileğini gerçekleştirmenin zamanı geldi artık...” diye mırıldandı Huzhu.</p>
			<p>Arkadaşım usul usul akan gözyaşları içinde elinde tuttuğu o mucizevi saçı ayırıp sanki söğüt dalları içinde yürüyormuşçasına yürüdü de yürüdü ta ki hedefine varana kadar. Huzhu yatağın üzerine<a id="GBS.0790.03"/> diz çökmüş onun gelmesini bekliyordu.</p>
			<p>Bu sahne defalarca yaşandıktan sonra arkadaşım Huzhu’ya yüz yüze bakarak sevişip sevişemeyeceklerini sordu, duygu yoksunu buz gibi bir sesle şöyle yanıtladı onu Huzhu:</p>
			<p>“Hayır, köpekler öyle yapmıyor.”</p>
			 
			</article>
  <div style="display:none;"><a id="GBS.0790.04"/></div></body>
</html>