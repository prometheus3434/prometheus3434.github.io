<?xml version="1.0" encoding="UTF-8" standalone="no"?><html xmlns="http://www.w3.org/1999/xhtml">
	<head>
		<title>Yaşam ve Ölüm Yorgunu</title>
		<link href="main.css" rel="stylesheet" type="text/css"/>
<meta name="Adept.resource" value="urn:uuid:ed47d798-c7b1-bfdc-2bb5-537360c88701"/>
	</head>
	<body xmlns:epub="http://www.idpf.org/2007/ops" epub:type="chapter" id="chapter2-4"><div style="display:none;"><a id="GBS.0171.01"/></div>
<article class="chapter">
			<h1 class="chapter_num">15</h1>
			<h1 class="chapter_title">Sığır güden kardeşlerin nehrin kenarında dalaşması</h1>
			<h1 class="chapter_title">Çizgisi kesintiye uğramamış kaderin tuhaf bir ikilem yaratması</h1>
			<p>Tıpkı o eşeğin köy hükümet ofisini birbirine katıp bütün köy halkının dikkatini üzerine çekmesi gibi, bir Simental boğasıyla bir Moğol ineğinin piç tohumu olan sen de, annem, Jinlong ve Baofeng’in halk komününe katılması şerefine düzenlenen töreni darmaduman edip meşhur<a id="GBS.0171.02"/> oluverdin birden. O gün seninle birlikte yarı kardeşim sayılan Ximen Jinlong da meşhur oldu, insanlar onun seni zapt etmeye çalışırken gösterdiği o kahramanca becerisine ve tehlikeden gözünü sakınmayan erkekçe cesaretine kendi gözleriyle tanık oldular. Daha sonra benim karım olacak Huang Hezuo’nun dediğine göre, ablası Huzhu, Jinlong senin sırtına atladığı sırada ona âşık olmuş.</p>
			<p>Babam henüz<a id="GBS.0171.03"/> eyaletten geri dönmemişti ve evde seni besleyecek yem yoktu, babamın gitmeden hemen önce söylediklerini hatırlayıp seni her gün Yunliang Nehri’nin kıyısına otlatmaya götürdüm. Bir eşekken oralarda günlerce dolaşmış olduğundan mekâna yabancı değildin hiç. O yıl bahar çok geç geldi, nisan ayında olmamıza rağmen nehrin üzerindeki buz tabakası henüz tamamıyla çözülmemişti, kumlu tepelerin üzerindeki<a id="GBS.0171.04"/> kuru otlar rüzgârda hışırdıyordu, yabankazları sık sık otların üzerine tünerdi, onları gören şişman yabantavşanları da korkup kaçardı, çok nadir olsa da arada o görkemli kürkleriyle otların arasından şimşek hızıyla fırlayan tilkiler görürdüm.</p>
			<p>Bizim evde olduğu gibi Üretim Tugayı’nın da yemi bitmiş tükenmişti, onlar da yirmi dört tane sığırlarını, dört eşeklerini ve iki atlarını buraya otlatmaya<a id="GBS.0171.05"/> getiriyorlardı. Hayvanlara Üretim Tugayı’ndan Hu Bin ve Ximen Jinlong çobanlık yapıyordu. Yarı ablam sayılan Ximen Baofeng, o sıralar ilçe sağlık ofisine ebelik eğitimi almaya gönderilmişti, geri döndüğünde köyün ilk eğitimli ebesi olacaktı. Ağabeyim ve ablam komüne katılır katılmaz önemli görevlere atanmışlardı yani. Şimdi Baofeng’in ebelik eğitimi alarak önemli bir göreve atanmış olabileceğini<a id="GBS.0172.01"/> ama Jinlong’un çobanlık yapmasının neresinin önemli olduğunu sorabilirsiniz. Çobanlık elbette ki önemli bir görev sayılamazdı ama Jinlong çobanlık dışında bir de bütün çalışanların günlük işlerini kayıt altına almaktan sorumluydu. Jinlong, her akşam birliğin kayıt ofisine gidip bir gazyağı lambasının ışığı altında komün çalışanlarının o günkü çalışmalarını tek tek kayıt altına alıyordu, eğer<a id="GBS.0172.02"/> eli kalem tutmak önemli bir görev sayılmıyorsa başka neyin önemli sayıldığını bilemeyeceğim. Ağabeyim ve ablam önemli görevlere getirildiği için annemin yüzünde ışıl ışıl bir gülümseme olurdu. Ne zaman beni, boğamı bir başıma yularından çekip otlatmaya giderken görse uzun uzun içini çekerdi. Ama ne de olsa sonuçta ben de onun kendi canı kendi kanından olan bir oğluydum işte.</p>
			<p>Tamam, bu kadar<a id="GBS.0172.03"/> saçmaladığım yeter, biraz da Hu Bin’den bahsedelim. Hu Bin kısa boylu ve şivesinden dolayı bizim oralardan olmadığı hemen anlaşılan bir adamdı, her cümlenin sonundaki kelimeyi abartılı bir şekilde vurgulardı. Aslında bir zamanlar komün postanesinin müdürlüğünü yapıyordu, sonradan bir subayın nişanlısıyla zina yaptığından ötürü bir süre hapis cezasına çarptırılmış, hapisten çıktıktan sonra da Ximen<a id="GBS.0172.04"/> köyü çalışma kampına sürülmüştü. Karısı Bai Lian, bizim köyün tek telefonunun operatörlüğünü yapıyordu. Bai Lian’ın hamur gibi şişkin ve beyaz, büyük bir yüzü vardı, dudakları kırmızı, dişleri bembeyazdı neşeli ve gevrek bir sese sahipti, komün kadrolarından pek çok kişiyle sıkı fıkıydı. Evinin hemen dışında üzerilerinde on sekiz tane telefon teli gerili olan köknar ağacından yapılmış telefon direkleri<a id="GBS.0172.05"/> vardı ve telefon telleri evinin penceresinden içeriye giriyordu. Bu teller konsola benzer bir mekanizmaya bağlanıyordu. İlkokula giderken ta sınıfın içinden onun o şarkı söyler gibi uzattığı sesini duyardım hep: Alo, nereyi bağlayayım? İhtiyar Zheng köyü mü? Hatta kalın lütfen –İhtiyar Zheng köyü bağlandı– sınıfça çok sıkılmış çocuklar olarak onun evinin penceresinin önünde diz çöker, pencerenin<a id="GBS.0173.01"/> kâğıt kaplamasındaki deliklerden onun telefonun ahizesini omzuna yaslayıp bir yandan çocuğunu emzirmesini, bir yandan da boşta kalan eliyle o elastik mandalları makinenin üzerindeki deliklere sokup çıkarmasını izlerdik. Bu, bize çok gizemli ve müthiş bir şey gibi gelirdi, her gün bıkıp usanmadan izlerdik onu. Köyün kadroları bizi ne kadar kışkışlasa da onlar uzaklaşır uzaklaşmaz yine pencerenin<a id="GBS.0173.02"/> önüne koşardık. Orada sadece Bai Lian’ın çalışmasını izlemiyor, bir de biz çocuklara izlemesi sakıncalı olan bir sürü sahne de görüyorduk. Komünün köy temsilcilerinin Bai Lian’la flörtleşmelerini izliyorduk mesela, bazen birbirlerine yakınlaştıkları da oluyordu; Bai Lian’ın o şarkı söyler gibi çıkan yüksek oktavlı sesiyle Hu Bin’e öfkeyle sövmesini de izlerdik. Bai Lian’ın çocuklarının hiçbirinin<a id="GBS.0173.03"/> niye birbirine benzemediğini de biliyorduk biz. Bai Lian daha sonraları penceresine cam taktırıp bir de perde çekti, artık içeriyi göremesek de içeride olan bitenin sesini dinlemeye gidiyorduk. Daha sonraları telefon kabloları pencerenin hemen dışına gömüldü ve kablolara elektrik verildi, Mo Yan denen o ufaklığı bir gün bu kablolar yüzünden elektrik çarpınca kendini pencerenin pervazında buldu<a id="GBS.0173.04"/> velet, hemen oracıkta altına işeyip salya sümük ağlamaya başladı, onu kolundan tutup çekmeye çalışırken beni de elektrik çarptı. Ben de ağlamaya başladım ama altıma işemedim. Bu olaydan sonra bir daha onun penceresinin önünde takılmadık.</p>
			<p>Hu Bin’in başında kulaklıklı bir şapka, gözünde madenci gözlüğü vardı, yağlı ve kirli ordu paltosunun altına eski püskü bir üniforma giymişti, paltosunun<a id="GBS.0173.05"/> bir cebinde bir cepsaati, diğerindeyse bir kod defteri vardı. Onu sığır otlatmaya göndermek gerçekten büyük bir haksızlıktı. Ama kim ona kuşunu istediğin gibi dışarı salabilirsin demişti ki? Ağabeyime yoldan çıkmış sığırları geri getirmesini söyleyip nehrin güneş gören kıyısına oturdu, sonra kod defterini evirip çevirip bir şeyler okumaya başladı yüksek sesle, okudu, okudu derken birden gözleri dolup<a id="GBS.0174.01"/> yüksek sesle şöyle kükreyiverdi:</p>
			<p>“Bana haksızlık ettiniz! Ölüme mahkûm ettiniz beni! Halbuki çok kısa sürmüştü, üç dakika bile sürmedi ama sadece bu kadarı bile geleceğimi söndürmeye yetti!”</p>
			<p>Birliğin sığırları yularlarını koparmış, setin dört bir yanına dağılmışlardı, bir deri bir kemik olmalarına ve tüyleri dökülmesine rağmen elde ettikleri bu özgürlükten dolayı hepsinin gözleri parlıyor<a id="GBS.0174.02"/> ve yüzleri neşe saçıyordu. Senin onların arasına karışmaman için yularından sımsıkı tuttum. Seni nehrin biraz dışında otun daha besleyici ve tadının daha güzel olduğu bir yere doğru götürdüm ama sen, oradaki otları yemek istemeyip beni nehrin yanına sürükledin, orada geçen yıldan kalmış, beyaz uçlu yaprakları bıçak gibi keskin kamışlar vardı, birliğin sığırları kamışların arasında bir görünüp<a id="GBS.0174.03"/> bir kayboluyordu. Seninle karşılaştırıldığımda çok güçsüzdüm, bahsedilmeye bile değmez, yuları benim tutmama rağmen yine de senin yönünü değiştiremezdim, nereye gitmek istiyorsan beni de oraya sürüklüyordun işte. O zamanlar tam anlamıyla yetişkin bir boğa olmuştun, başında bambu sürgünü şeklinde, yeşim taşı gibi pürüzsüz iki tane yeşil boynuzun vardı. Gözlerindeki o çocuksu masumiyetin yerini kurnaz<a id="GBS.0174.04"/> ve kasvetli bir ifade almıştı. Beni kamışların arasına doğru sürükledin, birliğin sığırlarına gittikçe daha çok yaklaşıyorduk. Sığırlar kurumuş yapraklarını kemirdikçe kamışlar bir öne bir arkaya salınıp duruyordu; sığırlar, boyunlarını kaldırıp sanki demir çiğnermiş gibi sesler çıkararak yiyordu yaprakları, bu halleriyle sığırdan çok zürafaları andırıyorlardı. O kıvrık kuyruklu Moğol ineğini gördüm,<a id="GBS.0174.05"/> senin anneni. Gözleriniz birbirine kenetlendi, annen sana seslendi ama sen cevap vermedin, sadece ona bakıyordun, o sanki bir yabancı ya da düşmanınmış gibi. Ağabeyim elindeki kamçıyı sanki içindeki öfkeyi bastırmak istermiş gibi kamışlara doğru sallıyordu. Komüne katıldığından beri onunla konuşmamıştık, şimdi de onunla konuşmaya hiç niyetim yoktu, eğer o benimle konuşmak isterse onu görmezden<a id="GBS.0175.01"/> gelecektim. Onun göğüs cebindeki dolmakalemin parıltısını görünce içimi tarif edemeyeceğim duygular kapladı. Babamla birlikte bağımsız bir çiftçi olarak kalma kararım, üzerinde çok düşünerek aldığım bir karar değildi açıkçası, daha çok içgüdüsel bir hareketti, sahnedeki oyunculardan biri eksikti ve ben onun rolünü oynamak için gönüllü olmuştum işte. Bir oyunun bir sahnesi ve seyircisi olması gerekir<a id="GBS.0175.02"/> ama ikisi de yoktu bende. Çok yalnız hissediyordum kendimi, ağabeyime kaçamak bir bakış attım, o bana bakmıyordu bile, sırtını dönüp kamışları kamçılamaya devam etti, kamışların uçları hışırdayarak ve ağabeyimin elindeki sanki kamçı değil de bir süvari kılıcıymışçasına yere dökülüyordu. Nehrin üzerindeki buz tabakası erimeye başlamıştı, çatlayan buzun altından çıkan su masmaviydi, suyun üzerine<a id="GBS.0175.03"/> vuran güneş ışınları insanın gözünü alıyordu. Nehrin karşısındaki arazi devlet çiftliğine aitti, çiftliğin kırmızı tuğlalarla örülmüş büyük binaları köydeki toprak sıvalı ve sazdan çatılı evlerle büyük bir tezat içindeydi, zengin ve güçlü bir ülkeymiş gibi görünüyorduk. Zaman zaman o taraftan kulakları sağır eden bir kükreme duyuluyordu. Bahar gelmişti ve yakında tarlaların sürülmesi gerektiğini<a id="GBS.0175.04"/> biliyordum, tarım donanımları ekibi daha şimdiden aletlerini test etmeye ve tamire başlamışlardı. Yıllar önce çelik üretimi için kullanılan büyük eritme fırınlarının kalıntılarını da gördüm, bakımsız mezarları andırıyorlardı. Ağabeyim kamışları kamçılamayı bıraktı, dimdik durup buz gibi bir sesle şöyle dedi bana:</p>
			<p>“Bu pis işi yapmak zorunda değilsin!”</p>
			<p>“Sen de kendini bu işe fazla kaptırmak<a id="GBS.0175.05"/> zorunda değilsin!” dedim, göze göz dişe dişti.</p>
			<p>“Bugünden itibaren sen boğanı komüne getirene kadar her gün bir kez vuracağım sana!” Sırtı hâlâ bana dönüktü.</p>
			<p>“Bana vuracak mısın?” Onun benden daha büyük ve daha güçlü olan o iriyarı vücuduna baktım, korkumu gizlemeye çalışıp dayılanarak, “Dene de gör bakalım, peh, eğer bana vuracak olursan seni öyle bir pataklarım ki seninle işim bittiğinde<a id="GBS.0176.01"/> geriye gömecek bir leşin bile kalmaz!” dedim.</p>
			<p>Ardına döndü, şimdi yüz yüze bakıyorduk hafiften gülümsedi.</p>
			<p>“Tamam,” dedi, “hadi göster bakalım beni ‘geriye gömecek bir leşim kalmayana kadar’ nasıl pataklayacağını!”</p>
			<p>Kamçısının sopasının ucuyla usta bir hareketle başımdaki şapkayı alıp dikkatlice kamışların üzerine koydu.</p>
			<p>“Şapkan kirlenirse annem üzülür,” dedi.</p>
			<p>Hemen ardından<a id="GBS.0176.02"/> kamçının sopasını başıma geçirdi.</p>
			<p>Doğrusunu söylemek gerekirse sopayı kafama yemek o kadar da acıtmadı, okuldayken başımı sık sık kapı kasalarına çarpardım ya da arkadaşlarım sık sık başıma tuğla ve kiremit parçaları atardı, aldığım o darbelerin yanında sopanın lafı bile olmazdı ama şimdiye kadar hiçbir darbe beni bu kadar çok öfkelendirmemişti. Başımın içinde durmak bilmeyen bir kükreme duydum,<a id="GBS.0176.03"/> bu kükreme Yunliang Nehri’nin doğu yakasındaki traktörlerin kükremelerine karıştı, gözümün önünde dans eden yıldızlar parıldıyordu. Yuları elimden fırlatıp onun üzerine atıldığımda uzun uzadıya düşünmemiştim açıkçası. Hemen yana kayıp kıçıma tekmeyi bastı. Kendimi yerde buldum birden, kamışların diplerinde bir yılan derisi vardı, az kalsın ağzıma girecekti. Yılanın deri değiştirirken attığı<a id="GBS.0176.04"/> deriye yılan gömleği de denir, ilaç olarak kullanılabilir, bir keresinde Ximen Jinlong’un bacağında çay fincanı büyüklüğünde bir kan çıbanı çıkmış, ağrıdan yeri göğü inletmişti, annem birinden şöyle bir tedavi yöntemi duymuştu: Yılan derisini yumurtayla kavurmak. Annem beni sazlığa yılan derisi bulmaya gönderdi işte. Yılan derisi bulamayınca eve döndüm. Annem bana bir işe yaramadığımı söyledi. Babam<a id="GBS.0176.05"/> beni de yanına alıp yılan derisi aramaya çıktı. Sazlığın derinlerinde neredeyse iki metre uzunluğunda bir yılan derisi bulduk. Bu yılan derisi taptazeydi, derisini üzerinden daha yeni atmış o büyük yılan da yakınlardaydı, o çatallı kara dilini çıkarıp tısladı bize. Annem, o yılan derisini yedi yumurtayla birlikte kavurdu, bir tabak dolusu altın sarısı, harika kokusuyla ağzımın suyunu akıtan bir<a id="GBS.0177.01"/> şey çıkmıştı ortaya. Ona bakmamak için kendimi zorlasam da gözlerim kendiliğinden kayıveriyordu işte o tarafa. Ah, o zamanlar ne iyi bir ağabeydin sen! “Kardeşim gelsene, birlikte yiyelim,” dedin. “Olmaz, yemeyeceğim,” dedim ben de, “bu seni iyileştirmek için yapılmış bir ilaç, yemem!” Gözlerin dolmuştu, gözyaşlarının damla damla tabağın içine düştüğünü görmüştüm... Ama şimdi kalkmış dövüyorsun<a id="GBS.0177.02"/> beni... Yerdeki yılan derisini dişlerimin arasına sıkıştırıp sanki zehirli bir yılanmışım gibi davranarak yine üzerine atıldım onun.</p>
			<p>Bu sefer yana kaçmayı başaramadı. Kollarımı ona dolayıp başımı çenesine yaslayarak düşürmeye çalıştım onu. Ama o kurnaz bir hareketle bacaklarından birini benim iki bacağımın arasına geçirip iki eliyle omuzlarımı kavradı, ardından tek bacağı üzerinde birkaç kez<a id="GBS.0177.03"/> sıçrayıp dengesini sağladı yeniden. Bu sırada kazara sana baktım, bir Simental boğasıyla bir Moğol ineğinin melez piçi, orada öylece sessiz sakin dikiliyordun, bakışların öyle umutsuz ve öyle çaresizdi ki ama beni hayal kırıklığına uğratmıştın bir kere. Ben orada senin kulağını koparmış ve burnunu kırmış biriyle kavga ederken sen niye bana yardım etmedin ki? Onu yere sermek için tek yapman gereken<a id="GBS.0177.04"/> şey sadece sırtına hafiften toslamaktı. Birazcık çaba göstersen tosladığın gibi havaya uçardı, yere düştüğünde de hemencecik üzerine çıkar tuş ederdim onu. Ama sen yerinden kıpırdamadın bile. Bunun nedenini şimdi çok iyi anlıyorum ama, o senin kendi canından  kendi etinden olan oğlundu, üstelik ben de en iyi arkadaşındım, sana karşı hep çok iyi davranırdım, seni kaşağılar, başına üşüşen at sineklerini<a id="GBS.0177.05"/> kovar, senin için iki gözü iki çeşme ağlardım bile, arada kalmıştın, içimizden birini seçmen çok zordu senin için, senin bir an önce kavga etmeyi bırakıp ayrılmamızı, el sıkışıp eskisi gibi iyi anlaşan iki kardeş olmamızı istediğini biliyordum. Birkaç kez kamışlara takılıp tökezledi, neredeyse yere düşecekti ama her seferinde sıçrayarak dengesini korumayı başardı. Gücüm tükeniyordu, yorgun<a id="GBS.0178.01"/> düşmüş bir boğa gibi nefes nefese kaldım, göğsüm sıkıştı. Kulaklarımda büyük bir acı hissettim birden, ellerini omuzlarımdan kaldırıp kulaklarımı çekmeye başlamıştı. Birden Hu Bin’in bir haremağasını andıran o tiz sesi yankılandı kulaklarımda:</p>
			<p>“Çok güzel! Harika! Dövüşün hadi! Vur! Vur!”</p>
			<p>Ardından ellerini çırpmaya başladı Hu Bin. Acıdan ölüyordum, Hu Bin dikkatimi dağıtmıştı, bir de senin<a id="GBS.0178.02"/> bana yardım etmemenin hayal kırıklığı vardı tabii, sol bacağıyla bana çelme takınca kendimi kıç sütü yerde buldum. Diziyle karnıma bastırdı, öyle acıttı ki bu, galiba acıdan altıma işedim. Başımı, kulaklarımdan çekerek yere bastırdı. Masmavi gökyüzüne, bembeyaz bulutlara ve göz kamaştıran güneşe baktım, sonra Ximen Jinlong’ un o uzun, sıska ve köşeli yüzünü, ince ve sert dudakları üzerindeki ayva<a id="GBS.0178.03"/> tüyünü andıran o kara bıyığını, o kabarık burun köprüsünü ve tehditkâr bir şekilde parlayan gözlerini gördüm. Bu adam kesinlikle saf bir sarı ırk kanı taşımıyordu, belki de şu boğa gibi melez bir piçti, onun yüzüne bakınca hiç karşılaşmadığım ama insanların efsanelerde anlattıkları Ximen Nao’nun yüzünü görür gibi oldum. Sövüp saymak istiyordum ona ama kulaklarımı öyle sert çekiyordu ki yanaklarım<a id="GBS.0178.04"/> iyice gerildiğinden ötürü ağzımı açmakta bile zorlanıyordum. Ağzımdan benim bile anlamakta güçlük çektiğim sözcükler döküldü. Başımı yukarı kaldırıp hemen ardından sertçe yere çaldı, sözcükler ağzından tek tek çıkıyordu:</p>
			<p>“Komüne-katılacak-mısın-yoksa-katılmayacak-mısın?”</p>
			<p>“Hayır!.. Katılmayacağım!..” Sözcükler ağzımdan tükürükler eşliğinde çıkmıştı.</p>
			<p>“Dediğim gibi bugünden itibaren sen<a id="GBS.0178.05"/> komüne katılmaya razı olana dek her gün döveceğim seni, üstelik her biri bir öncekinden daha kötü acıtacak!”</p>
			<p>“Eve dönünce anama söyleyeceğim!”</p>
			<p>“Seni dövmemi zaten anam istedi!”</p>
			<p>“Katılacaksak da babam döndükten sonra katılırız!” dedim daha uzlaşmacı bir tavırla.</p>
			<p>“Olmaz, baban dönmeden önce katılman lazım, sadece sen de değil, boğanı da getireceksin gelirken!”</p>
			<p>“Babam sana hep<a id="GBS.0179.01"/> iyi davrandı, karşılığını böyle mi ödüyorsun!”</p>
			<p>“Seni komüne götürerek ödüyorum karşılığını.”</p>
			<p>Ben Ximen Jinlong’la tartışırken Hu Bin de etrafımızda dönüyordu. Öyle heyecanlanmıştı ki kendi kulaklarını çekip yanaklarını ovuşturuyor, arada ellerini çırpıp saçma sapan şeyler sayıklıyordu. Bu boynuzlanmış kara kalpli adam kendini herkesten daha üstün görüyor ve herkesten nefret ediyordu, herkesi<a id="GBS.0179.02"/> düşmanı olarak görüyor ama kimseye karşı da bir şey yapacak cesareti bulamıyordu, iki kardeşin dalaşmasından büyük keyif aldığı belliydi, başkalarının başına gelen felaketlerden ve onların acılarından zevk alıyordu resmen, bu da onun kendi acılarını hafifletmesinin yoluydu bir bakıma. Bu arada kendini gösterme sırası sana gelmişti işte.</p>
			<p>Bir Simental boğasıyla bir Moğol ineğinin melezi olan<a id="GBS.0179.03"/> boğa, başını eğip Hu Bin’in kıçına nişan aldı, minyon ve zayıf bir adam olan Hu Bin bir ceket eskisi gibi iki metre havalanıp yere paralel olarak uçuşa geçti, ardından da yerçekimi yasası uyarınca eğimli bir şekilde kamışların arasına düştü. Kamışların arasına düşünce acı bir çığlık attı, çığlığı öyle uzun sürdü ki uzadıkça o Moğol ineğinin kuyruğu gibi kıvrıldı. Sonra ayağa kalkmak için debelendi<a id="GBS.0179.04"/> bir süre kamışların içinde. Kamışlar sallanıp hışırdadı. Benim boğam bir kez daha üzerine atılınca Hu Bin kendini yeniden uçuşa geçmiş buldu.</p>
			<p>Ximen Jinlong birden beni bırakıp ayağa fırladı, kamçısını alıp boğama doğru savurdu. Ben de hemen ayağa fırladım, onu belinden tuttuğum gibi yere savurup üzerine çıktım. Boğama nasıl vurursun! Vicdanını köpeklerin yediği bir vatan hainisin sen! Sen<a id="GBS.0179.05"/> dostluk ve arkadaşlık nedir bilmeyen, iyiliğe nefretle karşılık veren bir toprak ağası tohumusun! Toprak ağasının tohumu birden kıçını kaldırıp beni sırtından atıverdi, sonra ayağa kalkıp ardına döndü, bana kamçısıyla vurduktan sonra Hu Bin’i kurtarmaya gitti. Hu Bin kamışların arasında dayak yemiş bir köpek gibi inleyerek ayağa kalkmaya çalışıyordu, paniği görülmeye değerdi. Kötü adam hak ettiğini<a id="GBS.0180.01"/> bulmuş ve adalet yerini bulmuştu hiç olmazsa. O sırada önce Ximen Jinlong’un, onun ardından da Hu Bin’in icabına baksaydın her şey daha güzel olurdu diye düşündüm ama şimdi senin doğru bir şey yaptığından eminim, güçlü bir kaplan kendi çocuklarını yemezdi ve bu anlaşılabilir bir şeydi. Oğlun Ximen Jinlong elinde kamçısıyla peşine düştü. Hu Bin’se koşturuyordu, aslında buna koşturmak denemezdi ya<a id="GBS.0180.02"/> neyse! Adamın şanlı geçmişini simgeleyen eskimiş askerî ceketinin düğmeleri ölü bir kuşun kırık kanatları gibi havada uçuşuyordu. Başındaki şapka yere düştü ve boğanın ayakları altında ezilip çamura battı. İmdat!.. Yardım edin!.. Hu Bin koştururken aslında böyle bağırmıyordu ama ben onun bağırırken birinin onu kurtarmasını istediğini çok iyi biliyordum. Benim cesur ve insani özellikler taşıyan boğam<a id="GBS.0180.03"/> onu sıcak takibe almıştı. Boğam başını eğmiş koştururken gözlerinden kırmızı ışıklar saçıyordu, gözlerinden çıkan ışıklar gözümün önünde uzanan tarihî âna vuruyordu. Toynaklarının altından havaya kalkan beyaz alkali toprak, kamışların ve Ximen Jinlong’la benim vücutlarımız üzerine şarapnel parçaları gibi yağıyor, hatta daha da uzağa, erimekte olan nehrin sularına doğru patır patır yağıyordu. Nehir<a id="GBS.0180.04"/> suyunun o temiz ve taze kokusunu aldım birden, hızla çözülmekte olan buzun kokusunu da aldım, bir de donmuş toprak kokusu ve inek sidiği kokusu vardı havada. İneğin sidiğindeki kızışmışlığın kokusu baharın kapıda olduğunun habercisiydi, her şey yeniden hayat bulacaktı, çiftleşme mevsimi başlamıştı artık. Uzun bir kış uykusuna yatmış olan yılanlar, kurbağalar, karakurbağaları ve çeşit çeşit böcek<a id="GBS.0180.05"/> uyanmaya başlamıştı, sonsuz çeşitlikteki yabani bitkiler ve otlar da alarma geçmiş, yavaş yavaş uyanıyordu, toprağın altında tutuklu kalan buharlar kıvrılarak havaya karışıyordu, bahar gelmişti işte. Boğa, Hu Bin’in peşindeydi; Ximen Jinlong boğanın, ben de Ximen Jinlong’un peşine düşmüştüm, hep beraber bu minvalde 1965 yılının baharını karşılıyorduk.</p>
			<p>Hu Bin bir köpek boku gibi yere kapaklandı.<a id="GBS.0181.01"/> Boğa üst üste ona toslayıp duruyordu, bu bana demir döven bir demirciyi hatırlattı. Boğa tosladıkça Hu Bin’den zayıf çığlıklar çıkıyordu. Vücudu sanki daha da incelmiş, daha da uzamış ve daha da genişlemişti, bu haliyle yerde duran bir inek bokunu andırıyordu. Ximen Jinlong yanınıza gelir gelmez kamçısını savurup senin kıçına vurdu. Kamçı şakladıkça vücudunda kanlı yara izleri oluşuyordu. Ama<a id="GBS.0181.02"/> sen ardına dönüp ona karşı koymadın, o sırada senin ardına dönüp toslayarak Ximen Jinlong’u ta nehre kadar fırlatacağını umut etmiştim, gevrek buzlara çarpıp aralarına karışacaktı, yarı boğulacak yarı da donacaktı, iki yarım ölüm, bir tam ölüm demekti; ama bir yandan da onun ölmesini istemiyordum, eğer ölecek olursa annem kahrolurdu, annemin onu benden daha çok sevdiğini biliyordum. Birkaç kamış<a id="GBS.0181.03"/> kopardım, o senin kıçını kamçılarken ben de onun boynuna ve kafasına vuruyordum kamışlarla. Ona vurmamdan rahatsız olmuştu, ardına dönüp kamçıyı bana doğru savurdu –aman Tanrı’m, yandım anam– bu sinsi ve uğursuz kamçı pamuklu ceketimi bile parçaladı, kamçının ucu yanağımı yalayınca kan süzülüverdi yanağımdan. Bu sırada sen de ardına döndün.</p>
			<p>Ona bir kafa atmanı bekliyordum. Ama yapmadın. Ama<a id="GBS.0181.04"/> o tedirgin olmuştu bir kere, adım adım geri çekilmeye başladı. Hafiften böğürdün. Bakışların öyle hüzünlüydü ki. Böğürmen bir babanın oğluna seslenişiydi aslında. Ama oğul bundan bihaberdi. Sen adım adım ona doğru ilerledin, oğlunu okşamak istiyordun sadece ama oğlun bunu anlamadı. Oğlun senin ona saldırmak istediğini sanıp kamçısını sana doğru savurdu birden. Kamçı öyle şiddetli ve öyle isabetli<a id="GBS.0181.05"/> savrulmuştu ki gözüne vurdu. Bacakların gevşedi, yere diz çöktün, gözlerin dolmuştu, gözyaşların patır patır yere döküldü. Korkuyla bağırdım:</p>
			<p>“Ximen Jinlong, seni eşkıya, boğamın gözünü çıkardın!”</p>
			<p>Sonra kamçıyı başına savurdu, öyle ağır bir darbeydi ki bu, başında bir yarık açıldı, taze kan damla damla yere dökülmeye başladı. Ah boğacığım! Sana doğru atılıp başına sarıldım. Gözyaşlarım<a id="GBS.0182.01"/> daha yeni çıkmış boynuzlarının üzerine damlıyordu. O ince ve zayıf vücudumla koruyordum seni, Ximen Jinlong vursana hadi, pamuklu ceketimi kâğıt gibi parçalara ayır hadi, etimi çamur gibi yarıp şu kurumuş otların üzerine serp hadi ama boğama asla ama asla vuramazsın! Başının göğsümde titrediğini hissettim, yerden bir avuç alkali toprak alıp yarana bastırdım, ceketimden kopardığım bir kumaş parçasıyla<a id="GBS.0182.02"/> gözyaşlarını sildim. Gözlerinin kör olmasından ölesiye korkuyordum ama atasözünde dedikleri gibi olmuştu: “Bir köpeği dövsen de topal olmaz, bir boğaya vursan da kör olmaz.” Gözlerine hiçbir şey olmamıştı.</p>
			<p>Bir sonraki ay aynı olay tekrar ve tekrar sahnelenip durdu: Ximen Jinlong, babam eve dönmeden komüne katılmam için bana baskı yapıp duruyordu. Ben hayır dedikçe dövdü beni. O bana vurdukça<a id="GBS.0182.03"/> boğam da Hu Bin’e tosluyordu. Hu Bin telaşla ağabeyimin arkasına saklanıyordu. Ağabeyim ve boğam karşı karşıya gelince birbirlerine bakıp çıkmaza düşüyorlardı, birkaç dakika sonra herkes geri çekiliyor ve bir gün daha olaysız geçiyordu. Bu olay ilk başladığında ölümüne bir kavga kaçınılmaz gibi görünüyordu ama zaman geçtikçe bir oyuna dönüştü bu. Bu olayların içinde beni en çok gururlandıran şey<a id="GBS.0182.04"/> Hu Bin’in boğamdan bir kaplandan korkar gibi korkması oldu, o bozuk ağzı küstahlığını kaybetmişti artık. Boğam, Hu Bin’in yaygarasını duyar duymaz başını öne eğip uzun uzun böğürür, öfkeden kızarmış gözlerle onun peşine düşerdi. Korkudan ne yapacağını şaşıran Hu Bin’in tek yapabildiği şeyse ağabeyimin arkasına saklanmaktı. Yarı ağabeyim sayılan Ximen Jinlong da bir daha boğama elini bile sürmedi,<a id="GBS.0182.05"/> belki de o da bir şeyler hissetmişti, kim bilir? Baba oğul olduğunuz için aranızda hiç konuşulmayan bir bağ olmalıydı, değil mi? Ağabeyimin beni dövmesi de artık daha sembolik, daha törensel bir şey olup çıkmıştı; çünkü o ilk dövüşten sonra belimde bir süngü ve başımda bir miğfer taşımaya başlamıştım, bu iki değerli hazineyi demir eritme yılları sırasında bir hurda yığınından yürütmüştüm, uzun süre<a id="GBS.0183.01"/> boğamın ahırında sakladıktan sonra onları sahneye çıkarmanın zamanı gelmişti artık.</p>
			 
			</article>
  <div style="display:none;"><a id="GBS.0183.02"/></div></body>
</html>