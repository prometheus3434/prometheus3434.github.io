<?xml version="1.0" encoding="UTF-8" standalone="no"?><html xmlns="http://www.w3.org/1999/xhtml">
	<head>
		<title>Yaşam ve Ölüm Yorgunu</title>
		<link href="main.css" rel="stylesheet" type="text/css"/>
<meta name="Adept.resource" value="urn:uuid:ed47d798-c7b1-bfdc-2bb5-537360c88701"/>
	</head>
	<body xmlns:epub="http://www.idpf.org/2007/ops" epub:type="chapter" id="chapter2-3"><div style="display:none;"><a id="GBS.0163.01"/></div>
<article class="chapter">
			<h1 class="chapter_num">14</h1>
			<h1 class="chapter_title">Boğa Ximen’in öfkeyle Wu Qiuxiang’la yüzleşmesi</h1>
			<h1 class="chapter_title">Hong Taiyue’nin Lan Jinlong’u neşeyle övmesi</h1>
			<p>1965 yılının Nisan ve Mayıs ayları arasında babam eyalete gidip dilekçe vermekle meşgulken Jinlong ve Baofeng annemle birlikte komüne katıldılar. Komüne katıldıkları gün, Ximen Konağı’nın avlusunda görkemli bir tören düzenlendi. Hong Taiyue, ana binanın giriş merdivenlerinde dikilip bir<a id="GBS.0163.02"/> konuşmaya yaptı; annem, Jinlong ve Baofeng’in göğüslerine kızıl kâğıttan büyük çiçekler iliştirilmiş, hatta bizim evin o demir pulluğu bile kızıl bir kumaş parçasıyla süslenmişti. Jinlong ağabeyim ateşli bir konuşmayla sosyalizm yolunda kararlı bir şekilde ilerleyeceğini belirtti. Ağabeyim genelde pek konuşkan bir tip değildir; ama öyle bir konuştu ki gören Boshan’ın<a class="si-noteref" epub:type="noteref" href="#f33" id="ref_f33">33</a> bütün seramiklerinin takım<a id="GBS.0163.03"/> takım üst üste dizildiğini sanabilirdi. Ona çok kırılmıştım. Ahırın içine saklanıp senin boynuna sarıldım, seni alıp zorla götüreceklerinden korkuyordum. Babam yola çıkmadan önce bana iyice tembihlemişti: Oğlum, boğamıza gözün gibi bak, bir boğamız oldukça hiçbir şey için endişelenmemize gerek kalmaz, boğamız oldukça sonuna kadar bağımsız çiftçi olarak kalabiliriz. Babama söz vermiştim. Babama<a id="GBS.0163.04"/> söz verdiğimi sen de duydun, hatırlıyor musun? Dedim ki, baba ne kadar erken yola çıkarsan o kadar erken dönersin, ben burada oldukça boğamız da burada olacak! Babam senin başındaki daha yeni çıkmış boynuzları okşayarak, tosuncuk, onun sözünden çıkma, dedi. Hasada daha bir buçuk ay olduğundan senin için yeteri kadar yemimiz yok, bu yüzden onun seni yabani otların olduğu yerlere götürmesine izin ver,<a id="GBS.0163.05"/> buğdaylar olgunlaşıp otlar uzayınca hiçbir derdimiz kalmayacak artık. Göğsüne kızıl çiçek iliştirilmiş annemin zaman zaman yaşlı gözlerle ahıra doğru baktığını gördüm. Annem, bu adımı atmayı istemiyordu ama bu adımı atmaya mecburdu da. Jinglong ağabeyim henüz on yedi yaşında olmasına rağmen daha şimdiden çok güçlü fikirleri vardı ve konuşmasının ağırlığı annemi biraz da olsa ürkütmüştü. Annemin<a id="GBS.0164.01"/> babama karşı olan duygularının Ximen Nao’ya hissettikleri kadar derin olmadığını hissettim. İki farklı erkeğin tohumu elbette ki aynı olamazdı. Ama ben yine de onun oğluydum ve benim için de endişeleniyordu ister istemez. Mo Yan’ın önderliğindeki bir grup ilkokul öğrencisi ahırın yanında slogan atıyordu:</p>
			
			<article class="poem">
			<p class="verse">Büyük inatçıyla küçük inatçı</p>
			<p class="verse">bir bağımsız çiftlik kurdular.</p>
			<p class="verse">Çekirge kadar<a id="GBS.0164.02"/> bir boğayı çekiştirip</p>
			<p class="verse">tahta tekerlekli bir yük arabasını itiyorlar.</p>
			<p class="verse">Önünde sonunda katılacaksınız komüne</p>
			<p class="verse">ama bir an önce olması sizin lehinize...</p>
			</article>

			<p class="margin">Böyle tacizkâr bir durumla karşı karşıya kalınca biraz ürktüm açıkçası ama heyecanlanmıştım da. Gözlerimin önünde yaşananları bir tiyatro oyununa benzettim, ben de ikinci kötü karakteri oynuyordum. Kötü bir karakter olmama rağmen<a id="GBS.0164.03"/> avluda toplanmış kalabalığın içindeki iyi karakterlerden daha önemli bir roldü bu. Birden sahneye çıkma zamanımın geldiğini hissettim. Babamın kişiliği ve onuru için, bir de ne kadar cesur olduğumu ispat etmek için sahne almalıydım artık ve doğal olarak senin ne kadar şahane bir boğa olduğunu göstermek için tabii ki de. Kalabalığın dikkatli bakışları altında seni yularından çekerek ahırdan dışarıya<a id="GBS.0164.04"/> çıktım. Senin sahne korkun olacağını düşünmüştüm ama zerre kadar korkmadın. Yuların boynuna gevşekçe bağlanmış incecik bir ipten ibaretti, bir çekişte ipten kurtulabilirdin, eğer benimle birlikte gelmek istemezsen bu konuda yapabileceğim bir şey yoktu. İtaatkâr bir tavırla ve hızla arkamdan gelerek avluya çıkıverdin. Avludaki herkesin bakışları üzerimizdeydi. Kasten göğsümü dışarı çıkarıp başımı<a id="GBS.0164.05"/> dik tutarak kendimi bir kahraman gibi göstermeye çalışıyordum. Dışarıdan nasıl göründüğümü bilmiyordum ama kalabalığın attığı kahkahalardan çıkardığım kadarıyla küçük bir palyaço kadar komik görünüyor olmalıydım. Sonra sen çok zamansız bir anda böğürüverdin birden, sesin çok ince ve çok yumuşaktı, ne de olsa yetişkin bir boğa değildin henüz. Sonra da ana binanın kapısının önünde dikilen köyün büyükbaşlarına<a id="GBS.0165.01"/> doğru koşturmaya başladın.</p>
			<p>Orada kim mi vardı? Hong Taiyue, Huang Tong, Yang Qi, bir de Huang Tong’un karısı Wu Qiuxiang oradaydı, Yang Guixiang’ı alaşağı edip Kadın Birliği’nin başına geçmişti çoktan. Yularını çekip seni oraya gitmekten alıkoymaya çalıştım. Benim tek yapmak istediğim seni insanların arasına çıkarıp onlara bağımsız bir çiftçinin küçük boğasının nasıl bir şey olduğunu, senin<a id="GBS.0165.02"/> ne kadar yakışıklı ve ne güzel bir boğa olduğunu ve çok geçmeden de nasıl Ximen köyünün en yakışıklı boğası olacağını göstermekti. Ama senin birden heyheylerin tuttu ve beni neredeyse hiç çaba harcamadan ipin ucuna bağlanmış bir maymun gibi peşinden sürükledin. Birazcık çekiştirince ipi koparıverdin. Elimde ipin yarısı, gözlerimi kocaman açmış, orada öylece senin büyükbaşların üzerine doğru koşturmanı<a id="GBS.0165.03"/> izleyedurdum. Hong Taiyue ya da Huang Tong’a toslayacağını sandım önce, direkt Wu Qiuxiang’a dalacağını aklımın ucundan bile geçirmezdim. O zamanlar niye Wu Qiuxiang’a tosladığını anlamamıştım ama şimdi gayet iyi anlıyorum. Üzerinde mor bir ceket ve lacivert bir pantolon vardı, saçlarına yağ sürmüş ve kelebek şeklinde plastik bir saç tokasıyla toplamıştı, o haliyle çok seksiydi tabii ki! Kalabalık<a id="GBS.0165.04"/> bu ani ve beklenmedik olay karşısında çok şaşırmış ve ağızları bir karış açık kalakalmıştı, onlar kendilerine gelene kadar sen Wu Qiuxiang’ı çoktan yere sermiştin bile. Bu seni kesmemiş olacak ki yerde toslamaya devam ettin ona, sen tosladıkça o da acı çığlıklar atıp yerde yuvarlanmaya devam etti, bir ara kalkmaya çalıştı, kalkıp kaçacaktı ama o daha kaçmaya bile yeltenemeden sen onun, o bir<a id="GBS.0165.05"/> ördek kadar hantal ve durmadan sallanan koca kıçına toslayıverdin hemen, kadın oracıkta bir kurbağa gibi çığlık atarak kendini öne atıp Huang Tong’un önüne yığılıverdi. Huang Tong ardına dönüp koşmaya başlayınca bu kez de onun peşine düştün. Jinlong ağabeyim birden bir ok atımı öne fırlayıp senin sırtına biniverdi –onun bacakları inanılmaz uzundur– kollarını boynuna dolayıp vücudunu bir panter<a id="GBS.0166.01"/> gibi sırtına yapıştırdı sıkıca. Tekmeledin, sıçradın, boynunu ve başını deli gibi salladın ama bir türlü sırtından atamadın onu. Sonra avlunun içinde deli gibi bir sağa bir sola koşturdun, senden kaçan insanların attıkları çığlıklar ta göğe kadar yükseldi. Ağabeyim kulaklarını çekip burnunu çimdikleyerek hizaya getirdi seni sonunda. Ardından gelen başkaları bir arı sürüsü gibi üzerine çullanıp yere<a id="GBS.0166.02"/> yatırdılar seni, hep bir ağızdan bağırıyorlardı.</p>
			<p>“Burnuna bir halka takın şunun!” diye bağırdı içlerinden biri, “Hemen hadım ettirin!”</p>
			<p>Elimdeki yarım ipi artık kime gelirse şöyle bir güzel sallayıp var gücümle bağırdım:</p>
			<p>“Boğamı serbest bırakın, sizi haydutlar, bırakın boğamı!”</p>
			<p>Jinlong ağabeyim –peh, artık neyin ağabeyiyse!– hâlâ üzerindeydi. Yüzü kül gibi olmuş, bakışlarını sana<a id="GBS.0166.03"/> sabitlemişti, parmaklarını burun deliklerine sokmuştu senin. Elimdeki yarım iple sırtına vurdum onun.</p>
			<p>“Seni hain!” diye sövdüm öfkeyle, “Çek ellerini üzerinden, çek çabuk!”</p>
			<p>Baofeng ablam, beni tutup ağabeyine vurmamı engelledi, yüzü şişmiş ve kıpkırmızıydı, hıçkıra hıçkıra ağlıyordu ama kimin tarafını tuttuğunu bilemedim. Annem orada bir kütük gibi hareketsiz duruyor ve bir şeyler mırıldanıyordu:</p><div style="display:none;"><a id="GBS.0166.04"/></div>
			<p>“Ah oğullarım benim!.. İkiniz de durun artık, ne yaptığınızı sanıyorsunuz!..”</p>
			<p>Hong Taiyue yüksek sesle bağırdı birden:</p>
			<p>“Bana bir ip getirin çabuk!”</p>
			<p>Huang Tong’un büyük kızı Huzhu uçarcasına eve koştu, elinde kenevirden yapılmış bir iple geri geldi, ipi boğamızın önüne fırlatır fırlatmaz ardına dönüp kaçmaya başladı. Onun kız kardeşi Hezuo, o kayısı ağacının altına diz çökmüş, Qiuxiang’ın<a id="GBS.0166.05"/> göğsünü ovuştururken bir yandan da içli içli ağlıyordu:</p>
			<p>“Ana, ah anacığım, iyi misin?..”</p>
			<p>Hong Taiyue boğanın ön bacaklarına ipi defalarca doladıktan sonra kendi elleriyle bağladı, sonra Jinlong’u kolundan tutup boğanın sırtından aşağıya indirdi. Ağabeyimin bacakları boğanın üzerine oturmaktan çarpılmıştı ve durmadan titriyordu, o küçük suratı iyice sararmış ve kolları kaskatı kesilmişti.<a id="GBS.0167.01"/> Kalabalık şimşek hızıyla dağılınca boğamla ben baş başa kaldık. Ah boğacığım benim, benim kahraman bağımsız çiftçi boğam, az kalsın bağımsız çiftçi ailemizin hainlerinden birinin elinde ölecektin! Boğanın kıçına vurup ona bir mersiye düzdüm hemen. Ximen Jinlong, eğer boğamı öldürseydin seninle diğer tarafta bile uzlaşamayacaktık. Hiç düşünmeden, “Lan Jinlong,” yerine, “Ximen Jinlong!” diye kükremiştim,<a id="GBS.0167.02"/> bu çok sinsi ve şeytani bir hareketti. Bunu öncelikle ben, Lan Jiefang’la onun arasındaki sınırı iyice belirginleştirmek için yapmıştım, bunu yapmamın ikinci nedeniyse insanlara onun gerçek kimliğini hatırlatmaktı, o bir toprak ağasının tohumuydu sonuçta, damarlarında o despot toprak ağası Ximen Nao’nun kanı akıyordu, hani siz Komünist Partililerin ölümüne düşman olduğu adamın kanı.</p>
			<p>Ximen<a id="GBS.0167.03"/> Jinlong’un yüzünün birden eskimiş bir kâğıt parçası gibi solduğunu gördüm, vücudu da sanki az önce başına sopayla vurulmuş gibi sallanmaya başladı. Bu sırada yerde yatan boğa da ayağa kalkmak için var gücüyle mücadele ediyordu. O zamanlar doğal olarak senin Ximen Nao’nun yeniden dünyaya gelmiş hali olduğunu bilmiyordum, hele senin Yingchun, Qiuxiang, Jinlong ve Baofeng’i görünce içinde hissettiğin<a id="GBS.0167.04"/> o karmaşık duygulardan hiç mi hiç haberim yoktu. Karmakarışık bir durumdu galiba. Jinlong sana vururken bir oğul, babasına el kaldırıyordu yani? Ben ona küfrettiğimde aslında senin oğluna küfrediyordum, değil mi? İçin nasıl allak bullak olmuştur kim bilir? Karman çorman bir durum, kalbin arapsaçı gibi karışmış ve neyin ne olduğunun ayrımını bir tek sen yapabiliyorsun.</p>
			<p>Ben ise kesinlikle yapamıyorum!</p><div style="display:none;"><a id="GBS.0167.05"/></div>
			<p>Ayağa kalktın, görünüşe göre biraz başın dönüyordu, bacakların uyuşmuştu. Hâlâ harekete geçmek istiyordun ama ön bacakların bağlı olduğundan yapamadın, birkaç adım sendeledin, neredeyse yere yuvarlanacaktın ama sonunda dimdik ayakta durmayı başardın. Gözlerin kızarmıştı, belli ki öfkeden ateş püskürtüyordun; nefes darlığı çekiyordun, bu da içindeki öfkenin daha yatışmadığına alametti. Açık<a id="GBS.0168.01"/> mavi burun deliklerinden koyu kırmızı bir kan akıyordu, kulakların da kanıyordu, kanın rengi açık kırmızıydı. Kulağından büyük bir parça et kopmuştu, muhtemelen Jinlong ısırmıştı orayı, telaşla etrafa bakındım ama kulağının kopmuş parçasını bulamadım, muhtemelen çoktan Jinlong’un midesini boylamıştı. Zhou Hanedanı’nın hükümdarı Wen kendi oğlunun etini yemeye zorlanmıştı, etleri tükürdükten sonra et<a id="GBS.0168.02"/> parçaları birer tavşana dönüşüp hızla koşmaya başlamış. Jinlong senin kulağını yutunca babasının etini yemiş sayıldı ama büyük ihtimalle onu sonsuza dek tükürmeyecek, kulağın onun bokuna karışıp dışarı çıkınca kim bilir neye dönüşür artık?</p>
			<p>Avlunun ortasında ayakta dikiliyordun, yoksa ikimiz avlunun ortasında ayakta dikiliyorduk mu desem, işte ayakta öylece dikiliyorduk galip miydik yoksa mağlup<a id="GBS.0168.03"/> mu bilmeden, aşağılanmış mıydık yoksa zaferin tadını mı çıkarıyorduk o da belli değildi. Hong Taiyue, Jinlong’un omzuna vurup şöyle dedi:</p>
			<p>“Aferin genç adam, komüne girdiğinin ilk günü büyük bir hizmette bulundun! Parlak ve cesur bir gençsin ve kendini tehlikenin önüne atmaktan çekinmiyorsun, tam da komünümüzün ihtiyacı olan özelliklere sahip yeni bir nesildensin!”</p>
			<p>Jinlong’un o küçük suratının<a id="GBS.0168.04"/> kızardığını gördüm, Hong Taiyue’nin iltifatı onu heyecanlandırmıştı belli ki. Annem, onun yanına gidip kolunu okşadı, omzunu sıktı, annemin yüzündeki ifade tek kelimeyle özetlenebilirdi: Endişe! Ama bu duygu Jinlong’un umurunda değildi pek, annemin yanından ayrılıp Hong Taiyue’nin yanına yanaştı.</p>
			<p>Elimle burnunun üzerindeki kanı temizlerken kalabalığa doğru sövdüm:</p>
			<p>“Sizi haydutlar, boğama<a id="GBS.0168.05"/> yaptıklarınızı ödeteceğim size!”</p>
			<p>“Jiefang,” dedi Hong Taiyue ciddi bir sesle, “baban burada olmadığından ötürü seninle konuşacağım. Senin boğan Wu Qiuxiang’ı yaraladı, onun hastane ve ilaç masraflarını siz karşılayacaksınız. Baban gelir gelmez ona de ki, boğanın burnuna bir halka taksın hemen, boğanız eğer komünümüzden başka birini daha yaralarsa onu öldüreceğiz!”</p>
			<p>“Sen kimi korkutacağını<a id="GBS.0169.01"/> sanıyorsun?” dedim, “Ben bugüne kadar tahıl yiyerek büyüdüm, birilerinin beni korkutmasıyla değil. Ülke politikasından bihaber miyim sanıyorsun sen? Boğa büyükbaş bir hayvandır, bir üretim aracıdır ve bir boğayı öldürmek kanunlara aykırıdır, onu öldürmeye yetkiniz yok!”</p>
			<p>“Jiefang!” diye azarladı beni annem, “Küçük bir çocuksun sen daha, amcanla nasıl böyle konuşursun?”</p>
			<p>“Ha ha, ha ha!” diye<a id="GBS.0169.02"/> kahkaha attı Hong Taiyue yüksek sesle, ardından kalabalığa dönüp, “Duydunuz mu millet, ağzı da iyi iş yapıyor! Boğanın bir üretim aracı olduğundan da haberi var! Şunu iyi bil, halk komününün boğaları birer üretim aracıdır, bağımsız bir çiftçinin boğasıysa gerici bir üretim aracıdır. Doğru söylüyorsun, eğer halk komününün boğası birine toslarsa onu öldürmeyiz; ama bağımsız bir çiftçinin boğası<a id="GBS.0169.03"/> içimizden birine toslarsa onun hakkında hemen infaz kararı veririz!”</p>
			<p>Hong Taiyue birden çok keskin bir poz takındı, sanki elinde görünmez bir kılıç varmış da elinin bir hareketiyle boğamı ikiye ayıracakmış gibi duruyordu. Ben sonuçta daha çok gençtim, babam da yanımda değildi, bir karış havada olan aklımla saçma sapan şeyler söylemiştim, burnum iyice yere sürtülmüştü yani. Gözlerimin önünde<a id="GBS.0169.04"/> çok korkunç bir sahne belirdi birden: Hong Taiyue elindeki mavi bir kılıçla boğamın başını kesiyordu. Ardından boğamın göğsünden başka bir baş çıkıyordu, kesilen her başın yerine başka bir baş çıkıyordu, Hong Taiyue sonunda dayanamadı, kılıcını fırlatıp kaçtı, ben de, ha ha, diye şen kahkahalar atmaya başladım...</p>
			<p>“Ufaklık delirdi galiba!” diye fısıldamaya başladı insanlar aralarında, benim<a id="GBS.0169.05"/> durduk yere niye kahkaha attığımı tartışıyorlardı.</p>
			<p>“Anasını satayım, armut dibine düşermiş, aynı babası!” dediğini duydum Huang Tong’un elinde olmadan.</p>
			<p>Sonra nefesini toplamış olan Wu Qiuxiang’ın Huang Tong’a acı acı sövdüğünü duydum:</p>
			<p>“O kokuşuk ağzını hâlâ açmaya utanmıyor musun? Seni, başını sürekli kabuğuna sokan tosbağa seni, seni tohumu bozuk, boğanın üzerime geldiğini görünce<a id="GBS.0170.01"/> beni kurtaracağına direkt boğanın önüne ittin, eğer Jinlong olmasaydı ölümüm olacaktı bu boğanın şeytani boynuzları...”</p>
			<p>Bütün gözler yine ağabeyime çevrildi. Peh, neyin ağabeyi acaba! Ama her şeye rağmen aynı annenin karnından çıkmıştık ve bu kardeşlik ilişkisi öyle üzerinizden kolayca atıp sıyrılabileceğiniz bir şey değildi hani. Herkesin gözü ağabeyimin üzerindeydi ama Wu Qiuxiang ona başka<a id="GBS.0170.02"/> bir gözle bakıyordu. Wu Qiuxiang’ın büyük kızı Huang Huzhu’nun bakışlarındansa duygusallık akıyordu. Şimdi doğal olarak anlayabiliyorum bunu, ağabeyimin vücudu iyice gelişmişti ve Ximen Nao’nun ana hatlarını almıştı çoktan, Qiuxiang ona bakarken hayatına giren ilk erkeği görüyordu, eve bir hizmetçi olarak girdiği ve daha sonra tecavüze uğradığı konusunda ısrar ediyordu; acısı büyük, kini derindi<a id="GBS.0170.03"/> ama gerçek öyle değildi işte. Ximen Nao gibi erkekler, kadınları evcilleştirmede usta birer yıldızdı, Qiuxiang’ın gözünde ikinci erkeği Huang Tong’un sarı bir köpek boku yığını kadar değeri olmadığını biliyordum. Üstelik Huang Huzhu’nun ağabeyime karşı hissettikleri yeni bir aşkın tomurcuklanmasıydı daha.</p>
			<p>Lan Qiansui, bana baksana sen –sana Lan Qiansui demek benim için hiç de kolay bir şey<a id="GBS.0170.04"/> değil– Ximen Nao’nun kuşunu araya sokup bu aslında çok basit olması gereken dünyayı iyice karıştırdın hem!</p>
			 
			</article>
		<section class="si-footnotes" epub:type="footnotes">
		<aside class="si-footnote" epub:type="footnote" id="f33"><a class="si-backref" href="#ref_f33">33</a><span class="si-footnote-text">. Shandong eyaletinin tam ortasında yer alan seramikleriyle ünlü bir bölge. (Ç.N.)</span></aside>
		</section>
  <div style="display:none;"><a id="GBS.0170.05"/></div></body>
</html>