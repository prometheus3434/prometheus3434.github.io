<?xml version="1.0" encoding="UTF-8" standalone="no"?><html xmlns="http://www.w3.org/1999/xhtml">
	<head>
		<title>Yaşam ve Ölüm Yorgunu</title>
		<link href="main.css" rel="stylesheet" type="text/css"/>
<meta name="Adept.resource" value="urn:uuid:ed47d798-c7b1-bfdc-2bb5-537360c88701"/>
	</head>
	<body xmlns:epub="http://www.idpf.org/2007/ops" epub:type="chapter" id="chapter3-11"><div style="display:none;"><a id="GBS.0479.01"/></div>
<article class="chapter">
			<h1 class="chapter_num">31</h1>
			<h1 class="chapter_title">Dalkavuk Mo Yan’ın Komutan Chang’ın kuyruğuna takılması</h1>
			<h1 class="chapter_title">Dargın Lan Lian’ın Başkan Mao için ağlaması</h1>
			<p>9 Eylül’de<a class="si-noteref" epub:type="noteref" href="#f68" id="ref_f68">68</a> dağların çöküp yerin yarılması kadar büyük bir olay yaşandı, onu kurtarmak için verilen bütün çabalara rağmen vefat etti sizin Başkan Mao’nuz. Elbette ki bizim Başkan Mao’muz da diyebilirdim ona ama o sıralar bir domuz olduğumdan dolayı öyle demek saygısızlık olur gibi<a id="GBS.0479.02"/> geldi birden. Köyün arkasındaki nehir yağmur sularıyla taşınca seti sel bastı, sel suları telefon ve hizmet direklerini götürünce köyün tek telefonu bir dekorasyona dönüşürken hoparlörler de dilsizleşti. Başkan Mao’nun ölüm haberini olayı radyoda duymuş olan Jinlong’dan öğrendik. Bu radyoyu yakın arkadaşı Chang Tianhong hediye etmişti ona. Chang Tianhong holiganlık suçu nedeniyle Askerî Kontrol<a id="GBS.0479.03"/> Komisyonu tarafından gözaltına alınıp delil yetersizliğinden dolayı serbest bırakılmıştı. Gel zaman git zaman başı beladan kurtulmayan Chang Tianhong sonunda ilçenin Maoqiang Kumpanyası’nın başkan yardımcılığına atandı. Müzik Akademisi mezunu olarak bu görev için biçilmiş kaftandı. Başlar başlamaz kendini coşkuyla işine adadı, sadece sekiz devrimci model operayı<a class="si-noteref" epub:type="noteref" href="#f69" id="ref_f69">69</a> Maoqiang Kumpanyası’nın sahnelerine<a id="GBS.0479.04"/> taşımakla kalmayıp güncel eğilimleri de takip ederek ve aynı azimle çalışarak bizim Kayısı Bahçesi Domuz Çiftliği’ni konu alan, kendi yazıp kendi yönettiği “Domuz Yetiştirme Üstüne Öyküler” adlı bir oyun da koydu sahneye; Mo Yan kendi yazdığı “Domuz Yetiştirme Üstüne Öyküler”in dipnotunda bu konuya atıfta bulunup oyunun yardımcı yazarlığını yaptığını söyler ama bunun bir deli saçması olduğundan<a id="GBS.0479.05"/> çok eminim ben. Chang Tianhong’un bu oyunu sahneye koymak için bizim çiftliğe gelip burada bizzat yaşayarak çiftlik hakkında gerçek bir fikir edindiği doğrudur, Mo Yan’ın bir parazit gibi onun peşinden ayrılmayıp ona yaltaklanması da doğrudur ama dediğim gibi yardımcı yazarlık gibi bir şey söz konusu bile değil, Chang Tianhong bu modern devrimci Maoqiang Kumpanyası’nı yazarken hayal gücünü gökte<a id="GBS.0480.01"/> dörtnala uçan bir at gibi sınır tanımayan bir tavırla kullanarak yazmıştı, domuzlara diyaloglar verip onları iki gruba ayırdı, birinci grup devrim adına şişmanlamak için durmadan yiyip içen ve gübre dışkılayan bir gruptu, ikinci grupsa Yimeng Dağı’ndan gelen, Diao Xiaosan’ın başını çektiği ve büyümek nedir bilmeyen Kafa Atan Delilerin de suç ortağı oldukları gizli sınıf düşmanlarıydı. Çiftlikte<a id="GBS.0480.02"/> sadece insanlar insanlarla mücadele etmiyor, domuzlar da domuzlarla mücadele ediyordu ve domuzların domuzlara karşı verdiği mücadele oyunun ana çatışmasıydı, yani insanlar figürandı aslında. Chang Tianhong üniversitede Batı müziği eğitimi almış ve Batı operasında uzmanlaşmıştı, sadece oyunun içeriğine cesur ve yenilikçi şeyler katmakla kalmayıp aynı zamanda müziği üzerinde de çalışarak Maoqiang<a id="GBS.0480.03"/> Kumpanyası’nın geleneksel melodilerine cesur ve ilerici notalar ekleyip köklü bir değişiklik yaptı. Oyunun iyi karakterli baş erkek oyuncusu Domuzlar Kralı Beyazcık’a yazdığı arya gerçekten de duyulmaya değer, müthiş bir şeydi; Domuzlar Kralı Beyazcık’ın ben olduğumu düşünmüşümdür hep ama Mo Yan “Domuz Yetiştirme Üstüne Öyküler”de Domuzlar Kralı Beyazcık’ın sembolik bir karakter olduğunu yazar; güçlü,<a id="GBS.0480.04"/> sağlıklı, daima ileriye giden, özgürlük ve mutluluk peşinde koşan bir güç sembolü. Titre ve kendine gel Mo Yan, gerçekten bu kadar da uzaklaşılır mı be! Chang Tianhong’un bu oyunu sahneye koyabilmek için ne kadar çok çalıştığını biliyorum, Çin ve Batı geleneklerini birbiriyle bütünleştirmek, romantizm ve gerçekçiliği zekice bir araya getirmek, ciddi bir ideolojik içerikle canlı bir sanatsal formu<a id="GBS.0480.05"/> birleştirip bundan en iyisini çıkaran bir model yaratmak her babayiğidin harcı değildi ve eğer Başkan Mao birkaç yıl daha geç ölseydi Çin’in bir tane daha devrimci model operası olurdu kuşkusuz. Devrimci model operaların dokuzuncusu: Gaomi Kuzeydoğu Bucağı Maoqiang Kumpanyası’nın “Domuz Yetiştirme Üstüne Öyküler”i.</p>
			<p>Ay ışığının çiftliği aydınlattığı bir gece Chang Tianhong’un elinde üzerinde<a id="GBS.0481.01"/> iribaşı andıran notaların olduğu opera metniyle o hafiften yana eğilmiş olan kayısı ağacının altında durduğunu hatırlıyorum. Jinlong, Huzhu, Baofeng ve Ma Liangcai’den (o sıralar Ximen Köyü Merkez İlkokulu’nun müdürlüğüne atanmıştı) oluşan bir gençler topluluğuna Domuzlar Kralı Beyazcık’ın aryasının büyük bir bölümünü okumuştu. Mo Yan denen o ufaklık da oradaydı tabii. Sol elinde Chang Tianhong’un<a id="GBS.0481.02"/> kullandığı, kırmızı yeşil plastik ipliklerle örülmüş bir kılıfın içinde duran camdan bir su şişesi tutuyordu, şişenin içinde boğaz ağrısına iyi gelen iki tane şifalı meyve çekirdeği vardı. Mo Yan, Chang Tianhong ne zaman istese şişeyi ona uzatmaya hazır bir halde bekliyordu. Sağ elindeyse siyah yağlı kâğıttan yapılmış bir yelpazeyle Chang Tianhong’un sırtını yelliyordu – onun böyle yaltaklanmasını<a id="GBS.0481.03"/> çok iğrenç buldum. İşte bu şekilde bir katkıda bulunuyordu Mo Yan “Domuz Yetiştirme Üstüne Öyküler”in yapım sürecine.</p>
			<p>Köylülerin Chang Tianhong’a nasıl bir isim taktıklarını herkes hatırlıyor olmalı: Anıran Eşek, biraz aşağılayıcı bir lakaptı tabii bu. Aradan onlarca yıl geçmişti, yavaş yavaş ufku açılan köylüler de Chang Tianhong’un sanatına karşı yeni bir bakış açısı geliştirmeye başlamışlardı<a id="GBS.0481.04"/> işte. Bu kez köye gelip köy yaşamını yerinde deneyimlemek ve bu deneyimi operanın üretim sürecinde kullanmak isteyen Chang Tianhong da on yıllar içinde büyük değişimler geçirmişti. Köylüleri tiksindiren o boş kibirinin yerinde yeller esiyordu şimdi, gözlerine hüzün çökmüş, yüzü solgunlaşmış, sakalları çıkmış ve şakakları ağarmıştı, bu haliyle Rusların Aralıkçılar İsyanı’na katılanlara ya da<a id="GBS.0481.05"/> İtalyanların gizli devrimci gruplarından oluşan Carbonari’lerinden birine benziyordu. İnsanlar gözlerinde tapınırmışçasına bakışlarla onun şarkı söylemesini bekliyorlardı. Ön toynaklarımdan birini titreyen kayısı dalına dayayıp çenemi de diğerine yaslayarak kayısı ağaçlarının altında bu sevimli gençlerin insanı büyüleyen gece performansını izlemeye koyuldum. Sol elini yengesi Huzhu’nun sol omzuna<a id="GBS.0482.01"/> atmış, çenesini de yengesi Hezuo’nun sağ omzuna dayamış olan Baofeng’in bakışlarını Chang Tianhong’ un ay ışığı vurmuş ince yüzüne ve doğal kıvırcık saçlarına diktiğini gördüm –o yılların en popüler saç stiliydi bu, “yatağında dönen vida” derdik ona– yüzü gölgede kalmasına rağmen gözlerindeki derin acı ve hayal kırıklığını yansıtıyordu ay ışığı. Çünkü çiftlikteki herkes hatta biz domuzlar bile Chang<a id="GBS.0482.02"/> Tianhong’la Pang Hu’nun kızı olan ve üniversiteden mezun olduktan sonra İlçe Üretim Merkezi’nde çalışmaya başlayan Pang Kangmei’nin arasında romantik bir ilişki olduğunu biliyorduk ve Cumhuriyet Bayramı’nda<a class="si-noteref" epub:type="noteref" href="#f70" id="ref_f70">70</a> evleneceklerini duymuştuk. Chang Tianhong bizim domuz çiftliğinde köy yaşamını deneyimlerken Pang Kangmei iki kere ziyaret etti onu. Alımlı ve sportif vücudu, parlak gözleri, bembeyaz dişleri,<a id="GBS.0482.03"/> sıcak ve cömert kişiliği ve bir aydının havası ve şehirlilerin burnu büyüklüğünden uzak tavırlarıyla Ximen köyündeki insanlar ve hayvanlar üzerinde iyi bir izlenim bırakmıştı. Üretim Merkezi’nde hayvancılıkla uğraştığından her gelişinde Üretim Tugayı’nın ahırlarına uğrayıp eşeklere, atlara, katırlara ve sığırlara da bakardı. Baofeng’in de Pang Kangmei’yle Chang Tianhong’un evleneceklerini bildiğini<a id="GBS.0482.04"/> varsayıyordum. Pang Kangmei de onun duygularından haberdardı. Bir gün alacakaranlıkta bu ikisinin o hafiften yana eğilmiş olan kayısı ağacının altında uzun uzun konuştuğunu gördüm, konuşma sonunda Baofeng, Pang Kangmei’nin omzuna yaslanıp ağlamaya başladı, Pang Kangmei’nin de gözleri dolmuştu, Baofeng’in saçını okşayarak onu teselli etti.</p>
			<p>Chang Tianhong’un “Domuz Yetiştirme Üstüne Öyküler”<a id="GBS.0482.05"/> için yazdığı arya birbirinden renkli otuzdan fazla dizeden oluşuyordu. Birinci dize şöyleydi, “Bu gece yıldızlar ışıl ışıl”, ikinci dize, “Güney rüzgârı kayısı çiçeklerinin hoş kokusunu üfürürken içim hüzünle öyle doldu ki uyku girmez gözüme”, üçüncüsü, “Ben, Beyazcık, kayısı dalına yaslanıp göğü seyre daldım”, dördüncüsü, “Kızıl bayrak yeni açmış bir çiçek gibi salınıyordu sanki dünyanın dört bir<a id="GBS.0483.01"/> yanında”, beşincisi, “Başkan Mao, Çin’deki domuz üretiminin geliştirilmesi çağrısında bulundu”, ardından da şöyle devam ediyordu: “Her domuz emperyalistlerin, revizyonistlerin ve gericilerin kalesine atılan bir havan topudur, ben Beyazcık, bu çağrı üzerine tüm gücümü toplayıp bütün dişi domuzları döllemek gibi ağır bir görevi üstlenmeliyim...”</p>
			<p>Chang Tianhong’un bu aryada beni anlattığını hissettim,<a id="GBS.0483.02"/> aryayı o değil de ben söylüyordum sanki, bu aryanın sözleri benim içimden geçenleri söylüyordu, benim kalbimin sesiydi bu. Sol ön toynağım aryanın ritmine ayak uydurmaya başladı birden, gittikçe heyecanlanıyordum, tüm vücudumu ateş bastı, testislerim sıkılaştı, uzun kamçım şaklamaya başladı, bir an önce o dişi domuzlarla çiftleşmeliydim, devrim adına çiftleşmeliydim, halkın mutluluğu için,<a id="GBS.0483.03"/> emperyalistleri, revizyonistleri ve gericileri darmaduman etmek için, yeryüzünde okyanusun en dibine batmış, ateşin tam ortasına düşmüş olan o acı çeken insanları kurtarmak için çiftleşmeliydim hemen. “Bu gece yıldızlar ışıl ışıl, ah ışıl ışıl parlıyor yıldızlar!” sahnenin arkasında onlara eşlik eden vokallerin, domuzların ve insanların gözüne uyku girmiyor. Chang Tianhong’un gür bir sesi vardı,<a id="GBS.0483.04"/> üç oktava kadar çıkabildiği söyleniyordu, sesinin yankısı bir elmas gibi parıldıyordu. Şarkı söylerken sabit duruyor, o şarkıcı bozmaları gibi durmadan hareket etmiyordu. Başlarda sadece söylediği aryanın sözlerine dikkat kesilmiştik ama kısa bir süre sonra sözler anlamını yitirdi, onun sesiyle kendimizden geçtik. Dünya üzerinde çeşit çeşit müzik aleti ve harika sesler çıkaran bir sürü hayvan vardır,<a id="GBS.0483.05"/> örneğin Rus romanlarında sık sık bülbülden bahsedilir, okyanusun derinliklerinde dişisine serenat yapan erkek balinalar vardır, Çin’de kafeslerde beslenir ardıç kuşları, bunların hepsinin gerçekten de çok harika sesleri olabilir ama hiçbiri Chang Tianhong’un sesiyle kıyaslanamazdı bile. Mo Yan denilen o ufaklık Batı müziği hakkında hiçbir şey bilmiyordu, daha sonra şehre gittiği zaman muhtemelen<a id="GBS.0484.01"/> birkaç konser izleyip birkaç bestecinin biyografisini okuyarak Batı müziği hakkında bir-iki şey öğrenince Chang Tianhong’la İtalyan Pavarotti’nin seslerini kıyasladığı bir makale kaleme aldı. Ben Pavarotti’yi ne bizzat ne de plaktan dinledim, onu ne görmeyi ne de duymayı istedim, Chang Tianhong’un sesinin dünyadaki en iyi ses olduğuna dair inancımı korudum hep, dünyanın en iyi anıran eşeğiydi<a id="GBS.0484.02"/> o. Kayısı ağacının altında aryayı şakırken ağacın tüm yaprakları titriyordu hafiften, söylediği notalar renkli ipek şeritler gibi dans ediyordu havada, Kunshan Dağı’ndaki yeşim taşları çatladı, Zümrüdüanka heyecanla eşlik ediyordu ona, erkek domuzlar coşku içinde dans etmeye koyuldu dişi domuzlarla. Eğer Başkan Mao birkaç sene sonra ölseydi kesin büyük bir patlama yapardı bu opera. Bu patlamanın<a id="GBS.0484.03"/> ateşi önce ilçeyi sarar, oradan eyalete, eyaletten de Pekin’e sıçrayıp Tiananmen Meydanı’nın doğusunda yer alan İmparatorluk Atalar Tapınağı’nda bile sahne alırdı. Chang Tianhong meşhur olunca kimse onu Gaomi Kuzeydoğu Bucağı’nda tutamaz ve böylece Pang Kangmei’yle evlenmesi de askıya alınırdı. Ama opera ne yazıktır ki istenilen başarıyı elde edemedi, Mo Yan’ın bu konuda söylediklerine ben de katılıyorum.<a id="GBS.0484.04"/> Bu operanın özel bir tarihî dönemin ürünü olduğunu, absürdlüğüne rağmen yine de belli bir ciddiyet taşıdığını ve postmodernizmin canlı bir örneği olduğunu söylerdi. Bu opera metninin bir yerlerde hâlâ var olup olmadığını hiç bilmiyorum.</p>
			<p>Ne kadar çok konuştum yine, bu söylediklerimin hikâyenin akışıyla doğrudan bir bağlantısı yok. Asıl söylemek istediğim o transistörlü radyoydu aslında. Qingdao’<a id="GBS.0484.05"/> nun Dördüncü Kablosuz Elektrikli Aletler Fabrikası’nda, Kırmızı Fener markası adı altında üretilen bu yarı iletken radyo, Chang Tianhong’un Jinlong’a verdiği bir hediyeydi işte, düğün hediyesi olarak verilmemişti ama düğün hediyesi sayılırdı yine de. Hediye Jinlong’a verilmişti ama hediyeyi teslim alan o sırada geçici bir görev için Qingdao’ya gönderilmiş olan Pang Kangmei’ydi. Hediye Jinlong’un<a id="GBS.0485.01"/> olmasına rağmen Pang Kangmei hediyeyi Huang Huzhu’ya verip ona radyoya nasıl pil takıldığını, radyonun nasıl açılıp kapandığını ve radyo kanallarını nasıl ayarlayacağını öğretmişti. Her akşam düzenli olarak ahırımdan çıkıp ortalıkta dolanma alışkanlığım sayesinde daha o gece görmüştüm bu değerli hazineyi. Jinlong düğün gecesi verdiği ziyafette o kare masanın üzerine bir fener koymuş, feneri yaktıktan<a id="GBS.0485.02"/> sonra radyoyu da masanın tam ortasına yerleştirmiş, sonrada sesi en çok çıkan ve en net duyulabilen radyo istasyonunu ayarlayıp çiftlikte çalışan kadın, erkek, yaşlı, çocuk herkesi etrafına toplayarak radyo dinletmişti. Elli santim uzunluğunda, otuz santim genişliğinde ve otuz beş santim yüksekliğinde dikdörtgen bir aletti bu. Üzeri altın gibi parlayan bir kadifeyle kaplanmıştı, kadifenin<a id="GBS.0485.03"/> üzerinde kırmızı kırmızı yanan bir gösterge lambası vardı, dışı parke gibi duran, sert ve kahverengi bir materyalden yapılmıştı. Öyle zarif ve öyle güzel yapılmıştı ki bu alet, onu gören herkes dokunmak istiyordu hemen. Ama kimin cesareti vardı ki dokunmaya? Bu gelişmiş makine görünüşe göre çok pahalı olmalıydı, ellerken bozulursa kimse yenisini alamazdı. Ona sadece Jinlong dokundu, eline aldığı<a id="GBS.0485.04"/> kırmızı ipekten bir kumaş parçasıyla kenarlarını silerken. Masanın etrafını saran kalabalık tiz bir kadın sesinin şarkı söylediğini duydu birden: “Pırıl pırıl parlayan kırmızı zambaklar...” Kadının ne söylediği kimsenin umurunda bile değildi, tek dertleri bu kadının nasıl olmuş da o küçücük kutunun içine girebildiğiydi. Onlar kadar kara cahil değildim ben elbette, bildiğim onca şeyin yanı sıra elektronik<a id="GBS.0485.05"/> hakkında da az çok bilgi sahibiydim. Dünyada bir sürü radyonun olduğunu bildiğim gibi radyodan çok daha gelişmiş bir teknoloji olan televizyondan da haberim vardı, Amerikalıların aya ayak bastığını ve Sovyetlerin bir uzay mekiği gönderdiğini de biliyordum, uzaya ilk gönderilen hayvan da bir domuzdu hem. “Onlar” derken çiftlikte çalışan köylüleri kastediyordum elbette ki, Mo Yan’ı bunun dışında<a id="GBS.0486.01"/> tutuyorum, <em>Referans Haberleri</em>’ni okuyarak dünyada olan biteni takip ediyordu çünkü o. Bir de “onlar” vardı tabii, yabani otların ve samanların arasına yuva yapmış olan gelincik ve kirpiler, o küçücük kutudan çıkan ses onları da büyülemişe benziyordu. İnce belli dişi bir gelinciğin hemen yanında duran erkek gelinciğe şöyle dediğini duydum: O kutunun içinde şarkı söyleyen benim gibi bir gelincik<a id="GBS.0486.02"/> olmasın sakın? – Sakın sen olmayasın o? Peh, dedi erkek gelincik küçümseyen bir tavırla.</p>
			<p>9 Eylül’de öğleden sonra saat ikide aşağı yukarı şöyle bir şey oldu: Anlatmaya önce gökten başlayalım, hava durumuyla; gökte küme küme kuzgun karası bulutlar olmasına rağmen hava yine de epey açık sayılırdı. Kuzeybatıdan dört ila beş kuvvetinde karayel esiyordu. Karayel kuzeyli köylülerin de bildiği gibi<a id="GBS.0486.03"/> göğü açan bir anahtar işlevi görür. Karayel kuzgun karası bulutları güneydoğuya doğru hızla sürüklerken kayısı bahçesi zaman zaman bulutların kara gölgeleri altında kalıyordu. Biraz da yerden bahsedelim şimdi: Topraktan buharlar çıkıyor, at nalı büyüklüğündeki karakurbağaları kayısı bahçesinin içinde zıplayıp duruyordu. İnsanlara geldi sıra: Bir düzine kadar çiftlik çalışanı henüz yıkılmamış olan<a id="GBS.0486.04"/> ahırlara sıvı kireç püskürtüyordu. Neredeyse bütün domuzlar ölmüş, çiftliğin bu ıssız havası çalışanların yüzlerine ağır bir ifade oturtmuştu. Benim ahırımın duvarını ve ahırımın içine giren eğilmiş kayısı dallarını da kirece boyadılar. Kireç, kızıl ölüm virüsünü öldürebilir miydi ki? Osuruğum, ne şaka ama! Onların konuşmalarından çiftlikte sadece içinde benim de dahil olduğum yetmiş kadar domuz<a id="GBS.0486.05"/> kaldığını öğrendim. Kızıl ölüm kol gezdiğinden beri virüs bana da bulaşır korkusuyla ahıra tıkılıp kalmıştım. Şu yetmiş kadar domuzun hangi türe ait olduğunu merak edip duruyordum. Acaba içlerinde benimle aynı anadan doğma kardeşlerim var mıydı? Ya da Diao Xiaosan gibi yabandomuzları? İşte tam da aklım bu sorularla meşgulken, çiftlik çalışanları ileride ne yapacaklarını bilemezken, gömülmüş domuzlardan<a id="GBS.0487.01"/> birinin şişkin karnı güneşin kavurucu sıcağı altında iç karartan bir sesle patladığında, o kadar görmüş geçirmiş olmama rağmen şimdiye kadar hiç görmediğim kadar parlak ve rengârenk kuyruğunu havada sürüyerek alçaktan uçarken selin tüm yapraklarını dökmüş olduğu o hafiften yana eğilmiş olan kayısı ağacının dalına konan o büyük kuşu gördüğümde ve Ximen Bai ağaca konmuş, kuyruğu neredeyse yere<a id="GBS.0487.02"/> değen o büyük güzel kuşu fark edip titreyen dudaklar ve heyecanlı bir sesle, “Zümrüdüanka,” diye mırıldandığında, Jinlong kucağında radyosuyla sendeleye sendeleye gelin odasından çıktı. Yüzü rengini kaybetmiş, toprak sarısına dönmüştü, sanki az önce ruhunu kaybetmiş biri gibi boş boş bakıyordu, boğuk bir sesle şöyle dedi bize:</p>
			<p>“Başkan Mao öldü!”</p>
			<p>Başkan Mao ölmüştü, ne bir şakaydı bu ne<a id="GBS.0487.03"/> bir söylenti ne de acımasız bir saldırı, Başkan Mao’nun öldüğünü söyleyerek kendi ölüm fermanını imzaladığının farkında değil misin sen? Başkan Mao nasıl ölebilirdi ki? Başkan Mao’nun en azından yüz elli sekiz yıl yaşayacağını söylemiyor muydu herkes? Bu haberi duyan Çin halkının kalplerinde bir kuşku ve soru girdabı dönmeye başladı, bir domuz olan ben bile çok şaşırmış ve şoke olmuştum. Ama Jinlong’un<a id="GBS.0487.04"/> yüzündeki ciddi ifadeden ve yaş dolmuş gözlerinden yalan söylemediğini anladık hemen, Merkezî Halk Yayın İstasyonu spikeri, radyodan gelen saf ve dürüst sesi ve hafiften burnundan çıkıyormuş gibi gelen vakur bir ifadeyle partiye, orduya ve Çin’ deki bütün azınlıklara Başkan Mao’nun öldüğünü bildirdi. Başımı kaldırıp gökte dönen kuzgun karası bulutlara, yapraklarını dökmüş olan ağaçlara ve yerle<a id="GBS.0487.05"/> bir olmuş domuz ahırlarına baktım, karakurbağalarının tarlalardan gelen düzensiz vıraklamalarını ve ölmüş bir domuzun arada sırada karnının patlamasıyla araya karışan sesleri dinledim, burnuma dolan leş ve küf kokusu içinde son birkaç ayda üst üste meydana gelen tuhaf olayları hatırladım, Diao Xiaosan’ın ardında hiçbir iz bırakmadan ortadan kaybolmasını ve bana söylediği o gizemli şeyleri düşününce<a id="GBS.0488.01"/> anladım birden, Başkan Mao şüphe götürmez bir şekilde ölmüştü işte.</p>
			<p>Hemen ardından şöyle oldu: Jinlong radyoyu babasının küllerini taşıyan hayırlı bir evlat gibi iki eliyle havaya kaldırıp ağırbaşlı bir tavırla köye doğru yürümeye başladı. Çiftlik çalışanları ellerindeki işi bırakıp yüzlerinde kasvetli ama saygı dolu bir ifadeyle onun ardı sıra yola koyuldu. Başkan Mao’nun ölümü sadece insanlar<a id="GBS.0488.02"/> için değil, biz domuzlar için de acı bir kayıptı. Başkan Mao olmadan yeni bir Çin de olamazdı, yeni bir Çin olmadan Ximen köyü Üretim Tugayı Kayısı Bahçesi Domuz Çiftliği de olamazdı, Ximen köyü Üretim Tugayı Kayısı Bahçesi Domuz Çiftliği olmadan ben, On Altı Numaralı Domuz da olamazdı! Bu yüzden ben de onların peşi sıra sokağa çıktım hemen, derin sevgimi ispatlamalıydım.</p>
			<p>O sırada Çin’deki<a id="GBS.0488.03"/> tüm radyo istasyonları tek ses olmuş, Jinlong da o sırada en iyi ekipmanlara sahip olan radyonun sesini doğal olarak sonuna kadar açmıştı. Kırmızı Fener marka radyo dört tane bir buçuk voltluk pille çalışıyordu, ses gücü on beş watt olan hoparlörlerden çıkan ses o zamanlar hiçbir makine sesinin olmadığı sessiz sakin köyün dört bir yanından duyulabiliyordu.</p>
			<p>Jinlong ne zaman birine denk gelse<a id="GBS.0488.04"/> bizim çoktan alışmış olduğumuz o değişmez tavrı ve boğuk sesiyle hemen şöyle bir açıklama yapıyordu: “Başkan Mao öldü!” Bu haberi duyanların kimi hayrete düşüp kaskatı kesiliyor kimi ağzını açıp acıyla yüzünü buruşturuyor, kimi başını sallıyor kimi de göğsüne vurup yeri dövüyor, sonra da arkalarına dönüp itaatkâr bir tavırla Jinlong’un ardına geçerek kuyruğa katılıyorlardı. Köy meydanına yaklaştığımızda<a id="GBS.0488.05"/> ardında upuzun bir birlik oluşmuştu.</p>
			<p>Tugay karargâhından çıkan Hong Taiyue bu manzarayı görür görmez tam ağzını açıp ne olduğunu soracaktı ki Jinlong hemen şöyle açıklayıverdi: “Başkan Mao öldü!” Hong Taiyue’nin ilk tepkisi iki elini birden yumruk yaparak Jinlong’un ağzına doğru savurmak oldu ama hemen durdurdu yumruklarını havada, bakışlarını köyün neredeyse bütün kadın, erkek, yaşlı ve çocuklarından<a id="GBS.0489.01"/> oluşmuş olan kalabalığın üzerinde gezdirip Jinlong’un kucağında bas bas bağırıp titreyen radyoya baktı, ardından yumruklarını geri çekip kendi göğsünü dövmeye başladı, bir yandan da keskin çığlıklar atıyordu: “Ah Başkan Mao!.. Bizi terk ettiniz!.. Siz olmadan nasıl yaşarız biz ah!..”</p>
			<p>Radyoda bir ağıt çalmaya başladı birden. Bu yavaş ve acı müzik eşliğinde önce Huang Tong’un karısı Wu Qiuxiang<a id="GBS.0489.02"/> çekti başı, hemen ardından köyün bütün kadınları eşlik etti ona, hep birlikte yüksek sesle ağlamaya koyuldu. Ağlamaktan başı dönen kadınlar çamur mamur dinlemeyip yere oturduktan sonra iki elleriyle yere vurmaya başladı –yerdeki su birikintileri dört bir yana sıçrıyordu– kimi göğe bakıp ağızlarını örttü küçük bir mendille kimi de ağızlarını elleriyle kapatıp çeşit çeşit ağlama sesi çıkardı. Devam<a id="GBS.0489.03"/> eden ağlamayı sözcükler izledi:</p>
			<p>“Toprağız biz, Başkan Mao da gök – Başkan Mao ölünce gök düştü yere...”</p>
			<p>Kadınlar ağıt yakıp sesli sesli ağlarken erkeklerin kimi acı acı inledi kimi de sessiz gözyaşları döktü. Hatta bu haberi duyan toprak ağaları, zengin köylüler ve karşıdevrimciler bile uzakta bir köşede dikilip sessiz sessiz ağladılar.</p>
			<p>Hayvanlar âleminin bir üyesi olan ben bile çevremin<a id="GBS.0489.04"/> etkisiyle bu habere çok üzüldüm, burnum ekşimeye başlamıştı ama duygusal dengemi muhafaza etmeyi başardım. Kalabalığın arasında yürürken düşünmeye ve olan biteni incelemeye çalıştım, modern Çin tarihinde hiç kimsenin ölümü Mao Zedong’un ölümü kadar etkilememişti Çin halkını. Özbeöz analarının ölüsüne bile bir damla gözyaşı akıtmamış olan koca koca adamların gözleri ağlamaktan kıpkırmızı olmuştu<a id="GBS.0489.05"/> şimdi. Ama istisnalardı vardı tabii her zaman olduğu gibi, Ximen köyünün binden fazla sakini arasında Mao Zedong’a kin besleyen toprak ağaları ve zengin köylüler bile salya sümük ağlarken ve haberi duyan tüm işçiler ellerindeki işi ânında bırakmışken, sadece iki kişi ne yüksek sesle ağlıyor ne de bir köşeye çekilmiş sessiz gözyaşları döküyordu, üstelik haberi duyduklarında ne yapıyorlarsa aynen<a id="GBS.0490.01"/> onu yapmaya devam edip kendi gelecekleri için hazırlanıyorlardı.</p>
			<p>Bunlardan biri Xu Bao, diğeriyse Lan Lian’dı.</p>
			<p>Kalabalığın arasına gizlice karışmış olan Xu Bao beni takip ediyordu. Başlarda onun farkına bile varmamıştım ama çok geçmeden gözlerindeki o açgözlü ve acımasız parıltıyı fark ettim hemen. O geberesi bakışlarının benim papaya büyüklüğündeki iki testisime yoğunlaşmış olduğunu fark<a id="GBS.0490.02"/> eder etmez şimdiye dek olmadığım kadar şoke oldum ve çok öfkelendim. Böyle anlarda Xu Bao’nun aklından geçen tek şey benim testislerimi eline geçirmekti, görünüşe göre Başkan Mao’nun ölümüne hiç de üzülmüşe benzemiyordu. Onun ne düşündüğünü şimdi Başkan Mao’nun ardından yas tutan kalabalığa anlatmanın bir yolunu bulabilseydim eğer, diye düşündüm, öfkeli kalabalık hemen oracıkta öldürüverirdi Xu<a id="GBS.0490.03"/> Bao’yu. Ama ne yazıktır ki hâlâ insan sesi çıkaramıyordum ve yine ne yazıktır ki yaslı kalabalık acıyla öylesine kendinden geçmişti ki kimsenin Xu Bao’yla ilgilendiği yoktu. Ama olsun diye düşündüm, Xu Bao bir zamanlar senden çok korktuğumu kabul ediyorum, senin o şimşek hızındaki ellerinden hâlâ biraz korktuğumu da itiraf edeyim ama sonuçta Mao Zedong gibi büyük bir adam bile sonsuza kadar yaşamıyorsa<a id="GBS.0490.04"/> ben, On Altı Numaralı Domuz da ölüp ölmeyeceğimi kafama takmamalıyım artık. Buyur, bekliyorum seni Xu Bao, seni piç kurusu bu gece seninle ben ölümüne kapışacağız, ya balık ölecek ya da ağ kopacak.</p>
			<p>Mao Zedong’un ölümüne gözyaşı dökmeyen diğer kişi Lan Lian’dı. Herkes Ximen ailesinin avlusunda feryat figan ağıt yakarken, o batı kanadındaki küçük odanın eşiğine oturmuş, bileme taşıyla pas tutmuş<a id="GBS.0490.05"/> tırpanını biliyordu. Bileme taşının tırpana sürterken çıkardığı haşır huşur sesler insanın dişlerini gıcırdatıp içinin ürpermesine neden olduğu gibi bu durum için de hiç de uygun bir fon müziği değildi ve karanlık bir şeyler ima ediyordu. Bu sese daha fazla dayanamayan Jinlong radyoyu karısı Huang Huzhu’nun kucağına bırakıp bütün köyün gözü önünde bir hışım Lan Lian’ın yanına koştu, bileme taşını<a id="GBS.0491.01"/> onun elinden alıp tüm gücüyle yere çaldı. Yere düşen taş ikiye ayrıldı hemen.</p>
			<p>“Sen de insan mısın be?!” diye sövdü Jinlong sıktığı dişleri arasından.</p>
			<p>Lan Lian gözlerini kısıp Jinlong’u süzmeye başladı baştan aşağıya, sinirden tüm vücudu titriyordu, tırpanı eline alıp yavaş yavaş ayağa kalktı.</p>
			<p>“O öldü,” dedi, “ama ben yaşamaya devam etmek zorundayım. Tarladaki ekinlerin biçilmesi lazım.”</p><div style="display:none;"><a id="GBS.0491.02"/></div>
			<p>Jinlong, boğa ahırının hemen yanında duran, dibi pas tutmuş, kırık teneke kovayı alıp Lan Lian’a fırlattı. Lan Lian yana bile kaymadı, orada öylece durup kovanın göğsüne çarpmasını bekledi, ardından ayağına düştü kova.</p>
			<p>Öfkeden gözleri kırmızıya dönmüş olan Jinlong yerden bir taşıma sopası aldı, sopayı tam Lan Lian’ın kafasına geçirecekti ki Lan Lian’ın şansı varmış, tam zamanında yetişen<a id="GBS.0491.03"/> Hong Taiyue onu durdurup kafasının yarılmasını önledi.</p>
			<p>“İhtiyar Lan,” dedi Hong Taiyue hoşnutsuz bir sesle, “nasıl bir adamsın sen!”</p>
			<p>Lan Lian’ın gözleri dolmaya başladı yavaştan, iki dizini kırdığı gibi yere çömelip öfkeyle çıkıştı:</p>
			<p>“Başkan Mao’yu en çok seven benim aslında, siz sahtekârlar değil!”</p>
			<p>Herkesin nutku tutulmuştu, şaşkınlıkla bakakaldılar ona.</p>
			<p>Lan Lian ellerini yere<a id="GBS.0491.04"/> koyup salya sümük ağıt yakmaya başladı:</p>
			<p>“Ah Başkan Mao –ben de sizin halkınızdan biriyim- toprağımı bana siz verdiniz– bağımsız bir çiftçi olma hakkını da siz verdiniz bana...”</p>
			<p>Yingchun ağlayarak onun yanına gidip onu ayağa kaldırmak istedi ama Lan Lian’ın dizleri toprağa kök salmıştı sanki.</p>
			<p>Ayaklarında derman kalmayan Yingchun da onun yanına diz çöktü birden.</p>
			<p>Yingchun saçına beyaz<a id="GBS.0491.05"/> bir krizantem iliştirmişti, büyük sarı bir kelebek havada kayısı ağacından düşen solmuş bir yaprak gibi süzülüp krizantemin üzerine kondu.</p>
			<p>Sevdiği birinin yasını tutarken saçına beyaz krizantem takmak âdettendi köyde. Köydeki kadınların hepsi Yingchun’un kapısını aşındırıp saçlarına takmak için beyaz krizantem toplamıştı. Hepsi o büyük kelebeğin kendi başına konmasını istiyordu ama kelebek<a id="GBS.0492.01"/> Yingchun’un başına konduktan sonra kanatlarını sıkıca kapayıp bir daha kıpırdamadı bile.</p>
			 
			</article>
		<section class="si-footnotes" epub:type="footnotes">
		<aside class="si-footnote" epub:type="footnote" id="f68"><a class="si-backref" href="#ref_f68">68</a><span class="si-footnote-text">. Mao Zedong 9 Eylül 1976’da Pekin’de öldü. (Ç.N.)</span></aside>
		<aside class="si-footnote" epub:type="footnote" id="f69"><a class="si-backref" href="#ref_f69">69</a><span class="si-footnote-text">. Mao Zedong’un karısı Jiang Qing’in Kültür Devrimi sırasında Klasik Çin Operası yerine devrimci mücadele ve sınıf çatışmalarını anlatan ve halka devrimci değerler aşılamaya çalışan, her biri ayrı bir model sayılan, devrimci operaları<div style="display:none;"><a id="GBS.0492.02"/></div> desteklemiştir. Toplamda sekiz tane olmakla birlikte, altısı opera, ikisi bale formatındadır. Kitapta, ilk ikisi olan “Kızıl Fenerin Efsanesi” ve <em>Shajiabang</em>’dan bahsediliyor. (Ç.N)</span></aside>
		<aside class="si-footnote" epub:type="footnote" id="f70"><a class="si-backref" href="#ref_f70">70</a><span class="si-footnote-text">. 1 Ekim 1949 Mao Zedung, Çin İçsavaşı’nı sona erdirmiş ve bağımsız Çin Halk Cumhuriyeti’ni kurmuştur. (Ç.N)</span></aside>
		</section>
  <div style="display:none;"><a id="GBS.0492.03"/></div></body>
</html>