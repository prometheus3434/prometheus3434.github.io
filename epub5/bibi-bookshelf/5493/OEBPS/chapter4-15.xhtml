<?xml version="1.0" encoding="UTF-8" standalone="no"?><html xmlns="http://www.w3.org/1999/xhtml">
	<head>
		<title>Yaşam ve Ölüm Yorgunu</title>
		<link href="main.css" rel="stylesheet" type="text/css"/>
<meta name="Adept.resource" value="urn:uuid:ed47d798-c7b1-bfdc-2bb5-537360c88701"/>
	</head>
	<body xmlns:epub="http://www.idpf.org/2007/ops" epub:type="chapter" id="chapter4-15"><div style="display:none;"><a id="GBS.0736.01"/></div>
<article class="chapter">
			<h1 class="chapter_num">51</h1>
			<h1 class="chapter_title">Ximen Huan’ın ilçede zorbalık etmesi</h1>
			<h1 class="chapter_title">Lan Kaifang’ın parmağını kesip saçı test etmesi</h1>
			<p>1996 yazı kaçışınızın beşinci yılıydı. Yerel gazetenin yazıişleri müdürlüğüne yükselmiş olan Mo Yan’ın yardımıyla gazetede editörlüğe başladın, Pang Chunmiao da gazetenin kantininde çalışmaya başladı, karının ve oğlunun kulağına çalınmıştı bu haberler ama ikisi de sizi çoktan unutmuşa benziyordu.<a id="GBS.0736.02"/> Karın börek kızartma işine devam ediyordu, kızarmış börek yeme alışkanlığını da muhafaza etmişti, oğlun ilçenin bir numaralı lisesinin birinci sınıfında olan çalışkan bir öğrenciydi. Pang Fenghuang ve Ximen Huan da lise bire gidiyorlardı. İkisinin de notları çok zayıftı ama biri ilçedeki en yüksek rütbeli memurun kızı, diğeriyse kendi cebinden beş yüz bin yuan çıkarıp “Jinlong Burs Fonu”nu kuran<a id="GBS.0736.03"/> adamın oğlu olduğundan sınavlardan sıfır bile alsalar okulun kapısı sonsuza kadar açıktı onlar için.</p>
			<p>Ximen Huan daha ortaokula başlarken ilçeye gönderilmişti, annesi Huang Huzhu da onunla birlikte ilçeye gelmişti ona göz kulak olmak için. Sizin evde kalıyorlardı, sizin o yalnız ve ıssız avlunuza neşe katıyorlardı, hatta biraz fazla neşe kattıkları bile söylenebilirdi.</p>
			<p>Ximen Huan’ın okumakla<a id="GBS.0736.04"/> pek arası yoktu, bu beş yıl içinde yapmadığı yaramazlık, çıkarmadığı patırtı kalmadı. İlçeye geldiği ilk yılda nispeten iyi bir çocuk olduğunu söyleyebilirim ama ikinci yıla girdiğinde güneyden gelen küçük bir kabadayının teki oldu çıktı, kuzeyden gelen Küçük Kambur lakaplı Liu Louguo, doğudan gelen Demir Kafa lakaplı Wang Tietou ve batıdan gelen Kuru lakaplı Yu Ganba adlı kötü çocuklarla birlikte<a id="GBS.0736.05"/> bir çete kurup İlçe Asayiş Bürosu’nun duvarında “Dört Küçük Haydut”tan biri olarak anılmaya başladı. Kendi yaşıtlarının yapabileceği her türlü kötülüğe bulaşmış olmasına rağmen –yetişkinlerin işlediği suçlara da bulaşmıştı– dışarıdan hiç de öyle kötü bir çocuk gibi görünmüyordu. Her zaman üzerine tam oturan marka giysiler giyiyor ve üzerinden mis gibi kokular taşıyordu. Saçlarını hep çok kısa<a id="GBS.0737.01"/> kestirir, o küçük yüzü temizlikten bembeyaz dururdu, artık genç bir adam olduğunu göstermek için ince ve kara bir bıyık bırakmıştı dudaklarının üzerinde, küçüklükten gelen şaşılığı da iyice düzelmişti. İnsanlarla arası iyiydi, hayvanlara da iyi davranırdı, ağzı iyi laf yapar, ağzından bal damlardı, karına karşı daha bir kibar davranır, küçük teyzeciğim, diyerek ona olan sevgisini gösterirdi durmadan.<a id="GBS.0737.02"/> İşte, oğlun bir gün karına, “Anne, Huanhuan’ı geri gönder, çok kötü bir çocuk o,” dediğinde karın onun tarafını tutup şöyle dedi:</p>
			<p>“Ondan daha iyi bir çocuk var mı ki? Halden, işten anlıyor, konuşmasını da biliyor, notları zayıf olabilir ama Tanrı vergisinin de sınırları var işte. Bana kalırsa ileride senden daha büyük bir adam olacak, tıpkı baban gibisin sen, sabahtan akşama kadar sanki bütün<a id="GBS.0737.03"/> Çin sana borçluymuş gibi üzgün üzgün dolanıyorsun etrafta.”</p>
			<p>“Anne, onu tanımıyorsun sen, sadece rol yapıyor!”</p>
			<p>“Kaifang,” dedi karın, “dediğin gibi kötü bir çocuk olsa da yediği her haltı babası toparlar ardından. Hem onun annesiyle ben kız kardeşiz, ikiziz hem de, onlardan gitmelerini nasıl isterim? Biraz daha sabretmen gerek, şöyle birkaç yıl daha geçsin, büyüyün biraz, liseyi bitirdikten<a id="GBS.0737.04"/> sonra herkes kendi yoluna gidecek nasıl olsa, işte o zaman biz kalmasını istesek bile kendi gitmek isteyecektir zaten! Amcan çok zengin bir adam, ilçede oğlu için büyük bir malikâne yaptırsa dahi devede kulak kalır bu! Burada bizimle kalmalarının nedeni birbirimize göz kulak olmamız, hem dedenlerle ninenler de böyle olmasını istiyor.”</p>
			<p>Karının saydığı nedenler oğlunun elini kolunu bağladı tabii.</p><div style="display:none;"><a id="GBS.0737.05"/></div>
			<p>Huanhuan yaptığı bütün kötülükleri karından ve kendi annesinden gizlemeyi çok iyi başarıyordu ama benim burnumdan asla kaçamadı. On üç yaşında bir köpektim artık ve koku alma yetim yaşımın ilerlemesiyle biraz gerilemişti haliyle; ama etrafımdaki insanların ve onların herhangi bir yerde bıraktıkları kokularını almakta hiçbir sorun yaşamıyordum henüz. Yeri gelmişken İlçe Köpek Dayanışma Derneği’ndeki<a id="GBS.0738.01"/> başkanlık görevimden de istifa ettiğimi söyleyeyim, yerimi “Kara” denilen siyah tüylü bir Alman çoban köpeğine bıraktım, ilçedeki köpek dünyasının tartışmasız liderleri Alman çoban köpekleri oldu hep zaten. Görevimden istifa ettikten sonra Tianhua Meydanı’nda yapılan dolunay toplantılarına da pek sık gitmez oldum, bir-iki kez gittiğimde toplantıların o eski tadı tuzunun kalmamış olduğunu<a id="GBS.0738.02"/> duyumsadım. Bizim zamanımızda şarkı söyleyip dans eder, içki içip yemek yer, âşık olup çiftleşirdik ama şimdiki genç neslin davranışlarını sıra dışı ve mantıksız buluyorum. Mesela bir keresinde Kara bizzat gelip beni kendi deyişiyle şimdiye kadarki en heyecan verici, en gizemli ve en romantik etkinliğe davet etti. Onun bu samimi davetine dayanamayıp tam zamanında Tianhua Meydanı’na gittim. Yüzlerce<a id="GBS.0738.03"/> köpeğin ilçenin dört bir yanından meydana akın ettiğini gördüm ama ne bir selam aldım ne de bir kibarlık gördüm, ne flörtlük bir durum ne de muziplik yapan vardı ortada, sanki kimse kimseyi tanımıyormuş gibi davranıyorlardı, yeniden dikilmiş kırık kollu Venüs heykelinin etrafında toplandılar, başlarını kaldırıp üç kere uluduktan sonra arkalarını dönüp geldikleri gibi hızla gittiler meydandan, buna<a id="GBS.0738.04"/> Kara Başkan da dahildi. Şimşek hızıyla gelip rüzgârda savrulurcasına çekip gitmişlerdi, birkaç saniye sonra orada, ay ışığının vurduğu meydanda kendi başıma kalakalmıştım. Ay ışığı altında soluk bir mavilikle parlayan Venüs heykeline bakarken acaba rüya mı görüyorum, diye düşünmeye başladım. Daha sonra bu oynadıkları oyunun zamanın en moda ve en havalı oyunu olan “Hızlı Şimşek” dedikleri bir oyun<a id="GBS.0738.05"/> olduğunu duydum, oyuna katılanlar da kendilerini “Şimşek Çetesi” diye adlandırıyorlarmış. Daha sonra daha başka saçma sapan etkinlikler düzenlediklerini de duydum ama hiçbirine katılmadım. Dört Numaralı Köpek’in devrinin bittiğini duyumsadım, dizginsiz heyecanlar ve çılgın fantezilerle dolu, yeni bir çağ başlamıştı artık. Köpeklerin dünyası böyleyken, insanların dünyası, yani büyük bir bölümü de<a id="GBS.0739.01"/> böyleydi işte. Pang Kangmei hâlâ görevinin başındaydı ve söylentilere göre çok yakında eyalet hükümetinde daha yüksek bir mevkiye atanacaktı ama daha bu gerçekleşemeden partinin Disiplin Komitesi tarafından “çifte suç”la yargılandı, savcılığın onayından geçtikten sonra iki yıl ertelemeyle ölüme mahkûm edildi mahkeme tarafından.</p>
			<p>Oğlun liseye başvurduktan sonra onu okula götürme görevimi bıraktım.<a id="GBS.0739.02"/> Her gün batı kanadındaki odada uzanıp uyuyabilir ya da geçmişi düşündüğüm tembel hayallere dalabilirdim ama yapmak istemediğim bir şeydi bu, öyle yaparsam vücudum ve beynim daha hızlı yaşlanacaktı. Oğlunun artık bana ihtiyacı olmadığından her gün karınla tren istasyonu meydanındaki lokantaya kadar gidip onun börek kızartmasını ve börek satmasını izlemeye başladım. Burada meydanın etrafına yayılmış<a id="GBS.0739.03"/> olan berberlerde, ara sokaklardaki küçük otellerde ya da barlarda Ximen Huan’ın kokusunu alırdım sık sık. Bu ufaklık sabahları okul çantası sırtında akıllı uslu bir öğrenci gibi görünüp evden çıkar çıkmaz kavşakta özel olarak onu bekleyen motosiklet taksiye atlayıp soluğu tren istasyonu meydanında alırdı. “Şoförü” iriyarı ve sakallı bir adamdı, bir lise öğrencisinin özel şoförlüğünü seve seve<a id="GBS.0739.04"/> yapmasının temel nedeni Ximen Huan’ın eli açıklığıydı. Meydan bu dört küçük haydudun birlikte takıldığı, yedikleri, içtikleri, orospulara gittikleri ve kumar oynadıkları yerdi. Dört küçük haydudun arasında haziran ayının havası gibi kararsız ve dönek bir ilişki vardı. Kimi zaman öz ya da sütkardeşlermiş gibi canciğer olup barlarda içip kumar oynar, berberde vahşi “piliç”lerle oynaşır, küçük otelde<a id="GBS.0739.05"/> <em>mahjong</em><a class="si-noteref" epub:type="noteref" href="#f89" id="ref_f89">89</a> oynayıp sigara tüttürür, meydanda sanki ipe dizilmiş dört yengeç gibi kol kola, omuz omuza gezerlerdi. Kimi zamansa birbirlerine duygusuzca yüz çevirip iki gruba ayrılır, acımasızca birbirlerini gagalarlardı dövüş horozları gibi. Kimi zaman da üçü bir olup diğerini tartaklardı. Sonunda dört kardeşmiş gibi yine o küçük dörtlü çetelerini kurup bazen birlikte bazen de ayrı ayrı gezerlerdi,<a id="GBS.0740.01"/> değişmeyen tek şey meydanın tozunu dumana katmalarıydı.</p>
			<p>Karınla ben bir keresinde bunların karıştığı ateşli bir kavgaya tanık olduk kendi gözlerimizle ama karın kavgayı başlatanın o çok sevdiği, iyi çocuk Ximen Huan olduğundan bihaberdi. Güneşli bir öğleden sonra oldu her şey, hani güpegündüz derler ya, işte öyle, önce meydanın güneyindeki “İyiyse Yine Gel” adında bir bardan bağrış çağrışlar<a id="GBS.0740.02"/> yükseldi, hemen ardından kafası yarılmış ve üzerlerinden kan damlayan dört genç fırladı bardan dışarı, onların peşi sıra da ellerinde sopalar olan yedi genç fırladı, içlerinden biri bir paspas sürüklüyordu arkasından. Dört genç meydanın etrafında koşmaya başladı, kafaları yarılmasına yarılmıştı ama ne korku ne de acı okunuyordu yüzlerinden. Onları kovalayanların yüzlerinde de hiçbir öfke belirtisi<a id="GBS.0740.03"/> yoktu, hatta birkaçının aptal aptal sırıttığını bile söyleyebilirim. İlk başta bir kavgadan daha çok sahne almak üzere olan bir oyuna benziyordu her şey. Dört kaçağın arasında uzun boylu, sıska mı sıska, dikdörtgen kafalı, hani eski operalarda çan çalmak için kullanılan tokmaklara benzeyen bir çocuk vardı, Kuru lakaplı Yu Ganba adlı kötü çocuktu bu. Dörtlü kaçmayı bırakıp karşı atağa geçti birden.<a id="GBS.0740.04"/> Yu Ganba dörtlünün çetebaşı olduğunu gösterir gibi koynundan bir bıçak çıkardı, diğer üç kardeşiyse bellerinden kemerlerini çıkarıp naralar atarak havada sallamaya başladı, Yu Ganba’nın emriyle ileri atıldılar. Çok geçmeden kafaya inen sopalar ve yanaklara vuran kemerlerden çıkan seslerle bağırış ve inlemeler iç içe geçince tam bir curcuna yaşandı meydanda. İşin içine polis de karışınca meydandaki<a id="GBS.0740.05"/> olayı izleyenler dört bir yana kaçıştı. O sırada Yu Ganba’nın,  bıçağı elinde paspas sallayan şişman ufaklığın karnına sapladığını gördüm, aldığı darbeyle acı bir çığlık atıp yere serildi hemen şişman ufaklık. Arkadaşlarının ağır yaralandığını gören kovalayıcılar hemen tabanları yağlayıp uzaklaştılar meydandan. Yu Ganba bıçağının üzerindeki kanı şişman ufaklığın giysilerinin üzerine silip temizledikten<a id="GBS.0741.01"/> sonra bir ıslık çalıp üç kardeşiyle birlikte meydanın batısından güneye doğru kaçmaya başladı.</p>
			<p>Meydan savaşı sürerken “İyiyse Yine Gel” barının hemen yanındaki “Ölümsüzler” barında, pencere kenarındaki bir masada, güneş gözlüğü takmış olan Ximen Huan’ın keyifle sigara tüttürdüğünü gördüm. Kavgayı yüreği ağzında izleyen karın onu fark etmemişti bile. Onu görmüş olanlar da bu beyaz yüzlü, iyi<a id="GBS.0741.02"/> giyimli çocuğun böylesine bir kavganın azmettiricisi olduğuna inanmazlardı muhtemelen. Pantolon cebinden son moda bir cep telefonu çıkarıp kapağını açtıktan sonra birkaç tuşa basıp ağzının kenarına götürdü telefonu, bir şeyler konuştuktan sonra da yerine oturup sigara tüttürmeye devam etti. Sigara içerken Hong Kong ya da Tayvan yapımı gangster filmlerindeki gangsterler gibi çok sofistike ve çok<a id="GBS.0741.03"/> zarif bir duruşu vardı. Aynı esnada Yu Ganba’nın liderliğindeki küçük kardeşler İstasyon Meydanı’nın güneybatısından ara sokaklardan birine girmişlerdi çoktan, uçarcasına ilerleyen bir motosiklet Yu Ganba’yla çarpıştı birden, motosikletin sürücüsü o iriyarı sakallı adamdı yine. Yu Ganba’nın o sıska mı sıska vücudu çarpışmanın etkisiyle yerden havalanıp yolun bir yanına düştü, uzaktan bakınca et ve<a id="GBS.0741.04"/> kemikten değil de sanki sabun köpüğünden yapılmış gibi görünüyordu. Bu kazanın tek sorumlusu Yu Ganba’ydı. Aynı zamanda zeki, cesur ve kendini kahramanca feda etmekten çekinmeyen biri olduğu da söylenebilirdi onun. Motosiklet yere düşüp onlarca metre kaydıktan sonra sakallı sürücü de ağır yaralandı tabii. Bu sırada Ximen Huan’ın ayağa kalkıp çantasını aldıktan sonra bardan çıktığını gördüm, yerde<a id="GBS.0741.05"/> gördüğü buruş buruş olmuş bir elmaya tekme attıktan sonra ıslık çalarak okula doğru yola koyuldu.</p>
			<p>Şimdi sana Ximen Huan’ın istasyondaki kavgaya karışması sebebiyle üç gün gözaltına alınıp salındıktan sonra sizin evin avlusunda meydana gelen bir olayı anlatmak istiyorum.</p>
			<p>Huang Huzhu öyle öfkelenmişti ki onun giysilerini parçalayıp oğlanı bir güzel silkelerken acı gözyaşları eşliğinde şöyle<a id="GBS.0742.01"/> dedi:</p>
			<p>“Huanhuan, ah Huanhuan beni gerçekten de çok büyük hayal kırıklığına uğrattın bu kez, seninle uğraşmaktan kendime bile vakit ayıramıyorum, yok yanında olayım, yok seni okula göndereyim derken tükendim artık; baban seni okulda tutmak için varını yoğunu ortaya koydu; ama sen kalkmış hâlâ...”</p>
			<p>Huang Huzhu bunları söylerken gözyaşlarını tutamadı. Ximen Huan çok sakin bir tavırla annesinin<a id="GBS.0742.02"/> omzuna vurup kayıtsızca şöyle dedi:</p>
			<p>“Anne sil gözyaşlarını, ağlama artık, senin düşündüğün gibi gerçekleşmedi olay, kötü bir şey yapmadım ben, haksızlığa uğradım, baksana bana, hiç kötü bir çocuk gibi görünüyor muyum ben ha? Anne kötü bir çocuk değilim ben, iyi bir çocuğum!”</p>
			<p>İşte bu iyi çocuk avluda şarkı söyleyip dans etmeye başladı masum numarası yaparak, işe yaradı ama bu numaralar,<a id="GBS.0742.03"/> Huang Huzhu’nun gözyaşları çok geçmeden gülümsemeye bıraktı yerini, benim de midem bulandı açıkçası.</p>
			<p>Haberi duyup gelen Ximen Jinlong, öfkeden kuduruyordu ilk başta ama oğlunun baldan tatlı sözleri onu da güldürmeyi başardı. Jinlong’u uzun zamandır görmemiştim, zaman hiç de iyi davranmamıştı ona, zengin ya da fakir herkes yaşlanıyordu işte. Üzerindeki marka ambalajlara ve sık sık yaptığı o<a id="GBS.0742.04"/> zengin sporlarına rağmen ne saçının seyrelmesini, ne gözlerinin bulanıklaşmasını ne de göbeğinin çıkmasını engelleyemiyordu bir türlü.</p>
			<p>“Baba benim için endişelenmene gerek yok, daha önemli işlerin var senin,” dedi Ximen Huan kıkırdayarak, “oğlunu babasından daha iyi kimse tanıyamaz, derler ya, sen de beni çok iyi tanıyorsun, öyle değil mi? Senin oğlunum sonuçta, benim de hatalarım yok değil,<a id="GBS.0742.05"/> biraz fazla iyi bir konuşmacıyım, gözüm doymaz, biraz tembelim, güzel bir kız gördüm mü deliye dönerim ama bu küçük sorunlar sende de yok mu ha?”</p>
			<p>“Oğlum,” dedi Ximen Jinlong, “anneni kandırmış olabilirsin ama beni kandıramazsın. Eğer senin bu küçük oyunlarını göremeseydim bu ilçede en ufak bir şeyi bile beceremezdim. Şu birkaç yılda yapabileceğin bütün kötülükleri yaptın. Kötülük yapmak kolaydır,<a id="GBS.0743.01"/> zor olan bütün yaşamın boyunca kötülük yaparak yaşamaktır, bundan sonra iyi şeyler yapmanın zamanıdır artık.”</p>
			<p>“Baba çok doğru söylüyorsun, bundan sonra kötülükleri iyiye çevirmeye çalışacağım,” dedi Ximen Huan, hemen ardından babasının yanına sokulup adamın bileğindeki pahalı kol saatini usta bir hareketle çıkarıp şöyle devam etti konuşmasına: “Baba bu sahte kol saatini takıp kendini küçük<a id="GBS.0743.02"/> düşürme, en iyisi onu ben takayım da rezil olan ben olayım senin yerine!”</p>
			<p>“Saçmalama, ne sahtesinden bahsediyorsun sen, orijinal bir Rolex bu.”</p>
			<p>Birkaç gün sonra ilçe televizyonunda şöyle bir haber vardı: Lise öğrencisi Ximen Huan yolda bulduğu on bin yuanı cebine atacağına okula bağışladı. Ama o altın gibi parlayan Rolex’i bileğinde gören olmadı bir daha.</p>
			<p>İyi çocuk Ximen Huan, başka<a id="GBS.0743.03"/> bir iyi çocuk olan Pang Fenghuang’ı eve getirdi bir keresinde. Genç bir kıza dönüşmüştü çoktan, üzerindeki son moda giysilerle uzun ve ince görünüyordu, küçük memeleri şahlanmış ve kalçaları genişlemişti, baygın bakışları ve ıslak görünümlü saçlarıyla darmaduman olmuş bir görüntüsü vardı. Eski kafalı olan Huzhu ve Hezuo onun görüntüsüne katlanamıyorlardı, Ximen Huan gayet sakin bir tavırla şöyle<a id="GBS.0743.04"/> dedi onlara: “Anne, teyze sizler yaşlandınız artık, bugünün modası böyle işte.”</p>
			<p>Ximen Huan ya da Pang Fenghuang için endişelenmediğini biliyorum, senin tek endişen oğlun Lan Kaifang. Meraklanma birazdan o da sahne alacak.</p>
			<p>O harika sonbahar öğleden sonrasında karın ve Huang Huzhu evde kalmadılar, gençlerin evde toplanacaklarını bildiklerinden dışarı çıkmışlardı.</p>
			<p>Avlunun kuzeydoğu köşesindeki<a id="GBS.0743.05"/> çınar ağacının altına kare bir masa konulmuştu, üç iyi çocuk masanın etrafında oturuyordu. Masanın üzeri mevsimlik meyveler ve hilal şeklinde kesilmiş bir tepsi dolusu karpuzla donatılmıştı. Üzerlerinde son moda giysiler olan Ximen Huan ve Pang Fenghuang’ın yüzleri parlıyordu, oğlunsa eski püskü şeyler giymişti ve yüzü her zamanki gibi çok çirkindi.</p>
			<p>Pang Fenghuang gibi seksi ve çok güzel bir<a id="GBS.0744.01"/> geç kızın çekiciliğine kapılmayacak bir delikanlı zor bulunurdu, oğlun da bir istisna değildi sonuçta. Şimdi oğlunun sana çamur fırlattığı zamanı hatırlamanı istiyorum senden, bir de benden, senin kokunun izini ta Eşek Hanı kasabasına kadar sürmemi istediği o günü, şimdi anlamış olman gerek, ta o zamandan, yani çok eskiden beri Pang Fenghuang’ın küçük kölesi olmuştu oğlun, daha sonra gerçekleşecek<a id="GBS.0744.02"/> olan trajik olayların tohumları ta o zaman atılmıştı yani.</p>
			<p>“Başka kimse gelmeyecek mi?” diye sordu Pang Fenghuang tembel tembel, ardından sandalyesine yaslandı.</p>
			<p>“Bu avlu bugün sadece üçümüze ait,” dedi Ximen Huan.</p>
			<p>“Bir de o var!” dedi Pang Fenghuang yeşim taşından yapılmışa benzeyen o narin parmağıyla duvarın dibinde kestirmekte olan beni gösterip. “Bu yaşlı köpek,” dedi belini doğrultup,<a id="GBS.0744.03"/> “bizim evin köpeği, ablası onun.”</p>
			<p>“İki de ağabeyi var,” dedi oğlun sıkılgan bir tavırla, “Ximen köyündeler, biri onların evinde,” –sonra da Ximen Huan’ı işaret etti parmağıyla– “diğeri de halamın evinde.”</p>
			<p>“Bizim köpek çoktan öldü ama,” dedi Pang Fenghuang, “sürekli doğurmaktan öldü hayvan, hatırlıyorum da daha ben çok küçükken de durmadan doğururdu, yavru üzerine yavru doğurdu.” Sonra<a id="GBS.0744.04"/> sesini yükseltip, “Bu dünya çok adaletsiz, erkek köpek işini gördükten sonra çekip gidiyor, dişi köpekse ardından acı çektiğiyle kalıyor,” dedi.</p>
			<p>“İşte bu yüzden annelerimize övgü dolu şarkılar söylüyoruz,” dedi oğlun.</p>
			<p>“Ximen Huan duydun mu?” dedi Pang Fenghuang kıkırdayarak, “Böylesine derin lafları ne sen söyleyebilirsin ne de ben, aramızda bir ihtiyar Lan söyleyebilir.”</p>
			<p>“Dalga geçmene<a id="GBS.0744.05"/> gerek yok!” diye çıkıştı oğlun ne yapacağını bilmez bir utanç içinde.</p>
			<p>“Dalga geçmiyorum ki,” dedi Pang Fenghuang, “içimden geldi de iltifat ediyordum sana!” Sütbeyazı deri kol çantasından beyaz renkli bir paket Marlboro ve üzeri elmas kakmalı altın bir çakmak çıkarıp, “Moruklar burada olmadığına göre keyfimize bakabiliriz artık,” dedi.</p>
			<p>Ojeli, narin parmaklarından biriyle sigara paketine<a id="GBS.0745.01"/> usta bir hareketle vurunca bir sigara çıktı paketten. Sigarayı dolgun ve kırmızı dudaklarının arasına alıp çakmağı yakınca mavi bir alev parladı çakmaktan. Sigara paketini ve çakmağı masanın üzerine fırlatıp derin bir nefes aldı sigaradan, sonra arkasına yaslanıp boynunu sandalyenin arkasına dayadı, başını yukarı kaldırıp ağzını büzdü, ardından televizyon dizilerindeki sigara içmeyi bilmeyen aktristler<a id="GBS.0745.02"/> gibi dumanını üfledi masmavi göğe doğru.</p>
			<p>Ximen Huan paketten bir sigara alıp oğluna fırlattı. Oğlun başını iki yana sallayıp istemediğini söyledi. Gerçekten de çok iyi bir çocuktu senin şu oğlun. Pang Fenghuang burnundan onu küçümsediğini belirten bir ses çıkarıp şöyle dedi:</p>
			<p>“Hadi çeksene bir fırt, iyi çocuk ayaklarını yemem ben! Hem bak ne diyeceğim sana, ne kadar erken başlarsan o kadar<a id="GBS.0745.03"/> çabuk alışır vücudun nikotine. İngiltere Başbakanı Winston Churchill daha sekiz yaşındayken dedesinin piposunu içerek başlamış sigara içmeye, doksanlarına kadar da yaşadı, yani geç başlamak erken başlamaktan kötüdür.”</p>
			<p>Oğlun sigarayı eline aldı, bir an tereddüt ettikten sonra dudaklarının arasına yerleştirdi. Ximen Huan nazik bir tavırla sigarasını yaktı onun. Oğlun öksürmeye başladı birden,<a id="GBS.0745.04"/> yüzü bir tencerenin dibi gibi morardı. Oğlunun ilk sigarasıydı bu ama çok geçmeden zincirleme sigara içen bir tiryakiye dönüşecekti.</p>
			<p>Ximen Huan elinde Pang Fenghuang’ın altın çakmağıyla oynarken şöyle dedi:</p>
			<p>“Anasını satayım, harika bir şey bu!”</p>
			<p>“Beğendin mi? Beğendiysen senin olsun!” dedi Pang Fenghuang kayıtsız bir kibirle, “Yüksek pozisyonda bir memuriyet ya da projelerinin onaylanmalarını<a id="GBS.0745.05"/> isteyen orospu çocuklarından biri hediye etmişti zaten!”</p>
			<p>“Ama senin annen,” dedi oğlun duraksayıp.</p>
			<p>“Annem de orospu çocuğunun teki!” dedi Pang Fenghuang bir elinin üç parmağıyla sigarasını tutup diğer eliyle Ximen Huan’ı işaret ederken, “Senin baban da daha büyük bir orospu çocuğu! Bir de senin baban var.” Parmağıyla oğlunu işaret edip, “O da orospu çocuğu!” dedi. Ardından gülerek, “Bu<a id="GBS.0746.01"/> orospu çocuklarının hepsi birer sahtekâr, oynayıp duruyorlar gözümüzün önünde. Sonra da kalkıp akıl veriyorlar bize aman bunu yapma, aman onu etme diye, peki ya kendi yaptıkları? Yaptıkları daha bitmeden başka bir şey yapıyorlar hemen!” diye devam etti söylenmeye.</p>
			<p>“Öyleyse bizler de onlar gibi davranmalıyız!” dedi Ximen Huan.</p>
			<p>“Çok doğru söyledin, bizden iyi birer çocuk olmamızı, kötülük<a id="GBS.0746.02"/> yapmamamızı istiyorlar,” dedi Pang Fenghuang, “ama iyi çocuk olmak ne demek ki? Peki, kime kötü çocuk denir? Bizler iyi çocuklarız, hem de en iyileriyiz!” Sigarasının izmaritini çınar ağacının tepesine fırlatmaya çalıştı ama gücü yetmediğinden saçağın kiremitlerinin üzerine düştü izmarit, sonra da ince, mavi bir duman çıkararak yavaş yavaş sönmeye koyuldu orada.</p>
			<p>“Babama orospu çocuğu diye<a id="GBS.0746.03"/> sövebilirsin,” dedi oğlun, “ama bir sahtekâr değil o, olmadığı biri gibi de davranmadı hiç, aksi takdirde bunların hiçbiri yaşanmazdı şimdi...”</p>
			<p>“Ooo bakıyorum da hâlâ koruyorsun babanı!” dedi Pang Fenghuang, “Ananla seni bir kenara fırlatıp başka bir kadının peşinden koştu o; a evet, aklıma gelmişken benim o tuhaf teyzem de orospu çocuğunun teki!”</p>
			<p>“Küçük amcama hayranım ben,” dedi Ximen<a id="GBS.0746.04"/> Huan, “çok cesur bir adam, kaymakam yardımcılığını bıraktı, karısıyla oğlunu terk edip küçük sevgilisiyle birlikte romantik bir maceraya atıldı, harika bir şey değil mi bu!”</p>
			<p>“Senin baban,” dedi Pang Fenghuang, “ilçemizin şeytani yazarı Mo Yan’ın sözleriyle söyleyecek olursak, ‘En kahraman, en piç, en içki düşkünü ve de en iyi sevgili!’” Sonra gözlerini çocuklara dikip şöyle dedi: “Kulaklarınızı<a id="GBS.0746.05"/> tıkayın bakayım, birazdan söyleyeceklerimi duymanızı istemiyorum!” Oğlunla Ximen Huan itaatkâr bir tavırla kulaklarını tıkayınca bana dönüp şöyle devam etti konuşmasına: “Dört Numaralı Köpek, duydun mu? Lan Jiefang’la teyzem her gün günde on kez sevişiyormuş, her seferi de bir saat sürüyormuş.”</p>
			<p>Ximen Huan kıkırdamaya başladı birden. Pang Fenghuang onun bacağına bir tekme atıp şöyle dedi:</p><div style="display:none;"><a id="GBS.0747.01"/></div>
			<p>“Seni serseri, dinliyordun demek!”</p>
			<p>Oğlun bir şey demedi ama yüzü kararmıştı.</p>
			<p>“Ximen köyüne ne zaman dönüyorsunuz?” dedi Pang Fenghuang, “Giderken beni de yanınızda götürün, duyduğuma göre baban orayı bir kapitalizm cennetine dönüştürmüş.”</p>
			<p>“Saçmalık,” dedi Ximen Huan, “sosyalist bir ülkede kapitalist bir cennetin olduğu nerede görülmüş? Benim babam bir reformcudur, zamanının en büyük<a id="GBS.0747.02"/> kahramanı.”</p>
			<p>“Amma osurdun şimdi!” dedi Pang Fenghuang, “Piç kurusunun teki o, zamanının en kahraman insanları senin küçük amcanla benim teyzemdir!”</p>
			<p>“Babam hakkında konuşmayın,” diye araya girdi oğlun.</p>
			<p>“Senin baban teyzemle birlikte kaçtığında ninem ölüyordu az kalsın, dedem hastalanıp yataklara düştü, baban hakkında niye konuşmayacakmışım bakayım?” dedi Pang Fenghuang, “Bir gün kafamın<a id="GBS.0747.03"/> tası öyle bir atacak ki, ta Xi’an’a kadar gidip onları buraya geri getirdikten sonra sokaklarda ele güne karşı geçit töreni yaptıracağım.”</p>
			<p>“Ey,” dedi Ximen Huan, “neden Xi’an’a gidip onları ziyaret etmiyoruz ki?”</p>
			<p>“İyi fikir,” dedi Pang Fenghuang, “giderken yanımda bir kutu boya daha götürürüm, teyzemi gördüğümdeyse şöyle derim ona: ‘Teyze, buraya seni boyamaya geldim.’”</p>
			<p>Ximen Huan<a id="GBS.0747.04"/> kahkahalarla gülüyordu. Oğlunsa başını sessizce önüne eğdi.</p>
			<p>Pang Fenghuang oğlunun bacağına tekme atıp şöyle dedi:</p>
			<p>“İhtiyar Lan, iyi dinle bak! Birlikte gideriz, nasıl olur, ha?”</p>
			<p>“Hayır, ben gelmiyorum!” dedi oğlun.</p>
			<p>“Çok sıkıcısınız!” dedi Pang Fenghuang, “Gidiyorum ben, sizinle uğraşamam artık!”</p>
			<p>“Gitme sakın,” dedi Ximen Huan, “program daha başlamadı.”</p>
			<p>“Ne programı?”</p><div style="display:none;"><a id="GBS.0747.05"/></div>
			<p>“Mucize saçlar, annemin mucize saçları!” dedi Ximen Huan.</p>
			<p>“Aman Tanrı’m!” dedi Pang Fenghuang, “Bunu nasıl unutabildim? Ne demiştin sen? Köpeğin birinin kafasını kesip annenin saç teliyle yerine geri diktikten sonra köpek yiyip içip yaşamaya devam edecek, öyle değil mi?”</p>
			<p>“Böyle karmaşık bir deneye gerek yok,” dedi Ximen Huan, “bir yerini kesip annemin saç telini yaktıktan sonra küllerini<a id="GBS.0748.01"/> yaranın üzerine serptin mi on dakika içinde yara kapanacak, izi bile kalmayacak.”</p>
			<p>“Annenin saçının kesilmemesi gerektiğini söylemiyorlar mıydı, kesilir kesilmez kanıyormuş ya?”</p>
			<p>“Evet, öyle.”</p>
			<p>“Herkes annenin öyle iyi kalpli biri olduğunu söylüyor ki köylülerden biri yaralanınca saçından bir tel koparıp hemen ona veriyormuş, öyle mi?”</p>
			<p>“Evet, öyle.”</p>
			<p>“O zaman niye kel kalmadı şimdiye<a id="GBS.0748.02"/> kadar?”</p>
			<p>“Annemin saçı kopardıkça çoğalıyor.”</p>
			<p>“O zaman hayatta aç kalmazsın sen,” dedi Pang Fenghuang, “baban bir gün işini kaybedip meteliksizin biri olunca annen saçlarını satıp ikinize de bakabilir.”</p>
			<p>“Olmaz, kapı kapı dolanıp yemek dilenirim yine de saçlarını satmasına izin vermem annemin!” dedi Ximen Huan büyük bir kararlılıkla, “Her ne kadar onun öz oğlu olmasam da.”</p>
			<p>“Ne?”<a id="GBS.0748.03"/> dedi Pang Fenghuang şaşkın şaşkın, “Annenin öz oğlu değil misin sen? Peki, annen kim o zaman senin?”</p>
			<p>“Lise öğrencisi bir kızmış duyduğuma göre.”</p>
			<p>“Bir lise öğrencisinin piçisin demek, ne kadar havalı bir şey bu ya,” dedi Pang Fenghuang düşünceli bir tavırla, “teyzemden daha havalı hem de.”</p>
			<p>“Öyleyse sen de bir tane doğursana,” dedi Ximen Huan.</p>
			<p>“Hadi ordan, ossuruğum!” dedi Pang Fenghuang,<a id="GBS.0748.04"/> “Ben iyi bir çocuğum.”</p>
			<p>“Doğum yapmak seni kötü çocuk mu yapacak sanki?” dedi Ximen Huan.</p>
			<p>“Ne iyisi ne kötüsü, bizler iyi çocuklarız!” dedi Pang Fenghuang, “Deneye başlayalım mı, Dört Numara’nın kafasını kessek ne olur?”</p>
			<p>Öfkeyle havlamaya başladım. Şunu söylemek istiyordum: Sizi küçük piç kuruları, kim yanıma yaklaşmaya çalışırsa onu hemen oracıkta öldüresiye ısırıveririm.</p>
			<p>“Köpeğime<a id="GBS.0748.05"/> zarar vermenize izin vermem,” dedi oğlun.</p>
			<p>“O zaman nasıl yapacağız?” dedi Pang Fenghuang, “Sabahtan beri beni burada boşa oyalıyorsunuz. Gidiyorum ben.”</p>
			<p>“Dur hele,” dedi oğlun, “gitme sakın!”</p>
			<p>Sonra ayağa fırlayıp mutfağa koşturdu.</p>
			<p>“İhtiyar Lan, ne yapıyorsun?” diye bağırdı ardından Pang Fenghuang.</p>
			<p>Oğlun, sağ avucunda sol elinin ortaparmağını tutarak çıktı mutfaktan. Parmak<a id="GBS.0749.01"/> aralarından kan süzülüyordu.</p>
			<p>“İhtiyar Lan, delirdin mi sen?” dedi Pang Fenghuang.</p>
			<p>“Eğer küçük amcamın tohumuysa!” dedi Ximen Huan, “En kritik anda gerçekten harekete geçer.”</p>
			<p>“Seni piç kurusu, saçma sapan konuşmasana sen!” diye bağırdı Pang Fenghuang, “Annenin mucize saçını getir hemen.”</p>
			<p>Ximen Huan içeriye koşup elinde hem uzun hem de kalın, yedi tane saç teliyle geri döndü, saç<a id="GBS.0749.02"/> tellerini masaya bırakıp yaktı.</p>
			<p>“İhtiyar Lan elini aç hadi!” dedi Pang Fenghuang oğlunun yaralı elini bileğinden tutup.</p>
			<p>Oğlunun parmağı çok derinden kesilmişti. Pang Fenghuang’ın yüzünün kireç gibi olduğunu gördüm birden, ağzını kocaman açtı, kaşları çatılmıştı, yüzünde sanki o da acı çekiyormuş gibi bir ifade vardı.</p>
			<p>Ximen Huan masadaki saç küllerini yeni kesilmiş bir faturayla toparlayıp<a id="GBS.0749.03"/> oğlunun kesik parmağının üzerine serpti.</p>
			<p>“Acıyor mu?” diye sordu Pang Fenghuang.</p>
			<p>“Acımıyor.”</p>
			<p>“Bileğini bıraksana çocuğun,” dedi Ximen Huan.</p>
			<p>“Kan, külleri düşürecek,” dedi Pang Fenghuang.</p>
			<p>“Bir şey olmaz!” dedi Ximen Huan.</p>
			<p>“Kanama durmazsa,” dedi Pang Fenghuang tehditkâr bir tavırla, “senin şu köpeğinin patilerini keserim!”</p>
			<p>“Bir şey olmaz!”</p>
			<p>Pang Fenghuang yavaş yavaş<a id="GBS.0749.04"/> gevşetti elini.</p>
			<p>“Dememiş miydim ben?” dedi Ximen Huan gururla.</p>
			<p>“Gerçekten de mucizeviymiş!” dedi Pang Fenghuang.</p>
			 
			</article>
		<section class="si-footnotes" epub:type="footnotes">
		<aside class="si-footnote" epub:type="footnote" id="f89"><a class="si-backref" href="#ref_f89">89</a><span class="si-footnote-text">. Çin dominosu olarak da bilinen 144 taşla oynanan oyun. (Ç.N.)</span></aside>
		</section>
  <div style="display:none;"><a id="GBS.0749.05"/></div></body>
</html>