<?xml version="1.0" encoding="UTF-8" standalone="no"?><html xmlns="http://www.w3.org/1999/xhtml">
	<head>
		<title>Yaşam ve Ölüm Yorgunu</title>
		<link href="main.css" rel="stylesheet" type="text/css"/>
<meta name="Adept.resource" value="urn:uuid:ed47d798-c7b1-bfdc-2bb5-537360c88701"/>
	</head>
	<body xmlns:epub="http://www.idpf.org/2007/ops" epub:type="chapter" id="chapter3-5"><div style="display:none;"><a id="GBS.0352.01"/></div>
<article class="chapter">
			<h1 class="chapter_num">25</h1>
			<h1 class="chapter_title">Yüksek rütbeli bir memurun toplantıda görüşlerini açıklaması</h1>
			<h1 class="chapter_title">Garip bir domuzun kayısı ağacı altında <br/>gösteri yapması</h1>
			<p>Şimdiye kadar Domuz Yetiştirme Toplantısı hakkında bir şeyler anlatmadığım için çok özür dilerim sizden. Komündekiler bu toplantı için tam bir hafta hazırlık yaptı, ben de olanları anlatmak için başka bir bölüm ayırayım, dedim onlara.</p>
			<p>Öncelikle domuz çiftliğinin<a id="GBS.0352.02"/> duvarlarından başlamama izin verin. Çiftliğin duvarları daha yeni kirece boyanmıştı, kirecin iyi bir dezenfektan olduğu söylenir. Beyaz duvarların üzerine büyük kızıl harflerle sloganlar yazıldı. Sloganların içeriği domuz yetiştiriciliği ve dünya devrimi hakkındaydı. Bu solaganları yazan kişi Ximen Jinlong’dan başkası olamazdı tabii ki de. Bizim Ximen köyünde iki tane çok yetenekli genç vardır,<a id="GBS.0352.03"/> biri Ximen Jinlong, diğeriyse Mo Yan. Hong Taiyue ikisini şöyle değerlendiriyor: Ximen Jinlong müthiş yetenekli, örnek biri, Mo Yan’sa kötü yolda ilerleyen sahtekârın biri. Mo Yan, Jinlong’dan yedi yaş küçüktü. Jinlong’un herkesin ilgi odağı olduğu zamanlar Mo Yan, kökleri daha yerin altında olan şişman bir bambu gibi güç toplamakla meşguldü. O zamanlar kimse bu çocukla ilgilenmezdi. İnanılmaz derecede<a id="GBS.0352.04"/> çirkindi ve çok tuhaf davranıyordu, söylediği şeylerse insanların kafalarını karıştıran saçmalıklardan ibaretti, köydekilerin kimi ondan nefret eder, çoğu da baş belası olarak görürdü onu. Hatta kendi ailesi bile bu çocuğun aptal olduğunu düşünürdü. Ablası sık sık onu işaret edip şöyle sorardı annesine: Ana, onu sen mi doğurdun hakikaten? Babamın dut korusunun arkasında gübre toplarken bulduğu<a id="GBS.0352.05"/> terk edilmiş bir bebek olmasın sakın? Mo Yan’ın ağabey ve ablaları, Jinlong, Baofeng, Huangzhu ve Hezuo gibi boylu boslu, eli yüzü düzgün gençlerdi. Annesi uzun uzun içini çekip şöyle cevaplardı ablasını: Onun doğduğu gece baban rüyasında elinde kocaman bir yazı fırçası olan küçük bir şeytanın bizim salona girdiğini görmüş, nereden geldiğini sorunca da cehennem mahkemesinden geldiği cevabını<a id="GBS.0353.01"/> almış, Cehennemin Efendisi Yama’nın kişisel sekreteriymiş. Baban daha şaşkınlığını üzerinden atamadan yan odadan gelen bir bebek ağlaması duymuş, hemen ardından da ebe gelip şöyle demiş: Müjdeler olsun beyim, değerli eşiniz size bir vâris doğurdu. Bu hikâyeyi oğluna köyde saygınlık kazandırmak için Mo Yan’ın annesinin uydurduğunu sanıyorum, ne de olsa benzer hikâyeler Çin’in her yerinde çok yaygındı<a id="GBS.0353.02"/> bir zamanlar. Eğer şimdi Ximen köyüne gidecek olursanız –Ximen köyü Zümrüdüanka Ekonomik Kalkınma Bölgesi oldu çıktı artık, o eski tarım arazilerine ne Çin ne de Batı mimarisine benzeyen koca koca binalar diktiler– Mo Yan’ın Cehennemin Efendisi Yama’nın kişisel sekreterinin reenkarnasyonu olduğuysa konuşulur hâlâ.</p>
			<p>Yetmişli yıllar Ximen Jinlong’un altın dönemiydi, kendi yeteneklerini ortaya<a id="GBS.0353.03"/> çıkarmak için bir on yıl daha beklemesi gerekiyordu Mo Yan’ın. Şimdi gözlerimin önünde gerçekleşen şey Ximen Jinlong’un eline bir fırça alıp Domuz Yetiştirme Toplantısı için o beyaz duvarlara sloganlar yazması. Kollarına mavi koruyucu kolluklar takıp ellerine beyaz eldivenler giymiş, Huang’ların kızlarıysa ona yardım ediyor, Huzhu’nun elinde kırmızı, Hezuo’ nun elindeyse sarı bir boya kovası var.<a id="GBS.0353.04"/> Havaya yoğun bir boya kokusu sinmiş. Köyde şimdiye kadar slogan yazmak için hep tebeşir kullanılmıştı, şimdi boya kullanılmasını toplantı için ayrılan fonlara borçluyuz. Jinlong o alışılmış ustalığıyla büyük bir fırça kullanarak başlıkları kırmızı boyayla yazıyor, sonrada küçük bir fırçayla kenarlarını altın sarısına boyuyordu. Kırmızı ve altın sarısı günümüzün güzel kadınlarının kırmızı ruj sürüp<a id="GBS.0353.05"/> mavi göz kalemi çekmeleri gibi çok göz alıcı bir uyum sağlıyordu. Büyük bir kalabalık Jinlong’un etrafını sarıp onun sloganları yazışını izlerken durmadan övgüler düzüyordu ona. Wu Qiuxiang’ın yakın arkadaşı ve ondan daha fingirdek olan ihtiyar Ma’nın altıncı karısı çok işveli bir sesle şöyle seslendi:</p>
			<p>“Jinlong Ağabey, eğer baldızın yirmi yaş daha genç olsaydı senin karın olmak için her şeyi<a id="GBS.0354.01"/> göze alırdı, karın olamasam da cariyelerinden biri olmaya razı olurdum!”</p>
			<p>“Cariyelik bile sana çok gelir, listenin en sonunda olurdun!” diye araya girdi biri.</p>
			<p>İhtiyar Ma’nın altıncı karısı yaşlı gözlerle Huzhu ve Hezuo’yu süzerek şöyle dedi:</p>
			<p>“Doğru dedin,” dedi, “eğer bu melek güzeli kız kardeşler de sıradaysa muhtemelen listenin en sonunda yer alırdım. Ağabey, senin bu iki güzel çiçeği<a id="GBS.0354.02"/> koparman gerekmiyor mu ha? Bir başkası tazeliklerini koklamadan elini çabuk tutsan senin için iyi olur!”</p>
			<p>Huang kız kardeşlerin yüzleri kıpkırmızı oldu birden, Jinlong da utanmıştı biraz, boya fırçasını kaldırıp tehditkâr bir tavırla şöyle dedi:</p>
			<p>“Kapa çeneni sürtük, yoksa ağzını öyle bir boyarım ki bir daha açamazsın!”</p>
			<p>Huang kız kardeşler ve Jinlong’dan bahsederken, Lan Jiefang, senin<a id="GBS.0354.03"/> tadının kaçtığını çok iyi biliyorum ama madem tarihin sayfalarını açıp eski hesapları karıştırmaya başladım bir kere bunu da söylemeden olmaz, hadi ben anlatmadım diyelim, Mo Yan denilen o ufaklık er ya da geç yazacak bunları, Ximen köyü sakinlerinin hepsi Mo Yan’ın o meşhur kitaplarının birinde kendilerini bulacaklar elbet. Tamam, nerede kalmıştım, sloganlar yazılmıştı işte, gövdelerindeki kabuklar<a id="GBS.0354.04"/> kazınarak temizlenmemiş olan kayısı ağaçları kirece boyandı, ağaçlara maymun gibi tırmanan ilkolul öğrencileri ağaçların dallarını renkli elişi kâğıtlarıyla süsledi.</p>
			<p>Öğrencilerin katılmadığı kampanyaların tadı tuzu olmuyordu hiç, onların katılmasıyla birlikte başlıyordu ancak şamata. Açlıktan karnınız gurul gurul guruldasa bile etrafta yoğun bir bayram havası kokusu oluyordu. Ma Liangcai ve<a id="GBS.0354.05"/> saçları örgülü, Mandarin Çincesi konuşan genç bir kadın öğretmenin önderliğindeki yüzden fazla ilkokul öğrencisi kayısı ağaçlarının içinde bir sincap sürüsü gibi hoplayıp zıplıyordu. Benim ahırımın güneyinden yaklaşık elli metre kadar uzaklıkta duran ve aralarında yaklaşık beş metre kadar mesafe olduğu halde tepeleri sanki birlikte büyümüş gibi olan iki kayısı ağacının altında birkaç heyecanlı ve<a id="GBS.0355.01"/> kuvvetlice erkek çocuğu, yırtık pamuklu ceketlerini çıkarmış, belden yukarıları çıplak, üzerilerinde sadece yırtık ve apışaralarından Xinjiang’ın ince tüylü koyunlarının kirli kuyruklarını andıran küflü pamuk topakları sarkan pantolonlarıyla ağaçların dallarında maymun gibi sallanıyorlardı. Ağaçların o esnek dallarının birinden diğerine küçük maymunlar gibi zıplayıp dal değiştiriyorlardı. Ağaca<a id="GBS.0355.02"/> çıkmış olanlar da bu sırada aynı yöntemi uygulayıp ağacın tepesine çıkıyorlardı.</p>
			<p>Tamam biraz da toplantıyı anlatmaya devam edelim. Bütün kayısı ağaçları renkli elişi kâğıtlarına bürünmüş yaşlı cadılar gibi süslenmişti, çiftliğin ortasından geçen, güneyden kuzeye uzanan o küçük patikanın iki yanına beş metre aralıklarla kızıl bayraklar dikilmişti. O boş alana toprak bir sahne yapılmış, sahnenin<a id="GBS.0355.03"/> iki yanına üzeri kızıl kumaş parçalarıyla kaplanmış olan hasırlar konmuş, ortaya da üzerinde elbette bazı yazılar olan bir flama dikilmişti, böyle bir etkinlikte her Çinlinin flama üzerinde yazanları bildiğinden ötürü daha detaylı bir açıklama yapmayacağım.</p>
			<p>Asıl anlatmak istediğim şey Huang Tong’un bu toplantının şerefine bir eşeğin çektiği iki tekerlekli bir arabayla komünün Tedarik ve Pazarlama<a id="GBS.0355.04"/> Kooperatifi’nin öteberi satan bölümüne gidip iki tane Boshan yapımı seramik fıçı, üç yüz tane Tangshan yapımı seramik kâse, on tane demir kepçe, beş kilo esmer şeker ve beş kilo beyaz şeker alması. Bu da şu demek oluyor, toplantı yapılırken insanlar istedikleri zaman bizim kayısı bahçemizde bedava şekerli su içebilecekti. Huang Tong’un bunları tedarik ederken kendisine verilen paranın bir<a id="GBS.0355.05"/> kısmını da kendi cebine attığını biliyordum. Makbuzları taburun mali işler sorumlusu ve muhasebecisine verirken yüzünde beliren o panik ifadesini görmüştüm çünkü. Bu herifin yolda gelirken şekerin tadına epey bir baktığından da adım gibi eminim ayrıca, verilen şeker miktarının az olmasını kooperatif başkanının üzerine atmasına rağmen bir kayısı ağacının arkasına gizlenip kusması bu ufaklığın midesindeki<a id="GBS.0356.01"/> şeker fazlasından dolayı midesinin ekşidiğinin bir kanıtıydı.</p>
			<p>Bir de Ximen Jinlong’un cesur fikirleri hakkında konuşmak istiyorum biraz. Bu toplantı domuz yetiştirme üzerine düzenlendiğinden toplantıda başrolü domuzlar oynayacaktı tabii ve bu toplantının başarılı olup olmayacağı, domuzların görünüşüyle alakalı bir konuydu. İşte Jinlong’un Hong Taiyue’ye konuyla ilgili söylediklerinden bir<a id="GBS.0356.02"/> örnek size: Kayısı Bahçesi Domuz Çiftliği’nin taze bir çiçek gibi güzel olduğunu söylesen de eğer domuzlar çirkinse kitleleri aptal yerine koyamazsın. Çünkü bu toplantının kilit noktası kitlelerin ve delegelerin domuz ahırlarını ziyaret de etmeleri, eğer ahırlardaki domuzlar çirkinse bu toplantı başarısız olur, böylece Ximen köyünün ilçe, eyalet hatta tüm ülke için bir model olma hayali de duman olur.<a id="GBS.0356.03"/> Eski görevine geri dönmüş olan Hong Taiyue’nin Jinlong’u halefi olarak gördüğü çok barizdi, özellikle Yimeng Dağı’ndan domuzları getirdikten sonra Jinlong’un ağzından çıkanların önemi bir kat daha artmıştı. Hong Taiyue, Jinlong’un önerisine tam destek verdi.</p>
			<p>Jinlong’un önerisi, Yimeng Dağı’ndan gelen bu pasaklı domuzları üç kere tuzlu suyla yıkayıp ardından da berber makasıyla uzun tüylerini<a id="GBS.0356.04"/> kısaltmaktı. Bu yüzden Huang Tong ve tugayın mali sorumlusu beş büyük kazan, yüz kilo sofra tuzu, elli berber makası ve dönemin en pahalı ve en güzel kokan sabunu olan Luoguo’dan<a class="si-noteref" epub:type="noteref" href="#f49" id="ref_f49">49</a> yüz tane almak üzere kooperatife gönderildi. Ama bu planı yürütmek Jinlong’un hayal ettiğinden bile daha zor oldu. Yimen Dağı’ndan gelen o domuzları aklınıza getirin hele bir, böylesi kurnaz domuzları yıkayıp bir de<a id="GBS.0356.05"/> üzerine tüylerini kesebilmek için yapmanız gereken ilk şey önce onları bıçaklayıp öldürmek olabilirdi ancak. Plan, toplantıdan üç gün önce uygulanmaya koyuldu ama ilk günün öğlenine kadar bir domuzu bile temizlemeyi başaramadılar, taburun mali sorumlusunun kıçından büyük bir et parçası koptu domuzun birinin ısırmasıyla.</p>
			<p>Planının başarısız olduğunu görmek Jinlong’u çok üzüyordu, toplantıya<a id="GBS.0357.01"/> iki gün kala kendi alnına vurup sanki rüyadan yeni uyanmış biri gibi şöyle dedi: “Nasıl bu kadar aptal olabildim? Gerçekten nasıl bu kadar aptal olabildim ben?” Kısa bir süre önce alkole batırılmış bir çörekle Diao Xiaosan’ı nasıl kandırdığı aklına gelmişti birden. Hemen Hong Taiyue’nin yanına gidip rapor verdi, duruma Hong Taiyue de uyandı tabii. Hemen Tedarik ve Pazarlama Koopertifi’ne gidildi bir<a id="GBS.0357.02"/> koşu, bu kez alkol alınacaktı. Domuzları sarhoş etmek için iyi bir şey almanın lüzumu yoktu canım, yarım litresi beş fen olan tatlı patates likörü yeter de artardı bile. Herkes evine buharda çörek pişirmeye gönderildi ama çok geçmeden geri alındı bu emir, önlerine taş koysanız hemen yalayıp yutan domuzlar için bir de un mu ziyan edilecekti, mısır unundan yapılmış sert ekmekler de aynı işi görürdü<a id="GBS.0357.03"/> nasılsa! Mısır ekmeğine bile gerek yoktu aslında, kepekle karışık yemlerinin içine doğrudan içkiyi boşaltmak da işe yarardı. Sonunda yem kazanının yanına büyük bir fıçı içki konulup her yem kovasına üç kepçe içki dökerek bir güzel karıştırdılar, ardından iyice pişirdiler, sonra sen Jiefang, sen ve diğerleri bu karışımı ahırlara taşıyıp yemliklere boşalttınız. O gün Kayısı Bahçesi Domuz Çiftliği<a id="GBS.0357.04"/> yoğun bir alkol dumanı altında kaldı, içkiye dayanıklı olmayan küçük domuzlar daha yemi yemeden kokusundan sarhoş oldu.</p>
			<p>Damızlık bir domuz olan ben, çok yakında çok özel bir göreve atanacaktım, böyle bir görevi yapmak için elbette ki mükemmel durumda bir vücuda ihtiyaç duyuluyordu, çiftliğin yöneticisi olan Ximen Jinlong bunu herkesten çok daha iyi anladığından ötürü daha en başından beri<a id="GBS.0357.05"/> fırından çıkan en özel şeylerin keyfini çıkarıyordum ben de. Benim yemimin içinde pamuk tohumu küspesi olmazdı hiç, pamuk tohumunun içinde erkek hayvanların spermlerini öldüren <em>gossypol</em> denen zararlı bir madde olurmuş çünkü. Benim yemim fasulye keki, tatlı patates kurusu, kepek ve az miktarda en yüksek kaliteli yaprakların karışımından oluşuyordu, çok hoş kokuyordu ve çok besleyiciydi. Böyle bir<a id="GBS.0358.01"/> yemi bırakın domuzları, insanlar bile yiyebilirdi. Zamanın geçip fikirlerin değişmesiyle insanlar benim o zaman yediğim yemin gerçekten de sağlıklı bir gıda olduğunun bilincine vardılar sonunda, onun besin değeri ve güvenilirliği insanların normalde yedikleri kümes hayvanları, balık ve kırmızı etle en iyi tahıl ve en rafine pirincin bile hayli hayli üstündeydi.</p>
			<p>Sonuçta benim o güzelim yemimin<a id="GBS.0358.02"/> içine de bir kepçe likör karıştırdılar, doğruyu söylemek gerekirse benim içki içme kapasitem de fena değildir hani, öyle bin bardak içtim ama hâlâ sarhoş değilim demeye dilim varmaz ama öyle yarım litre filan düşüncelerimin açıklığını ve hareketlerimin çevikliğini etkilemez pek. O işe yaramaz, soytarı kılıklı yan komşum Diao Xiaosan gibi değilim ben, iki lokma alkole batırılmış çörek yedi diye<a id="GBS.0358.03"/> ânında körkütük sarhoş olup yere yığıldı. Ama bir kepçe likör bir litre alkole tekabül ediyordu ve yemliğime dökülen likörü içtikten birkaç dakika sonra etkisini göstermeye başladı.</p>
			<p>Hay ninesini onun, başım dönüyordu, bacaklarım pamuk gibi yumuşadı, tüm vücudum sanki ayaklarımın altında bir bulut varmış gibi hafiften süzülüyordu, bastığım yerin ayaklarımın altından çekildiğini duyumsadım,<a id="GBS.0358.04"/> vücudum şaha kalkıyordu, evim bir anda çarpılıp hızla etrafımda dönmeye başladı, kayısı ağacım bir sağa bir sola sallanıyordu, Yimeng Dağı domuzlarının normalde nahoş olan ciyaklamaları ve homurdanmaları birden çok güzel bir halk şarkısı gibi doluverdi kulaklarıma. Biliyordum, çok içmiştim. Yan komşum Diao Xiaosan da sarhoş olmuş ve gözlerini devirdiği gibi uyuyakalmıştı, şimşek gibi horlayıp davul<a id="GBS.0358.05"/> gibi osuruyordu. Ama ben hiç de öyle değildim işte, dans edip şarkı söylemek istiyordum. Domuzlar kralı olarak sarhoş olduktan sonra bile zarafetimi ve duruşumu muhafaza etmeliydim. Ama niyeyse özel yeteneğimi gizlemeyi unuttum bir an, tüm bakışlar üzerimdeyken ayda zıplayan bir dünyalı gibi havaya sıçrayıverdim. Çoktan muhteşem bir forma ulaşmış olan vücudum tüm ağırlığıyla kayısı ağacının çatallı<a id="GBS.0359.01"/> dallarından birine inince dört bacağım o iki dala öyle bir kondu ki tüm vücudum titredi. Eğer bir kavak ya da söğüt ağacı olsaydı dalları şimdiye çoktan kırılmış olacaktı ama neyse ki kayısı ağacının dalları çok esnek ve çok dayanıklıydı. Dalların üzerinde öyle dururken kendimi azgın dalgaların üzerinde süzülüyormuş gibi hissettim. Lan Jiefang ve diğerlerinin ellerinde yem dolu kovalarla kayısı<a id="GBS.0359.02"/> bahçesinin içinde mekik dokuduğunu, domuz ahırlarının önüne geçici bir süre konmuş olan kovalardan yükselen pembe buharları ve yan komşum Diao Xiaosan’ın bacaklarını göğe doğrultmuş bir şekilde sızmış olduğunu gördüm, öyle sarhoştu ki karnını deşseniz gıkını bile çıkarmazdı. Sonra Huang’ların o iki güzel kızını, Mo Yan’ın ablasını ve diğerlerini gördüm, hepsinin üzerinde göğüslerinin önünde kızıl<a id="GBS.0359.03"/> italik harflerle “Kayısı Bahçesi Domuz Çiftliği” yazan ak pak üniformalar vardı, hepsi ellerinde berber makaslarıyla komünün merkez karargâhından özel olarak gönderilen usta berber Lin’i izliyordu pür dikkat, Lin Usta’nın saç telleri domuz kılı gibi sertti, ince, sıska bir yüze ve eklem yerleri kemikli, büyük ellere sahipti, öyle ağır bir güney ağzıyla konuşuyordu ki kızların hiçbiri ağzından çıkan<a id="GBS.0359.04"/> sözcüklerin bir tekini bile anlamadı. Sonra toprak sahnenin üzerindeki çocuklara sabırla gösteri programını prova ettiren Mandarin Çincesi konuşan, saçları örgülü olan o kadın öğretmeni gördüm. Çok geçmeden bu gösterinin adının “Küçük Domuz Honghong<a class="si-noteref" epub:type="noteref" href="#f50" id="ref_f50">50</a> Pekin’e Gidiyor” olduğunu öğrenecektik, o sıralar popüler olan “Yârimin Yolunu Bekliyorum Dört Gözle” adlı bir şarkının melodisini ödünç almış bir<a id="GBS.0359.05"/> gösteri sahneleyeceklerdi, danslı ve şarkılı bir gösteriydi bu, Küçük Domuz Honghong rolünü köyün en güzel kızı canlandırıyordu, diğer rollerin hepsi erkeklere verilmişti, hepsinin yüzünde aptal ifadeler olan domuz maskeleri vardı. Çocukların danslarını izleyip şarkılarını dinleyince vücudumdaki sanat hücreleri kaşınmaya başladı, durduğum yerde sallanmaya başlayınca ağaç dalları da gıcırdamaya<a id="GBS.0360.01"/> başladı, ağzımı açıp şarkı söylemeye koyuldum ben de ama ağzımdan çıkan o boğuk domuz ciyaklamasını duyunca korkuyla irkiliverdim birden. İnsan dilinde şarkı söyleyebileceğimi umut ediyordum oysa ki; ama elime geçen sadece birkaç ciyaklama oldu, beni büyük bir hayal kırıklığına uğratmıştı bu ama kendime olan güvenimi tamamıyla kaybetmiş değildim, insan gibi konuşabilen sığırcık kuşları görmüşlüğüm<a id="GBS.0360.02"/> ve hatta insan sesi çıkarabilen kedi ve köpeklerin olduğunu duymuşluğum vardı, hafızamı zorlayınca daha önce eşek ve boğa olarak yaşadığım iki reenkarnasyonda bazı kritik anlarda boğazımdan çıkan boğuk bir sesle sağırları uyandırabilecek ve kara cahilleri aydınlatabilecek bir insan sesi çıkarabildiğimi hatırladım birden.</p>
			<p>Ciyaklamam o sırada berberden berber makasını nasıl kullanacaklarını<a id="GBS.0360.03"/> öğrenen kadınların ilgisini çekti hemen. İlk şaşkın çığlık Mo Yan’ın ablasından çıktı: “Baksanıza, domuz ağaca çıkmış!” Domuz çiftliği kurulduğundan beri burada çalışmak isteyen ama her girişimi Hong Taiyue tarafından engellenen Mo Yan, gözlerini kısıp bağırdı kalabalığın içinden: “Amerikalılar aya çıktı, siz hâlâ bir domuzun ağaca çıkmasına şaşırıyorsunuz!” Ama onun dedikleri kadınların şaşkın çığlıkları<a id="GBS.0360.04"/> içinde boğulunca kimse tarafından duyulmadı. Sonra da şöyle dedi: “Latin Amerika’nın yağmur ormanlarında yuvasını ağaçların çatallarına yapan yabani bir domuz türü var, memeli hayvanlar olmalarına rağmen kuş gibi tüyleri olur, yumurtadan çıkıyorlar, yavru domuz yedi gün sonra yumurtayı kırıyor!” Ama dedikleri bir kez daha kadınların şaşkın çığlıkları içinde boğulunca yine kimse duymadı onu.<a id="GBS.0360.05"/> Birden bu ufaklıkla yakın arkadaş olmak gibi bir fikir geldi aklıma, ona şöyle bağırmak istedim: “Dostum, beni bir sen anlıyorsun, zamanı gelince sana bir içki ısmarlayacağım!” Ama ne yazıktır ki benim dediklerim de kadınların şaşkın çığlıkları arasında boğuluverdi.</p>
			<p>Kadınlar, Ximen Jinlong’un önderliğinde neşe içinde bana doğru koşturdu. Sol ön ayağımı kaldırıp onlara el salladım: “Merhabalar!”<a id="GBS.0361.01"/> Selamımı anlamadılar ama onlara dostça bir hareket yaptığımı fark edince bellerini kıra kıra gülmeye başladılar. “Neye gülüyorsunuz bakayım?” dedim buz gibi bir tavırla, “Ciddi olun biraz!” Dediklerimi anlamadıklarından ötürü kahkalar atarak gülmeye devam ettiler. “Bu elemanın böyle birkaç numarası var,” dedi Jinlong alnını buruşturarak, “umarım yarınki toplantıda da şimdiki gibi ağaca çıkar!”<a id="GBS.0361.02"/> Sonra benim ahırımın kapısını açıp arkasındaki kadınlara şöyle dedi: “Haydi girin içeriye, önce bundan başlayalım!” Kayısı ağacının altına gelip deneyimli elleriyle karnımı okşayınca kendimi öyle rahatlamış hissettim ki o an oracıkta ölebilirdim. “On Altı Numaralı Domuz,” dedi, “seni bir güzel yıkayıp tüylerini keseceğiz, dünyanın en yakışıklı domuzu olacaksın, umarım bizimle işbirliği yapıp diğer<a id="GBS.0361.03"/> domuzlara iyi bir örnek teşkil edersin.” Sonra ardına dönüp bir el hareketi yaptı, dört milis birden içeri dalıp herhangi bir açıklama yapmadan, her biri bir bacağımdan tutup beni ağaçtan aşağıya indirdi. Çok güçlü elleri vardı ve insanlara kaba davranmaya alışık olduklarından canımı iyice yaktılar beni ağaçtan indirirken, onlara karşı bile koyamadım. “Sizi hayırsız torunlar,” diye sövdüm onlara<a id="GBS.0361.04"/> öfkeyle, “tapınağa girip tütsü yakacağınıza Tanrı heykelini yıkıyorsunuz!” Küfürlerim bir kulaklarından girip diğerinden çıksa yine iyiydi ama bildiğiniz rüzgâr gibi usulca esip geçti kulaklarının yanından, beni yüzüm göğe bakar bir halde ayaklarımdan tutup içi tuzlu su dolu bir kazanın yanına sürüklediler. Ardından kaldırıp kazanın içine attılar beni. Ruhumun derinliklerinden fırlayan bir korku<a id="GBS.0361.05"/> büyülü bir güç verdi bana, yemime karıştırılmış olan o iki kepçe likör birden soğuk ter damlalarına dönüştü. Sarsılarak kendime geldim, yeni yürürlüğe girmiş olan bir kasap yasasını hatırladım birden, domuz eti bundan sonra derisiyle birlikte yenecekti, o sıralar kesilecek domuzlar tüylerinin yumuşaması için bunun gibi içi tuzlu suyla dolu bir kazana atılıyor, sonra bir satırla tüyleri temizleniyor,<a id="GBS.0362.01"/> ardından başı ve ayakları kesilip karnı bir güzel yarıldıktan sonra kancaya asılıp satılmayı bekliyordu. Ayaklarım kazanın dibine değer değmez dışarıya fırladım, hareketlerim öyle hızlıydı ki hepsi ağızlarını açmış bir halde şaşırıp kaldı. Şanssızlığıma bakın ki tam bir kazandan kurtuldum derken bu kez daha büyük bir kazanın içine düştüm. Kazanın içindeki ılık suya girer girmez batıverdim. Ne<a id="GBS.0362.02"/> kadar rahat hissettiğimi anlatmaya kelimeler kifayetsiz kalır, bu rahatlık irademi kırıverdi hemen. Kazandan çıkacak dermanım kalmamıştı. Kadınlar hemen kazanın etrafını sarıp Ximen Jinlong’un emriyle derimi fırçalamaya başladı kaba bir fırçayla, öyle rahatlamıştım ki huzurlu bir şekilde mırıldanıyordum, yarı kapalı gözlerimle neredeyse uykuya dalacaktım. Sonra milisler beni kazandan çıkarınca serin<a id="GBS.0362.03"/> bir esinti yaladı tenimi, kendimi tembel, halsiz ve bir tüy kadar hafif hissediyordum. Kadınlar tüylerimi kesmeye koyuldu sonra, saçlarımı iyice kısalttılar, yelelerimi öyle kısa kestiler ki temizlik fırçasına döndürdüler. Jinlong, kadınların iki yanımdaki tüyleri erik çiçeği desenleri bırakarak kesmesini istemişti ama sonuç hiç de umduğu gibi olmadı, bütün tüylerimi bir güzel kesmişlerdi. Başka<a id="GBS.0362.04"/> çaresi kalmayan Jinlong kırmızı boyayla üzerime iki tane slogan yazdı hemen, sol tarafımda “Devrim İçin Çiftleş”, sağ tarafımdaysa “Halkın Yararına” yazıyordu. Bu sloganları süslemek için üzerime kırmızı ve sarı boyalarla erik çiçekleri ve ayçiçekleri çizdi, bir propaganda panosuna dönmüştüm. Beni boyadıktan sonra iki adım gerileyip hayranlıkla başyapıtını izlemeye koyuldu, yüzünde biraz afacan<a id="GBS.0362.05"/> bir gülümseme belirdi, o kendinden hoşnut ifadeyi de unutmamak gerek elbette. Etrafı saran kalabalık hep bir ağızdan coşkuyla tezahürat yapıp benim ne kadar yakışıklı bir domuz olduğumu söylüyordu.</p>
			<p>Eğer Kayısı Bahçesi Domuz Çiftliği’ndeki bütün domuzları benim gibi süsleyebilselerdi domuzların her biri canlı birer sanat eseri olurdu. Ama çok zor bir iş olurdu bu. Her bir domuzu tek tek tuzlu<a id="GBS.0363.01"/> suyla yıkamak söz konusu bile olamazdı. Toplantı günü hızla yaklaştığından ötürü başka çaresi kalmayan Jinlong planlarında değişiklik yapmak zorundaydı. Aklına domuzların yüzlerine basit ama artistik bir yüz makyajı yapmak geldi, bir örnek çizerek köyün zeki ve yetenekli genç kız ve erkeklerine gösterdikten sonra ellerine birer kova boya ve ikişer fırça tutuşturup domuzlar henüz baygınken yüzlerini<a id="GBS.0363.02"/> boyamaları istedi. Beyaz domuzlara kırmızı, siyah olanlara beyaz, geri kalan domuzlaraysa sarı renkte boya kullanıldı. Gençler başta işlerini çok ciddiye aldı ama birkaç fırça darbesinden sonra işler yalapşap olmaya başladı. Geç ilkhabarın güzel bir günü ve hava çok temiz olmasına rağmen domuz ahırlarından insanın midesini bulandıran kokular yayılıyordu. Böyle bir ortamda çalışan kim olursa olsun<a id="GBS.0363.03"/> keyfi kaçardı muhtemelen. Genç kızlar işlerini gerçekten çok ciddiye alıyordu, ne kadar mutsuz olsalar da işlerini aksatmadan büyük bir ciddiyetle yapmaya devam ettiler ama genç erkeklerin umurunda bile değildi bu. Fırçaları kovaya batırdıkları gibi gelişigüzel bir tavırla domuzlara sürtüyorlardı, bu yüzden bir sürü beyaz domuzun vücudunda sanki az önce taramalı bir tüfek tarafından vurulmuşlarmış<a id="GBS.0363.04"/> gibi kırmızı benekler oluştu. Yüzleri beyaza boyanan siyah domuzlar bu halleriyle sinsi yaşlı hergelelere ya da kalleş mahkeme yetkililerine benziyorlardı. Mo Yan denilen o ufaklık genç erkeklerin arasına karışıp beyaz bir boyayla spatula suratlı dört tane siyah domuzun yüzüne geniş kenarlı gözlükler çizdi, ardından kırmızı boyaya geçip dört beyaz dişi domuzun toynaklarını boyadı.</p>
			<p>Domuz Yetiştirme<a id="GBS.0363.05"/> Toplantısı sonunda başladı. Ağaca tırmanma yeteneğim çoktan açığa çıktığına göre artık kendimi geride tutmam için bir neden göremiyordum. Domuzları toplantı sırasında sessiz tutmak ve gelen delegelerin üzerinde iyi bir etki bırakmak için yemin kalitesi ve yeme konulan likörün miktarı iki katı artırılmıştı. Toplantı başladığı sırada domuzların çoğu sarhoş olmuş ölü gibi yatıyordu.</p>
			<p>Kayısı Bahçesi<a id="GBS.0364.01"/> Domuz Çiftliği buram buram içki kokuyordu ama Jinlong yüzsüz bir tavırla bu kokunun yeni denediği ve başarıya ulaştığı şekerlenmiş yem kokusu olduğunu söylüyordu herkese. Bu yeni yem için çok az miktarda yüksek kaliteli yem kullandığını ama yemin besin değerinin çok yüksek olduğunu ve bu sayede domuzların seslerini bile çıkarmadığını, etrafta koşturmadıklarını, yemi yer yemez uyuyup sadece yağ<a id="GBS.0364.02"/> bağladıklarını söylüyordu. Domuz doğumu ve yetiştiriciliğinin uzun yıllardır eksikliği çektiği kilit nokta gıda eksikliğiydi, yemin şekerlendirilmesi buluşu bu soruna kökten bir çözüm getirip komünün domuz yetiştiriciliği teşebbüsünde önünü açacaktı.</p>
			<p>Jinlong sahne alıp konuşmasına dokunaklı bir giriş yaptı: “Saygıdeğer liderlerimiz ve sayın yoldaşlar, bu yeni mayalama yönteminin uluslararası<a id="GBS.0364.03"/> bir atılım olduğunu ve bu sektörde büyük bir boşluğu dolduracağını sizlere duyurmaktan büyük bir mutluluk duyuyorum, bu yeni yemi, yaprak, çeşitli otlar ve hasattan artakalan tahıl saplarıyla yapıyoruz, başka bir deyişle yani az önce bahsettiğim şeyleri domuzlara yedirip onlardan leziz birer domuz meydana getiriyoruz, böylece hem vatandaşlarımız için yüksek kalitede besin üretiyor hem de emperyalist,<a id="GBS.0364.04"/> revizyonist ve gericiler için birer mezar kazıyoruz...”</p>
			<p>Kayısı ağacının çatalına bir beşikteymişim gibi uzanmış yatarken karnımı serin bir rüzgâr yaladı. Cüretkâr bir serçe sürüsü başıma konup ağzımın kenarından ta kulaklarımın ardına kadar uzanan yem kırıntılarını gagalamaya başladı o küçük sert gagalarıyla. O sert ve sivri gagalarıyla benim kılcal damarlarımın geçtiği ve pek çok sinirin<a id="GBS.0364.05"/> bulunduğu son derece hassas kulaklarımı gagalarlarken kulaklarım sanki akapunktur tedavisi görüyormuş gibi hem uyuştu hem de acımaya başladı biraz, kendimi çok rahatlamış hissediyordum, üzerime bir ağırlık çöktü, gözkapaklarım sanki bir şeker şurubuyla mühürlenmiş gibi kapanmaya başladı. Jinlong denilen ufaklığın benim ağacın çatalında mışıl mışıl uyumamı umduğunu biliyordum, böylece ben uyurken o<a id="GBS.0365.01"/> ölü bir domuzu hayata geri döndürdüm, diye bas bas bağıran o yağlı ağzını açıp istediği gibi saçmalayabilecekti ama uyumaya hiç niyetim yoktu; çünkü uzun insanlık tarihi boyunca domuzlar hakkında düzenlenen ilk toplantıydı bu büyük olasılıkla ve bunun bir kez daha tekrarlanıp tekrarlanmayacağından kim emin olabilirdi ki, eğer şimdi bu tarihsel önemi olan toplantı sırasında uyur kalırsam üç bin yıl<a id="GBS.0365.02"/> boyunca pişmanlık çekerdim. Çok şımartılmış bir domuz olduğumdan ötürü istediğim zaman istediğim kadar uyuyabilirdim ama şimdi gözlerim kapansa dahi uyumamam gerekiyordu. Kulaklarımı salladım, kulaklarım sallanırken yanaklarıma çarpıp pat pat diye sesler çıkardı, bunu yapma nedenim kalabalığa benim tam anlamıyla model olabilecek standart domuz kulaklarına sahip olduğumu göstermekti, Yimeng Dağı’ndan<a id="GBS.0365.03"/> gelen domuzların başlarının üstünde dikilen o köpek kulaklarından değillerdi benimkiler, bugünlerde şehirlerde kulakları eskimiş çoraplar gibi başlarının iki yanından sarkan bir sürü köpeğin olduğunun da farkındaydım elbet, modern insanlar ellerindeki çok fazla zamandan sıkılmış olacaklar ki temelde birbirleriyle hiç alakası olmayan hayvanları çiftleştirip onlardan çok garip yaratıklar üretiyorlar,<a id="GBS.0365.04"/> Tanrı’ya karşı çok bariz bir küfürdür bu, Tanrı bir gün onların hepsini cezalandıracak. Kulaklarımı sertçe sallayıp serçe sürüsünü kovaladıktan sonra uzanıp kan kırmızısı bir kayısı yaprağı kopardım, yaprağı ağzıma atıp çiğnemeye başladım hemen. Kayısı yapraklarının acısı tütün görevi görüp uykumu açtı, böylece çevreye hâkim bir mevkiden, pür dikkat ve panoramik bir açıyla toplantıda olan biten<a id="GBS.0365.05"/> her şeyi görebiliyor ve her sesi duyabiliyordum, o an zihnime giren her şey günümüzün en iyi performansını veren, en teknolojik makinelerinin kayıtlarını fersah fersah aştı; çünkü o makineler sadece ses ve görüntü kaydedebiliyorlardı ama ben ses ve görüntünün yanı sıra koku, tat ve duygularımı da kaydedebiliyorum.</p>
			<p>Benimle tartışmaya girme sakın, Pang Hu’nun küçük kızı aklını öyle bir karıştırdı<a id="GBS.0366.01"/> ki şimdi sadece elli yaşında olmana rağmen gözlerin iyice donuklaştı ve giderek çok geç tepki veriyorsun, bu ikisi Alzheimer hastalığının çok bariz ön belirtileri, görüşlerine böyle inatla sadık kalmaya devam edersen benimle tartışmaya girmen çok anlamsız olur. Yüksek bir sorumluluk duygusuyla sana şunu söyleyeyim, Ximen köyünde Domuz Yetiştirme Toplantısı yapılırken köyde elektrik diye bir<a id="GBS.0366.02"/> şey yoktu, evet doğru, tam da senin dediğin gibi, o zamanlar insanlar köyün girişindeki tarlalara beton elektrik direkleri gömüyordu ama bunlar devlet çiftliğine giden yüksek gerilim telleriydi, o zamanlar devlet çiftliği, Jinan Askerî Bölgesi’ne bağlıydı ve bir atamayla bağımsız bir üretim ve inşaat tugayına dönüştürüldü, bu tugayın liderleri aktif görev alan askerlerdi, geri kalanlarıysa Qingdao<a id="GBS.0366.03"/> ve Jinan’dan uzaklaştırılan lise mezunu gençlerdi, böyle bir birimin tabii ki de elektriğe ihtiyacı vardı, Ximen köyüne elektrik gelmesi için daha on yıl beklememiz gerekiyordu. Yani demek oluyor ki Domuz Yetiştirme Toplantısı yapılırken her akşam hava karardığında Ximen köyü Üretim Tugayı Domuz Çiftliği dışında kalan her yer karanlığa bürünüyordu.</p>
			<p>Evet daha önce söylediklerim doğru, benim<a id="GBS.0366.04"/> ahırımda yüz vatlık bir ampul var ve onu toynağımla nasıl açıp kapayacağımı öğrendim, bizim Kayısı Bahçesi Domuz Çifliği’mizde de elektrik var. O zamanlar ona “kendi kendini üreten güç” derdik, on iki beygir gücünde dizel bir motorla bir elektrik motoronu aynı anda çalıştırdık mı elektriğimiz oluyordu. Ximen Jinlong’un buluşuydu bu. Bana inanmıyorsan gidip Mo Yan’a sorabilirsin, o zamanlar çok kötü<a id="GBS.0366.05"/> sonlanan bir fikirle kapımızı çalmıştı. Birazdan bunu da anlatırım.</p>
			<p>Sahnenin iki yanında duran kolonlara asılı olan iki büyük hoparlör Ximen Jinlong’un sesini en azından beş yüz kat daha güçlendirmiş olduğundan onun o böbürlenen konuşmasını tahminimce bütün Gaomi Kuzeydoğu Bucağı duyabiliyordu. Sahnenin arkasında ilkokuldan getirtilmiş altı sıranın birleştirilmesiyle oluşan ve üzerine kırmızı<a id="GBS.0367.01"/> masa örtüsü serilmiş, uzunca bir kürsü vardı. Sıraların arkasında yine ilkokuldan getirtilmiş olan ve üzerlerinde mavi ya da gri üniformalarıyla ilçe hükümeti ve komünden gelen yetkililerin oturduğu altı tane tabure vardı, soldan beşinci adamın üniforması yıkanmaktan beyazlamıştı artık, yakın zamanda emekli olmuş bir alay komutanıydı bu adam, şimdi de İlçe Devrim Komitesi’nin üretim bölümünün<a id="GBS.0367.02"/> başına geçmişti. Onun sağında oturansa Ximen köyü Tugayı Parti Sekreteri Hong Taiyue’ ydi, daha yeni tıraş olmuş ve saçını kestirmişti, başındaki keli örtmek için gri renkli taklit bir askerî kep takmıştı. Yüzü karanlığın içinde yağlı kâğıttan bir fener gibi kırmızı kırmızı ışıyordu. Muhtemelen daha yüksek bir mevkiye tercih edileceğinin hayalini kuruyordu, Dazhai’li Chen Yonggui<a class="si-noteref" epub:type="noteref" href="#f51" id="ref_f51">51</a> de örnek aldığı<a id="GBS.0367.03"/> kişiydi, eğer Danıştay büyük bir domuz yetiştirme komuta karargâhı açarsa Hong Taiyue muhtemelen karagâhın komutanı olarak atanacaktı. İçlerinde şişmanı da zayıfı da olan bu memurların başları doğuya, Kızıl Güneş’e çevrili olduğundan hepsinin yüzleri kızıla boyanmıştı ve gözlerini kısmışlardı. İçlerinde esmer, şişman ve o günlerde çok nadir görülen güneş gözlüğü takmış biri vardı, ağzından sarkan<a id="GBS.0367.04"/> sigarayla bir haydut çetesinin reisini andırıyordu. Ximen Jinlong da hemen sahnenin önünde duran yine aynı kırmızı örtüyle kaplanmış bir sıranın arkasında konuşma yapıyordu, sıranın üzerinde kızıl ipekle kaplanmış bir mikrofon vardı, o yıllar için böyle bir şey müthiş bir yüksek teknoloji ürünü sayılıyordu, doğuştan meraklı olan Mo Yan, sinsice mikrofona yaklaşıp iki kere köpek gibi havlayarak<a id="GBS.0367.05"/> mikrofonun nasıl bir şey olduğunu test etti, mikrofondan kat kat yüksek çıkan o iki havlama, kayısı bahçesini salladıktan sonra uçsuz bucaksız tarlalara doğru yayıldı, gerçekten de insanı sarhoş eden, büyülü bir etkisi vardı şu mikrofon denen şeyin. Mo Yan daha sonra bu konuda bir makale yazdı. Domuz Yetiştirme Toplantısı’nın yapıldığı alandaki hoparlörler ve mikrofonun elektriği hükümetin yüksek<a id="GBS.0368.01"/> gerilimli tellerinden sağlanmıyordu yani, tamamıyla bizim Kayısı Bahçesi Domuz Çiftliği’mizin o dizel motorlu jeneratöründen geliyordu elektriğimiz. Beş metre uzunluğunda, yirmi santim genişliğinde plastik bir bant dizel motor ve jeneratörü birbirine bağlıyordu, motor dönünce jeneratör de dönüyor ve böylece düzenli bir elektrik akımı sağlanıyordu. Bu gerçekten de mucizevi bir olaydı, buna sadece<a id="GBS.0368.02"/> Ximen köyünün geri zekâlı sakinleri şaşmıyordu, sıra dışı bir zekâsı olan benim gibi bir domuz bile apışıp kalmıştı bu yüksek teknoloji karşısında. Harbiden bu elektrik akımı dedikleri görünmeyen şey de neydi Tanrı aşkına? Nereden geliyor ve sonra nereye kayboluyordu? Odunlar yandıktan sonra geriye külleri kalıyordu; sindirilen gıdalar dışkıya dönüşüyordu; peki ya elektrik? Elektrik neye dönüşüyordu?<a id="GBS.0368.03"/> Hazır bundan bahsetmişken aklıma birden şu geldi; Ximen Jinlong, Kayısı Bahçesi Domuz Çiftliği’nin güneydoğusundaki o yüksek kayısı ağacına bitişik duran, kırmızı tuğlalı, iki odalı makine odasına bir cihaz kurmuştu, gündüz deli gibi çalışıp geceleri de bir fener eşliğinde mesai yapardı, onun bu gizemli çalışması pek çok köylünün ilgisini çekiyordu, daha önce bahsettiğim insanların hepsini içine<a id="GBS.0368.04"/> alıyordu bu merak, o iğrenç Mo Yan da hep ön sıradaydı tabii, sadece bakmakla da yetinmez bir de üzerine saçma sapan şeyler söylerdi, bu da Jinlong’u sinir ederdi, Huang Tong pek çok kez onu kulağından tutup odanın dışına süreklemesine rağmen daha yarım saat geçmeden en öndeki sırayı yine kapardı, öne doğru öyle bir eğilirdi ki salyaları neredeyse Ximen Jinlong’un yağlı ellerinin üzerine damlardı.</p><div style="display:none;"><a id="GBS.0368.05"/></div>
			<p>Ne o odaya girmeye cesaretim vardı şamatayı izlemek için ne de o yüksek kayısı ağacına tırmanabilirdim; çünkü o itin yetiştirdiği kayısı ağacının gövdesi iki metreydi ve çok da kaygandı, en alçaktaki dalları bile çok yüksekte kalıyordu benim için, o uzun dallarıyla kuzeybatıdaki<a class="si-noteref" epub:type="noteref" href="#f52" id="ref_f52">52</a> ulu kavak ağaçlarına benziyordu, dallarının şekliyse ona bir meşale görüntüsü veriyordu. Ama Tanrı imdadıma yetişti<a id="GBS.0369.01"/> hemen, o makine odasının arkasında bir çocuğu kurtarırken ölen kahraman bir köpeğin mezarı vardı, kara erkek bir köpekti bu, Yunliang Nehri’nin azgın sularına atlayıp boğulmakta olan küçük bir kız çocuğunun hayatını kurtarmıştı ama bunu yaparken öyle çok güç harcamıştı ki sonunda kendi boğuldu.</p>
			<p>İşte o kara köpeğin mezarının başında dikilip duvardaki genişçe delikten –bu oda öyle apar topar<a id="GBS.0369.02"/> yapılmıştı ki henüz pencere takılmamıştı– içeride olan biteni izlemeye koyuldum. İçerisi lüks lambasının ışığıyla gündüz gibi aydınlanıyordu, dışarısıysa kapkaranlıktı, o günlerde sınıf mücadelesi için söylenilen popüler bir sözü hatırlattı bu bana: Düşman aydınlıkta, bizse karanlıktayız. Neyi görmek isterseniz onu görürsünüz, ben onları görebiliyordum ama onlar beni göremiyordu. Jinlong’un bir yandan<a id="GBS.0369.03"/> yağdan kirlenmiş bir kullanma kılavuzunun sayfalarını evirip çevirmesini, bir yandan da eski bir gazetenin boş alanlarına bir şeyler yazıp çizmesini izledim. Hong Taiyue bir sigara çıkardı, sigarayı yakıp derin bir nefes aldıktan sonra Jinlong’un dudakları arasına tıkıştırdı. Zekâ ve yeteneğe karşı derin bir saygı duyan Sekreter Hong döneminin nadir görülen aydın kadrolarından biriydi. Bir de<a id="GBS.0369.04"/> arada o küçük mendilleriyle Jinlong’un alnındaki teri kurulayan Huang kız kardeşler vardı içeride. Huang Hezuo, Jinlong’un alnını kurularken çok kayıtsız görünüyordun ama aynı şeyi Huang Huzhu yaparken yüzünde kıskanç bir ifade belirdi. Sen kendine biraz fazla güvensiz bir çocuksun ama aynı zamanda düşündüklerini icraata dökebilecek kadar da cesaretli birisin, daha sonra yaşanacaklar yüzündeki mavi<a id="GBS.0369.05"/> doğum lekesinin kadınları itmediğini aksine onları sana çeken şeyin tam da o olduğunun kanıtıydı ama. Doksanlı yıllarda ilçede popüler olan şöyle bir şarkı vardı:</p>
			
			<article class="poem">
			<p>Bakma yüzünün yarısının mavi olduğuna,<br/>bir melek var sevdiğinin gözlerinde.</p>
			<p>Ne eş ne çocuk isteyen kaymakam,</p>
			<p>Chang’an’a<a class="si-noteref" epub:type="noteref" href="#f53" id="ref_f53">53</a> kaçtı sevgilisiyle.</p>
			</article>
			
			<p class="margin">Bu konuyu seninle alay etmek için açtığımı düşünme sakın, sana<a id="GBS.0370.01"/> saygım sonsuz. Sen yeryüzünde onuruyla yaşayan ve kimselere hoşça kal bile demeden sevgilisiyle birlikte kaçıp alnının teriyle para kazanmaya başlayan tek kaymakam yardımcısı olmalısın!</p>
			<p>Lafı daha fazla uzatmayayım, cihaz kurulduktan sonra test edildi ve gerçekten de elektrik ürettiği görüldü. Böylece Ximen Jinlong da Ximen köyünün en güçlü ikinci figürü haline geldi. Üvey ağabeyine karşı olan<a id="GBS.0370.02"/> derin önyargılarına rağmen onun parıltısından sen de faydalandın, eğer o olmasaydı çiftliğin başına geçebilir miydin ki? Ya da ertesi yılın sonbaharında pamuk işleme fabrikasında sözleşmeli bir işçi olarak çalışma şansına erişebilir miydin? Orada edindiğin deneyimler olmadan daha sonra memurluğa yükselebilir miydin peki? Şimdi içinde olduğun çıkmaza kendini sen düşürdün, başkalarını suçlayamazsın,<a id="GBS.0370.03"/> suçlanacak biri varsa o da sensin, suçlayacaksan o söz geçiremediğin kuşunu suçla bari! Ah, şimdi burada bunları anlatmamın ne yararı var ki? Bırakayım da Mo Yan yazsın bunları bir güzel o romanlarında.</p>
			
			<p class="margin">Toplantıda hiçbir aksaklık yaşanmadı, her şey tıkırında gitti, Jinlong o engin deneyimlerini özetledikten sonra konuyu toparlaması için mikrofonu ilçeden gelen, askerî üniforması yıpranmış<a id="GBS.0370.04"/> olan yetkiliye uzattı. Adam yiğit bir tavırla sahnenin önüne geldi, konuşmasını ayakta yapacaktı, konuşma için hiçbir hazırlık yapmamıştı, doğaçlama yapacaktı, hitabet yeteneği çok yüksekti, olağanüstü konuşuyordu ama hiç kimse ne dediğini duymadı bile. Sekretere benzeyen biri sahnenin arkasından eğilerek öne doğru koşturdu, mikrofonu ayarlayıp sonuna kadar yukarıya kaldırdı ama mikrofon yetkilinin<a id="GBS.0370.05"/> ağız hizasına yetişmiyordu bir türlü, acil durumlara pratik çözümler getiren sekreter, sıranın arkasındaki tabureyi alıp sıranın üzerine, mikrofonu da taburenin üzerine koydu, bu sivri zekâlının on yıl sonra İlçe Devrim Komitesi ofis başkanlığına atanmasının bu olayla doğrudan ilişkisi vardır. Bu ani etkiyle bir zamanlar alay komutanlığı yapmış olan İlçe Devrim Komitesi’nin üretim bölümü başkanının<a id="GBS.0371.01"/> o güçlü sesi gök gürültüsü gibi dört bir yana yayılıverdi hemen!</p>
			<p>“Doğan her domuz emperyalistlerin, revizyonistlerin ve gericilerin kalesine atılan bir havan topudur...” diye son derece kışkırtıcı bir şekilde bağırdı yumruğunu kaldırıp kalabalığa doğru sallayarak. Onun bağırması ve jestleri benim gibi bilge ve deneyimli bir domuza meşhur bir film sahnesini hatırlattı. Doğal olarak kendimi<a id="GBS.0371.02"/> bir havan topunun içinde hayal ettim, havada süzülmek baş döndürücü ve ürperten bir deneyim olmalıydı! Eğer şişman bir domuz aniden emperyalistlerin, revizyonistlerin ve gericilerin kalesine düşse ne olurdu, diye düşünmeden alamadım kendimi, bu bozuk yumurtalar muhtemelen katıksız bir sevinçten ölürlerdi!</p>
			<p>Saat sabahın onu olmuştu ve bu anlamlı konuşmanın yakın zamanda sona ereceğine dair hiçbir<a id="GBS.0371.03"/> iz yoktu görünürde. Alanın kenarındaki boşluğa park etmiş olan çimen yeşili iki cipe baktım sonra, beyaz eldivenli şoförleri ciplerin kasalarına yaslanmış duruyordu, şoförlerden biri kayıtsız bir tavırla sigara keyfi yapıyor, diğeriyse sıkılmış olacak ki durmadan saatine bakıyordu. O zamanlar cip günümüzün “Mercedes” ve “BMW”lerinden daha saygın bir araç olarak görülürdü, kol saatiyse günümüzün<a id="GBS.0371.04"/> elmas yüzüklerinden daha değerliydi. Güneş ışınlarının üzerine vurduğu kol saati göz kamaştırıcılığıyla bir sürü gencin bakışlarını üzerine çekiyordu. Ciplerin arkasında düzgünce park edilmiş yüzlerce bisiklet vardı, o zamanlar bisiklet sadece ilçe, komün ve köy çekirdek kadrolarının sahip olabileceği, kimlik ve statü belirten bir araçtı, onlarca silahlı milis yarım daire şeklinde bisikletlerin<a id="GBS.0371.05"/> etrafını sarmış bu değerli hazineleri koruyordu.</p>
			<p>“Büyük Kültür Devrimi’nin doğudan esen o kudretli rüzgârına kapılıp büyük liderimiz Başkan Mao’nun ‘Domuz Yetiştirme Programı’nın yüce direktiflerini uygulamalı ve Ximen köyü Üretim Tugayı’nın gelişmiş deneyimini iyice inceleyip domuz yetiştiriciliğini daha yüksek bir politik düzleme çıkarmalıyız...” İlçe Devrim Komitesi’nin üretim bölümünün<a id="GBS.0372.01"/> başkanı işte böyle tutkuyla konuşurken bir yandan da çeşitli el ve kol hareketleri yaparak konuşmasına renk katıyordu. Ağzının kenarından sarkan parlak salyalar çeltik saplarına takılmış yengeçleri andırıyordu.</p>
			<p>“Neler oluyor?” diye sordu bana yan komşum Diao Xiaosan sidik kokan yuvasında sarsak bir şekilde ayağa kalkıp o kalın çenesini kaldırarak, alkolden kızarmış gözlerini kısıp boş boş<a id="GBS.0372.02"/> bakındı. Kendimi bu salağa cevap veremeyecek kadar tembel hissediyordum. Bu salak da birden ön bacaklarını kaldırıp çenesini duvara dayayarak dışarıda neler olup bittiğini izlemeye başladı ama dengesini koruyamayacak kadar sarhoştu hâlâ. Ayağa kalkar kalkmaz bacakları tutmaz olunca kendi pisliğinin içine düşüverdi birden. Bu hijyen nedir bilmeyen herif kendi ahırının her bir yerine pislemişti, bu<a id="GBS.0372.03"/> pis domuzla komşu olmak benim için büyük bir talihsizlikti gerçekten de. Yüzü beyaza boyanmıştı ve dudakları arasından çıkmış iki sarı dişi sonradan görmelerin taktırdıkları altın kaplama dişlere benziyordu.</p>
			<p>Koyu bir gölgenin kalabalığın arasından sıvıştığını gördüm –toplantıya epey dinleyici gelmişti, “Milyonlarca Kişinin Katıldığı Toplantı” denmesine rağmen saysanız üç-beş bin kişi çıkardı<a id="GBS.0372.04"/> ancak– bir kayısı ağacının altında duran Boshan’dan getirtilmiş o iki seramik fıçıya doğru seyirtti hemen, eğilip fıçıların içine baktı, bu ufaklığın şekerli su içmek istediğini anladım ama ondan önce davrananlar fıçıların dibini kurutmuşlardı bile. İnsanlar şekerli suyu susadıklarından dolayı içmemişlerdi, tek dertleri şeker yemekti sadece. Şeker denen bu tatlı üründe o günlerde arz sıkıntısı<a id="GBS.0372.05"/> yaşanıyordu ve sadece karneyle alınabiliyordu, bir lokma şeker yemek de günümüzde seksin verdiği tatminden daha fazla bir şeydi o zamanlar muhtemelen. Ximen köyü Üretim Tugayı’nın liderleri iyi bir izlenim vermek için tüm üyelerini toplantıya çağırıp toplantı süresince dikkat edilmesi gereken noktaları açıklamıştı, yapılan açıklamalardan biri ister yetişkin ister çocuk olsun hiçbir komün üyesinin<a id="GBS.0373.01"/> seramik fıçıların yanına gidip şekerli sudan içmemeleriydi, bu kuralı çiğneyenlerden yüz puanlık mesai kesintisi yapılacaktı. Diğer köylerden gelip şekerli su içmek için kavga edenlerin o çirkin görüntüsünü görünce onlar adına utanç duydum. Ximen köyü sakinlerinin bu yüksek bilinçlilik halinden ya da bu yüksek otokontrollerinden mi demeliyim yoksa, neyse artık bundan gurur duyuyordum işte. Onların<a id="GBS.0373.02"/> diğer köylerden gelenlerin şekerli su içmelerini izleyen kafası karışmış bakışlarını görüp bu bakışların temsil ettiği karmaşık duyguların farkına varınca her şeye rağmen onlara hayranlık duydum, kendilerini böyle tutabilmeleri hiç de kolay bir şey değildi hani.</p>
			<p>Ama işte bizimkilerden biri sonunda kendini tutamayıp fıçıların yanına varmıştı bile, adını vermesem de onun kim olduğunu tahmin<a id="GBS.0373.03"/> edebileceğini çok iyi biliyorum. O bizim Ximen köyünün yüz elli yıllık tarihinde gelmiş geçmiş en açgözlü çocuktu, evet bildin, doğru tahmin, Mo Yan’dı bu, şimdilerde tören şapkası giymiş bir maymunu oynayan o beyefendi Mo Yan. Bu ufaklık yarı beline kadar fıçının içine eğilmiş, susuz kalmış bir at gibi fıçının dibinde kalan o son birkaç damla şekerli suyu içmeye çalışıyordu; ama boynu bu iş için<a id="GBS.0373.04"/> çok kısa kalıyordu ve fıçı öylesine derindi ki sonunda bir yerlerden bir kepçe bulup bir eliyle fıçıyı yana yatırarak kepçeyi fıçının dibinde toplanan o bir avuç suya daldırıvermek zorunda kaldı. Fıçıyı bırakınca fıçı tüm ağırlığıyla eski durumuna döndü, tüm dikkatiyle elinde tuttuğu kepçeyi görünce ister istemez bu ufaklıkta işe yarar bir şeyler olduğunu kabul etmek zorunda kaldım. Sonra ağzını mı<a id="GBS.0373.05"/> kepçeye yoksa kepçeyi mi ağzına götürdü işte bundan pek emin olamadım, şekerli suyu kana kana içmeye başladı. Yüzündeki ifadeden yaşamın o kısa mutluluk anlarından birinin keyfini çıkardığı çok belliydi. Fıçının dibinde kalan o son birkaç damla şekerli suyu almaya çalışırken kepçenin çıkardığı hatır hutur sesler dişlerimi kamaştırdı, bu ses hoparlörlerden yayılan o hengâmeden çok daha rahatsız ediciydi<a id="GBS.0374.01"/> ve ruhuma işkence ediyordu, birinin gelip Ximen köyünü utanç içinde bırakan bu hareketi durdurmasını istedim tüm kalbimle, ufaklık eğer buna birkaç dakika daha devam etseydi ağaçtan düşerdim kesin. Bu sesten rahatsız olmuş domuzların o sarhoş sesleriyle hep bir ağızdan şöyle bağırdığını duydum: “Bırak dibini kazımayı, bırak artık, sinirden öldüreceksin bizi!” Ama pes etmeyecekti bu ufaklık,<a id="GBS.0374.02"/> o kocaman seramik fıçıları yere yatırıp birinin içine daldı hemen, fıçının dibini yalayacaktı! Böylesine açgözlü olan birini görmek de bir mucize sayılırdı hani. Sonunda fıçıdan çıktı tabii, o yırtık pırtık kıyafetinin ıslanmış olduğunu gördüm, üzerinden yayılan şeker kokusunu aldım, eğer bahar mevsiminde olsaydık muhtemelen bir arı ya da kelebek sürüsü etrafını sarardı hemen ama kış başlarındaydık<a id="GBS.0374.03"/> daha, etrafta ne arı ne de kelebek vardı, sadece bir düzine kadar şişman sinek vardı etrafında vızıltıyla uçan, ikisi onun o kirli ve yer yer küflenmiş hasır bir kilimi andıran karman çorman olmuş saçına kondu.</p>
			<p>“... on kat fazla bir coşku ve yüz kat fazla bir çabayla Ximen köyünün bu gelişmiş deneyimini yaymalıyız, her komün ve her tugayın üst düzey yetkilileri bizzat kendileri çalışmalıdır,<a id="GBS.0374.04"/> işçiler, gençler, kadınlar ve kitle örgütleri tüm güçlerini ortaya koyup birlikte çalışmalıdır. Sınıf mücadelesinin ipini sıkı tutmalıyız, tüm toprak ağalarını, zengin köylüleri, karşıdevrimcileri, kötü unsurları ve sağcıları kontrol altında tutup icabına bakmak için takviye gerekiyor, özellikle içimizdeki gizli sınıf düşmanlarının sabotaj ihtimaline karşı tetikte olmalıyız...”</p>
			<p>Mo Yan yüzünde<a id="GBS.0374.05"/> mutlu bir gülümseme ve ağzında bir ıslıkla sendeleye sendeleye jeneratör odasına girdi. Tüm dikkatimi üzerine çekmişti, bakışlarım üzerindeydi. Odaya girdiğinde dizel motor tüm hızıyla dönüyordu, krank miline bağlı olan volan da ritmik bir takırtı tutturmuştu. Burada üretilen elektrik hoparlöre hayat veriyordu:</p>
			<p>“Her taburun depo bekçisi tarım ilaçlarının sınıf düşmanları tarafından çalınıp<a id="GBS.0375.01"/> domuz yemine katılmasını önlemek için tetikte olmalıdır...”</p>
			<p>O sırada jeneratörün bekçiliğini yapan Jiao Er’in sırtını duvara yaslayıp güneşin sıcak ışınları altında kestirmesi Mo Yan’ın fesatlığı için eşi benzeri bulunmaz bir fırsattı. Kemerini çözüp pantolonunu indirdi, o küçük kuşunu iki elle tutup –o âna kadar bu ufaklığın neyin peşinde olduğunu anlamamıştım– jeneratörün kayışına nişan<a id="GBS.0375.02"/> alarak parlak bir dere gibi işiyiverdi. Kayış tuhaf bir ses çıkardıktan sonra piton ölüsü gibi yere düştü. Hoparlörlerin sesi kesildi birden. Boşa dönen motor yüksek perdeden tiz bir ses çıkarmaya başladı. Toplantı alanı üzerindeki binlerce insanla birlikte suyun dibine batmış gibi göründü bir an. Konuşmacının sesi havuzda yetiştirilen balıklarının suyun dibinden çıkardığı baloncuklar gibi zayıf ve<a id="GBS.0375.03"/> tekdüze oldu. Büyük bir rezaletti bu, Hong Taiyue’nin ayağa kalktığını gördüm, onun ardından Ximen Jinlong da ayağa kalktı, kalabalığı yarıp büyük adımlarla jeneratör odasına koşturdu. Mo Yan’ın çok kötü bir şey yapmış olduğunu ve birazdan ayvayı yiyeceğini biliyordum!</p>
			<p>Nasıl bir belaya bulaştığını bilmeyen Mo Yan, yüzünde şaşkın bir ifadeyle kayışın yanında aptal aptal dikiliyordu. Bu ufaklığın<a id="GBS.0375.04"/> o an birkaç damla idrarın koca kayışı nasıl bu hale soktuğunu düşündüğüne kalıbımı basarım! Ximen Jinlong’un odaya girdikten sonra yaptığı ilk şey Mo Yan’ın kafasına vurmak, ikincisi Mo Yan’ın kıçına tekme atmak, üçüncüsüyse yerden kayışı alıp motorun üzerine koymak oldu, ardından kayışı çekiştirip dizel motorun volanına yerleştirdi. Görünüşe göre bir sorun yoktu ama elini çeker çekmez kayış<a id="GBS.0375.05"/> yere düştü yine. Kayışın yerinde durmamasının nedeni Mo Yan’ın çişli sabotajıydı. Jinlong kayışın düşmesini engellemek için aynı şeyi bir de araya demir bir çubuk sıkıştırarak denedi, sonra kayışın üzerine balmumu sürüp iyice sabitledi, bu kez düşmedi kayış.</p>
			<p>“Bunu yapmanı kim istedi senden?” diye çıkıştı Jinlong, Mo Yan’a.</p>
			<p>“Hiç kimse, ben kendim...”</p>
			<p>“Niye böyle bir şey yaptın peki?”</p><div style="display:none;"><a id="GBS.0376.01"/></div>
			<p>“Kayışı soğutmak istemiştim...”</p>
			<p>Merkez Üretim Karargâhı’ndan gelen çok önemli adam hoparlörlerin sesinin kesilmesiyle aldığı darbeden ötürü aceleyle bitirdi konuşmasını. Kısa bir karışıklıktan sonra güzel ilkokul öğretmeni Jin Meili sahne aldı. Şimdi o kadar da standart olmayan ama kulağa yine de hoş gelen Mandarin lehçesiyle sahnenin altındaki dinleyicilere, daha da önemlisi sahnenin iki<a id="GBS.0376.02"/> yanındaki oturma yerlerine dönmüş olan yetkililere şöyle bir açıklamada bulundu: “Ximen Köyü İlkokulu, Mao Zedong Düşüncesi Propaganda Takımı birazdan bir oyun sahneleyecek!” Bu sırada elektrik akımı yeniden sağlanmıştı ve zaman zaman hoparlörlerden çıkan tığ inceliğindeki keskin sesler sanki gökte süzülen küçük kuşları iğneleyip öldürecekmiş gibiydi. Jin Meili öğretmen, o günkü oyun için örgülü<a id="GBS.0376.03"/> saçlarını kestirip Kültür Devrimi sırasında popüler olan “Kırmızı Fenerin Efsanesi” adlı operanın başkadın kahramanı Ke Xiang<a class="si-noteref" epub:type="noteref" href="#f54" id="ref_f54">54</a> gibi taramıştı, bu haliyle daha cesur, daha güzel ve her zamankinden daha yetkin görünüyordu. Sahnenin iki yanındaki yetkililerin gözlerini onun güzelliğinden alamadıklarını gördüm. Kimi kadının yüzünü, kimi de belini inceliyordu, Samanyolu Komünü’nün Birinci Sekreteri<a id="GBS.0376.04"/> Cheng Zhengnan gözlerini kadının yuvarlak kalçalarına dikmişti, on yıl sonra çok zorlu bir dönemin ardından, Jin Meili zamanın İlçe Siyaset ve Hukuk Komitesi parti sekreterliğine yükselecek olan Cheng Zhengnan’la evlenecekti, ikisinin arasında yirmi altı yaş fark vardı ve bu yüzden çok eleştirildiler. Günümüzde bunun bir önemi kalmadı ama.</p>
			<p>Jin öğretmen konuşmasını bitirdikten sonra sahnenin<a id="GBS.0376.05"/> kenarına çekilip onun için hazırlanmış olan sandalyenin yanına gitti, sandalyenin üzerinde çok güzel bir akordeon vardı, akordeonun emaye tuşları gün ışığı altında pırıl pırıl parlıyordu. Ma Liangcai sandalyenin yanında ayakta dikiliyordu. Elinde bambu bir flüt, yüzündeyse çok ciddi bir ifade vardı. Jin öğretmen akordeonu omzuna astıktan sonra sandalyeye oturup arkasına yaslanarak çok güzel bir<a id="GBS.0377.01"/> melodi çalmaya başladı, hemen ardından Ma Liangcai de ona eşlik etti, ikisi birlikte bulutları delip kayaları parçalayabilecek kadar güzel bir parça çalıyorlardı. Onlar açılış parçasını çalarken bir grup tombul devrimci domuz yavrusu kısa ve kalın bacaklarını sürüyerek sahneye girdi, üzerlerinde önüne sarı iplerle “sadakat” kelimesi işlenmiş olan kızıl korsajlar vardı, tökezleye tökezleye sahnedeki<a id="GBS.0377.02"/> yerlerini aldılar. Bu küçük domuz sürüsü boş kafalı, şamatacı ve fikir eksikliğinden mustaripti, yeterince derin değillerdi ve bir lidere ihtiyaçları vardı, işte tam bu sırada kırmızı ayakkabı giyen, “Honghong” adında küçük dişi bir domuz girdi sahneye taklalar atarak. Bu kızın annesi şehirden kırsala gönderilip Qingdao’daki köylülerden nasıl basit bir hayat süreceğini öğrenmiş, zengin sanatsal<a id="GBS.0377.03"/> kişiliği olan bir kadındı, genleri iyiydi kızın yani, ne öğretseniz hemen kapıyordu. Kız sahneye girerken izleyicilerin coşkun alkışlarıyla karşılandı; ama sahnedeki küçük erkek domuzlar sadece kıs kıs gülüyordu onun bu yaptığına. Onları izlerken içim tarifsiz bir neşeyle doldu, çağlar boyunca hiçbir domuz insanlar için hazırlanmış olan bir sahneye çıkmamıştı çünkü, tarihî bir atılımdı bu ve biz gerçek<a id="GBS.0377.04"/> domuzlar şeref ve gurur duyuyorduk bundan. Ağacın üzerinde, oturduğum yerden bir toynağımı kaldırıp bu harika gösterinin koreografisini yapmış olan Jin Meili öğretmene devrimci bir selam çaktım! Ardından Ma Liangcai’ye de bir selam çaktım, flütü gerçekten de çok iyi üflüyordu. Sonra küçük domuz Honggong’un annesine de selam göndermek istiyordum, bir çiftçiyle evlendikten sonra böyle mükemmel<a id="GBS.0377.05"/> bir kız çocuğu doğurduğu için hak ediyordu bunu, dans etme yeteneğini kızına miras bırakması ve daha da önemlisi sahne arkasında durup kızının dans etmesi için şarkı söylemesi de takdire şayandı. Mezzosopranoydu kadının sesi –Mo Yan denilen ufaklık daha sonra romanlarından birinde kadının sesinin bas olduğunu yazınca müzik hakkında bir-iki şey bilenlerin alaylarına maruz kalacaktı– boğazından çıkan<a id="GBS.0378.01"/> notalar havada süzülen renkli saten kurdeleleri andırıyordu. “Gaomi’den Tiananmen’e gelmiş küçük, kızıl devrimci domuzlarız biz.” Bugünün bakış açısıyla yanlış olduğu bal gibi ortada olan bu şarkı sözleri zamanında gayet normal karşılanmıştı. Bizim Ximen Köyü İlkokulu’nun bu gösterisi daha sonra tüm ilçede sahnelendi, üstüne üstlük en iyi sahne gösterisi ödülünü bile aldı; bizim bu küçük domuz<a id="GBS.0378.02"/> oyuncularımız Weifang bölgesinin<a class="si-noteref" epub:type="noteref" href="#f55" id="ref_f55">55</a> en üst düzey yetkilisi olan Sekreter Lu’yla bile görüştüler, Sekreter Lu’nun Küçük Honghong’u kucağına aldığı fotoğraf eyalet gazetesinin ön sayfasında basıldı. Bu tarihî bir olaydır ve tarihî olaylar değiştirilemez; o küçük dişi domuz sahnede amuda kalkarak elleri üzerinde yürüdü ve o küçük kırmızı ayakkabılarını alkış tutar gibi birbirine çarptı hiç durmadan.<a id="GBS.0378.03"/> Bunu gören seyirciler bir alkış tufanı kopardı ve uzun uzun alkışladılar...</p>
			<p>Oyun başarıyla sahnelendikten sonra sıra ahırların ziyaretine geldi. Çocukların gösterisi bitince sıra bana gelmişti işte. Bir domuz olarak yeniden dünyaya geldiğimden beri, yiğidi öldür ama hakkını ver, Jinlong bana çok iyi davranıyordu, onunla yıllardır şöyle baş başa bir baba oğul ânı geçiremediğimizden iyi bir<a id="GBS.0378.04"/> gösteri yapıp bu çok özel adamları eğlendirerek Jinlong’u onların gözünde daha da parlatmak istiyordum.</p>
			<p>Şöyle hafiften kıpırdanınca başım döndü, görüşüm bulanıklaştı, kulaklarım uğuldamaya başladı. On yıl sonra filan Tianhua Meydanı’nda köpek kız ve erkek kardeşlerimi toplayıp mehtaba karşı Sichuan’ın Wuliangye likörü, Guizhou’un <em>maotai</em> içkisi, Fransız konyağı ve İskoç viskisi içerek bir <em><a id="GBS.0378.05"/>party</em><a class="si-noteref" epub:type="noteref" href="#f56" id="ref_f56">56</a> verdiğimde Domuz Yetiştirme Toplantısı’nın düzenlendiği o gün neden başımın döndüğü, neden görüşümün bulanıklaştığı ve neden kulaklarımın uğuldadığı birden kafama dank edecekti. Benim içki içme kapasitemle bir ilgisi yoktu bunun, tatlı patatesten yapılmış o kahrolası kalitesiz liköründü bütün suç! Tabii şimdi burada o zamanlar insanlarda ahlak gibi bir değerin olduğunu da söylemek zorundayım,<a id="GBS.0379.01"/> yani içkilerin içine zararlı endüstriyel maddeler katmıyorlardı en azından. Daha sonra bir köpek olarak dünyaya geldiğim sırada devlet misafirhanesinde kapı bekçiliği yapan, görmüş geçirmiş siyah bir Alman çoban köpeği olan bir arkadaşım şöyle bir sonuca varacaktı: İnsanlar ellili yıllarda daha saf, altmışlarda çok fanatik, yetmişlerde kendi gölgelerinden korkacak kadar ürkekler, seksenlerde<a id="GBS.0379.02"/> başkalarının dediklerini ve yaptıklarını pür dikkat incelemeye başladılar, doksanlardaysa son derece kötüleştiler. Daha sonra gerçekleşecek olayları anlattığım için bağışlayın beni lütfen, Mo Yan denen o ufaklığın sürekli yaptığı bir numaradır bu, kazara ondan etkilendim ben de.</p>
			<p>Mo Yan ciddi bir hata yaptığını anlamış ve jeneratör odasında uysal bir şekilde Jinlong’un dönüp kendini cezalandırmasını<a id="GBS.0379.03"/> bekliyordu. Şekerlemesi biten Jiao Er, Mo Yan’ın orada dikildiğini görünce sövmeye başladı: “Seni itin dölü, burada dikilmiş ne yapıyorsun? Yaramazlık mı yapacaksın?” “Beni buraya Jinlong Ağabey dikti!” dedi Mo Yan sanki tek ihtiyacı olan şey buymuş gibi. “E, öyleyse ne olmuş!” dedi Jiao Er gururla, “Ne Jinlong Ağabey’inden bahsediyorsun sen, apışaramdaki kuş kadar etmez o!” “Tamam,” dedi<a id="GBS.0379.04"/> Mo Yan gider gibi yapıp, “öyleyse gidip de Jinlong’a söyleyeyim bunu!” “Hiçbir yere gitmiyorsun!” dedi Jiao Er, Mo Yan’ın yakasından tutup sonra çekiştirdi çocuğu, bu sırada Mo Yan’ın eski püskü kapitone ceketinin son kalan üç düğmesi kopup havaya uçtu, ceketinin önü açılınca güvece benzeyen karnı ortaya çıktı. “Az önce söylediğimi ona yetiştirirsen kendini ölmüş bil!” dedi Jiao Er elini yumruk<a id="GBS.0379.05"/> yapıp Mo Yan’ın burnuna doğru sallarken. “Söylememi istemiyorsan beni öldürmen gerek!” dedi Mo Yan hiçbir zayıflık belirtisi göstermeden.</p>
			<p>İkisinin de canı cehenneme, Jiao Er ve Mo Yan bizim Ximen köyünün en aşağılık mallarıdır, onları bırakalım da jeneratör odasında birbirlerini yesinler biraz. O muazzam kalabalık Jinlong’un önderliğinde ahırımın önüne kadar gelmişti işte. Jinlong’un ağzını<a id="GBS.0380.01"/> açıp beni tanıtmasına bile gerek kalmadan büyük bir neşeye kapılmıştı ziyaretçiler. Yerde çamura yatmış domuz görmeye alışmışlardı ama şimdiye kadar ağaca çıkıp uzanmış bir domuz görmemişlerdi hiç; duvarlara kırmızı boyayla yazılmış bir sürü slogan görmüşlükleri vardı ama şimdiye kadar hiçbiri bir domuzun karnına yazılmış slogan görmemişti ömründe. İlçe ve komünden gelen çok önemli adamlar katıla<a id="GBS.0380.02"/> katıla gülerken onların arkasında duran üretim bölümü yetkilileri aptal aptal kıkırdıyordu. Üretim bölümünün üzerinde yıpranmış bir askerî üniforma olan başkanı, gözlerini dikmiş bana bakıyordu.</p>
			<p>“Ağaca kendisi mi çıktı?” diye sordu Jinlong’a ağzı açık bir halde.</p>
			<p>“Evet, kendi tırmandı.”</p>
			<p>“Bize küçük bir gösteri yapabilir mi?” diye sordu başkan. “Demek istediğim önce ağaçtan insin hele,<a id="GBS.0380.03"/> sonra da bir daha tırmansın.”</p>
			<p>“Biraz zor olacak ama bir deneyeyim,” dedi Jinlong, “bu domuzun olağanüstü bir zekâsı ve çok güçlü bacakları var; ama çok inatçıdır ne isterse onu yapar, emir almaktan hoşlanmıyor.”</p>
			<p>Jinlong bir ağaç dalıyla hafiften başıma vurup sıcak, işbirliği ve hoşgörü bekleyen bir ses tonuyla şöyle seslendi bana:</p>
			<p>“On Altı Numaralı Domuz, uyan hadi, bırak uyumayı,<a id="GBS.0380.04"/> ağaçtan in de çişini yap biraz!”</p>
			<p>Benim bu çok özel adamlara küçük bir gösteri yapmamı istediği çok belliydi ama ağaçtan inip de işemek mi, ne şaka ama, beni mutsuz etmişti bu fakat Jinlong’un iyi niyetini de anlayabiliyordum. Onu hayal kırıklığına uğratmayacak ama dediklerini de körü körüne yapmayacaktım; sırf o öyle istedi diye dediği her şeyi yapacak halim yoktu ya, eğer öyle yaparsam kişiliği<a id="GBS.0380.05"/> olan bir domuz değil de sahibini mutlu etmek için taklalar atan bir köpek olurdum. Ön toynağımı ağzıma götürüp uzun uzun esnedim, gözlerimi devirip bir güzel gerindim, bunun üzerine bir kahkaha koptu ve hemen ardından ilginç bir yorum geldi: “Baksanıza bunun neresi domuz, bildiğin insan bu, insanın yaptığı her şeyi yapabiliyor!” Sizi geri zekâlılar, dediklerinizi anlamadığımı mı sanıyorsunuz?<a id="GBS.0381.01"/> Ben hem Gaomi lehçesini hem Yimen Dağı lehçesini, hem de Qingdao lehçesini anlarım, ayrıca okuldan uzaklaştırılıp köy yaşamını öğrenmesi için kırsala gönderilmiş ve bir gün yurtdışında okumanın hayalini kuran Qingdao’lu bir gençten de birkaç cümle İspanyolca öğrendim! Bağırarak İspanyolca bir şeyler söyleyince bu aptallar birden apışıp kaldı, hemen ardından da kahkahalarla gülmeye başladılar. Gülün<a id="GBS.0381.02"/> bakalım, ölene kadar gülün de ülkeye biraz daha pirinç kalsın. İşememi istemiyor muydunuz siz? Bunun için ağaçtan inmeme gerek yok, ayağa kalkıp işeyebildiğim kadar uzağa işerim ben de. Sırf onları kızdırmak ve biraz da eğlendirmek için o hijyenik işeme alışkanlığımı bıraktım birden, ağacın üzerinde çok rahat bir pozisyonda uzun uzun, bazen hızlı ve yoğun, bazen de yavaş ve damla damla işemeye<a id="GBS.0381.03"/> koyuldum. Geri zekâlılar da gülmekten kırılıyordu. Gözlerimi onlara dikip çok ciddi bir tavırla, “Neye gülüyorsunuz? Biraz ciddi olun! Benim emperyalistlerin, revizyonistlerin ve gericilerin kalesine atılan bir havan topu olduğumu ne çabuk unuttunuz öyle, eğer bir havan topu sızdırıyorsa içindeki barut ıslanmış demektir, sizse kalkmış hâlâ gülüyorsunuz!” dedim. Bu geri zekâlılar beni anlamış olacaklar<a id="GBS.0381.04"/> ki hepsi burunlarından sümük akacak kıvama gelene kadar gülmeye başladı. Üzerinde yıpranmış askerî üniforma olan yetkilinin yüzündeki ifade de değişti birden, geldiğinden beri sac parçası gibi sert bir ifade olan yüzünde hafif bir gülümseme belirince yüzü altın sarısı buğday kepeğiyle kaplanmış gibi ışıyıverdi, parmağıyla beni işaret edip şöyle dedi sonra:</p>
			<p>“Ne harika bir domuz, altın madalyayı<a id="GBS.0381.05"/> hak ediyor!”</p>
			<p>Şöhret ve zenginlik benim için pek bir şey ifade etmese de yüksek bir makamdan böyle bir iltifat almak başımı döndürdü biraz, sahnede amuda kalkan küçük domuz Honghong gibi amuda kalkmak istedim birden, bunu ağacın üzerinde yapmak çok zor olacaktı ama sonunda tekniğinde ustalaşıp başardığımda herkesin gözü üzerimde olacaktı. Ön toynaklarımı ağacın çatalına sıkıca dayayıp arka<a id="GBS.0382.01"/> bacaklarımı kaldırdım, kıçım iyice havalandı, başım çatalın ortasından aşağıya sarkıyordu. Sabah çok yemiş olduğumdan midemdeki ağırlık ister istemez gücümü de etkiliyordu. Tüm gücümü verince dal sallanıp titremeye başladı, bütün dikkatimi bu zor hamleyi tamamlamaya yönelttim. Tamam, amuttayım artık, başardım, dedim kendi kendime. Yeri görebiliyordum, bütün ağırlığım ön bacaklarımın üzerindeydi şimdi,<a id="GBS.0382.02"/> kanım beynime toplanmıştı, gözlerim sanki her an yuvalarından çıkacakmış gibi acımaya başladı, dayan hadi, bir on saniye daha dayandın mı zafer senindir. Bir alkış tufanı duyunca başardığımı anladım. Ne yazıktır ki sol ön toynağım kayıverdi, dengemi yitirdim, her şey karardı birden, başımın sert bir şeye çarptığını hissettim, güm, bayılmışım!</p>
			<p>Hay nineni senin, bütün suç o kalitesiz liköründü.</p><div style="display:none;"><a id="GBS.0382.03"/></div>
			 
			</article>
		<div style="display:none;"><a id="GBS.0382.04"/></div><div style="display:none;"><a id="GBS.0382.05"/></div><section class="si-footnotes" epub:type="footnotes">
		<aside class="si-footnote" epub:type="footnote" id="f49"><a class="si-backref" href="#ref_f49">49</a><span class="si-footnote-text">. (Çince) Kemerli ya da kambur. (Ç.N.)</span></aside>
		<aside class="si-footnote" epub:type="footnote" id="f50"><a class="si-backref" href="#ref_f50">50</a><span class="si-footnote-text">. (Çince) Kırmızı. (Ç.N.)</span></aside>
		<aside class="si-footnote" epub:type="footnote" id="f51"><a class="si-backref" href="#ref_f51">51</a><span class="si-footnote-text"> (1915-1986): Okuma yazma bilmeyen bir köylü olmasına rağmen Çin Komünist Parti Merkez Komitesi Politika Büro’ya girip ardından başbakan yardımcılığına kadar yükselen politikacı. (Ç.N.)</span></aside>
		<aside class="si-footnote" epub:type="footnote" id="f52"><a class="si-backref" href="#ref_f52">52</a><span class="si-footnote-text">. Uygur Özerk Bölgesi ve etrafındaki şehirler kastediliyor. (Ç.N.)</span></aside>
		<aside class="si-footnote" epub:type="footnote" id="f53"><a class="si-backref" href="#ref_f53">53</a><span class="si-footnote-text">. Günümüzde Xi’an olarak bilinen, onlarca hanedanın başkentliğini<div style="display:none;"><a id="GBS.0382.06"/></div> yapmış olan şehir. (Ç.N.)</span></aside>
		<aside class="si-footnote" epub:type="footnote" id="f54"><a class="si-backref" href="#ref_f54">54</a><span class="si-footnote-text">. 70’lerde moda olan, adını “Gugukkuşu Dağı” adlı Pekin Operası’nın baş kadın karakteri Ke Xiang’dan alan, ters U biçiminde kesilmiş, küt ve kaküllü bir saç modeli. (Ç.N)</span></aside>
		<aside class="si-footnote" epub:type="footnote" id="f55"><a class="si-backref" href="#ref_f55">55</a><span class="si-footnote-text">. Weifang, Çin Halk Cumhuriyeti’nin Shandong eyaletinin orta bölgesindeki bir ildir. (Ç.N.)</span></aside>
		<aside class="si-footnote" epub:type="footnote" id="f56"><a class="si-backref" href="#ref_f56">56</a><span class="si-footnote-text">. (İng.) Parti. (Ç.N.)</span></aside>
		</section>
  <div style="display:none;"><a id="GBS.0382.07"/></div></body>
</html>