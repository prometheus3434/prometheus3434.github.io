<?xml version="1.0" encoding="UTF-8" standalone="no"?><html xmlns="http://www.w3.org/1999/xhtml">
	<head>
		<title>Yaşam ve Ölüm Yorgunu</title>
		<link href="main.css" rel="stylesheet" type="text/css"/>
<meta name="Adept.resource" value="urn:uuid:ed47d798-c7b1-bfdc-2bb5-537360c88701"/>
	</head>
	<body xmlns:epub="http://www.idpf.org/2007/ops" epub:type="chapter" id="chapter2-9"><div style="display:none;"><a id="GBS.0279.01"/></div>
<article class="chapter">
			<h1 class="chapter_num">20</h1>
			<h1 class="chapter_title">Lan Jiefang’ın babasına ihanet edip <br/>komüne katılması</h1>
			<h1 class="chapter_title">Boğa Ximen’in erdemli <br/>bir ölümle göçmesi</h1>
			<p>Bir nokta altı dönümlük arazim, bir pulluk, bir mibzer ve boğayla birlikte komüne katıldım. Seni ahırdan çıkardığım sırada avluda havai fişekler patlıyor, zil ve davul sesleri yeri göğü inletiyordu. Taklit, gri askerî kepler takan bir grup küçük çocuk havai fişeklerden çıkan duman ve<a id="GBS.0279.02"/> konfeti yağmuru altında koşturup fitili henüz yanmamış olan havai fişekleri kapmaya çalışıyordu. Mo Yan yanlışlıkla fitili olmayan bir havai fişeği alır almaz fişek büyük bir gürültüyle elinde patladı, şaşkınlıktan ağzı açık kalan ufaklığın elinde büyük bir yara açıldı, eden bulurdu işte. Küçükken elimde patlayan bir havai fişek neredeyse parmağımı kopardığı zaman babamın yaramın üzerine bir merhem<a id="GBS.0279.03"/> sürerek beni tedavi etmesini hatırladım birden. Ardıma dönüp babama bakınca içim kaldıramadığım bir acıyla doluverdi. Babam kıyılmış bir saman yığını içinde oturmuş, önündeki kıvrılmış ipe bakıyordu.</p>
			<p>“Baba,” diye bağırdım endişeyle, “sakın aklından bile geçirme!..”</p>
			<p>Babam bana bakıp elini şöyle bir-iki kez sallayıverdi yorgun bir şekilde. Babamı karanlıkta bırakıp gün ışığına doğru yürüdüm.<a id="GBS.0279.04"/> Huzhu göğsüme kızıl kâğıttan yapılmış büyük bir çiçek iliştirip hafifçe gülümsedi bana. Yüzünden Ayçiçeği marka yüz kreminin kokusu yükseliyordu. Huzhu, boğanın boynuzuna da aynı büyüklükte bir çiçek astı. Boğa başını sallayınca yere düştü çiçek.</p>
			<p>“Boğa beni boynuzlamaya kalktı!” diye abartılı bir tavırla bağırdı Huzhu.</p>
			<p>Sonra hemen dönüp ardına bile bakmadan ağabeyimin kollarına sığındı.<a id="GBS.0279.05"/> Ağabeyim soğuk bakışlarla onu itip uzaklaştırdıktan sonra bir hışım boğanın yanına gitti, boğanın alnına birkaç kez vurup önce sağlam olan, ardından da kesik boynuzunu okşadı.</p>
			<p>“Boğa,” diye seslendi ona ağabeyim, “bugün parlak ve uzun bir yola baş koyuyorsun, aramıza hoş geldin!”</p>
			<p>Boğanın gözlerinin alev gibi parıldadığını gördüm bir an, meğer sadece gözyaşlarıymış. Babamın boğası sakalı<a id="GBS.0280.01"/> yolunmuş bir kaplana benziyordu artık, tüm havasını yitirmiş, bir kedi yavrusu kadar uysallaşmıştı.</p>
			<p>Hayalim gerçekleşmişti sonunda, hem ağabeyimin Kızıl Muhafızlar’ına kabul edilmiştim hem de “Kızıl Fenerin Efsanesi”nde Wang Lianju’yu oynayacaktım. Li Yuhe sahnede ne zaman bana, “Sen bir vatan hainisin,” dese aklıma babamın da bana aynı şeyi söylediği geliyordu hemen. Komüne katılmamın babama<a id="GBS.0280.02"/> ihanet etmek olduğunu gittikçe daha çok hissediyordum. Babamın her an kendini öldürebileceğinden ölesiye endişeleniyordum ama babam ne kendini bir kirişe astı ne de nehre atladı, o bir göz odadan taşınıp ahırda uyumaya başlamıştı artık. Ahırın bir köşesine bir ocak kurup çelik bir miğferi de <em>wok</em> olarak kullanıyordu. Bunu takip eden uzun günler boyunca boğası ve pulluğu olmayan babam tarlada bir<a id="GBS.0280.03"/> çapayla çalışmaya başladı. O tek tekerlekli yük arabasını bir başına kullanamadığından taşıma sopalarına taktığı sepetlerle gübre taşımaya başladı tarlaya. Artık bir mibzeri olmadığından ötürü de toprağı küçük bir çapayla kazdıktan sonra sukabağından yaptığı bir kapla tohum serpmeye başlamıştı. Babamın o bir nokta altı dönümlük küçük arazisi 1967’den 1981 yılına kadar göze kaçmış bir toz parçası<a id="GBS.0280.04"/> ya da parmağa batmış bir kıymık parçası gibi halk komününün o geniş arazisi arasında durdu kaldı. Babamın varlığı hem çok saçma hem de çok vakurdu, insanlar ona hem acıyor hem de derin bir saygı duyuyordu. Yetmişli yıllarda çok kısa bir süre için yeniden parti sekreterliği yapmaya başlayan Hong Taiyue’nin bir başına kalmış olan bu bağımsız çiftçiyi ortadan kaldırmak için bir sürü planı vardı ama<a id="GBS.0280.05"/> hepsi babamın çabaları sonucu geri tepti. Babam her seferinde o ipi Hong Taiyue’nin önüne fırlatıp şöyle derdi:</p>
			<p>“Hadi, assana beni şu kayısı ağacına!”</p>
			<p>Beni komüne katıp başarılı bir şekilde devrimci ve modern bir opera sergileyen Jinlong, Ximen köyünü tüm ülke için iyi bir örnek haline getireceğine inanıyordu, bu gerçekleşince kendisi de köyün lideri olarak parti kadrolarında hızlı bir<a id="GBS.0281.01"/> yükselişe geçecekti. Ama olaylar hiç de onun umduğu gibi gelişmedi. Öncelikle onun ve ablamın gece gündüz dört gözle bekledikleri Küçük Chang, bir traktörün üstüne binip köyümüze opera provalarına rehberlik etmek için gelmedi, kısa bir süre sonra da onun kadınlarla gönül eğlendirmesinden dolayı görevden alındığı haberi ulaştı köye. Küçük Chang gözden düşünce yarı ağabeyim de düşecekti tabii ki!</p><div style="display:none;"><a id="GBS.0281.02"/></div>
			<p>Qingming Bayramı’ndan sonra doğu rüzgârları esmeye başladı yavaştan, güneş ışıyınca karlar da erimeye başladı, yollar çamur oldu hep. Nehrin kenarındaki söğüt ağaçları yeşillendi, avludaki kayısı ağacı bile çiçeklenip baharı müjdeler oldu. İşte o günlerde ağabeyim kafese kapatılmış bir leopar gibi huysuzlaşıp avluda dolaşmaya başladı. Son durağı kayısı ağacının altındaki o ahşap platform olurdu.<a id="GBS.0281.03"/> Platforma çıkıp ağacın kara dallarından birine yaslanarak sigara üstüne sigara içerdi. Çok sigara içtiğinden ötürü boğazı iltihaplanmıştı ve durmadan öksürüyordu, genzini temizleyip sanki hiç terbiye almamış gibi gökten düşen kuş dışkılarını andıran bir biçimde balgam çıkarıyordu artık. Bakışları boş ve şaşkındı, kendini yalnız ve melankolik hissediyordu, dışarıdan bakıldığında acınası bir hali<a id="GBS.0281.04"/> vardı.</p>
			<p>Havaların ısınmasıyla birlikte ağabeyimin durumu gittikçe kötüleşti, opera provalarına devam etmek istiyordu ama halk kitleleri artık onun emirlerini dinlemiyordu. Kökenleri kızıldan da kızıl olan birkaç yaşlı yoksul köylü bir gün kayısı ağacının altında sigara içen ağabeyime şöyle dedi:</p>
			<p>“Komutan Jinlong, sizin biraz da çiftçilik işleriyle ilgilenmeniz gerekmiyor mu? İnsanoğlu toprağı<a id="GBS.0281.05"/> bir anlığına ihmal etse, toprak onu bir yıl unutur. İşçiler devrimle meşgulken maaşlarını devlet verir ama köylülerin yaşamak için tek güvencesi tarla ekmektir!”</p>
			<p>Onlar konuşurken babam sırtında iki sepet sığır dışkısıyla avlu kapısından dışarıya çıktı. Taze gübrenin kokusu baharın başlarını yaşayan köylüleri heyecanlandırdı birden.</p>
			<p>“Tohumlar sadece devrimci tarlalara dikilmeli, hasat sadece<a id="GBS.0282.01"/> devrim yolunun bir parçasıysa iyidir!” Ağabeyim ağzındaki sigara izmaritini tükürüp kayısı ağacından aşağı atladı, yere sağlam bir iniş yapamadığından sendeleyip yere çakıldı. Yaşlı köylüler onu kaldırmaya yeltenince onları iten ağabeyim, “Halk Komünü Devrim Komitesi’ne gidiyorum şimdi, burada ses çıkarmadan bekleyin siz, aptalca bir şey yapmayın sakın!” diye acı acı homurdandı.</p>
			<p>Bir çift çizme<a id="GBS.0282.02"/> giydi komüne giderken çamurdan sakınmak için. Yola çıkmadan önce avlu duvarının bitişiğindeki o derme çatma tuvalete gitti işemeye, orada Yang Qi’yle karşılaştı. Keçi derisi ceketler yüzünden düşman kesilmişlerdi birbirlerine ama Yang Qi hiçbir şey çaktırmadan yüzüne karşı gülümsemeye devam ediyordu ağabeyimin.</p>
			<p>“Komutan Ximen nereye gidiyorsunuz böyle?” dedi Yang Qi sırıtarak, “Bu halinizle<a id="GBS.0282.03"/> Kızıl Muhafız’dan çok, bir Japon askerî polisine benziyorsunuz.”</p>
			<p>Ağabeyim çükünü sallayıp Yang Qi’yi ne kadar hor gördüğünü belirten bir küçümsemeyle homurdandı. Yang Qi sırıtarak konuşmaya devam etti:</p>
			<p>“Güvendiğin dağlara kar yağdı be ufaklık, birkaç güne kalmaz sen de taşa toslarsın artık. Eğer aklın varsa henüz vakit varken yetkilerini üretimden anlayan birine vermeni salık veririm,<a id="GBS.0282.04"/> operada şakımak karın doyurmaz.”</p>
			<p>“Ben İlçe Devrim Komitesi tarafından bizzat atandım bu göreve,” dedi ağabeyim alaycı bir tavırla, “görevden alınacaksam eğer bunu bir tek onlar yapabilir, Halk Komünü Devrim Komitesi’nin böyle bir yetkisi yok!”</p>
			<p>Bela geliyorum demezdi, ağabeyim tam da büyük bir öfkeyle Yang Qi’ye laf yetiştirmeye çalışırken göğsündeki o büyük, seramik Mao Zedong rozeti tuvalet<a id="GBS.0282.05"/> deliğine düştü birden. Ağabeyim apışıp kaldı. Yang Qi de şaşıp kalmıştı bu işe. Ağabeyim kendine gelip rozeti almak için tuvalet deliğine doğru atıldığı sırada Yang Qi de ancak kendine gelebildi. Ağabeyimi, tuniğinin yakasından yakalayıp yüksek sesle bağırmaya başladı:</p>
			<p>“Yakaladım, bir karşıdevrimci yakaladım!”</p>
			<p>Ağabeyim köyün toprak ağaları, zenginleri, karşıdevrimcileri ve Hong Taiyue<a id="GBS.0283.01"/> gibi kapitalistleriyle birlikte işgücü reformunun hedeflerinden biri oluvermişti artık.</p>
			<p>Komüne katıldıktan sonra tugayın hayvan besleme çadırında çiftlik hayvanlarını beslemeye gönderildim. Fang Liu Amca ve hapisten çıktıktan sonra buraya gönderilmiş olan Hu Bin’le birlikte çalışıyordum. Hayvan besleme çadırı tugayın çiftlik hayvanlarını beslemek için kurulmuş bir birimdi, burada siyah renkli<a id="GBS.0283.02"/> kör bir at vardı, aslında bir savaş atıydı bu, kör olduktan sonra emekliye ayrılmıştı, kıçındaki damga bir zamanlar savaş atı olduğunu kanıtlıyordu. Bir de gri bir katır vardı, öfkeli bir mizacı olan bu hayvan insan ısırmaya bayılıyordu, bu yüzden onunla ilgilenirken her an tetikte olmak gerekiyordu. Bu iki hayvan köyün o lastik tekerlekli yük arabasını çekmede uzmanlaşmıştı. Bu ikisi dışında<a id="GBS.0283.03"/> bir de yirmi sekiz tane sığır vardı. Bizim boğa yeni geldiğinden henüz onun için ayrılmış özel bir bölmesi yoktu, at ve sığırların yemlikleri arasına onun için bir yarım benzin varilinden geçici bir bölme yapılmıştı.</p>
			<p>Bu göreve atandıktan sonra evdeki şiltemi alıp çadırın içindeki o büyük <em>kang</em>’ın üzerine serdim. Sonunda o çok sevdiğim ve aynı zamanda çok da nefret ettiğim büyük avludan ayrılmıştım<a id="GBS.0283.04"/> işte. Benim hayvan besleme çadırına taşınmamla birlikte babam için de bir yer açılmış oldu. Komüne katılacağımı açıkladığımdan beri ahırda yatıp kalkıyordu babam. Ahır ne kadar iyi olsa da sonuçta boğa için düzenlenmiş bir yerdi, oda ne kadar kötü olsa da ev sayılırdı işte. Babama artık odaya taşınmasını söyledim. Bir de içini ferah tutmasını ve boğaya iyi bakacağımı.</p>
			<p>Hayvan besleme çadırının<a id="GBS.0283.05"/> içinde bir sürü kıyılmış saman vardı, o büyük <em>kang</em>’ın üzeri tandır gibi kavruluyordu. Fang Liu Amca’nın beş oğlu birden onunla birlikte <em>kang</em>’ın üzerinde uyuyordu. Çok fakir olan Fang ailesinin bir yorganı bile yoktu, beş oğul çıplak et çubukları gibi <em>kang</em>’da yuvarlanıp duruyordu. Gün aydınlandığında yorganımın altına kıvrılmış kıçı çıplak iki çocuk bulacaktım.</p>
			<p><em>Kang</em> çok sıcaktı, sıcaktan derim<a id="GBS.0284.01"/> acıyordu, yatakta bir gözleme gibi sağa sola kıvrılıp duruyordum. Pencerenin yırtık kâğıt kaplamasından içeriye giren parlak ay ışığı oğlanların çıplak kıçlarına vuruyordu, onlar da bir türlü rahat uyuyamıyor, <em>kang</em>’ın üzerinde bir sağa bir sola dönüp dururken şimşek gibi horluyorlardı. Fang Liu Amca çok tuhaf bir şekilde horluyordu, bir horozun tüylerine üfleyip onu tüysüz bırakan bir körük gibi<a id="GBS.0284.02"/> kuru ve donuk bir ses çıkarıyordu horlarken. Hu Bin, <em>kang</em>’ın bir ucunda uyuyordu, Fang Liu Amca’nın çocuklarının istilasından kaçınmak istercesine yorganın içine dürüm gibi kıvrılmıştı. Çok garip biriydi bu adam, uyurken bile koruyucu iş gözlüğünü çıkarmıyordu, ay ışığı yüzüne vurunca zehirli bir yılanınki gibi parlıyordu gözleri.</p>
			<p>Tam gece yarısında at ve katır toynaklarıyla yeri dövmeye ve<a id="GBS.0284.03"/> burunlarından solumaya başladılar, katırın boynundaki pirinç çan gevrek gevrek çınlıyordu. Horlamayı bırakan Fang Liu Amca, <em>kang</em>’ın üzerinde bir takla atıp doğrulduktan sonra başıma vurup şöyle bağırdı:</p>
			<p>“Hadi kalk, hayvanları besleme zamanı!”</p>
			<p>Yemlikleri üçüncü dolduruşumuzdu bu; at, gece yemini yemezse şişmanlamaz; katır, gece yemini yemezse gücünü toplayamazdı. <em>Kang</em>’dan inip Fang Liu<a id="GBS.0284.04"/> Amca’nın peşine takıldım, bir gaz lambası yaktı, onun peşi sıra ahırın derinliklerine doğru seyirttim. Katır ve at heyecanla başlarını sallıyordu, bölmelerinde yatan sığırlar da birer birer ayağa kalkmaya başladı.</p>
			<p>Fang Liu Amca, bana işin nasıl yapıldığını gösterdi önce. Ama buna hiç de gerek yoktu aslında. Babamın gece gece bizim eşeği ve boğayı beslemesini izlemiştim defalarca. Eleği kaptığım<a id="GBS.0284.05"/> gibi at ve katırın yemliklerine saman eledim biraz, ikisi de yemeye başlamadı, yem ve su bekledikleri belliydi. Fang Liu Amca benim usta bir şekilde saman elediğimi görünce sesini çıkarmadı hiç ama yüzündeki ifadeden çalışmamdan çok hoşnut kaldığı belliydi zaten. Yem fıçısından demir bir kepçeyle aldığı bir kepçe dolusu fasulye kekini yemliğe boşalttı. Sivri çeneli katır, fasulye kekini görür<a id="GBS.0285.01"/> görmez başını yemliğe daldırınca Fang Liu Amca yemi karmak için kullandığı çatalla katırın ağzına vurdu, katır acı acı anırarak başını kaldırdı hemen. Fang Liu Amca bu fırsattan istifade edip yemi karıştırınca saman ve fasulye kekinin o hoş kokuları iç içe girdi. At ve katır yemden ağız dolusu lokmalar alırken katır kutur sesler çıkardılar. Katırın gözleri gaz lambasının ışığı altında mavi mavi<a id="GBS.0285.02"/> parlıyordu. Ama katırın gözleri bizim boğanın gözleri kadar derin değildi hiç. Bizim boğanın gözleri yeni bir okula transfer olmuş bir ilkokul öğrencisinin gözleri kadar yalnız bir derinliğe sahipti. Sığırlar kafalarını bizden yana çevirmiş taze otlarını bekliyorlardı. Bizim boğanın yeri çok iyi konumlanmıştı, taze ottan ilk yiyen o oldu. O gecenin spesiyalitesi fasulye keki kırıklarıyla iyice kıyılmış<a id="GBS.0285.03"/> tatlı patates karışımıydı, birinci sınıf sığır yemiydi bu, hem çok besleyiciydi hem de çok güzel kokuyordu, kurutulmuş fasulye kekinin içinden bazen olgunlaşmamış fasulye taneleri bile çıkardı. Hayvan besleme çadırındaki işler, ağabeyim devrime önderlik ederken de böyle işliyordu. Fang Liu Amca çok dürüst bir çiftçi olmasına rağmen onu şimdiye kadar Ximen Konağı’nın avlusunda görmemiştim hiç,<a id="GBS.0285.04"/> onun aksine yılan gözlü Hu Bin’inse avluya girip çıkmadığı gün yok denecek kadar azdı. Avlunun duvarında sık sık ağabeyimi ifşa eden çeşitli yazılar olurdu. Ağabeyim bu yazıları görür görmez onları kimin yazdığını anlardı hemen, Hu Bin’in elyazısıydı bu. Bir faraş ve kürekle yere dökülmüş olan yemleri süpürürken sığır bölmelerinden gelen seslerin birbirine karıştığını duydum. Tam bizim boğanın önündeki<a id="GBS.0285.05"/> yemleri süpürürken Fang Liu Amca’nın bana bakmamasından istifade edip kürekteki bütün yemi bizim boğanın önüne serptim. Elimi uzatıp önce başını, sonra da burnunu okşadım, o da o pütürlü dilini uzatıp elimi yaladı. Çadırdaki yirmi sekiz sığır arasında burnuna hâlâ halka takılmamış olan bir o vardı ve buradan ne zaman kaçacağını hiç bilmiyordum.</p>
			<p>Ama kaçmadın, avludaki kayısı ağacının çiçeklenmesiyle<a id="GBS.0286.01"/> birlikte bahar başlamıştı. Fang Liu Amca beni ve Hu Bin’i yanına katıp sığırları sabah erkenden avluya çıkarttı, çalı süpürgesiyle sığırların üzerindeki çamurları ve ölü tüyleri temizledi, insanlara o uzun kış boyunca yaptıklarımızın meyvelerini göstermek için.</p>
			<p>Yang Qi alenen ağabeyimi suçlayıp onun görevden alınmasına ve karşıdevrimci olarak etiketlenmesine neden olmasına rağmen Devrim Komitesi<a id="GBS.0286.02"/> başkanlığının o tülden şapkasını kendi başına takamadı. Devrim Komitesi, başkan olarak Huang Tong’u atadı. Huang Tong yıllardır Üretim Tugayı’nın müdürlüğünü yapıyordu çok iyi bir şekilde. Etrafı korumalarla çevrili bir mareşal gibi harman yerinin kenarında durup yapılacak işler üzerine emir verip dururdu. İyi ailelerden gelenler hafif işlerde çalıştırılıyor, kötü bir geçmişe sahip olanlarsa<a id="GBS.0286.03"/> tarlalara gönderilip bir boğa gibi pulluk çekmekle görevlendiriliyordu. Ağabeyim bir zamanlar güvenlik şefi olan Yu Wufu, vatan haini Zhang Dazhuang, zengin köylü Wu Yuan, içki damıtma atölyesi olan Tian Gui ve kapitalist Hong Taiyue’yle birlikte ayakta dikiliyordu. Ağabeyimin yüzünden öfke okunuyordu. Hong Taiyue’nin yüzünde alaycı bir ifade vardı. Uzun yıllardır işgücü reformundan geçmiş olan<a id="GBS.0286.04"/> kötü unsurların yüzündeyse hiçbir ifade yoktu. Uzun yıllardır bahar ekimine alışmış olanlar için artık kimin hangi pullukla çalışacağı ve hangi öküzün hangi pulluğa koşulacağı önceden belirlenmiş bir kural gibiydi. Depoya gidip pulluk ve koşum takımlarını aldıktan sonra herkes kendisini bekleyen öküzlerin yanına gitti. Öküzler de onları tanıyordu artık. Fang Liu Amca şöyle seslendi onlara: Bu sığırlar<a id="GBS.0286.05"/> bütün bir kış dinlendi, kasları iyice yoruldu, ilk gün üzerilerine gitmeyin pek, bırakın pulluğu gönüllerince çeksinler. Ardından Hong Taiyue’ye bir tane siyah Bohai öküzüyle bir tane Batı Shandong boğası seçti. Hong Taiyue usta hareketlerle sığırların koşum takımlarını bağlayıp onları boyunduruğa geçirdi, bunca yıldır parti sekreterliği yapan Hong Taiyue aslında çiftçi olarak doğmuştu ve ne<a id="GBS.0287.01"/> yaptığını çok iyi biliyordu. Diğerlerinin hareketlerini dikkatle izleyen ağabeyim pulluğu sıraya sokup koşum takımlarını yere bıraktıktan sonra öfkesini göstermek isteyen bir tavırla dudaklarını büzüp Fang Liu Amca’ya şöyle dedi:</p>
			<p>“Bana hangi sığırları vereceksin?”</p>
			<p>Fang Liu Amca, ağabeyimi baştan aşağı süzdükten sonra sanki kendi kendine konuşur gibi; ama aslında ağabeyime doğru, genç adam<a id="GBS.0287.02"/> öfke siz gençler için iyi bir şeydir, dedi. Sığırların bağlı olduğu direkten yılan kuyruklu bir Moğol ineği getirdi, bu inek aslında ağabeyimle çok haşır neşir olmuş bir inekti, birkaç yıl önceki o bahar dikiminde nehrin kenarında sığırları otlatırken ağabeyimin yansıması belirirdi sık sık bu ineğin gözlerinde. İnek çok uysal bir tavırla ağabeyimin yanında dikilirken bir yandan da geviş getiriyordu,<a id="GBS.0287.03"/> ağzının kenarında duran bir ot demeti birden tuhaf bir ses çıkarıp boğazından midesine doğru kayıverdi. Ağabeyim koşum takımlarını ineğin omuzlarına atarken hiç huysuzluk etmedi inek. Fang Liu Amca sığırların bağlı olduğu direğin oraya bir bakış daha atınca bakışları birden bizim boğanın üzerine düştü. Sanki hayatında ilk kez böylesine iyi bir boğa görüyordu, iki gözü birden parlarken ağzından<a id="GBS.0287.04"/> “cik” diye bir ses çıkardı.</p>
			<p>“Jiefang, sizin evin boğasını getir de anasıyla eşleştirelim. Aslında,” dedi Fang Liu Amca boğanın çevresinde dönerken, “bu boğa bir başına da pulluk çekebilir. Bak bir bak şuna, kafası geniş, alnı düz, ağzı büyük, gözleri parlak, böyle yumruk büyüklüğündeki omuz başlarıyla pulluğu çatır çatır sürer, böyle ok gibi ön bacaklarıyla gücü sınır tanımaz, yay gibi arka<a id="GBS.0287.05"/> bacaklarıyla rüzgâr gibi koşar. Ama ne yazık ki boynuzlarından biri yarım, bir arızası olmasa olmayacaktı sanki! Jinlong, sana bu boğayı veriyorum, bu boğa babanın kendi canıdır, ona gözün gibi bak e mi!”</p>
			<p>Dizginleri eline alan Jinlong, boğaya boyunduruğu omuzlarına geçirebileceği yere doğru gitmesi için komut verdi ama boğanın tek yaptığı şey başını eğip yavaş yavaş geviş getirmek oldu. Jinlong<a id="GBS.0288.01"/> dizginleri sertçe çekip boğayı öne doğru yürütmeye çalıştı ama boğa yerinden bile kıpırdamadı. Bizim boğanın burnunda halka olmadığından Jinlong dizginleri ne kadar çekse de boğanın kafası bir kaya gibi yerinden kıpırdamıyordu bir türlü. Boğanın bu inadının sonu burnuna bir halka takılması işkencesiyle sonuçlandı tabii. Ah Boğa Ximen, aslında bu işkenceden kurtulabilirdin eğer babamla birlikteyken<a id="GBS.0288.02"/> gösterdiğin insancıllığını az da olsa ortaya çıkarsaydın, işte o uysallığınla Gaomi Kuzeydoğu Bucağı tarihinin gelmiş geçmiş tek burnu halkasız boğası olabilirdin! Ama ne komutu dinledin ne de seni yerinden oynatmaya çalışanlar başarılı olabildi!</p>
			<p>“Burun halkası olmayan bir boğaya istediğini yaptırmak nerede görülmüş? Yoksa Lan Lian boğaya istediğini yaptırmak için büyülü sözler mi söylüyordu?”<a id="GBS.0288.03"/> diye şaşkınlığını dile getirdi Fang Liu Amca.</p>
			<p>Ah Boğa Ximen, arkadaşım benim, senin dört ayağını domuz bağıyla bağlayıp ipin ortasına bir sopa sıkıştırdılar, sopayı çevirdikçe ip sıkılaştı, ip sıkılaştıkça vücudun küçüldü, sonunda ayakta duramaz olup yere devriliverdin. Fang Liu Amca’nın, dediğine göre sıradan bir sığırın burnuna halka takarken bu kadar güç harcanmazmış, senden korkuyorlar,<a id="GBS.0288.04"/> hepsi haberdardı senin vahşi mizacından, bir öfkelendin mi bir daha seni kontrol altına alamamaktan korkuyorlardı. Sen yere devrildikten sonra Fang Liu Amca birinden, penseyle kızgın bir demir çubuk getirmesini istedi. Ardından birkaç iriyarı adam senin başını yere bastırdı, başını o kadar çok eğdiler ki o kırık boynuzun bile yere değiyordu. Fang Liu Amca parmaklarıyla senin burun deliklerini iyice<a id="GBS.0288.05"/> aralayıp burnunun içindeki en ince yeri bulduktan sonra birine o kızgın demir çubuğunu sokmasını söyledi. Çubuk çok sert bir hareketle sokulduktan sonra açılan deliği genişletmek için bir güzel çevirdiler çubuğu, burun deliğinden kahverengi bir duman çıkıyordu, etrafı yanmış et kokusu kapladı birden, “moo moo” diye iç karartan bir sesle böğürüyordun, başını tutmaya çalışan adamlar tüm güçleriyle<a id="GBS.0289.01"/> üzerine yükleniyorlardı, kimsenin elini çekecek cesareti yoktu. Peki, burnuna o kızgın demir çubuğu sokan kimdi biliyor musun? Ağabeyim Jinlong’du. O sırada senin Ximen Nao’ nun dünyaya yeniden gelmiş hali olduğunu bilmiyordum, bu yüzden o sırada neler hissetmiş olabileceğini tahmin bile edemem. Kızgın bir demir çubukla burnunda koca bir delik açıp ardından bir de ona pirinç bir halka takan kişi<a id="GBS.0289.02"/> senin kendi öz oğlundu işte, nasıl bir duygu karmaşası içindeydin o zaman kim bilir?</p>
			<p>Burnuna halka takıldıktan sonra seni tarlaya saldılar. Bahar gelmiş ve topraktaki her şey yeniden doğuyordu işte, dört bir yan hayatın nefesiyle dolup taşıyordu. Boğa Ximen, arkadaşım, bu güzelim mevsimde çok trajik bir oyunda sahne aldın sen, senin inadın, acı eşiğinin yüksekliği, ölsen de ruhunu teslim etmemekte<a id="GBS.0289.03"/> diretmen o zaman hepimizin ağzını açık bırakmış, insanlar sana hayran olmuştu, senin hikâyen Ximen köyünde bugün bile ağızdan ağza dolaşıyor. Biz bir avuç insan, senin o zaman gösterdiğin gücü akıl almaz bulmuştuk, bugün bile senin gerçekten mucizevi bir boğa olduğuna inanıyor insanlar, hatta senin yaşadığın o garip dönüşümü bilen ben bile senin davranışlarının benim algımın çok çok üstesinde<a id="GBS.0289.04"/> olduğunu hissediyorum, her şeyi hiçe sayarak sıkı bir mücadele verdin o gün, o olağanüstü cüssen ve vücudundaki her bir kasa saklanmış olan tüm gücünle, tıpkı Ximen Konağı’nın avlusunda yapılan o komüne katılma töreninde olduğu gibi, nehrin kenarında Hu Bin’i öfkeyle boynuzlaman gibi ya da pazarda yapılan o eleştiri ve kınama toplantısındaki gibi sana kötü davrananlara, o komün üyelerine bir<a id="GBS.0289.05"/> bir toslayıp hepsini kuş gibi havaya uçurmalıydın, daha sonra hepsi sırayla baharın gelmesiyle üzerinden duman tüten o toprağa çarpıp çarptıkları yerde derin mi derin çukurlar açmalıydı. Sana zulmeden o gaddar insanların her birinin kemikleri kırılmalı, iç organları titremeli, hepsi kurbağa gibi ciyaklamalıydı, tamam Jinlong senin öz oğlun sayılır ama bu senin eşek ve boğa olmandan çok daha önce gerçekleşmiş<a id="GBS.0290.01"/> bir olayın sonucuydu, o yolda kimler babasını yiyip kimler anasına tecavüz etmedi ki, senin illa bu kadar düzgün bir adam olmanın ne gereği vardı ki? Her şey bir yana Jinlong kadar çarpık düşünceleri olan başka birini görmedim ben daha, çok da gaddar bir adam, kendi politik kaybının acısını denetleyemeden çalışma hırsına dönüştürüp daha da ileri giderek bütün şiddetiyle senin üzerine boca<a id="GBS.0290.02"/> etti, senin kendi öz babası olduğunu bilmiyor, tamam bilmemek suç değil ama bir boğaya da bu kadar zalimce davranılmaz ki! Ah Ximen Boğa’m, onun senin vücudun üzerinde uyguladığı şiddeti anlatmaya içim elvermiyor artık, bir boğaya dönüştükten sonra dünyaya dört kez daha geldin, Yin ve Yang arasında mekik dokurken birçok ayrıntıyı unutmuş olabilirsin ama o gün olanları ben hiç unutmadım, o gün<a id="GBS.0290.03"/> yaşananları bol yapraklı ulu bir ağaç olarak ele alırsak ben sadece o ağacın ana hatlarını hatırlamakla kalmıyorum, o ağacı her bir ince dalına ve her bir yaprağına kadar çok iyi hatırlıyorum ben. Boğa Ximen şimdi diyeceklerimi iyi dinle, söylemek zorundayım; çünkü bunlar gerçekten oldu ve olan şeyler tarihin yapraklarına yazıldı bile, ayrıca yaşananların ayrıntılarını unutmuş olanlara tarihi hatırlatmak<a id="GBS.0290.04"/> benim görevim.</p>
			<p>O gün sürülecek tarlaya varır varmaz boylu boyunca yere uzandın. Tarla sürmeye gelenler köyün eski kurtlarıydı, hepsi kendi gözleriyle senin güçlü adımlarla uçarcasına ve bir başına pulluğu çekip ardında dalgaları andıran sıra sıra toprak yığınları bıraktığını görmüş insanlardı daha önce. Senin birdenbire böyle grev yaparcasına boylu boyunca yere uzandığını görünce hem çok meraklanmış<a id="GBS.0290.05"/> hem de çok şaşırmışlardı. Ne oldu bu boğaya böyle? O gün babam da tarla sürüyordu, babamın bir boğası olmadığından elinde büyük bir çapayla o dar mı dar, bir nokta altı dönümlük arazide bir başına cebelleşiyordu. Babam belini eğmiş, kendini tamamen işine adamış bir halde bakışlarını tarlaya sabitlemiş, çapa üstüne çapa atıyordu. “Bu boğa,” dedi çiftçilerden biri, “nostaljiye tutulmuş, hâlâ<a id="GBS.0291.01"/> Lan Lian’la birlikte bağımsız çiftçilik yapmak istiyor!”</p>
			<p>Jinlong birkaç adım geri gitti, omzundaki kırbacı kaldırıp havada bir kere döndürdükten sonra sert bir hareketle boğanın sırtına vurdu. Sırtında beyaz bir kırbaç izi belirdi ânında. O zaman hayatının baharında bir dinçlikteydin, derin sert ve esnek olduğundan darbeye dayanıklıydın, eğer senin yerinde yaşlı ve zayıf ya da kemikleri henüz<a id="GBS.0291.02"/> gelişmemiş bir tosuncuk olsaydı Jinlong’un kırbacı muhtemelen sırtını ikiye yarardı hayvanın.</p>
			<p>Jinlong’un çok yetenekli bir genç adam olduğu su götürmez bir gerçekti, yeter ki bir şeyi aklına koysun onu herkesten daha iyi yapardı. Köyde dört metrelik bir kırbacı ustalıkla kullanabilen birkaç kişi vardı ve Jinlong aralarında en iyisiydi. Kırbaç sırtında şaklayınca etrafa tok bir ses yayıldı.<a id="GBS.0291.03"/> Babamın, Jinlong’un seni kırbaçlarken çıkardığı sesi duymuş olması gerektiğini düşündüm ama başını bile kaldırmadan yaptığı işe devam ediyordu. Babamın sana karşı çok derin duygular beslediğini biliyordum, senin böyle vahşice kırbaçlanman onu çok üzmüş olmalıydı ama gelip de seni kurtaracağına işine devam etmeyi sürdürüyordu işte. Zavallı babacığım da en az senin kadar acı çekiyordu o kırbaçtan.</p><div style="display:none;"><a id="GBS.0291.04"/></div>
			<p>Jinlong seni üst üste tam yirmi kez kırbaçlamıştı, yorgunluktan nefes nefese kalmıştı, alnından ter damlıyordu, sense tarlaya uzanmıştın, çenen toprağa değiyordu, gözlerin sımsıkı kapalıydı, gözlerinden süzülen sıcak gözyaşları yüzündeki tüylerin rengini koyulaştırıyordu. Hareket bile etmedin, gıkın bile çıkmadı, derinin üzerindeki kasılmalar hâlâ hayatta olduğunu gösteriyordu, eğer bu da olmasaydı<a id="GBS.0291.05"/> o sırada orada olan herkes senin artık ölü bir boğa olduğundan şüphe bile duymazdı. Ağabeyim ağzından bir dizi küfür savurarak senin önüne gidip yüzüne sıkı bir tekme attı.</p>
			<p>“Ayağa kalk, ayağa kalk diyorum sana!” dedi.</p>
			<p>Ama sen gözlerin sımsıkı kapalı bir halde yerde hareketsiz durmaya devam ettin. Jinlong deli gibi kükrüyordu, bir yandan da ayaklarını değiştirip seni tekmelemeyi sürdürüyordu;<a id="GBS.0292.01"/> başını, yüzünü, ağzını, karnını tekmeledi, uzaktan bakılınca şeytan çıkarma ayini yapan bir şamanın dansını andırıyordu hareketleri. Onun tekmelerine bana mısın demeden hareketsiz kalmayı sürdürüyordun. Jinlong seni tekmelerken hemen senin yanında duran o Moğol ineğinin yani senin annenin tüm vücudu acıyla titriyordu, annenin o kıvrılmış sert kuyruğu donmuş bir yılanı andırıyordu. Babamsa tarlada<a id="GBS.0292.02"/> artık kendini de aşan bir hızla çapa yapmaya devam ediyordu.</p>
			<p>Tarla sürmeyi bitirmiş olan diğer çiftçiler geri döndü. Jinlong’un boğasının hâlâ aynı yerde boylu boyunca yattığını görünce çok şaşırıp hemen etrafını çevirdiler.</p>
			<p>“Bu boğa hasta filan olmasın?” dedi iyi kalpli bir adam olan zengin köylü Wu Yuan.</p>
			<p>İşi gücü kışkırtmak olan Tian Gui, “Cüssesi nasıl da dolgun, derisi nasıl da<a id="GBS.0292.03"/> parlak, geçen sene Lan Lian’ın pulluğunu tek başına çekiyordu bu, şimdiyse yere yatıp ölü taklidi yapıyor, bu boğa düpedüz komün karşıtı!” diye atıldı hemen.</p>
			<p>Hong Taiyue başını toprağa gömmüş bir halde çapa yapan babama bakıp alaycı bir tonla, “Sahibi nasılsa hayvanı da öyle olur! Ha sahibi, ha boğası!” dedi.</p>
			<p>“Hadi dövelim şunu,” dedi vatan haini Zhang Duzhuang, “eğer onu şöyle bir güzel<a id="GBS.0292.04"/> eşek sudan geçinceye kadar döversek ayağa kaldırabiliriz!” Diğerleri bu öneriyi hemen kabul etti.</p>
			<p>İşte yedi-sekiz çiftçi bir araya gelip etrafını sarmıştı senin, hepsinin omzunda uzun mu uzun birer kırbaç vardı, kırbaçları sırtlarından yere kadar uzanıyordu, elleri kırbacın tutacağına sıkı sıkıya kenetlenmişti. Tam kırbaçlamaya başlayacaklardı ki o Moğol ineği yıkık bir duvar gibi yere devrildi<a id="GBS.0292.05"/> olduğu yerde. Ama yere düşer düşmez debelenip tekrar ayağa kalkmayı başardı. Tüm vücudu titriyordu, gözleri küçülmüştü, o kıvrık kuyruğunu bacakları arasına sıkıştırdı. Herkes gülmeye başladı birden.</p>
			<p>“Şuna bakın hele,” dedi biri, “daha dayak başlamadan nasıl da korkuyla titriyor.”</p>
			<p>Jinlong ağabeyim, Moğol ineğini çözüp bir kenara sürdü. İnek kenarda sanki genel aftan yararlanıp salıverilmiş<a id="GBS.0293.01"/> gibi dikilirken titremeye devam etti ama gözlerinde sakin bir bakış vardı.</p>
			<p>Boğa Ximen, sense hâlâ bir kum tepesi gibi yattığın yerde kıpırtısız duruyordun. Çiftçiler ellerinde kırbaçlarla birkaç adım geri çekildiler, sonra birbiri ardına sanki bir yarışmadaymışçasına ya da hepsi birer virtüözmüş gibi kırbaçlarını şaklatıp vurdular sana. Kırbaç üstüne kırbaç, şaklama üstüne şaklama. Sırtında<a id="GBS.0293.02"/> birbirini kesen bir sürü kırbaç izi oluştu, artık kanıyordun da. Kana bulanmış kırbaç uçları sana çarparken daha keskin şaklıyorlardı, darbeler gittikçe daha da şiddetli olmaya başladı, üzerine kan bulaşmış karnın ve sırtın, kesik izleriyle dolu bir kesme tahtasını andırıyordu.</p>
			<p>Sana vurmaya başladıklarından beri ağlıyordum, yalvardım, yakardım, öne atılıp seni kurtarmak, vücudumu sana siper<a id="GBS.0293.03"/> edip acını paylaşmak istedim ama kollarım şamatayı izlemeye gelen kalabalığın arasına sıkışıp kalmıştı, onları tekmeledim, ısırdım ama yine de bana mısın demediler, bırakmadılar beni, bu kanlı trajediyi sonuna kadar izlemek istiyorlardı. Bu iyi kalpli, düzgün köylülerin, o koca koca amcaların, ağabeylerin, ablaların, hatta küçük çocukların nasıl bir anda böyle taş kalpli kesildiklerini bir türlü<a id="GBS.0293.04"/> anlayamıyordum...</p>
			<p>Seni dövmekten yorulunca uyuşmuş kollarını ovuşturarak nasıl olduğuna bakmaya geldiler. Ölmüş mü? Ölmemiş. Gözlerin hâlâ sımsıkı kapalıydı, kırbaçların yanaklarında açtığı kesiklerden süzülen kan toprağı kırmızıya boyuyordu. Nefes almakta güçlük çekiyordun, ağzın çamura bulanmıştı. Karnın birazdan doğum yapmak üzere olan bir inek gibi hızla inip kalkıyordu.</p>
			<p>Hayatımda<a id="GBS.0293.05"/> bu kadar inatçı bir boğa görmedim diye içlerini çekiyordu az önce seni dövmüş adamlar. Yüzlerinde hiç de normal olmayan bir ifade vardı hepsinin, sanki yaptıklarına biraz pişman da olmuşlardı. Eğer onlara meydan okuyan bir boğayı dövmüş olsalardı içleri rahat olacaktı muhtemelen; ama onların zalimliğine uysalca boyun eğen bir boğayı dövmüşlerdi işte ve kafalarında çeşitli kuşkuların doğmasına yol<a id="GBS.0294.01"/> açmıştı bu, hepsinin aklı bir sürü eski ahlak yasası ve efsanevi hayalet hikâyeleriyle meşguldü şimdi. Belki de bir tanrıdır bu boğa, böylesi acılara dayanıp yoldan çıkmış insanları aydınlatmak için gelmiş bir Buddha olmasın sakın? İnsan, bir başkasına baskı yapmamalı, boğalara da öyle davranmalı, bir insanı yapmak istemediği bir şeyi yapması için zorlamamalı, boğaları da öyle.</p>
			<p>Az önce boğayı<a id="GBS.0294.02"/> kamçılayan adamlar şimdi neredeyse sevgi ve şefkatle dolup taşıyordu, Jinlong’dan bu işe bir son vermesini istediler; ama Jinlong dinlemedi onları, boğa gibi inatçılığı tutmuştu onun da, içinde yanan o uğursuz ateş gözlerini kıpkırmızıya çevirmiş, yüzünü garip bir hale sokmuştu. Ağzı çarpılmıştı, leş gibi soluyor, tüm vücudu kasılıyor, yürürken sarhoşmuşçasına yalpalıyordu. Sarhoş değildi ama,<a id="GBS.0294.03"/> sadece aklını yitirmiş ve çok kötü bir şeytan tarafından ele geçirilmişti. Tıpkı boğanın ölse de ayağa kalkmayarak ne kadar iradeli olduğunu gösterip onurunu savunması gibi Jinlong ağabeyim de ne pahasına olursa olsun elindeki tüm imkânları kullanarak boğayı ayağa kaldırıp kendi iradesinin ne kadar sağlam olduğunu göstererek kendi onurunu koruyacaktı. Bu, iki ezelî düşmanın karşılaşması gibi değil<a id="GBS.0294.04"/> de daha çok inatçının birinin kendinden daha inatçı bir başkasıyla çarpışmasıydı. Ağabeyim o Moğol ineğini Boğa Ximen’in önüne sürdü, Boğa Ximen’in burnundaki halkaya bağlı olan ipi Moğol ineğinin koşum takımlarının arkasındaki çıkıntıya bağladı. Aman Tanrı’m, ağabeyim Boğa Ximen’i annesinin gücünü kullanarak ayağa kaldıracaktı. Herkes, burnun bir sığırın vücudundaki en hassas yer olduğunu bilir,<a id="GBS.0294.05"/> bir sığırın insana itaat etmesinin yegâne nedeni burnuna geçirilen halkadır. Bir sığır ne kadar sert mizaçlı olursa olsun, burnuna bir halka geçirildi mi süt dökmüş kediye döner hemen. Boğa Ximen hemen ayağa kalk, şimdiye kadar bir boğanın kaldırabileceğinden çok daha fazla acıya katlandın zaten, itibarın da zedelenmez şimdi ayağa kalkarsan ama ayağa kalkmadın, ayağa kalkmayacağını biliyordum, eğer<a id="GBS.0295.01"/> ayağa kalksaydın Boğa Ximen olmazdın sen.</p>
			<p>Ağabeyim vücudu tir tir titreyen o kıvrık kuyruklu Moğol ineğinin kıçına sert bir şaplak atınca inek sarsıla sarsıla ilerlemeye başladı. İp gerilmeye başlayınca doğal olarak burnundaki halka da geriliverdi, yoo, hayır, Boğa Ximen! Jinlong seni göğün yasasını tanımayan şeytan seni, bırak boğamı çabuk! Ellerinden kurtulmaya çalıştım ama beni tutan insanlar<a id="GBS.0295.02"/> sanki taşlaşmış gibiydi. Boğa Ximen’in burnu çekildikçe gri bir lastik gibi uzadı. Ah benim Boğa Ximen’imin mor bir yonca yaprağı gibi ıslak burnu, gözümün önünde kopuverecek. Yılan kuyruklu Moğol ineği, geri bas çabuk, karşı koysana, yerde yatan Boğa Ximen’in kendi öz oğlun olduğunu bilmiyor musun yoksa? Jinlong’un bu kötülüğü yapmasına yardım etme sakın, isyan et, başının üzerindeki o iki<a id="GBS.0295.03"/> sivri boynuzu kaldırıp Jinlong’un göğsüne saplayarak bu vahşete bir son versene! Ama o yılan kuyruklu Moğol ineği, o kalpsiz canavar, Jinlong ona vurdukça bütün gücüyle ileri doğru atılıyordu. Boğa Ximen’in başı zorla kalkmış olsa da vücudu hâlâ kıpırdamıyordu yerinden, birden onun ön bacaklarının hafiften kıvrıldığını görür gibi oldum; ama bu sadece bana öyle geliyor olmalıydı, ayağa kalkmaya hiç<a id="GBS.0295.04"/> niyetin yoktu ki senin! Sonra burnundan bebek ağlamasını andıran bir ses çıkmaya başladı, bu ses içimi parçalıyordu, ah Boğa Ximen’im benim! Sonra gevrek bir sesle yarılıverdi Boğa Ximen’in burnu, tam ortasından. Hemen ardından havaya kalkmış olan başı tok bir sesle yere çakıldı. Moğol ineğinin ön bacaklarından biri bir an boşluğa bastı ama kendini hemen toparlayıp yoluna devam etti.</p>
			<p>Ximen<a id="GBS.0295.05"/> Jinlong buna bir son vermelisin artık! Ama durmadı işte. Kafayı çoktan yemişti. Yaralı bir kurt gibi uluyarak pullukların açtığı bir çukurun içine koşturdu, oradan birkaç demet mısır sapı koparıp senin kıçının altına sokuşturdu, bu vatan haini yoksa boğayı yakmayı mı düşünüyordu? Evet, tam da bunu yapacaktı. Ateşi yakar yakmaz beyaz bir duman yükseldi, hafif bir koku sardı etrafı, yanan mısır saplarının<a id="GBS.0296.01"/> kendilerine has kokusuydu bu. Herkes nefesini tutmuş, gözlerini koca koca açmış bir halde onu izliyordu ama hiç kimse de çıkıp bu vahşete bir son vermeyi düşünmüyordu. Yoo hayır, olamaz, Boğa Ximen! Ayağa kalkıp komün için pulluk çekeceğine yanarak ölmeyi göze alan Boğa Ximen. Bu sırada babamın elindeki çapayı bir kenara fırlatıp yere diz çöktüğünü gördüm, iki elini birden toprağa gömüp yüzünü<a id="GBS.0296.02"/> çamura buladı, sıtmaya yakalanmış gibi titremeye başladı. Babamın boğanın acısının aynısını hissettiğini çok iyi biliyordum.</p>
			<p>Boğanın yanan derisi etrafa leş gibi bir koku yayıyordu, herkes kusacak gibi oldu ama kimse kusmadı. Boğa Ximen, ağzın toprağı oyuyordu, sırtın tuzağa yakalanmış bir yılan gibi kıvrılıyor, yere vurdukça patırdıyordu. Yuların tutuşmaya başladı, komünün malı olduğundan<a id="GBS.0296.03"/> dolayı büyük bir kayıp sayılmazdı bu, biri koşarak yanına geldi, ahşap koşum takımının kilidini açıp bir yana fırlattıktan sonra yanmakta olan ipin üzerine basıp ateşi söndürmeye çalıştı. Ateş yavaş yavaş sönerken hâlâ beyaz dumanlar çıkıyordu ipten, havaya karışan leş kokusu gökte uçmakta olan kuşlara yönlerini değiştirtti. Ah Boğa Ximen’im, arka tarafın öyle kötü yanmıştı ki insan bakmaya çekiniyordu.</p><div style="display:none;"><a id="GBS.0296.04"/></div>
			<p>“Seni yakacağım!..” diye çığlık attı Jinlong mısır saplarının yanına doğru koştururken, kimse onu durdurmadı bile, insanlar onun bu kötülüğünün daha ne kadar ileri gidebileceğini görmek istiyordu hatta işi insanlara kolektif mülkiyetin nasıl korunacağını anlatmak olan Hong Taiyue bile bir kenara çekilmiş, serinkanlılıkla Jinlong’u izliyordu, aslında komüne katıldıktan sonra Boğa Ximen da kamu<a id="GBS.0296.05"/> malı olmuştu, boğa gibi büyükbaş bir hayvan çok önemli bir üretim aracıydı ve sığır öldürmek çok ciddi bir suçtu, öyleyse insanlar bu suça engel olacaklarına niye bir kenara çekilip sadece izliyorlardı ki?</p>
			<p>Birkaç demet mısır sapı daha yüklenmiş olan Jinlong yalpalayarak geri geldi, benim bu yarı ağabeyim çoktan aklının yarısını yemişti anlayacağınız. Jinlong, Jinlong eğer o boğanın senin öz<a id="GBS.0297.01"/> baban olduğunu bilseydin neler hissedecektin kim bilir? Boğa Ximen, Boğa Ximen peki sen kendi öz oğlunun sana böyle zalimce davranması karşısında ne hissediyordun? Hey gidi hey, bu koskoca dünya kim bilir şimdiye kadar minnet, öfke, sevgi ve düşmanlığın kaç türlüsünü görmüştür? Fakat bu sırada onu gören herkesi aptallaştıran bir şey olmak üzereydi, Boğa Ximen, titrek bacaklarınla ayağa kalktın birden<a id="GBS.0297.02"/> sen, ne omuzlarında koşum takımı ne burnunda halka ne de boynunda yular vardı, insanoğlunun kölesi olmaktan tamamen kurtulmuş özgür bir boğa olarak ayakta duruyordun işte. Zorlukla öne doğru birkaç adım attın, dört bacağının hiçbirinde derman yoktu, dengeni sağlayamadığından durmadan sendeliyordun, yarılmış burnundan süzülen mavi kan karnında birikip orada kara bir kan gölü oluşturduktan sonra<a id="GBS.0297.03"/> katran gibi yere damlıyordu. Kısacası berbat bir haldeydin, bu halde olan bir boğanın ayağa kalkıp yürüyebilmesiyse bir mucizeydi, seni ayakta tutan büyük bir inançtı, ruhun ve fikirlerin sayesinde ilerleyebiliyordun. Şamatayı izlemeye gelen kalabalığın ağzı açık kalmıştı, gözlerini kocaman açtılar, kimsenin çıtı çıkmıyordu, sadece bir dizi tarlakuşu cıvıltısı duyuldu, bulutların arasından gelen<a id="GBS.0297.04"/> bu ses çok trajik ve çok hüzünlüydü. Boğa, adım adım babama doğru yürüyordu. Boğa, halk komününün arazisini geçince bütün Çin’in tek bağımsız çiftçisi olan Lan Lian’ın o bir nokta altı dönümlik arazisine girdi, hemen ardından bir duvar gibi yere devrildi.</p>
			<p>Boğa Ximen, babamın tarlasında öldü, onun bu hareketi Kültür Devrimi sırasında kafası karışmış ve yönünü kaybetmiş olan insanların zihinlerini<a id="GBS.0297.05"/> açtı çokça. Ah Boğa Ximen, o yaptıklarınla bir efsaneye dönüştün, mitolojik bir varlığa büründün sen! Sen öldükten sonra birkaç kişi senin etini yemeye çalışmadı değil ama satırlarıyla birlikte senin üzerine çullanırken babamın kanlı gözyaşları ve çamura bulanmış yüzünü görünce sessizce uzaklaştılar.</p>
			<p>Babam seni tarlasının tam ortasına gömüp mezarının üzerine de belirgin bir höyük yaptı, burası<a id="GBS.0298.01"/> günümüzde Gaomi Kuzeydoğu Bucağı’nda “Adil Boğanın Mezarı” diye bilinir.</p>
			<p>Bir boğa olarak sonsuza dek anılacak iyi bir nam bıraktın ardında.</p>
			</article>
  <div style="display:none;"><a id="GBS.0298.02"/></div></body>
</html>