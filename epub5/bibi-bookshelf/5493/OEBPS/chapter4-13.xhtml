<?xml version="1.0" encoding="UTF-8" standalone="no"?><html xmlns="http://www.w3.org/1999/xhtml">
	<head>
		<title>Yaşam ve Ölüm Yorgunu</title>
		<link href="main.css" rel="stylesheet" type="text/css"/>
<meta name="Adept.resource" value="urn:uuid:ed47d798-c7b1-bfdc-2bb5-537360c88701"/>
	</head>
	<body xmlns:epub="http://www.idpf.org/2007/ops" epub:type="chapter" id="chapter4-13"><div style="display:none;"><a id="GBS.0705.01"/></div>
<article class="chapter">
			<h1 class="chapter_num">49</h1>
			<h1 class="chapter_title">Hezuo’nun fırtınada tuvalet temizlemesi</h1>
			<h1 class="chapter_title">Dayak yiyen Jiefang’ın bir karara varması</h1>
			<p>Dokuz şiddetinde bir tayfun o gece çok nadir görülen bir yağışa sebep oldu. Daha önceki yağmurlu havalarda uyuşuk bir şekilde uzanıp uyumaktan başka bir şey yapmazdım; ama o akşam uykunun düşüncesi bile geçmiyordu aklımdan; işitme ve koku alma duyularım hassasiyetlerinin zirvesindeydi, görme duyuma<a id="GBS.0705.02"/> gelince durmadan çakan o mavi beyaz şimşeklerin görüşümü biraz etkilemesine rağmen –hafif bir loşluk vardı– avluya yayılmış yabani otların üzerindeki yağmur damlalarını bile seçebiliyordum ve şimşeğin çaktığı o kısa anlarda dahi olsa parasol ağacının yaprakları arasına gizlenmiş olan ağustosböceklerinin titremelerini görmeme bir engel değildi bu.</p>
			<p>Yağmur o akşam saat yedide yağmaya başladı<a id="GBS.0705.03"/> ve saat dokuza geldiğinde hiç de duracakmış gibi görünmüyordu. Çakan şimşekler sayesinde yağmur suyunun sizin evin ana binasının saçaklarından bir şelale gibi döküldüğünü gördüm. Sizin evin düz çatılı yan odalarından aşağıya inen otuz santim çapındaki plastik borular su kanalına dönmüştü sanki, oradan hızla aşağıya dökülen su sütunları yerde bir kavis çizdikten sonra beton zemine çarpıyordu. Avludaki<a id="GBS.0705.04"/> patikanın içinde yer alan oluk bir sürü yabancı maddeyle dolu olduğundan su seviyesi hızla yükselip önce patikaya oradan da avlu girişinin merdivenlerine kadar ulaştı, duvarın köşesindeki odun yığınının içinde yaşayan bir kirpi ailesi suyun yükselmesiyle birlikte yuvalarından oldu, görünüşe göre hayatları tehlikedeydi.</p>
			<p>Tam da yüksek sesle havlayıp karını uyarmak üzereydim ki daha ben havlayamadan<a id="GBS.0705.05"/> saçağın altındaki ampul yanıp avluyu aydınlatıverdi birden. Başında hasır bir şapka ve omuzlarında beyaz, plastik bir yağmurlukla dışarı çıktı karın, altında sadece iç çamaşırı vardı ve o cılız bacakları görünüyordu, ayağına kayışları kopmuş lastik sandaletler geçirmişti. Karın dışarı çıktığı anda başındaki hasır şapkanın saçaklardan dökülen şelalenin çarpmasıyla yana kayması bir oldu, hemen<a id="GBS.0706.01"/> ardından esen sert bir rüzgârla uçuverdi hasır şapka. Yağmur ânında ıslattı karının saçlarını. Batı kanadındaki odaya doğru koşup arkamdaki kömür yığınının içinden bir kürek aldıktan sonra yine yağmurun içine doğru koşturdu.</p>
			<p>Yağmurun içinde bata çıka koştururken su seviyesi dizlerine kadar gelmişti. Aniden çakan bir şimşek ampulün sarı ışığını bastırınca karının üzerine ıslak saç telleri yapışmış<a id="GBS.0706.02"/> yüzünü kireç beyazına döndürdü, onun bu halini görünce epey korktum.</p>
			<p>Küreği sürüyerek avlu kapısının güneyindeki hendeğe girdi. Oradan gelen çarpma seslerini duydum birden, oranın çok pis olduğunu biliyordum, çürümüş yapraklar, rüzgârın sürüklediği plastik torbalar ve kedi dışkıları vardı hendeğin içinde. Oradan su sesi gelince avludaki su seviyesinde gözle görülür bir düşüş yaşandı. Hendek<a id="GBS.0706.03"/> açılmasına açılmıştı ama karın hâlâ dışarı çıkmamıştı. Küreğin tuğlalara çarparken çıkardığı sesle suyun küreğe çarparken çıkardığı kesintisiz sesi duyuyordum. O daracık alan karının kokusuyla dolmuştu çoktan. Çalışkan, acıya dayanıklı ve hiç de çıt kırıldım olmayan bir kadının kokusuydu bu.</p>
			<p>Avludaki su, hızla hendeğe doğru akarken üzerindeki çerçöpü de beraberinde götürüyordu. Çerçöpün içinde<a id="GBS.0706.04"/> kırmızı, plastik bir ördekle göz kırpabilen plastik bir bebek de vardı, oğlun kitabevine çizgi roman okumaya gittiğinde Chunmiao’nun ona hediye ettiği şeylerdi bunlar. Hasır şapka da akıntıyla birlikte sürükleniyordu ama çoktan su yüzüne çıkmış olan patikanın üzerinde karaya oturdu birden. Hendeğin yanındaki çingülü ağacı, altındaki toprağın kayması yüzünden yana devrilmişti, hendeğin üzerine<a id="GBS.0706.05"/> sarkmış dalları ve hasır şapkanın üzerine eğilmiş yarı açmış tomurcuğuyla tuhaf bir resmi andırıyordu.</p>
			<p>Karın sonunda çıktı hendekten. Yağmurluk hâlâ üzerinde olmasına rağmen tüm vücudu sırılsıklamdı. Çakan şimşeğin ışığında yüzü daha solgun, bacakları da daha cılız görünüyordu. Arkasında sürüklediği kürek ve yürürken çıkardığı kamburuyla efsanelerde anlatılan o kadın hayaletlere benziyordu<a id="GBS.0707.01"/> biraz. Ama yüzünde halinden memnun olduğunu gösteren bir ifade vardı. Şapkayı yerden alıp üzerindeki suyu silkeledi birkaç kez, şapkayı takmadı ama, onun yerine, doğu kanadındaki odanın duvarında duran bir çivinin üzerine astı. Sonra o yana devrilmiş olan çingülü ağacını kaldırdı yerden. Arada diken batmış olacak ki parmağını ağzına götürdü. Yağmur biraz yavaşlayınca başını kaldırıp göğe baktı, antika<a id="GBS.0707.02"/> bir porselen çay tabağına vurur gibi düşüyordu yağmur damlaları yüzüne. Yağsana hadi, yağ işte, daha çok yağ. Yağmurluğunu çözünce o ince kemikli, sıska vücudu çıktı açığa. Göğüsleri solmuştu çoktan, sadece iki hünnabı andıran meme uçları kalmıştı kaburgalarının üzerinde. Sendeleyerek avlunun güneybatı köşesindeki tuvalete doğru gitti. Tuvaletin beton kapağını aralayınca pis bir koku yayılmaya<a id="GBS.0707.03"/> başladı yağmurun içinde. İlçenin altyapısı henüz yarı yerli, yarı yabancı sermayeyle yapıldığından mükemmel işleyen bir kanalizasyon sistemi yoktu daha, tek katlı evlerde oturan ailelerin yarıdan fazlasının tuvaleti köylerdeki gibi açıkta bulunuyordu ve dışkının atılması büyük bir sorun teşkil ediyordu. Karın geceleri kalkıp gizlice çiftçi pazarının oradaki Tianhua Nehri’ne dökerdi dışkıları. Komşularımızın<a id="GBS.0707.04"/> hepsi böyle görürdü işlerini. Karının elinde bir kova dolusu dışkıyla, sendeleye sendeleye ve korka korka duvarlara yapışıp bin dereden su getirir gibi Tianhua Nehri’ne gidişi çok üzüyordu beni, bu yüzden mümkün olduğunca avluda dışkılamıyordum ben de, çişimi de sizin batı komşunuz olan, polipropilen fabrikasının o kötü fabrika müdürü Yin’in Audi’sinin tekerleklerine yapardım, köpek<a id="GBS.0707.05"/> idrarının araba lastiğine değdiği an ortaya çıkan ve yanık kıl kokusunu andıran o tuhaf kokuya bayılıyordum çünkü, hakkaniyet duygusu olan bir köpektim ben. Dışkımı da bir koşu Tianhua Meydanı’na gidip oradaki çiçeklerin içinde yapardım. Köpek dışkısı en kaliteli gübredir, fen bilimlerinden anlayan ve kamu hizmetinin bilincinde olan iyi bir köpektim ben sonuçta, dışkımın pis kokusu çiçeklere karıştı<a id="GBS.0708.01"/> mı mis gibi kokardı.</p>
			<p>Her yağmur yağdığında karının yüzünde hoşnut bir gülümseme belirmesinin nedeni buydu işte. Tuvaletin başında dikilip elindeki tava büyüklüğünde bir kepçeyle çukurun içindekileri yağmur suyuna dökerdi, yağmur suyu da pislikleri hendeğe taşırdı. Şimdi ben de karınla aynı sabırsızlık içinde yağmurun hızlanmasını bekliyordum, hadi daha hızlı yağsana, tuvaletimizi cillop gibi<a id="GBS.0708.02"/> yap, avlumuz tertemiz olsun, pisliğe bulanmış ilçemizi pırıl pırıl yap.</p>
			<p>Tuvalet çukurundan gelen tıkırtılardan karının işini bitirmek üzere olduğunu anladım. Kepçeyi bir kenara bırakıp kullanılmaktan neredeyse kel kalmış, bambu saplı bir süpürge aldı şimdi eline, tuvaletin duvarını ovuyor süpürgeyle, biraz ovaladıktan sonra kepçenin tıkırtısı başladı yine, bu açık tuvaletin yarın sabaha berrak<a id="GBS.0708.03"/> bir gölete dönmüş olacağını görür gibiyim şimdiden. Bu sırada evin girişinde dikilmiş olan oğlun bağırmaya başladı:</p>
			<p>“Anne uğraşma artık, eve girsene!”</p>
			<p>Karın sanki oğlunun ona seslendiği duymamış gibi elindeki o kel süpürgeyle tuvaleti hendeğe bağlayan çamurlu kanalı süpürmeye gitti, avluya toplanmış olan yağmur suyu da yardım ediyordu karına.</p>
			<p>Oğlunun sesinden ağladığını anladım ama<a id="GBS.0708.04"/> karın hâlâ görmezden geliyordu onu. Oğlunun ne kadar hayırlı bir evlat olduğunu daha önce söylemiştim sana, annesinin yükünü azaltmak için o da benim gibi eğer başka çaresi yoksa evin tuvaletini kullanmıyordu. Bazen bizim Tanhua <em>hutong</em>’unda deli gibi koşturduğumuzu görüyorsun ya, bunun nedeni oğlunun okula geç kalmaktan korkması değil hiç, onun birinci hedefi sınıfa girmek değil, okulun tuvaletine<a id="GBS.0708.05"/> varmak. Madem bunları anlattım, araya başka bir şey daha sokuşturmak istiyorum, oğlunu suçlu hissettiren bir olay bu anlatacağım: Bir keresinde ateşli ishale yakalanmıştı oğlun, annesine yük olmamak için okula doğru uçarcasına koştururken –ama artık gerçekten altını tutamayacak haldeydi– “Fingirdek” Güzellik Salonu’nun önündeki leylakların arasına çömelip öyle gördü işini. Saçını rengârenk boyatmış<a id="GBS.0709.01"/> olan bir kadın dükkândan fırladığı gibi oğlunun boynundaki kızıl boyun bağını öyle bir çekiştirdi ki gözleri yuvalarından fırladı oğlanın. Bu vahşi kadın İlçe Asayiş Bürosu Ceza Bölüğü Komutan Yardımcısı Bai Shiqiao’nun sevgilisiydi, ilçedeki herkesin gücendirmekten ölesiye korktuğu bir kadın. Üzerinden yayılan pahalı parfüm kokusuna hiç de yakışmayan kokuşmuş bir dille oğluna küfrederken doğal<a id="GBS.0709.02"/> olarak etraftaki insanların dikkatini de üzerine topladı. Kalabalığın da katılımıyla bir küfür korosuna dönüştü bu. Oğlun gözyaşları içinde, “Teyzeciğim, benim hatam, çok özür dilerim,” diye durmadan af diliyordu kadından. Kadın da boks eldivenlerini bir kenara bırakıp konuşarak bir anlaşmaya varmak istedi, iki çözüm yolu sundu oğluna, seçim ona kalmıştı. Birinci yol, oğlunu kulağından tutup<a id="GBS.0709.03"/> ta okula kadar sürükledikten sonra öğretmenine havale edip sorunu onun çözmesini istemekti. İkincisiyse oğlunun kendi çıkardığını kendi yemesiydi. Japon balığı satan o iyi kalpli ihtiyar bir kürek alıp dışkıyı kaldırmak istedi ama kadın ona da ana avrat sövünce başka bir çaresi kalmayan ihtiyar geri adım atmak zorunda kaldı. Ah, Lan Jiefang, işte ben, Dört Numaralı Köpek, bu kritik anda bir köpeğin<a id="GBS.0709.04"/> efendisine gösterebileceği en büyük sadakati gösterdim. Nefesimi tutup oğlunun çıkardığını yalayıp yuttum hemen. “Köpeği bok yemekten vazgeçiremezsin,” derler ya hani, işte saçmalığın daniskasıdır bu, benim gibi onurlu bir yaşamı olan, haysiyet sahibi bilge bir köpek nasıl olur da... Ama ben her şeye rağmen mide bulantımı filan geçip oğlunun bokunu yedim işte. Ardından çiftçi pazarının yanında,<a id="GBS.0709.05"/> uzun süredir gelip de kimsenin tamir etmeye yanaşmadığı ve gece gündüz demeden şırıl şırıl akan çeşmenin musluğuna doğru koşturup ağzımı çalkaladım, sonra başımı kaldırıp suyun boğazımı da temizlemesini sağladım. Ardından oğlunun yanına koşturup o kadının aşırı derecede pudralanmış yassı yüzünü ve o yassı yüzünde bir yara ağzı gibi duran kanlı ağzını süzdüm nefret dolu bakışlarımla. Ensemdeki tüyler<a id="GBS.0710.01"/> havaya dikilmişti, boğazımdan şimşeği andıran bir hırlama çıkıyordu. Kadın da oğlunun kızıl boyun bağını çekiştiren elini serbest bırakıp yavaş yavaş geri çekilmeye başladı, dükkânın kapısına vardığında keskin bir çığlık atıp kendini içeri attığı gibi kapıyı kapattı hızlı bir şekilde. Oğlun boynuma sarılıp hıçkıra hıçkıra ağladı. İşte o gün çok ama çok yavaş yürüdük okula. Yürürken dönüp de ardımıza<a id="GBS.0710.02"/> bakamadık, bir sürü bakışın bizi izlediğini bildiğimizden.</p>
			<p>Oğlun annesini yağmurdan korumak için elinde bir şemsiyeyle karının yanına geldi.</p>
			<p>“Anne,” diye sızlandı, “içeri gir artık, sırılsıklam olmuşsun bak.” Ağlıyordu oğlun.</p>
			<p>“Aptal oğlum benim, niye ağlıyorsun bakayım? Böyle yağmur yağdığı için mutluluktan uçuyorum ben!” Karın şemsiyeyi oğlunun başına doğru iterken, “Ne zamandır böyle<a id="GBS.0710.03"/> çok yağmamıştı, ilçeye taşındığımızdan beri görmemiştim böylesini, harika oldu, avlumuz hiç böylesine temizlenmemişti,” dedi. Karın tuvaleti, çatının üzerinde ışıl ışıl parlayan kiremitleri, avluyu kara bir balığın sırtı gibi kesen kanalı ve parasol ağacının yağmur suyuyla ıslandığı için kapkara görünen yapraklarını işaret edip neşeli bir ses tonuyla, “Sadece bizim ev değil, ilçedeki bütün evler<a id="GBS.0710.04"/> tertemiz oldu şimdi, bu yağmur olmasaydı ilçemiz kokuşup çürüyecekti,” dedi.</p>
			<p>İki kere havlayıp karının dediklerini onayladığımı belirttim.</p>
			<p>“Duydun mu?” dedi karın, “Yağmur yağınca sadece annen değil köpeğimiz bile mutlu oldu.”</p>
			<p>Karın, oğlunu ite kaka eve gönderdi. Oğlunla ben, birimiz ana kapının ağzında dikilmiş, diğerimiz yan odanın kapı ağzına çömelmiş bir halde avlunun ortasından<a id="GBS.0710.05"/> geçen kanalda vücudunu temizleyen karını izlemeye başladık. Oğluna saçağın altındaki ampulü kapatmasını söyledi, ışık söner sönmez karardı avlu ama durmadan çakan şimşekler aydınlatmaya devam etti karının vücudunu. Yağmurdan şişmiş yeşil bir sabunla önce saçlarını, ardından da vücudunu sabunladı. Sonra ovalanmaya başlayınca kafasını kocaman yaptı köpüren sabun, avlu vanilya kokusuyla kaplandı birden.<a id="GBS.0711.01"/> Yağmur gittikçe seyreldi, öteberiye çarpan yağmur damlalarının sesi giderek azaldı, sokaklardaysa akmaya devam etti yağmur suları, bir şimşek çaktı sonra, hemen ardından da gök gürledi. Hafif bir rüzgâr esince parasol ağacının yapraklarındaki yağmur damlaları şelale gibi yere döküldü. Kuyunun kovasına ve yüz yıkadıkları leğene dolmuş olan yağmur suyuyla durulandı karın. Her şimşek çakışında<a id="GBS.0711.02"/> onun o sakat kıçıyla simsiyah ve gür saçlarını görüyordum.</p>
			<p>Sonunda eve girdi karın. Saçlarını ve vücudunu bir havluyla kurularken salgıladığı kokuyu duyumsadım. Ardından gardırobunu açtığını duydum, giysilerinin o kuru ve naftalinli kokusunu aldı burnum. Sonunda rahat bir nefes aldım ben de. Haydi yatağına gir artık sahibem, mışıl mışıl uyu.</p>
			<p>Batıdaki komşumuzun duvar saati tam on iki kere<a id="GBS.0711.03"/> çaldı, gece yarısı olmuştu, avlu kapısının ardındaki o geniş mi geniş Tianhua <em>hutong</em>’undan şırıl şırıl su sesleri geliyordu, ilçenin bütün cadde ve sokaklarında da aynı ses yankılanıyordu. Su tesisatı olmayan ve modern bir altyapıyla donatılmamış binalar için hiç şüphesiz felaket demekti bu yağmur. Yağmurdan sonraki sahne şöyleydi: Yüksekte bulunan evlerin tuvaletleri ve avluları temizlenmesine<a id="GBS.0711.04"/> temizlenmişti ama aynı şey alçakta bulunan evler için söylenemezdi, yağmur suyunun taşıdığı kanalizasyon artıkları ve öteberiyle tam bir enkaza dönüşmüştü. Oğlunun sınıf arkadaşlarının çoğu bir masanın üzerine çömelmiş bir halde sabahı zor çıkmışlardı. Sel çekildikten sonra sözde ilçenin vitrini de denilen Millet Caddesi’nin üzeri selin sürüklediği çamurla kaplanmıştı, çamur birikintilerinin içinde<a id="GBS.0711.05"/> sudan şişmiş ve leş gibi kokan kedi ve fare gibi küçük hayvanların ölüleri yatıyordu. Yeni Parti Sekreteri Pang Kangmei’nin, ayağında lastik çizmeleri, paçalarını kıvırdığı pantolonu ve elinde bir kürekle İlçe Parti Komitesi ve ilçe hükümetinin yetkililerine önderlik ederek caddedeki çöpleri toplaması, üç gün boyunca döndü durdu ilçe televizyonunun haberlerinde.</p>
			<p>Saat on ikiyi vurduktan çok<a id="GBS.0712.01"/> kısa bir süre sonra Limin Caddesi’nden gelen çok tanıdık bir koku aldım. Ardından benzin sızdıran ağır bir cipin kokusuydu bu, bir de cipin tekerleklerinin çamurlu sudan geçerken etrafa saçtığı su sesiyle cip motorunun boğuk kükremeleri vardı havada. Ses ve koku gittikçe bana doğru yaklaşıyordu, Chengnan Caddesi’nden Tianhua <em>hutong</em>’una girdikten sonra senin kapının önünde durdu birden, benim kapımın<a id="GBS.0712.02"/> önüydü de bu doğal olarak.</p>
			<p>Daha gelenlerin kapı tokmağını çalmasını beklemeden deli gibi havlamaya başladım, pençelerim neredeyse yere bile değmeden kapıya doğru koşturunca kapının kemerinde yaşayan bir düzine kadar yarasa, yuvalarından çıkıp hiçbir yıldızın olmadığı gecenin karanlığında uçuşmaya başladı. Kapının dışında seninkinden başka tanımadığım birkaç yabancının daha kokusu vardı. Kapı<a id="GBS.0712.03"/> çalınırken tok ve ürkütücü bir ses çıkıyordu.</p>
			<p>Saçağın altındaki ampul yandığında omuzlarına bir palto atmış olan karın çıktı avluya, “Kim o?” diye seslendi yüksek sesle. Kapının ardından hiçbir cevap gelmedi ama kapı gürültüyle çalınmaya devam ediyordu. Ön pençelerimi kapının kanadına dayayıp ayağa kalktıktan sonra deli gibi havlamaya devam ettim. Senin kokunu alıyordum ama benim durmadan<a id="GBS.0712.04"/> deli gibi havlamama neden olan esas koku etrafındakilerin o kötü kokusuydu, bir kuzunun etrafını sarmış olan kurt sürüsü gibi kokuyorlardı. Karın paltosunun önünü ilikledikten sonra kemerin altına gidip oradaki lambanın düğmesine basınca duvarın üzerinde duran birkaç kertenkele diğerleriyle birlikte uçmamış olan yarasaların baş aşağı asılı durdukları kemerin üzerindeki deliklere koşturdu. “Kim o?”<a id="GBS.0712.05"/> diye yine sordu karın. “Kapıyı aç!” diye mırıldandı bir ses belli belirsiz, “Kapıyı açınca kim olduğunu anlayacaksın.” “Gecenin bir körü kapımı çalanın kim olduğunu nereden bileceğim?” diye karşılık verdi karın. “Kaymakam Yardımcısı Lan dayak yemiş, onu eve getirdik!” dedi dışarıdan bir ses fısıldayarak. Karın tereddüt içinde önce kilidi, sonra da kapının sürgüsünü açıp araladı kapıyı biraz. Senin<a id="GBS.0713.01"/> o korkunç hale gelmiş yüzünle, yüzüne yapışmış olan saçların belirdi birden gözlerimizin önünde. Hemen ardından şaşkın bir çığlık atıp kapıyı ardına kadar açtı karın. İki adam seni öne doğru fırlatınca bir domuz ölüsü gibi serildin avluya. O ağır mı ağır vücudunla hazırlıksız yakalanan karını da yere serdin düşerken. Adamlar merdivenlerden aşağıya atladı. Ben de şimşek hızıyla birinin peşi sıra<a id="GBS.0713.02"/> fırlayıp pençelerimi sırtına geçirdim hemen. Üç adam da siyah, plastik yağmurluk giymişti ve güneş gözlüğü takıyorlardı. İkisi cipin arkasında oturuyor olmalıydı, üçüncüsü sürücü koltuğundaydı. Cip rölantide bırakıldığından yağmurun içinde güçlü bir benzin ve yağ kokusu vardı. Islanmış yağmurluk çok kaygan olduğundan pençelerimden kurtulmuştu o adam. Bir sıçrayışta sokağın ortasında duran cipin önüne<a id="GBS.0713.03"/> vardı. Ben de avı olmayan bir avcı gibi suyun içine düşüverdim. Su seviyesi karnıma kadar geldiğinden yavaş hareket ediyordum. Ama yine de bana mısın demedim, cipe binmeye çalışan diğer adamın üzerine atladım hemen, yağmurluğu kıçını örttüğünden baldırını ısırıverdim ancak. Adam keskin bir çığlık atıp cipin kapısını kapattı canhıraş bir halde, yağmurluğunun eteği cipin kapısına sıkıştı, ben de<a id="GBS.0713.04"/> burnumu çarptım cipin sert kapısına. Ardından ilk adam da cipin diğer kapısından bindi araca. O da binince etrafa sular sıçratarak hızla öne atıldı cip. Bir süre cipin peşinden koşturdum ama kirli su yüzünden daha fazla ilerleyemedim, koşturdum diyorsam da aslında üzerinde çöplerin süzüldüğü suyun içinde yüzdüm demek daha doğru olur.</p>
			<p>Suyun içinde sıkı bir mücadele verip merdivenlerin üzerine<a id="GBS.0713.05"/> çıkmayı başardım sonunda. Vücudumu hızla sarsıp üzerimdeki kirli suyu ve pislikleri temizledim önce. Duvarın üzerindeki su izini görünce sokaktaki su seviyesinin büyük ölçüde azaldığını anladım. Bir saat önce karın canla başla tuvaleti temizlemeye çalışırken sokakta gürül gürül akan bir dere olmalıydı, işte o üç haydut o zaman gelseydi suyun içinde boğulmuş olacaklardı büyük olasılıkla. Acaba nereden<a id="GBS.0714.01"/> gelmişlerdi? Sonra da nereye gittiler öyle? Avlu kapısının ağzında dikilip koku alma yetimi en yüksek seviyeye ayarladım ama onların tam yerini tespit etmeyi başaramıyordum bir türlü. Bardaktan boşanırcasına yağan yağmurun ve gürül gürül akan sel suyunun kokusu öyle karmaşık ve öyle pisti ki, benim olağanüstü burnum bile çok güçsüz kalıyordu onun yanında.</p>
			<p>Avluya geri döndüğümde karının boynunu<a id="GBS.0714.02"/> senin sol koltuk altından geçirmiş olduğunu gördüm, sol kolun karının göğsünün önünde cansız bir lif kabağı gibi iki yana sallanıyordu. Karın sağ kolunu senin beline dolamıştı. Başını onunkine yaslamıştın. Karın senin ağırlığın altında her an yere düşecekmiş gibi görünüyor ama her nasılsa ayakta kalmayı başarıyordu, seni sürüye süreye eve doğru ilerledi. Bacaklarında az da olsa derman kalmış<a id="GBS.0714.03"/> olacak, beceriksizce yürümene rağmen yine de ilerleyebiliyordun işte, bu da hâlâ yaşadığının kanıtıydı, sadece yaşamakla da kalmıyordun, bilincin de açık sayılırdı.</p>
			<p>Karına avlu kapısını kapatmakta yardımcı olduktan sonra avluda volta atıp duygularımı kontrol altına almaya çabaladım. Oğlun üzerinde sadece donu ve sırtında önü açık bir yelekle koşarak çıktı evden, “Baba,” diye seslendikten sonra<a id="GBS.0714.04"/> hıçkıra hıçkıra ağlamaya başladı, annesinden gördüğü gibi yapıp sağ koltuk altına girdi hemen annesinin yükünü azaltmak için, böylece dengeni sağladın sen de. Ailenin üç üyesi bu minvalde otuz adım kadar filan sonra avlunun ortasından karının yatağının önüne vardınız ama çok meşakkatli, çok yavaş ve çok uzun bir yolculuk oldu bu, bir yüzyıl boyunca yürüdünüz gibi geldi bana.</p>
			<p>Sokaktaki pis<a id="GBS.0714.05"/> sudan kirlenmiş bir köpek olduğumu unuttum birden, sizinle aynı kaderi paylaştığımı hissediyordum, üzgün üzgün sızlanarak karının yatağına kadar peşinizden geldim. Lime lime olmuş giysilerin ve vücudundaki kan ve çamur izleriyle kırbaçlanmış birini andırıyordun, pantolon ağından güçlü bir sidik kokusu geliyordu, seni döverlerken altına kaçırmıştın hiç kuşkusuz. Karın süssüz püssüz bir kadın olmasına<a id="GBS.0715.01"/> rağmen temizlik düşkünüydü, seni bu halinle yatağına yatırması seni hâlâ sevdiğini gösteriyordu.</p>
			<p>Karın seni o pasaklı halinle yatağına yatırmakla kalmamış, benim kirime de aldırmadan odanın içinde kalmama ses çıkarmamıştı. Oğlun yatağın önüne diz çöküp ağlamaya başladı:</p>
			<p>“Baba ne oldu sana böyle? Kim yaptı bunu sana?”</p>
			<p>Gözlerini açtın, kolunu kaldırıp başını okşadın oğlunun. Gözlerin<a id="GBS.0715.02"/> yaşardı birden.</p>
			<p>Karın bir leğen sıcak su getirip yatağın önündeki sehpanın üzerine bıraktı. Sıcak suyun içine kattığı tuzun kokusunu da aldım. Sonra leğenin içine bir havlu atıp giysilerini çıkardı senin. Yatakta kıvranıp, “Hayır,” diye sayıkladın ama karın kollarını güçlükle zapt ettikten sonra yatağın kenarına diz çöküp gömleğinin düğmelerini çözdü. Karının bakımını istemediğini anladım<a id="GBS.0715.03"/> halinden ama bunu reddedecek durumda da değildin. Oğlun da yardım etti annesine giysilerini çıkarırken, sonra anadan doğma bir halde uzanmış buldun kendini karının yatağında. Karın tuzlu suya batırılmış havluyla bir güzel silmeye başladı bütün vücudunu. Karının gözyaşları göğsüne dökülüyordu durmadan. Oğlun da ağlıyordu, sense gözlerini kapatmıştın, gözyaşların şakaklarına doğru süzülüyordu.</p><div style="display:none;"><a id="GBS.0715.04"/></div>
			<p>Tüm bu süreç boyunca ne karın bir soru sordu sana ne de sen bir şey söyledin ona, sadece oğlun vardı dakikada bir durmadan aynı soruları yineleyerek sessizliği bozan:</p>
			<p>“Baba kim yaptı bunu sana? Gidip intikamını alacağım ondan!”</p>
			<p>Ne sen cevapladın onu ne de karın sesini çıkardı, sanki sessiz bir anlaşma yapmış gibiydiniz ikiniz. Çaresiz kalan oğlun sonunda bana dönüp şöyle dedi:</p>
			<p><a id="GBS.0715.05"/>“Dört Numara, babamı kim dövdü? Onu bulmama yardım et de babamın öcünü alayım!”</p>
			<p>Özür dilercesine usulca havladım, fırtınanın getirdiği rüzgârlar havadaki kokuları birbirine karıştırmıştı.</p>
			<p>Karın, oğlunun yardımıyla temiz giysiler giydirdi sana, beyaz, ipekli bir pijama, bol ve rahattı, pijamayı giydikten sonra yüzündeki mavi doğum lekesi daha da koyulaştı. Karın senin kirli giysileri leğene<a id="GBS.0716.01"/> atıp yeri paspasla kuruladıktan sonra hafiften oğlunun başına vurup şöyle dedi:</p>
			<p>“Kaifang havanın aydınlanmasına az kaldı, git de uyu biraz, yarın okula gideceksin.”</p>
			<p>Leğeni yerden aldı, oğlunun elinden tutup odadan çıktılar, ben de arkalarından seyirttim hemen.</p>
			<p>Elbiselerini su kovasındaki yağmur suyuyla yıkadıktan sonra kurumaya astı, ardından doğu kanadındaki odaya gidip ışığını açtı;<a id="GBS.0716.02"/> küçük, kare bir tabureye oturup sırtını kesme tahtasına dayadı, dirseklerini dizlerine yaslayıp başını avuçlarının içine aldı, ardından bakışlarını dümdüz ileriye dikip derin düşüncelere daldı.</p>
			<p>O, ışığın altındaydı, bense karanlıktaydım. Bu yüzden yüzünü çok iyi seçebiliyordum. O morarmış dudaklarıyla şaşkın gözlerini. Acaba şimdi ne düşünüyordu bu kadın? Bir türlü çıkaramadım ne düşündüğünü.<a id="GBS.0716.03"/> Şafak sökene kadar olduğu yerde öyle oturdu durdu.</p>
			<p>Çok yoğun bir sabah oldu bu, ilçenin her köşesinden bir ses çıkıyordu. Kimi mutluydu kimi hüzünlü, kimi şikâyet ediyor kimi de sövüp sayıyordu. Gökyüzündeki sıkıntılı hava devam ediyordu hâlâ, yağmur da kâh irili kâh ufaklı bir şekilde yağmaya devam ediyordu. Karın kahvaltıyı hazırlamaya koyuldu. Noodle yapacaktı galiba, evet noodle yapacaktı,<a id="GBS.0716.04"/> eline oklavayı almıştı çoktan. Etrafımı saran o pis kokular içinde un öyle farklı bir tazelikle kokuyordu ki anlatamam. Senin horlamanı duydum birden, sonunda uyuyabilmiştin demek. Oğlun yataktan kalkıp uykulu gözlerle tuvalete koşturdu, işerken çıkardığı şırıltıyı duydum. İşte tam da bu sırada Pang Chunmiao’nun kokusu havadaki o sayısız yapışkan ve bulanık kokunun içine nüfuz etti birdenbire,<a id="GBS.0716.05"/> hızla yaklaşıyordu, hiç tereddüt etmeden sizin avlu kapısının dışına vardı. Bir kere havlayıp hemen başımı eğdim, kendimi çok ağır bir duygusal yükün altında hissediyordum, sınırsız bir hüzün devasa bir el gibi yapışıverdi boğazıma birden.</p>
			<p>Pang Chunmiao kapıyı çaldı. Sağlam bir kararlılıkla çalıyordu kapıyı, sanki biraz da öfke vardı kapıyı çalışında. Karın bir koşu kapıyı açmaya gidince iki<a id="GBS.0717.01"/> kadın eşiğin iki yanında bakakaldılar birbirlerine. İkisinin de söyleyecek o kadar çok şeyi vardı ki ama ikisi de ağzını bile açmadı. Pang Chunmiao avluya adım attı, koşar adım daldı demek daha doğru olur aslında. Karın da onun peşi sıra topallayarak koşmaya başladı. Bir elini sanki onu yakalamak ister gibi öne uzatmıştı. Oğlun da koşarak patikanın ortasına geldi, patikanın etrafında daireler çizmeye<a id="GBS.0717.02"/> başladı, o küçük yüzü iyice gerilmişti, ne yapacağını bilemeyen küçük bir çocuktu işte, sonra kemerin altına koşup kapıyı kapattı.</p>
			<p>Pencereden Chunmiao’nun telaşla koridordan geçip karının yatak odasına girdiğini gördüm, sonra da feryat figan ağlamaya başladığını duydum. Ardından karının da odaya girdiğini gördüm, o da ağlamaya başladı hem de daha yüksek bir sesle. Oğlun kuyunun yanına diz<a id="GBS.0717.03"/> çökmüş bir yandan ağlıyor, bir yandan da yüzüne su çarpıyordu.</p>
			<p>İki kadının ağlama sesleri kesilince odanın içinde zorlu bir müzakere başladı. Konuşmayı bölen ağlama ve hıçkırık seslerinden konuşmayı net olarak duyamıyordum ama konuşmanın anafikrini anlayacak kadar duyabildim.</p>
			<p>“Onu böylesine dövecek kadar nasıl taş kalpli olabiliyorsunuz?” Bunu söyleyen Pang Chunmiao’ydu.</p>
			<p>“Pang Chunmiao,<a id="GBS.0717.04"/> benim seninle bir alıp veremediğim yok, neden düşman olalım ki, dünyada o kadar bekâr delikanlı varken neden ailemizi ayırmak istiyorsun?”</p>
			<p>“Ablacığım, seni üzdüğümü biliyorum, ben de ondan ayrılmak istiyorum ama yapamıyorum bir türlü, bu benim kaderim...”</p>
			<p>“Lan Jiefang o zaman kararı sen vereceksin,” dedi karın.</p>
			<p>Kısa ama derin bir sessizlikten sonra senin şöyle dediğini duydum:</p>
			<p><a id="GBS.0717.05"/>“Hezuo çok üzgünüm ama onunla birlikte olmak istiyorum.”</p>
			<p>Pang Chunmiao’nun desteğiyle ayağa kalktığını gördüm. Koridoru geçip evden çıktıktan sonra avluya vardınız. Oğlun içi su dolu leğeni alıp suyu önünüze döktükten sonra patikaya diz çöktü. Ardından gözü yaşlı yüzünü size doğru kaldırıp şöyle dedi:</p>
			<p>“Baba, annemden ayrılma! Chunmiao Teyze de gitmesin buradan... Ninelerimin ikisi de Ximen<a id="GBS.0718.01"/> Dede’nin karısı değil miydi eskiden?”</p>
			<p>“Oğlum eski toplumda kaldı o...” dedin hüzünlü bir sesle, “Kaifang, annene iyi bak, onun bir suçu yok, bütün suç babanda, şimdi bu evden ayrılsam da elimden gelenin en iyisini yapacağım ikinizin bakımı için.”</p>
			<p>“Lan Jiefang gidebilirsin ama şunu unutmamanı isterim senden, ben yaşadığım sürece gelip de boşanmak istediğini söyleme bir daha sakın,” dedi<a id="GBS.0718.02"/> karın kapının ağzında dikilirken, yüzünde alaycı bir ifade vardı ama gözleri dolmuştu çoktan. Merdivenden aşağı inerken sendeleyip düştü ama hemen ardından çabucak toparlandı. Pang Chunmiao’yla senin yanından geçip oğlunu ayağa kaldırırken, “Ayağa kalk,” dedi kızgın bir ses tonuyla, “erkek çocukları önlerine altın bile konsa kimsenin önünde diz çökmez!” Sonra yağmur suyuyla yıkanmış beton patikanın<a id="GBS.0718.03"/> kenarına çekilip geçmeniz için yol verdiler size.</p>
			<p>Tıpkı karının, seni avlu kapısından odasına kadar taşıdığı gibi Chunmiao da boynunu senin sol koltuk altından geçirdi, sol kolun onun göğsünün önünde sarkıyordu şimdi, sağ koluyla beline sarıldı, işte böyle zar zor yürümeye başladınız, senin o ağır mı ağır vücudun her an o sıska kız çocuğunu ezecekmiş gibi görünüyordu ama belini doğrultup seni<a id="GBS.0718.04"/> taşıyabilmek için öyle bir güç sarf ediyordu ki benim gibi bir köpek bile çok kayda değer buldu bunu.</p>
			<p>Avlu kapısını geçip dışarı çıktınız sonunda. Belli belirsiz bir duygu beni kapının yanına götürdü, merdivenlerde durup gidişinizi izledim. Çamur birikintilerine bata çıka Tianhua Caddesi’ne yürüdünüz. Beyaz, ipekli pijaman çok geçmeden kirlendi çamurdan. Chunmiao’nun giysileri de kirlenmişti.<a id="GBS.0718.05"/> Üzerindeki kırmızı etek bu bulutlu havada çok göz alıcı duruyordu. İnceden bir yağmur yağmaya başladı hafif eğimli bir açıyla, yolda yürüyen insanların kimi yağmurluk giymiş kimi de şemsiye almıştı yanına, meraklı bakışlarla sizi süzüyordu hepsi.</p>
			<p>Duygu seline kapılmış bir halde kulübeme geri döndüm, çömelip doğu yakasındaki odayı izlemeye koyuldum. Oğlun bir taburenin üzerine oturmuş ağlıyordu.<a id="GBS.0719.01"/> Karın üzerinden dumanı tüten bir kâse sıcak noodle’ı oğlunun önündeki masanın üzerine bırakıp şöyle dedi yüksek sesle:</p>
			<p>“Ye!”</p>

			</article>
  <div style="display:none;"><a id="GBS.0719.02"/></div></body>
</html>