<?xml version="1.0" encoding="UTF-8" standalone="no"?><html xmlns="http://www.w3.org/1999/xhtml">
	<head>
		<title>Yaşam ve Ölüm Yorgunu</title>
		<link href="main.css" rel="stylesheet" type="text/css"/>
<meta name="Adept.resource" value="urn:uuid:ed47d798-c7b1-bfdc-2bb5-537360c88701"/>
	</head>
	<body xmlns:epub="http://www.idpf.org/2007/ops" epub:type="chapter" id="chapter4-14"><div style="display:none;"><a id="GBS.0720.01"/></div>
<article class="chapter">
			<h1 class="chapter_num">50</h1>
			<h1 class="chapter_title">Lan Kaifang’ın babasına çamur fırlatması</h1>
			<h1 class="chapter_title">Pang Fenghuang’ın teyzesine boya fırlatması</h1>
			<p>Sonunda Chunmiao’ya kavuşmuştum. Sağlıklı biri benim evimden Xinhua Kitabevi’ne kadar olan yolu ortalama bir hızla on beş dakikada yürüyebilir ama biz tam iki saatte yürüdük. Mo Yan’ın sözleriyle söyleyecek olursam: Bu hem romantik hem de acı bir yürüyüştü, hem edepsiz bir hareket hem de soylu<a id="GBS.0720.02"/> bir davranıştı, hem geri çekilme hem de saldırıya geçmekti, hem teslimiyet hem de direnişti, hem zayıflık hem de güçtü, hem meydan okuma hem de uzlaşmaydı. Birbiriyle çatışan daha bir sürü şey yazdı böyle, kimi hedefi tam on ikiden vuran kimi de sadece gizemli olmaya çalışan sözlerdi. Aslında Chunmiao’nun yardımıyla evden ayrılmamın ne asil ne de onurlu bir yanı olduğunu düşünüyorum ben, illa adlandırmak<a id="GBS.0720.03"/> gerekiyorsa hem cesur hem de dürüst olduğumuzu söyleyebilirim.</p>
			<p>Şimdi düşününce rengârenk şemsiyelerle envai çeşit yağmurluğun yer ettiğini anlıyorum zihnimde o günle alakalı olarak, çamur birikintileriyle o pis suları hatırlıyorum, beton yolun üzerinde can çekişen balıkları ve kurbağa sürülerini. Doksanlı yılların başındaki bu sürekli yağışlar dönemin sahte bir refahla maskelenmiş olan yozlaşmışlığını<a id="GBS.0720.04"/> ortaya çıkardı.</p>
			<p>Chunmiao’nun kitabevinin arka avlusundaki yurtta kaldığı oda geçici bir süre aşk yuvamız haline geldi, o kadar düşmüştüm ki saklayacak bir şeyim yoktu artık, dedim her şeyi gören Koca Kafa’ya. Bir araya gelmemizin nedeni sadece öpüşmek ve sevişmek değildi ama kendimizi onun odasına atar atmaz ilk yaptığımız şey dudaklarımızı birleştirmek oldu, ardından da sevişmeye başladık<a id="GBS.0720.05"/> vücudumdaki tüm yaralara ve o dayanılmaz ağrılara rağmen. Gözyaşlarımız birbirimizin ağızlarının içine aktı, tenlerimiz titredi mutluluktan, ruhlarımız birleşti. Ayrı olduğumuz günleri nasıl geçirdiğini sormadım ona, o da beni kimin dövdüğünü sormadı hiç. Sarılmak, kucaklaşmak, öpüşmek ve birbirimizi okşamaktan başka hiçbir şey düşünmüyorduk.</p>
			
			<p class="margin">Oğlun, karının zorlamasıyla yarım kâse noodle<a id="GBS.0721.01"/> yedi, gözyaşları kâsenin içine dökülürken. Karının da iştahı açılmıştı aksi gibi, kendi noodle’ını üç diş sarmısakla birlikte yedikten sonra iki diş sarmısakla da oğlundan kalanları indirdi midesine. Sarmısağın acısından yüzü kızardı, alnı ve burnu boncuk boncuk terledi. Havluyla yüzünü silerken ciddi bir ses tonuyla şöyle dedi oğluna:</p>
			<p>“Oğlum, dik otur, yemeğini güzelce ye, derslerine iyi<a id="GBS.0721.02"/> çalış, ananın gurur duyabileceği bir erkek ol! Bizim ölmemizi bekliyorlar dört gözle, aptalca bir şey yapmamızı istiyorlar, rüyalarında görürler ancak!”</p>
			<p>Oğlunu okula götürecektim. Karın kapıya kadar uğurladı bizi. Oğlun ardına dönüp beline sarılınca karın da onun sırtını sıvazlayıp şöyle dedi:</p>
			<p>“Baksana şu haline, boyun beni geçti, koca çocuk oldun artık.”</p>
			<p>“Anne, sakın yapma...”</p>
			<p><a id="GBS.0721.03"/>“Saçmalama,” dedi karın gülerek, “o iki pislik için kendimi asacağımı, kuyuya atlayacağımı ya da zehir filan içeceğimi mi sanıyorsun yoksa? Gönlünü ferah tut oğlum, birazdan işe gideceğim ben de. İnsanların kızarmış böreğe ihtiyaçlarının olması demek annene de ihtiyaçları var demektir.”</p>
			<p>Her zamanki gibi kestirmeden gittik. Tianhua Nehri’nin suyu taşmış, o küçük köprüyle aynı seviyeye ulaşmıştı.<a id="GBS.0721.04"/> Çiftçi pazarındaki barakaların plastik kaplama çatılarını da rüzgâr uçurmuştu. Zhejiang’lı satıcılar ıslanmış kumaş ve giysilerin önünde oturmuş salya sümük ağlıyordu. Sabahın daha çok erken bir saati olmasına rağmen havada bunaltıcı bir sıcak vardı, çamurda kıvrılan kırmızı mor solucanlar gördük, kırmızı bir yusufçuk sürüsü süzülüyordu alçaktan. Oğlun bir sıçrayışta yakaladı bir tanesini. Ardından<a id="GBS.0721.05"/> bir tane daha. Yusufçukları bana doğru uzatıp şöyle sordu:</p>
			<p>“Köpek, yemek ister misin?”</p>
			<p>Başımı salladım.</p>
			<p>Oğlun yusufçukların kuyruğunu koparıp bir ot parçasıyla birbirine bağladı onları. Sonra yusufçukları var gücüyle havaya fırlatıp, “Uçun hadi,” dedi. Havada bir tur atan yusufçuklar hemen ardından çamurun içine düştü.</p>
			<p>Zümdürüanka İlkokulu’nun binası geceki fırtına yüzünden çökmüştü,<a id="GBS.0722.01"/> çok büyük bir felaketti bu. Eğer güpegündüz ders saatinde olsaydı, okul binasının afetlere karşı denetlenmesinden sorumlu olan Pang Kangmei’ nin başı fena halde ağrıyacaktı. Zaten kalabalık olan okul bahçesi moloz ve çöp yığınlarıyla birlikte tam bir kaos içindeydi. Moloz yığınları içinde atlayıp zıplayan bir sürü çocuk vardı şimdi. Hiçbiri üzülmemiş, aksine çok sevinmişlerdi bu felakete. Okul<a id="GBS.0722.02"/> kapısının önünde üzerine çamur sıçramış bir sürü lüks araba park etmişti, Pang Kangmei dizlerine kadar gelen pembe çizmeleri ve dizlerine kadar sıvadığı pantolon paçalarıyla çamurun içinde ayakta dikiliyordu, o kar beyazı baldırları çamur içindeydi. Mavi, kot bir tulum giyiyor ve güneş gözlüğü takıyordu, elindeyse pille çalışan bir megafon vardı.</p>
			<p>“Öğretmenler ve öğrenciler,” dedi boğuk bir<a id="GBS.0722.03"/> sesle, “dokuz şiddetinde bir tayfunun getirdiği yağmur bütün ilçemize ve okulumuza büyük zarar vermiştir, kendinizi ne kadar kötü hissettiğinizi biliyorum, İlçe Komitesi ve ilçe hükümetinin geçmiş olsun dileklerini iletmeye geldim sizlere! Okul üç günlüğüne tatil edilmiştir, bu üç gün boyunca etrafı temizleyip sınıfları tadilattan geçireceğiz. İşin özü, size şunu söylemek istiyorum, ben Pang Kangmei,<a id="GBS.0722.04"/> İlçe Komitesi’nin parti sekreteri olarak çamurun içinde oturup çalışsam bile çocuklarımızın geniş, aydınlık ve güvenli sınıflarda ders yapmasını sağlayacağım!”</p>
			<p>Pang Kangmei’nin konuşması büyük bir alkış tufanıyla karşılandı, öğretmenlerin çoğunun yüzünden inci gibi dizilmiş gözyaşları döküldü. Şöyle devam etti konuşmasına:</p>
			<p>“Afetten sonraki bu kritik anda ilçenin bütün kadroları burada<a id="GBS.0722.05"/> olacak, yüksek bir sadakat ve büyük bir coşkuyla harika bir iş çıkaracaklar, görevini yapmayanlar ve işten kaytaranlar ciddi şekilde cezalandırılacaktır!”</p>
			
			<p class="margin">İşte bu kritik anda eğitim, sağlık ve temizlikten sorumlu bir kaymakam yardımcısı olarak sevgilimle birlikte vücutlarımız bir ölüm kalım savaşına girmişçesine iç içe geçmiş bir halde küçücük bir odada saklanıyordum, bu gerçekten de...<a id="GBS.0723.01"/> Çok aşağılık ve çok utanç verici bir şeydi, öldürülesiye dövülmüş olmama, okulun çöktüğünü bilmiyor olmama ve iliklerime işlemiş, kalbime mühürlenmiş bir aşkla sevdiğinin yanında olan bir âşık olmama rağmen tüm bu gerekçeler masaya yatırılıp orada olmamamı haklı çıkarmaya yetecek kadar da önemli şeyler değildi sonuçta. Bu yüzden birkaç gün sonra istifamı ve partiden ayrılmak istediğimi bildiren<a id="GBS.0723.02"/> dilekçemi İlçe Komitesi Organizasyon Bölümü’ne verdiğimde Bölüm Şefi Yardımcısı Lü sırıtarak şöyle dedi bana:</p>
			<p>“Kardeşim, görevinden istifa edip partiden ayrılacak durumda değilsin artık, işten kovulup partiden kovulmanın eşiğindesin şimdi, bir daha da hiçbir kamu görevinde bulunamayacaksın!”</p>
			<p>Sabahtan öğleye kadar yatağın içinde sarmaş dolaş ölüp ölüp dirildik. Odaya bunaltıcı ve nemli<a id="GBS.0723.03"/> bir sıcaklık hâkimdi, çarşafımız terden sırılsıklam olmuş, saçlarımız sanki az önce fırtınadan çıkmış gibiydi. Onun vücudundan yayılan kokuyu koklamaya doyamıyordum, karanlıkta gözlerinden çıkan o duygulu ve bir orman yangını gibi parlayan bakışlarını izlerken hüzün ve neşenin birbirine geçtiği bir ses tonuyla şöyle dedim:</p>
			<p>“Miaomiao, Miaomiao’m benim, şu an şuracıkta ölsem de gam yemem artık...”</p><div style="display:none;"><a id="GBS.0723.04"/></div>
			<p>O, çoktan şişmiş ve üzerinde kan izleri olan dudaklarını benimkilerle birleştirdi, ölü gibi uzanan kollarını boynuma doladı, yaşamla ölüm arasında bir kez daha gidip geldik. Böylesine sıska bir kızın vücudunda böylesine büyük bir arzu ateşinin olabileceğini düşünmemiştim hiç, benim gibi dayaktan canı çıkmış orta yaşlı bir adamın onun o dalgalı aşk denizine dalabileceğini de hiç düşünmemiştim<a id="GBS.0723.05"/> şimdiye kadar. Mo Yan’ın romanında yazdığı gibiydi her şey: “Kalbe saplanan bir hançerdir aşk.” Ama bu da yeterli değildi içinde bulunduğumuz durumu açıklamaya. Kalbini paramparça edebilirdi aşk; âşıksan kan sızardı saç diplerinden; böyle bir aşka düştüğümüz için nasıl suçlayabilirdi bizi o hoşgörülü insanlar? Onunla sevişirken gözlerimi bağlayıp beni sürükledikleri o karanlık odada eşek sudan gelinceye<a id="GBS.0724.01"/> kadar döven canilere olan nefretimi bile unutmuştum, bacaklarımdan birinin kemiği zedelenmişti, vücudumun geri kalanındaysa darbe izleri ve morluklar vardı sadece, adam dövmede işlerinin ehli oldukları belliydi, misafirlerin istekleri doğrultusunda ızgara biftek yapan bir avuç yetenekli aşçı gibiydiler. Onlara karşı nefret duymadığım gibi onları tutup beni dövdüren kişilere karşı da nefret<a id="GBS.0724.02"/> duymuyordum artık. Dayağı hak etmiştim diyebilirim, eğer böylesine dövülmeseydim Chunmiao’nun bana olan tutkusuna da sahip olamayacak ve korkunç bir belirsizlik içinde yaşayacaktım. Bu yüzden beni döven haydutlara ve onları tutan patronlarına en içten teşekkürlerimi sunarım, minnettarım size, çok teşekkür ederim... Teşekkürler... Chunmiao’ nun inci gibi parlayan gözlerinde kendi yansımamı gördüm,<a id="GBS.0724.03"/> onun o orkide gibi kokan ağzından da aynı sözcüklerin çıktığını duydum, “Çok teşekkür ederim... Teşekkürler...” diye mırıldanıyordum durmadan.</p>
			
			<p class="margin">Okul üç günlüğüne tatil edilince öğrenciler neşeyle sıçrayıp haykırmaya başladı. Büyük kayıplara ve ciddi sorunlara yol açan bu doğal afet, çocuklara şamata edebilecekleri ve iyi zaman geçirebilecekleri tuhaf bir yenilik gibi geliyordu. Zümrüdünka<a id="GBS.0724.04"/> İlkokulu’nun binden fazla öğrencisinin Millet Caddesi’ne çıkmasıyla birlikte zaten karman çorman bir hal almış olan trafik iyice arapsaçına döndü. Sana daha önce de söylemiş olduğum gibi caddenin üzeri can çekişen hayvanlarla kaplıydı sabahın erken saatlerinde, durmadan solungaçlarını açıp kapatıp kuyruklarını titreten, karnı gümüş beyazı, avuç içi kadar kalmış yaşam enerjileriyle çırpınan cesur<a id="GBS.0724.05"/> sazanlar, sudan çıkar çıkmaz ölmüş kefaller ve kayısı sarısı, şişman çoprabalıkları vardı, çamurun içinde hallerinden oldukça memnun görünüyordu çoprabalıkları. Ceviz büyüklüğünde bir sürü kurbağa vardı caddenin ortasında amaçsızca bir o yana bir bu yana sıçrayıp duran, kimi caddenin solundan sağına kimi de sağından soluna sıçrıyordu var güçleriyle. Başlarda ellerinde plastik kova ya da poşetlerle<a id="GBS.0725.01"/> balık toplamaya çıkmış bir sürü insan vardı caddede ama çok geçmeden ellerinde topladıkları balıklarla telaşla evlerinden çıkıp balıkları ya en yakın hendeğe ya da doğruca sokaklara atmaya başladılar. O gün ilçenin sokaklarına arabayla çıkmış olanlar büyük bir katliama sebep oldu, ezilen balıklardan çıkan sesler, insanın kalbinde çarpıntı yapıyordu, köpekler de aynı sorundan mustaripti, hele ezilen<a id="GBS.0725.02"/> kurbağalardan çıkan sesler, köpeklere nefes almayı bile unutturdu, nefesimi tutup gözlerimi sımsıkı kapadım ama kirli oklar gibi ta kulak zarıma kadar geliyordu kurbağalardan çıkan sesler.</p>
			<p>Yağmur bir yağıyor, bir duruyordu, durduğu zaman nemli güneş ışınları süzülüyordu bulutların arasından, ilçenin tüm sokaklarından buharlar kalkarken hayvan leşleri de kokmaya başlamıştı. Böyle bir anda en<a id="GBS.0725.03"/> iyisi eve dönüp orada gizlenmekti. Ama eve geri dönmek niyetinde değildi oğlun, ilçedeki karmaşadan faydalanıp amaçsızca dolaşarak içindeki sıkıntıyı atmak istiyordu belki de sokaklarda. Tamam, madem öyle istiyordu ben de düştüm peşine. Onlarca tanıdık köpeğe rastladım yolda, telaşla koşturup afette kaç köpek kaybettiğimizi rapor ettiler bana. İki köpek ölmüştü, biri tren istasyonunun yanındaki<a id="GBS.0725.04"/> lokantanın arka avlusunda yaşayan çoban köpeğiydi, üzerine duvar çökmesi sonucu ezilerek ölmüş; diğeriyse nehrin yanındaki toptan kereste satılan pazarda yaşayan uzun tüylü av köpeğiydi, o da suda boğularak ölmüş. Haberi duyduktan sonra o talihsizlerin öldükleri yönlere dönüp yüksek sesle iki kere havladım.</p>
			<p>Oğlunun peşine düştükten sonra nereye gittiğimizi bilmeden kendimizi Xinhua Kitabevi’nin<a id="GBS.0725.05"/> kapısının önünde bulduk. Bir sürü çocuk içeri girdi hemen. Oğlun dışarıda kaldı. O mavi yüzü soğuk ve sert bir kiremit parçası gibi görünüyordu. Pang Kangmei’nin kızı Pang Fenghuang’la karşılaştık orada. Üzerindeki portakal sarısı plastik yağmurluğu ve yine aynı renk lastik çizmeleriyle göz alıcı bir alevi andırıyordu. Arkasından uzun boylu, güçlü kuvvetli, genç bir kadın geliyordu, görünüşe<a id="GBS.0726.01"/> göre korumasıydı onun. Onların arkasından da tertemiz tüyleriyle köpek ablam geliyordu. Çamurlu suyun içinde temkinli adımlar atıyordu ama patilerinin kirlenmesi kaçınılmazdı işte. Oğlunla Pang Fenghuang’ın bakışları karşılaşınca oğlunun yüzüne okkalı bir tükürük fırlattı kızcağız öfkeyle. “Serseri!” diye sövdü oğluna. Oğlunun başı sanki boynu bir kılıç tarafından kesilmiş gibi göğsünün önüne düşüverdi.<a id="GBS.0726.02"/> Ablam hırladı bana, yüzünde gizemli bir hava vardı. Onlarca köpek toplanmıştı kitabevinin önüne. Çocukları okula köpek eşliğinde göndermek yeni moda olmuştu ilçede, benim sınırsız sadakatim ve büyük cesaretim iyi bir örnek teşkil etmiş ve bu modaya neden olmuştu işte. Ama bu köpeklerle aramda bir mesafe vardı tabii. İçlerinde daha önce birlikte olduğum iki tanesi sarkık memelerini sürükleyerek<a id="GBS.0726.03"/> selam vermeye yanıma gelince onlara soğuk davranıp geri yolladım hemen. Birinci ya da ikinci sınıfa giden birkaç ilkokul öğrencisi zalim ve iğrenç bir oyun oynamaya başladı, caddenin üzerindeki soluk yeşil kurbağalara önce sopayla vuruyor, kurbağaların karınları şişince de bir tuğla parçasıyla eziyorlardı onları. Ezilen kurbağalardan çıkan sese katlanamıyordum. Oğlunun yenini çekiştirip eve dönmemiz<a id="GBS.0726.04"/> gerektiğini belirttim. Oğlun tam birkaç adım atmıştı ki durdu birden, yüzündeki doğum lekesi yeşim taşı gibi parlıyordu, gözleri de yaşlarla dolmuştu. “Köpek,” diye seslendi, “eve dönmüyoruz, gidip onları bulalım!”</p>
			
			<p class="margin">Sevişmeye ara verdiğimizde yorgunluktan yarı uykulu bir haldeydik. Ama ellerimiz yerinde durmuyordu bir türlü, birbirimizi okşamaya devam ediyorduk. Şişmiş parmaklarımla okşadığım<a id="GBS.0726.05"/> göbeğinin ipek gibi narin ve kaygan olduğunu duyumsadım. Yarı uykulu bir halde şöyle mırıldanıyordu: “Mavi yüzünü seviyorum senin, daha ilk gördüğüm anda vurulmuştum sana, Mo Yan beni senin ofisine ilk getirdiğinde seninle orada hemen sevişmek gibi çılgın bir fikre kapılmıştım.” Sonra çok çocuksu bir hareketle memelerini kaldırıp bana doğru uzatırken, “Baksana, senin için büyüdü bunlar...”<a id="GBS.0727.01"/> dedi. İlçedeki tüm kadrolar canla başla afetle savaşırken bizim böyle şeyler yapıp birbirimize böyle şeyler söylememizin hiç de uygun olmadığını biliyordum, hatta nefret edilesi ve utanç duyulası şeylerdi ama gerçekti bunlar ve senden hiçbir şey gizlemek istemiyorum Koca Kafa.</p>
			<p>Kapı ve pencerenin çıkardığı gürültüyü duyduk önce. Sonra da senin havlamanı. Kapıyı Tanrı bile çalsa cevap vermeyeceğimize<a id="GBS.0727.02"/> söz vermiştik ama itaatsizlik edemeyeceğimiz bir emir gibiydi senin havlaman, telaşla ayaklandım birden. Oğlumun da senin yanında olduğunu biliyordum çünkü. Sevişmek iyi gelmişti ağır yaralarıma, usta hareketlerle üzerimi giyindim hemen. Bacaklarım tutmuyor ve başım dönüyordu ama yine de düşmedim yere. Tüm vücudu kemiksizmiş gibi duran Pang Chunmiao’nun giyinmesine ve saçını toplamasına<a id="GBS.0727.03"/> yardım ettim sonra.</p>
			<p>Kapıyı açınca güneşin nemli ve sıcak ışınları gözlerimi acıttı. Hemen ardından bir avuç kara çamurun sümüklü bir kurbağa gibi yüzüme doğru süzüldüğünü gördüm. Tam zamanında kaçamadım, bilinçaltımda bir şey de kaçmamı istemiyordu zaten, çamur tok bir sesle yüzüme çarptı haliyle.</p>
			<p>O pis kokan çamuru sildim yüzümden, içine çamur kaçtığından sol gözüm feci acıyordu ama sağ<a id="GBS.0727.04"/> gözüme bir şey olmamıştı. Öfkeden kudurmuş oğlumla kayıtsız köpeğini gördüm sonra. Yurdun pencereleri ve kapısında çamur lekeleri vardı, kapının önüne de içi çamurlu su dolmuş olan büyük bir çukur kazılıydı. Oğlum sırtında çantası ve iki eli çamura bulanmış bir halde karşımda duruyordu, üzerine ve yüzüne de çamur bulaşmıştı biraz. Çok kızgın görünüyordu ama gözleri yaşlarla doluydu bir yandan da.<a id="GBS.0727.05"/> Benim de gözlerim dolmuştu, oğluma söylemek istediğim bir sürü şey geçiyordu içimden ama sanki dişim ağrıyormuş gibi bağırmaya başladım birden:</p>
			<p>“Oğlum ne duruyorsun, hadi fırlatsana!..”</p>
			<p>Kapının dışına doğru bir adım attım, düşmemek için kapının kasasına tutunup gözlerimi kapadım oğlumun fırlatacağı bir sonraki çamur için. Onun ağır ağır soluduğunu işitiyordum pis kokan, sıcak ve çamur<a id="GBS.0728.01"/> tadı taşıyan bir rüzgâr yüzüme vururken. Kimi burnuma  kimi alnıma, kimi göğsüme kimi de karnıma vuruyordu çamur topaklarının. Atışlardan biri diğerlerinden daha sert oldu, içine kırık bir tuğla ya da kiremit parçası konmuştu belli ki, işte tam da cinsel organıma isabet etti o, bu ağır darbe karşısında acıyla çığlık atıp öne doğru eğildim, bacaklarımda derman kalmamıştı, önce yere çömeldim, hemen<a id="GBS.0728.02"/> ardından da oturdum.</p>
			<p>Gözlerimi açtım sonra, gözyaşlarımla yıkandıklarından dolayı iki gözüm de görüyordu şimdi. Oğlumun yüzünün sobanın içine atılmış deri bir ayakkabı tabanı gibi büküldüğünü gördüm, elindeki büyük çamur topağı yere düştü. Keskin bir ağlama sesiyle yüzünü kapayıp koşarak uzaklaştı. Köpek de birkaç kez bana doğru havladıktan sonra onun arkasından koşturdu hemen.</p>
			<p>Oğlumun<a id="GBS.0728.03"/> öfkesini gidermek için kapının ağzında bana fırlattığı çamur topaklarına karşı direnirken Pang Chunmiao, sevgilim hemen yanı başımda ayakta duruyordu. Oğlum bana saldırmıştı ama Chunmiao’nun da üzeri çamura bulanmıştı. Kolumdan tutup beni kaldırırken şöyle fısıldadı:</p>
			<p>“Ağabey, bunu kabullenmek zorundaydık... Çok mutluyum... Suçumuzun biraz da olsa hafiflediğini hissediyorum şimdi...”</p>
			<p>Oğlumun<a id="GBS.0728.04"/> saldırısı sürerken Xinhua Kitabevi’nin ikinci katındaki koridorda onlarca insan toplanmıştı. Kitabevinin yöneticileri ve çalışanları olduğunu gördüm onların. İçlerinde Yu adında genç bir adam vardı, müdür yardımcılığına terfi etmesine yardımcı olup olamayacağımı öğrenmek için Mo Yan’la haber yollamıştı bana çok önceden. Elinde ağır mı ağır görünen, profesyonel bir fotoğraf makinesiyle farklı<a id="GBS.0728.05"/> açılardan, farklı mesafelerden ve farklı lensler kullanarak içine düştüğüm belayı kayıt altına almıştı. Mo Yan banyo edilen fotoğrafları alıp bana gösterdiğinde şoke olmuştum. Kimisi Dünya Fotoğrafçılık Ödülü’nü kazanabilecek cinstendi. İster çamurun yüzüme çarptığı o an çekilmiş olanı, ister benim tüm yüzüm ve bütün vücudumun çamura bulandığı ama Pang Chunmiao’nun henüz kirlenmemiş bir halde yanımda<a id="GBS.0729.01"/> dikildiği ama yüzünde çok acınası bir ifadenin olduğu o yakın çekim olsun, hepsi harika kompozisyonlara sahip fotoğraflardı; cinsel organıma aldığım darbeyle öne doğru eğilmiş olduğum ve Pang Chunmiao’nun yüzünde dehşete düşmüş bir ifadeyle beni kolumdan tutarak ayağa kaldırmaya çalıştığı ya da oğlumun dirseğine kadar çamura bulanmış kollarını havaya kaldırmış, ikimize birden çamur fırlatırken<a id="GBS.0729.02"/> köpeğinin hemen yanı başında çömelmiş bir halde şaşkın bakışlarla onu izlediği fotoğraf olsun, hepsi “Babanın Cezası” ya da “Babam ve Metresi” gibi adlarla sergilenip klasik fotoğraf klasmanına girebilirlerdi rahatça.</p>
			<p>İki kişi aşağıya inip çekinerek yanımıza geldi. Kim olduklarını anladık hemen, biri kitabevinin parti sekreteri, diğeriyse güvenlik şefiydi. Bizimle konuşurlarken gözleri başka<a id="GBS.0729.03"/> yöne doğru bakıyordu.</p>
			<p>“İhtiyar Lan...” dedi parti sekreteri çekinerek, “gerçekten çok özür dilerim ama başka çaremiz yok... En iyisi buradan taşınmanız olacak... Size Parti Komitesi’nin kararını iletmekten başka bir şey yapmadığımı biliyorsundur...”</p>
			<p>“Açıklamana gerek yok,” dedim, “anlıyorum, hemen taşınacağız.”</p>
			<p>“Bir de,” dedi güvenlik şefi kem küm ederek, “Pang Chunmiao soruşturma<a id="GBS.0729.04"/> nedeniyle askıya alındın, ikinci kattaki güvenlik şefi ofisine taşınıyorsun, senin için bir yatak koyduk oraya.”</p>
			<p>“Askıya alabilirsiniz,” dedi Chunmiao, “ama soruşturma yapamazsınız hakkımda, beni öldürseniz bile ayrılmam onun yanından!”</p>
			<p>“Bizi anladığına sevindik,” dedi güvenlik şefi, “size söylemek zorunda bırakıldığımız şeyleri iletiyoruz sadece.”</p>
			<p>Kol kola girip birbirimize destek<a id="GBS.0729.05"/> olarak avlunun ortasındaki çeşmenin yanına gittik. Parti sekreteri ve güvenlik şefine şöyle dedim:</p>
			<p>“Affınıza sığınarak çeşmenin suyunu kullanıp yüzümüzü yıkamak istiyoruz, eğer bir itirazınız varsa...”</p>
			<p>“Ne demek ihtiyar Lan,” dedi parti sekreteri yüksek sesle, “yetkimiz belli bizim, küçük adamlarız işte.” Sonra temkinle etrafına bakıp, “Aslında buradan taşınıp taşınmamanızla bir alıp veremediğimiz<a id="GBS.0730.01"/> yok bizim, yine de bir an önce buradan taşınmanızı salık veririm size, ‘Büyük Patron’un suyu kaynamaya başladı çoktan,” dedi.</p>
			<p>Yüzümüzü ve üzerimizi temizledikten sonra pencerelerden bakan insanların bakışları altında Chunmiao’nun o dar mı dar, rutubetli, duvarları küf tutmuş olan odasına girdik. Birbirimize sarılıp dakikalarca öpüştük.</p>
			<p>“Chunmiao...” diye seslendim ona.</p>
			<p>“Hiçbir şey<a id="GBS.0730.02"/> söyleme,” diyerek sözümü kesti ardından, “bıçaklardan oluşmuş bir dağa çıkmak ya da ateş denizine atlamak zorunda kalsak da senin peşinden geleceğim,” dedi sakin bir tavırla.</p>
			
			<p class="margin">Okulun yeniden açıldığı ilk günün sabahı oğlunla Pang Fenghuang okulun kapısında karşılaştılar. Oğlun yüzüne bile bakmadı onun ama kız doğrudan yanına gidip oğlunun omzuna bir yumruk atarak onu izlemesini istedi.<a id="GBS.0730.03"/> Okul girişinin doğusundaki büyük Fransız çınarının arkasında durup heyecandan parlayan gözlerle şöyle dedi:</p>
			<p>“Lan Kaifang, harika bir iş çıkardın!”</p>
			<p>“Ne yapmışım ki, bir şey yapmadım ben...” diye homurdandı oğlun.</p>
			<p>“Kimi kandırıyorsun?” dedi Pang Fenghuang, “Haberi anneme bildirdiler hemen, her şeyi duydum. Annem dişlerini sıkıp, ‘O iki utanmaz hak ettiklerini bulmuş!’ dedi.”</p>
			<p>Oğlun<a id="GBS.0730.04"/> ardına dönüp gitmeye davrandı ama Pang Fenghuang durdurdu hemen onu, dizine bir tekme atıp öfkeyle şöyle dedi:</p>
			<p>“Nereye koşturuyorsun böyle? Sana söyleyeceklerim var daha!”</p>
			<p>Bu küçük cadı çok narin ve çok güzeldi, fildişi bir heykeli andırıyordu. Daha yeni yeni tomurcuğa durmuş küçük memeleriyle karşı konulmaz bir çekiciliği vardı. Oğlunun yüzünden öfke okunuyordu ama kalbi çoktan teslim<a id="GBS.0730.05"/> olmuştu bile. Uzun uzun içimi çektim ben de. Babasının romantik dramı daha yeni sahne almışken bir de oğlunun romantik hikâyesi filizlenmeye başlamıştı şimdi.</p>
			<p>“Sen babandan nefret ediyorsun, ben de teyzemden nefret ediyorum,” dedi Pang Fenghuang, “benim ninem ve dedem tarafından yetiştirilmiş sanki, bize yakın olmadı hiç. Annem, ninem ve dedem onu üç gün üç gece bir odaya kapatıp babandan<a id="GBS.0731.01"/> ayrılması için ikna etmeye çalıştılar, hatta ninemin önünde diz çöküp ona yalvarmasına rağmen bana mısın bile demedi. Sonra da duvardan atlayıp koşarak babanı bulmaya gitti!” Fenghuang dişlerini sıkarak, “Sen babanı cezalandırdın, ben de teyzemi cezalandırmak istiyorum!” dedi.</p>
			<p>“Artık onları düşünmek bile istemiyorum,” dedi oğlun, “bir çift azgın köpekten başka bir şey değiller gözümde!”</p>
			<p><a id="GBS.0731.02"/>“Doğru söylüyorsun!” dedi Fenghuang, “Bir çift azgın köpekten başka bir şey değiller, annem de böyle demişti.”</p>
			<p>“Annenden hoşlanmıyorum!” dedi oğlun.</p>
			<p>“Nasıl olur da annemden hoşlanmazsın ha?” dedi Fenghuang oğluna bir yumruk atıp, “Benim annem İlçe Komitesi parti sekreteridir,” diye homurdandı, “annem kolunda bir serumla bizim okul bahçesine oturmuş kurtarma ekiplerinin başında duruyor!<a id="GBS.0731.03"/> Televizyon yok mu sizde? Annemin kan tükürdüğünü görmedin mi televizyonda?”</p>
			<p>“Bizim televizyon bozuldu,” dedi oğlun, “anneni sevmiyorum işte, hem bundan sana ne?”</p>
			<p>“Tüh sana! Seni kıskanç şey!” dedi Fenghuang, “O küçük mavi yüzünle o kadar çirkinsin ki!”</p>
			<p>Oğlun, onun okul çantasının askısından tutup sertçe kendine doğru çekti, hemen ardından da onu öyle bir itti ki Fransız çınarının gövdesine<a id="GBS.0731.04"/> tosladı Fenghuang.</p>
			<p>“Canımı yaktın!..” dedi Fenghuang, “Tamam, bir daha sana mavi yüz demem. Lan Kaifang diyeceğim bundan sonra sana. Küçüklüğümüzden beri birlikteyiz, eski dost sayılırız artık, öyle değil mi? Bu yüzden teyzemi cezalandırma planımda yardım etmelisin bana.”</p>
			<p>Oğlun yoluna devam etti. Fenghuang onun önüne koşturup bakışlarını ona dikerek şöyle dedi:</p>
			<p>“Sana söylediklerimi<a id="GBS.0731.05"/> duydun mu?!”</p>
			<p>O zamanlar uzak bir yere gitme gibi bir planımız yoktu, tek istediğimiz insanlardan saklanabileceğimiz sessiz ve sakin bir yer bulmaktı, sonra da yasal süreci başlatıp boşanma işini bir sonuca bağlamak istiyordum.</p>
			<p>Eşek Hanı kasabasının yeni parti sekreteri olan Du Luwen, Tedarik ve Pazarlama Kooperatifi’nin siyasi şefiydi bir zamanlar, hem halefim hem de eski dostumdu, otogardan<a id="GBS.0732.01"/> telefon edip tenha bir köşede bir oda ayarlamasını istedim ondan bana, biraz tereddüt etti ama sonunda kabul etti yardım etmeyi. Otobüse binmedik, ilçenin güneydoğusunda kalan, hemen Yunliang Nehri’nin yakınlarındaki Yütong denilen küçük bir köye girdik sessizce, nehrin kenarındaki küçük bir rıhtımdan küçük, ahşap bir tekne kiralayıp yola koyulduk. Sıska ve solgun yüzünde geyiği andıran koca<a id="GBS.0732.02"/> gözleri olan orta yaşlı bir kadındı teknenin sahibi, teknenin kamarasında bir yaşlarında da bir erkek çocuğu vardı. Çocuğun suya düşmesini önlemek için kırmızı kumaştan bir şerit bağlamıştı çocuğun ayak bileklerinden birine, şeridin diğer ucunu da kamaranın içindeki bir direğe başlamıştı.</p>
			<p>Eşek Hanı kasabasının o küçük rıhtımına bizzat kendi arabasıyla gelmişti Du Luwen bizi karşılamak için.<a id="GBS.0732.03"/> Kasabanın Tedarik ve Pazarlama Kooperatifi’nin arka avlusundaki üç odalı bir eve yerleştirdi bizi. Bağımsız girişimcilerin artmasıyla kapanmanın eşiğine gelmişti kooperatif, çalışanların çoğu yeni iş kollarına yönelmek için ayrılmış, sadece birkaç ihtiyar kalmıştı geride binaya bekçilik etmek için. Kalacağımız yer kooperatifin eski parti sekreterine aitti, emekli olup şehre gidince bütün mobilyalarını<a id="GBS.0732.04"/> ve ev aletlerini burada bırakmıştı. Du Luwen adamın evde bıraktığı bir çuval unu, bir çuval pirinci, iki teneke yemeklik yağı, biraz sosisi ve birkaç kutu konserveyi işaret ederek şöyle dedi bize: “Burada saklanabilirsiniz, bir şeye ihtiyacınız olursa bana telefon etmeniz yeter, gerekmedikçe dışarı çıkmayın sakın, Parti Sekreteri Pang’ın bölgesi burası ve sık sık beklenmedik denetimlere çıkar.”</p><div style="display:none;"><a id="GBS.0732.05"/></div>
			<p>Baş döndüren bir mutluluk içindeki yaşantımıza başlamış olduk böylece. Yemek pişirip yemek dışında tek yaptığımız şey sarılmak, öpüşmek, okşamak ve sevişmekti. Bunu söylemek çok utanç verici olsa da senden hiçbir şey gizlemeyeceğim, ilçeden çok çaresiz bir şekilde ve apar topar ayrılmak zorunda kaldığımızdan yanımıza kıyafet de alamamıştık haliyle, bu yüzden çoğu zaman anadan doğma bir halde<a id="GBS.0733.01"/> dolanıyorduk evin içinde. Sevişirken çıplak olmak olağan bir şeydir de karşılıklı oturup ellerimizde birer kâse pirinç lapasıyla çırılçıplak yemek yemek hem saçma hem de komik duygular uyandırıyordu içimizde. Bir keresinde kendi durumumuzla alay ederek şöyle dedim Chunmiao’ya:</p>
			<p>“Burası Cennet Bahçesi herhalde.”</p>
			<p>Ne gecemiz ne gündüzümüz belliydi, rüya ve gerçeklik birbirine karışmıştı. Bir<a id="GBS.0733.02"/> keresinde sevişirken derin bir uykuya daldık, Chunmiao birden beni sertçe itip olduğu yere oturduktan sonra korku dolu bir sesle şöyle dedi:</p>
			<p>“Rüyamda teknedeki o erkek çocuğunu gördüm; göğsüme fırlayıp, anne, dedi bana, sütümü içmek istedi.”</p>
			
			<p class="margin">Pang Fenghuang’ın cazibesine dayanamayan oğlun ona teyzesini cezalandırma planında yardım etmek için karına yalan söyledi.</p>
			<p>Pang Chunmiao’yla<a id="GBS.0733.03"/> senin iç içe geçip birbirine dolanan iki ipi andıran kokunuzun peşine düştüm böylece, çocuklar da benim peşime düştü, hiç şaşmadan aynı rotayı takip edip Yütong köyündeki o küçük rıhtıma kadar geldik. Sizin bindiğiniz o küçük tekneye bindik biz de, teknenin sahibi geyik gibi gözleri olan orta yaşlı bir kadındı, kamaranın içinde üzerinde kırmızı tulum olan esmer ve şişman bir erkek çocuğu vardı.<a id="GBS.0733.04"/> Tekneye bindiğimizi gören çocuk çok sevindi. Kuyruğumu yakaladığı gibi ağzına sokuverdi hemen.</p>
			<p>“Nereye gidiyorsunuz bakayım sizi öğrenciler?” dedi orta yaşlı kadın çok sevecen bir ses tonuyla, elinde kürekle teknenin kıçında ayakta dikilirken.</p>
			<p>“Köpek, nereye gidiyoruz?” diye bana sordu Fenghuang.</p>
			<p>Nehrin aşağısına doğru havladım iki kez.</p>
			<p>“Aşağıya doğru,” dedi oğlun.</p>
			<p>“Aşağıda<a id="GBS.0733.05"/> nereye?” diye sordu kadın.</p>
			<p>“Sadece aşağıya doğru git sen, zamanı gelince köpek söyler sana nerede duracağımızı,” dedi oğlun kendine güvenen bir tavırla.</p>
			<p>Orta yaşlı kadın güldü. Tekne nehrin ortasına varınca uçan bir balık gibi hızla süzülmeye başladı dalgaların arasında. Fenghuang ayakkabılarını ve çoraplarını çıkarıp teknenin kenarına oturduktan sonra ayaklarını sarkıttı suya. Nehrin<a id="GBS.0734.01"/> iki kıyısında uzanan sığlıklarda üst üste binmiş gibi duran ılgın kümeleri gördük, arada sırada balıkçıl sürüleri havalanıyordu üzerlerinden. Fenghuang şarkı söylemeye başladı. Çok tiz bir sesi vardı, şarkı söylerken sanki birbirine çarpan gümüş çanlar çıkıyordu gırtlağından. Oğlunun dudakları titriyor, arada sırada bir-iki sözcük çıkıyordu ağzından. Fenghuang’ın söylediği şarkının sözlerini biliyor<a id="GBS.0734.02"/> gibi görünüyordu ama yine de eşlik etmedi ona. O erkek çocuğunun tüm yüzü gülümsüyordu, dört dişi çıkmış ağzını açınca salyaları akıyor ve şarkıya eşlik ediyordu kendince. Eşek Hanı kasabasının o küçük rıhtımında indik tekneden. Fenghuang son derece cömert bir tavırla ödedi teknenin ücretini. Yol parasını fazlasıyla alan kadın rahatsız oldu bu durumdan.</p>
			<p>Sizin saklandığınız yeri bulmamız çok<a id="GBS.0734.03"/> kolay oldu. Kapıyı çaldıktan sonra yüzlerinizdeki o utanç ve şaşkınlığı gördüm. Gözlerini öfkeyle bana diktin, ben de utançtan ne yapacağımı şaşırmış bir halde havladım iki kez. Şöyle demek istemiştim sana: Lan Jiefang, lütfen affet beni, evden gittiğinden beri sahibim değilsin artık, oğlun sahibim oldu artık ve o ne isterse onu yapmak görevimdir benim.</p>
			<p>Fenghuang küçük metal bir kovanın kapağını<a id="GBS.0734.04"/> kaldırıp içindeki boyayı Chunmiao’nun üzerine boca etti. “Teyze bir orospusun sen!” dedi Fenghuang şaşkın bakışlarla ona bakakalan Chunmiao’ya, ardından oğluna el sallayıp emir veren bir komutan edasıyla, “Hadi gidiyoruz!” dedi.</p>
			<p>Fenghuang ve oğlunla birlikte ilçe parti ofisine gittik, orada Du Luwen’ı bulunca yine emir verdi Fenghuang: “Pang Kangmei’nin kızıyım ben, bir araç ayarlayıp bizi<a id="GBS.0734.05"/> ilçeye götürün lütfen!”</p>
			
			<p class="margin">Du Luwen boyayla kirletilmiş Cennet Bahçemize gelip kekelemeye başladı:</p>
			<p>“Naçizane fikrime göre siz ikiniz buradan olabildiğince çabuk çok uzaklara gitmelisiniz.”</p>
			<p>Üzerimizi değiştirmemiz için birkaç parça kıyafet verdikten sonra içinde bin yuan olan bir zarf uzatıp şöyle dedi:</p>
			<p>“Sakın geri çevirmeyin, size borç olarak veriyorum bunu.”</p>
			<p>Chunmiao gözlerini<a id="GBS.0735.01"/> kocaman açıp çaresiz bakışlarla bana baktı.</p>
			<p>“On dakika düşünmeme izin ver,” dedim, sonra Du Luwen’e bir sigara uzattım, ben de bir tane yakıp sandalyeye oturduktan sonra yavaş yavaş içmeye koyuldum. Sigaranın yarısına gelince ayağa kalkıp, “Bu akşam saat yedide bizi Jiao ilçesinin tren istasyonuna bırakabilir misin?” dedim.</p>
			<p>Qingdao’dan Xi’an’a giden trene bindik, Gaomi İstasyonu’na vardığımızda<a id="GBS.0735.02"/> akşamın dokuz buçuğu olmuştu çoktan. Yüzlerimizi trenin kirli pencerelerine yaslayıp sırtlarında ağır mı ağır bohçalarıyla dolanan yolcuları izlemeye başladık, yüzlerinde boş ifadeler olan birkaç demiryolu çalışanı da vardı içlerinde. Uzaktan ilçenin ışıkları parlıyordu, istasyonun önündeki meydanda bağrışan seyyar satıcıların arasında bekleşen korsan taksiciler vardı. Ah Gaomi, bir daha<a id="GBS.0735.03"/> geri dönebilecek miyiz acaba sana düzgün vatandaşlar olarak?</p>
			<p>Xi’an’a, Mo Yan’ı görmeye gittik. Yazarlık kursundan mezun olduktan sonra oradaki yerel bir gazetede çalışmaya başlamıştı. Bizi kendi kiraladığı “Henan Villaları” denilen bir yerin yıkık dökük odalarından birine yerleştirdikten sonra ofise gidip kanepenin üzerinde uyuyacağını söyledi. Bize bir kutu Japon yapımı ultra ince prezervatif<a id="GBS.0735.04"/> uzatıp tuhaf bir sırıtışla şöyle dedi:</p>
			<p>“Hediyenin büyüğü küçüğü olmazmış, pahada hafif ama duygusal anlamda ağır bir hediye bu, çok içimden gelerek veriyorum size!”</p>
			
			<p class="margin">Yaz tatilinde oğlunla Fenghuang sizin kokunuzun izini sürmemi emrettiler yine, onları tren istasyonuna kadar getirdim. Batıya doğru giden trene bakıp hafifçe inledim. Şunu demek istiyordum: Siz ikinizin kokusu tıpkı önümde<a id="GBS.0735.05"/> uzanan şu parlak iki ray gibi çok uzaklara, koku duyumun ulaşamayacağı bir yere kadar uzayıp gidiyor.</p>
			 
			</article>
  <div style="display:none;"><a id="GBS.0735.06"/></div></body>
</html>