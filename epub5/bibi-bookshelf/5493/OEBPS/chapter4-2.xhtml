<?xml version="1.0" encoding="UTF-8" standalone="no"?><html xmlns="http://www.w3.org/1999/xhtml">
	<head>
		<title>Yaşam ve Ölüm Yorgunu</title>
		<link href="main.css" rel="stylesheet" type="text/css"/>
<meta name="Adept.resource" value="urn:uuid:ed47d798-c7b1-bfdc-2bb5-537360c88701"/>
	</head>
	<body xmlns:epub="http://www.idpf.org/2007/ops" epub:type="chapter" id="chapter4-2"><div style="display:none;"><a id="GBS.0584.01"/></div>
<article class="chapter">
			<h1 class="chapter_num">38</h1>
			<h1 class="chapter_title">Jinlong’un yüce idealleri hakkında <br/>abuk sabuk konuşması</h1>
			<h1 class="chapter_title">Hezuo’nun sessizce eski husumetleri hatırlaması</h1>
			<p>Az kalsın o hasır sandalyeden aşağı atlayacaktım ama tuttum kendimi. Bir sigara yaktım, yavaş yavaş içip sakinleşmeye çalıştım. Koca Kafa’nın o feri gitmiş mavi gözlerine çaktırmadan bakınca benim evimde on beş yıl boyunca eski karım ve oğlumla birlikte yaşamış olan o köpeğin<a id="GBS.0584.02"/> soğuk ve kin dolu bakışını gördüm. Ama sonra göz açıp kapamadan merhum oğlum Lan Kaifang’ın bakışlarının aynısına dönüştüğünü gördüm o bakışın, aynı soğukluk, aynı kin ve beni asla affetmeyecek olan o düşmanca bakış.</p>
			<p>İlçe Tedarik ve Pazarlama Kooperatifi’nin siyasi idare şefliğine atanmıştım, nereden bakarsanız bakın kelimelerle dans edip mürekkeple oynayan bir yazı adamına dönüşmüş sayılırdım<a id="GBS.0584.03"/> ben de, eyalet gazetesinde sık sık ufak makaleler yayımlar olmuştum “İplik Dikiş Generali”<a class="si-noteref" epub:type="noteref" href="#f82" id="ref_f82">82</a> diye bir mahlas uydurmuştum kendime. Mo Yan bu sırada çoktan İlçe Parti Komitesi Propaganda Departmanı Bildiri Grubu’na gönderilmişti yardım etmesi için, kayıtlarda hâlâ köyde yaşayan bir köylü olarak görünmesine rağmen neredeyse fanatikliğe varan hırsıyla bütün ilçede meşhurdu ne de olsa. Gece gündüz<a id="GBS.0584.04"/> durmadan yazar, saçını taramaz, üzerinden sigara kokusu yükselirdi, giysileri sadece yağmur yağdığında yıkanır, ıslanan giysilerini çıkarıp kurumaya asar, bu arada da sırf kendine eğlence olsun diye şiir yazardı: “Yirmi dokuz eyalette deli sayılırım/giysilerimi Tanrı’ya yıkatırım.” Eski karım Huang Hezuo bu pasaklıya çok düşkündü, her geldiğinde çay ve sigara ikram ederek ağırlardı onu. Köpeğim ve<a id="GBS.0584.05"/> oğlum ondan hiç hazzetmezlerdi ama. Köpeğim, ne zaman gelse deli gibi havlar, bağlı olduğu zincir şangır şungur ederdi. Oğlum bir keresinde köpeğin zincirini gizlice çözünce köpek hemen şimşek gibi atıldı onun üzerine, telaştan ne yapacağını şaşıran Mo Yan çatılara zıplayıp duvarlarda gezen bir hırsız çevikliğiyle sıçradığı gibi bizim yan odanın çatısına zor attı kendini. Her neyse, İlçe Tedarik<a id="GBS.0585.01"/> ve Pazarlama Kooperatifi’ne atanmamın üzerinden çok geçmeden Hezuo da kooperatifin otobüs durağının yanındaki lokantaya atandı. Börek kızartmaktı oradaki görevi. Üzerine kızartma kokusu sinmiş olurdu her zaman, hele yağmur yağdı mı üzerine daha bir yapışırdı bu ağır koku. Hiçbir zaman Hezuo’nun kötü bir kadın olduğunu söylemedim ben, onun eksiklikleri olduğunu asla söylemedim ele güne. Ondan boşanmak<a id="GBS.0585.02"/> istediğimi söylediğimde gözyaşları eşliğinde şöyle sordu bana: Benim neyimden hoşlanmıyorsun Tanrı aşkına? Oğlum da şöyle sordu: Baba, annem sana ne yaptı ki? Annem ve babam da sövdüler bana: Oğlum, daha adamakıllı bir memuriyete bile giremedin, söyle bakalım Hezuo’nun neyi yakışmıyormuş sana? Hele kayınpederim ve kayınvalidemin dedikleri yok mu: Lan Jiefang, seni mavi yüzlü küçük hayvan, Lan<a id="GBS.0585.03"/> Lian’ın küçük piçi seni, sen önce git bir çöğdür de sonra kendine bak bir çişinin aynasında. Müdürüm de ciddi bir ses tonuyla şöyle bir öğüt verdi bana: Jiefang yoldaş, insanın kendini bilmesi gerek! Evet, doğrudur, itiraf etmem lazım, Hezuo hiçbir kötülük etmemişti bana, hatta bana biraz fazla iyiydi bile diyebilirim. Ama ben, ben ona âşık değildim işte.</p>
			<p>Annemin çocukları iade edip enikleri<a id="GBS.0585.04"/> paylaştırdığı o gün, zamanın İlçe Komitesi Organizasyon Bölümü başkan yardımcısı olan Pang Kangmei, şoföründen toplu fotoğrafımızı çekmesini istedi. Biz dört karıkoca, dört çocuk ve dört enik Ximen Konağı’nın avlusundaki o kayısı ağacının altında topluca fotoğraf çektirdik işte, fotoğrafa bakınca çok mutlu bir aile olduğumuz söylenebilir ama işin aslı hepimizin içinde kendi yüreğini kemiren küçük<a id="GBS.0585.05"/> bir şeytan olduğuydu. Fotoğraf basıldıktan sonra altı hanenin duvarlarını süsledi uzun süre ama şimdi isteseniz de bir kopyasını bile bulamazsınız.</p>
			<p>Toplu fotoğraf çekildikten sonra Pang Kangmei’yle Chang Tianhong arabayla bizi eve bırakmayı teklif ettiler, ben tam tereddüt etmekteydim ki, Hezuo o geceyi anamızın evinde geçirmek istediğini söyleyip reddetti teklifi. Pang Kangmei’nin limuzini<a id="GBS.0586.01"/> uzaklaşır uzaklaşmaz Hezuo çocuğu ve eniği yanına alıp eve gitmek istediğinde diretti bu kez de. Kim ne derse desin eve gitmek istiyordu. O sırada eniklerin anası, babamın elinden kurtulup koşmaya başladı, gözlerine bağlanmış olan kara çaput koşarken boynuna kadar inip kara bir kolyeye dönüştü. Köpek öyle hızlıydı ki ben daha ne olduğunu bile anlayamadan Hezuo’nun sol kalçasına geçirmişti bile dişlerini.<a id="GBS.0586.02"/> Acı bir çığlık attı karım, neredeyse yere düşecekti ama öyle güçlü bir iradesi vardı ki sadece sendelemekle kurtuldu düşmekten. Yine de gitmek istiyordu. Baofeng ilaç çantasıyla bir hışım gelip yarasına pansuman yaptı. Jinlong beni bir kenara çekip bir sigara uzattı, sonra kendi de yaktı bir tane, yüzlerimiz duman içinde kaldı. Jinlong’ un çatık kaşlarına baktım, dudaklarını büzdü, burun<a id="GBS.0586.03"/> deliklerinden birini kapayıp diğerinden çıkardı sigara dumanını. Onu pek çok kez sigara içerken görmeme rağmen, sigarayı böyle içtiğine ilk kez tanık oluyordum. Bu garip aşamayı tamamladıktan sonra bana derin bir bakış atıp sempatik mi yoksa alaycı mı olduğuna karar veremediğim bir ses tonuyla şöyle dedi:</p>
			<p>“Ne oldu, artık kaldıramıyor musun bunu?”</p>
			<p>Ona değil de, avlu kapısının hemen dışında<a id="GBS.0586.04"/> birbirini kovalayan iki köpeğe baktım, o boş meydanda kırmızı motosiklet süren bir adam vardı, ona da baktım. Meydandaki yıkılmaya yüz tutmuş sahnenin üzerinde bir grup insan telaşla afiş asıyordu, afişin üzerindeyse çarpık çurpuk harflerle “Güneyli Kızların Break Dansı” yazıyordu.</p>
			<p>“Yoo,” dedim soğuk bir tavırla, “her şey yolunda gidiyor!”</p>
			<p>“Tamam, o zaman,” dedi, “bu aralar her şey öyle<a id="GBS.0586.05"/> sarpa sardı ki! Ama sen aklı başında bir adam sayılırsın, kadınlar dersen, onlar da işin başka bir tarafı...” Sonra sol elinin başparmağıyla işaret ve ortaparmağını birleştirip sanki başının üzerinde eskiden Mandarinlerin taktığı siyah tülden yapılmış ve kulakçıkları olan bir memur şapkası varmış da onu düzeltiyormuş gibi yapıp, “Başında bunlardan bir tane olduktan sonra ne zaman çağırırsan o zaman<a id="GBS.0587.01"/> gelirler,” dedi.</p>
			<p>Neyi kastettiğini anlamıştım ama eskileri düşünecek halim yoktu o sıra.</p>
			<p>Baofeng, Hezuo’nun koluna girip bana doğru yürümeye başladı, oğlum bir elinde eniği, diğer eliyle Hezuo’ nun gömleğinin kenarından tutmuş, anasının yüzüne bakıyordu. Baofeng elime bir kutu kuduz aşısı tutuşturup şöyle dedi:</p>
			<p>“Eve dönünce buzdolabında sakla, kutunun üzerinde ayrıntılı bir açıklama<a id="GBS.0587.02"/> var, sakın unutma, aşıyı aksatmadan yapacaksınız...”</p>
			<p>“Teşekkür ederim, Baofeng,” dedi Hezuo, sonra bana doğru soğuk bir bakış atıp, “köpekler bile bana katlanamıyor,” dedi.</p>
			<p>Wu Qiuxiang eline bir sopa almış, köpeği kovalıyordu. Köpek, kulübesine girdi, dişlerini sıkıp yeşil yeşil parlayan gözleriyle hırlamaya başladı ona.</p>
			<p>Çoktan feci şekilde kamburu çıkmış olan Huang Tong kayısı ağacının<a id="GBS.0587.03"/> altına dikilmiş, anamla babama sövüyordu:</p>
			<p>“Siz Lan’ların birbirinize hiç saygısı kalmamış, hatta köpeğinizin bile! Boğazlayın şu köpeği artık, yoksa bir gün yakarım o kulübeyi köpek içindeyken!”</p>
			<p>Babam başı çoktan kel kalmış bir süpürge alıp tüm gücüyle kulübeye sokunca yaşlı köpek acı acı uludu.</p>
			<p>Annem tökezleye tökezleye koşturup hoşnutsuz bir tavırla şöyle dedi:</p>
			<p>“Kaifang’ın anası<a id="GBS.0587.04"/> çok özür dilerim senden, bu yaşlı köpek eniklerini korumaya çalışıyordu sadece, bilerek ısırmış değil seni...”</p>
			<p>İki anneyle Baofeng ve Huzhu’nun ısrarlarını umursamayan Hezuo gitmekte diretiyordu. Jinlong saatine bakıp şöyle dedi:</p>
			<p>“İlk otobüs çoktan kalktı, ikincisinin kalkmasına daha iki saat var. Benim hurda arabamı hoş görürseniz bırakabilirim sizi.”</p>
			<p>Hezuo yan yan baktı ona, kimseyle<a id="GBS.0587.05"/> filan vedalaşmadan oğlumuzu çekiştirerek sendeleye sendeleye köyün yolunu tuttu. Oğlumuz Kaifang kucağında eniği, dönüp dönüp ardına bakarak anasına ayak uyduruyordu.</p>
			<p>Babam ardımdan gelip bir süre benimle birlikte yürüdü. Yıllar geçtikçe yüzündeki mavi doğum lekesi de renk değiştirmişti, gençliğindeki gibi parlamıyordu artık, batmakta olan güneş ışınları yüzünü solgunlaştırmış ve daha bir<a id="GBS.0588.01"/> yaşlı gösteriyordu onu. Önümde yürüyen karıma, oğluma ve eniğine bakarken durdum birden.</p>
			<p>“Baba,” dedim, “eve dön artık sen.”</p>
			<p>“Ahhh,” diye içini çekti uzun uzun hayal kırıklığına uğramış gibi, “eğer bu doğum lekesinin benden sonrakilere de geçeceğini bilseydim bekâr kalırdım daha iyiydi!”</p>
			<p>“Baba böyle düşünme ne olur,” dedim, “bunun onursuz bir şey olduğunu düşünmedim ben hiç. Kaifang<a id="GBS.0588.02"/> ileride bundan rahatsızlık duyarsa isterse cilt ameliyatı olabilir, bilim öyle gelişti ki artık her şeyin bir çaresi var.”</p>
			<p>“Jinlong’la Baofeng başkalarına ait artık, beni en çok endişelendiren sizin aile şimdi,” dedi babam.</p>
			<p>“Baba için rahat olsun, sen kendine iyi bak yeter.”</p>
			<p>“Bu üç yıldır hayatımın en güzel günlerini yaşıyorum,” dedi babam, “depomuzda bin beş yüz kilodan fazla buğdayla<a id="GBS.0588.03"/> birkaç yüz kilo da karışık tahıl var, ananla üç yıl hiçbir şey ekmesek bile aç kalmayız artık.”</p>
			<p>Jinlong’un cipi göründü batıdan, hoplaya zıplaya geliyordu, “Baba,” dedim, “eve dön hadi, boş zamanım olunca yine görmeye gelirim seni.”</p>
			<p>“Jiefang,” deyip sustu bir an, bakışlarını yere çevirip üzgün bir sesle şöyle devam etti: “Anan şöyle dedi bana, bir kere evlendiler mi hayatının sonuna kadar<a id="GBS.0588.04"/> beraber olmalı karıkoca, yazgınız böyle yazılmış...” Yine susmuştu, hemen ardından, “Anan sana sözünden geri dönmemeni söylememi istedi benden, devlet işleri karışıkmış, karısını boşayanlar geleceğini tehlikeye atarmış, tecrübeyle sabittir bu, kulağına küpe olsun,” dedi.</p>
			<p>“Anladım baba.” Babamın hem çirkin hem de ciddi yüzüne bakınca içim acıdı birden. “Anama söyle içini ferah tutsun,” dedim.</p><div style="display:none;"><a id="GBS.0588.05"/></div>
			<p>Jinlong hemen arkamızda durdurdu cipini. Kapısını açıp ön koltuğa oturdum.</p>
			<p>“Var olun devletlim,” dedim, Jinlong başını çevirip ağzındaki sigarayı pencereden dışarı attı, sözümü kesip, “Devletlinin kuşu!” dedi. Kendimi tutamayıp pıskırarak gülüverdim. “Oğlumun yanındayken dediklerine dikkat et biraz,” dedim. Homurdandı biraz. “Aman, ne önemi var ki,” dedi, “erkekler aslında cinselliği düşünmeye<a id="GBS.0589.01"/> on beş yaşında başlamalı, böyle olursa sürekli kadınlar hakkında şikâyet de etmezler artık.” “Öyleyse işe Ximen Huan’la başla ilk,” dedim, “bakalım onu önemli bir şahsiyet yapabilecek misin ileride?” “Öyle kuru kuruya eğitim bir işe yaramaz,” dedi, “çocuğun malzemesi iyi mi ona da bakmak lazım.”</p>
			<p>Cip Hezuo ve Kaifang’ın arkasına varınca durdu, Jinlong başını pencereden çıkarıp seslendi hemen:</p><div style="display:none;"><a id="GBS.0589.02"/></div>
			<p>“Yenge, yeğenim, hadi atlayın arabaya!”</p>
			<p>Kaifang kucağında eniğiyle, Hezuo’ysa Kaifang’ı çekiştirip sendeleye sendeleye ama başı yukarıda bir gururla cipe doğru yürüdüler.</p>
			<p>“Ey, amma da inatçıymış bu!” dedi Jinlong yumruğunu direksiyonun ortasındaki kornaya geçirip –kesik kesik öttü korna– gözlerini yola dikmişti, şöyle dedi bana gözünü yoldan ayırmadan: “Ahbap bu kadını küçümseme sakın,<a id="GBS.0589.03"/> hiç de idare lambası değil!”</p>
			<p>Cip yavaş yavaş yanlarına vardı, Jinlong yine kornaya basıp başını yine çıkardı pencereden dışarı.</p>
			<p>“Yenge, arabam hurda diye beni görmezlikten gelmeyeceksin ya?” dedi.</p>
			<p>Hezuo başı yukarıda çalım ata ata yürümeye devam etti, bakışlarını doğruca ileriye yöneltmişti. Açık gri bir pantolon giyiyordu, pantolonun sol bacağında hafif bir çöküklük, sağ tarafındaysa<a id="GBS.0589.04"/> hafif bir yuvarlaklık vardı, her iki tarafta da iyot ya da kan lekeleri görünüyordu. Ona karşı bir yakınlık duyduğum yalan değil ama yine de onu itici buluyordum. Kısa kestirdiği saçının arkasından soluk boynu görünüyordu, neredeyse hiç kulak memesi yoktu, yanağındaki siğilin üzerinde biri uzun, diğeri kısa, iki siyah kıl vardı, üzerine sinmiş olan o kızartma kokusu tiksindiriyordu beni.</p>
			<p><a id="GBS.0589.05"/>Jinlong cipi biraz daha ileri alıp yolun ortasında durdu, kapıyı açıp dışarı atladı, ellerini beline koyup cipin yanında dikilmeye başladı, yüzünde meydan okuyan, küstah bir ifade vardı. Bir an tereddüt ettikten sonra ben de arabadan aşağı atladım.</p>
			<p>Bir çıkmazın içine düşmüştük işte, Hezuo’nun efsanelerde anlatılan büyücüler gibi sihirli güçleri olduğunu düşündüm bir an, birden bir deve dönüşüp<a id="GBS.0590.01"/> beni, Jinlong’u ve cipi ezip geçecekti sanki. Geçerken şöyle yana bile kaymayacak gibiydi. Öğleden sonrasının batıya çekilmiş güneşinin ışınları vuruyordu yüzüne. Aşırı gür kaşları tek çizgi olmuştu sanki, ince dudakları vardı, o küçük gözleri birazdan ağlamaya başlayacak gibi dolmuştu. Böyle birine karşı nasıl sempati duymayabilirdim ki ama yine de tiksiniyordum ondan.</p>
			<p>Jinlong’un yüzündeki<a id="GBS.0590.02"/> hoşnutsuz ifadenin yerini bir gülümseme aldı birden.</p>
			<p>“Yengeciğim, böyle bir hurdaya binmek istemediğini biliyorum, benim gibi bir köylüyü küçük gördüğünü de biliyorum, bu hurdaya bineceğine ilçeye yürüyerek gitmeyi tercih ettiğini de biliyorum ama sen o kadar yolu yürüyebilsen de Kaifang yürüyemez, yeğenimin yüzü suyu hürmetine amcasına bir kere olsun iyilik etmek istemez misin?”</p>
			<p>Jinlong<a id="GBS.0590.03"/> öne çıkıp Kaifang ve dört numaralı eniği kucağına aldı. Hezuo karşı koysa da Jinlong çoktan kucağına almıştı onları. Cipin arka kapısını açıp içeriye soktu ikisini de, Kaifang cipin içinden ağlamaklı bir tonla, “Anne!” diye seslendi. Enik de bir-iki, “Hev hev!” koyuverdi. Arabanın diğer kapısını açıp ona baktım bir süre, alaycı bir ses tonuyla şöyle dedim:</p>
			<p>“Buyurmaz mısınız, beyefendi!”</p>
			<p><a id="GBS.0590.04"/>Tereddüt edince Jinlong girdi yine araya o müthiş gülümsemesiyle:</p>
			<p>“Huanhuan’ın teyzesi, Huanhuan’ın teyzesinin kocası eğer şimdi burada olmasaydı bilirdim ben sana yapacağımı, seni tuttuğum gibi cipin içine fırlatırdım.”</p>
			<p>Hezuo’nun yüzü kıpkırmızı oldu birden. Jinlong’a bakarken gözlerinde beliren ifade karman çorman duygular içeriyordu. Onun aklından geçenleri adım gibi biliyordum elbette.<a id="GBS.0590.05"/> Ondan tiksinmemin Jinlong’la arasında geçenlerle hiçbir alakası yoktu aslında, tıpkı âşık olduğum bir kadınla kocası arasında geçmiş olanların benimle bir alakası olmaması gibi. Sonunda cipe bindi tabii ama benim tarafımdan değil de Jinlong’un açtığı kapıdan. Ben de kapıyı çarptım bir güzel. Jinlong da diğer tarafın kapısını kapadı.</p>
			<p>Cip engebeli yolda gümbürtüyle yola koyuldu. Jinlong’un tarafındaki<a id="GBS.0591.01"/> dikiz aynasından izlemeye başladım onu, sıkıca oğlumuza sarılmıştı, oğlumuz da eniğine sarılmıştı sıkı sıkı, onların bu halini görünce üzüldüm birden, kendimi tutamayıp bir şeyler mırıldandım:</p>
			<p>“Bu müsamere çok ileri gitti!”</p>
			<p>Bu sırada cip o dar ve küçük taş köprüden geçiyordu. Cipin kapısını açıp aşağıya atlamaya çalıştı. Jinlong sol eliyle direksiyonu tutarken sağ elini geriye atıp saçından<a id="GBS.0591.02"/> yakaladı onu. Ben de hemen ardıma dönüp kolundan yakaladım. Çocuk ağlamaya, enik de havlamaya başladı. Cip köprünün başına gelmişti. Jinlong göğsüme bir yumruk atıp sövdü:</p>
			<p>“Seni aptal piç kurusu!”</p>
			<p>Cipi durdurup aşağı atladı, alnındaki teri yeniyle silip cipin kapısını tekmelerken sövüyordu hâlâ:</p>
			<p>“Sen de aptal bir piç kurususun! Ölebilirdin, o da ölebilirdi, ben de ölebilirdim, peki<a id="GBS.0591.03"/> ya Kaifang’a ne olacaktı? Üç yaşında bir çocuğun hatası ne ha?”</p>
			<p>Kaifang cipin içinde ağlıyor, enik de havlıyordu.</p>
			<p>Jinlong ellerini pantolon ceplerine sokup oflaya puflaya bir-iki tur attı. Cipin kapısını açıp yarı beline kadar aracın içine girerek mendille Kaifang’ın gözyaşlarını ve sümüklerini silerken, “Tamam, koca adam, geçti bak, ağlama artık! Bir sonraki gelişinde amcan Volkswagen<a id="GBS.0591.04"/> Santana’yla karşılayacak seni,” diye teselli etmeye çalıştı onu. Sonra Dört Numaralı Enik’in başına vurup sövdü biraz ona:</p>
			<p>“Seni itin dölü, seni anasını sattığımın, ne diye yaygara koparıyorsun bakayım?!”</p>
			<p>Cip uçarcasına ilerliyordu yolda, bir at arabasını, bir eşeğin çektiği yük arabasını, dört tekerlekli bir traktörü, üç tekerlekli bir traktörü, bisikletlileri ve yayaları tozu dumana<a id="GBS.0591.05"/> katıp arkamızda bıraktık. O sıralar Ximen köyünden ilçeye giden karayoluna sadece beş metre genişliğinde asfalt dökülmüştü, yolun geri kalan iki yanı toz ve kum kaplıydı hep. Ximen köyü şimdi özel kalkındırma bölgesi ilan edildiğinden sekiz şeritlik ve kenarları kaldırım döşeli geniş bir otobana sahip. Yolun iki tarafında da budanmış çobanpüsküllleri ve her beş metrede bir pagoda gibi budanmış süs<a id="GBS.0592.01"/> çamları var. Otobanı ortadan ayıran izole edilmiş şeridin içi de sarı ve pembe gül ağaçlarıyla kaplanmış durumda. Cip gacır gucur sesler çıkararak engebeli yolda ilerlemeye devam ediyordu. Jinlong deli gibi hız yaparken bir yandan da kurnayı yumrukluyordu durmadan, korna bazen köpek gibi kesik kesik havlıyor, bazen de bir kurt gibi uzun uzun uluyordu. Cipin önündeki tutamağa sıkıca sarılıp homurdandım:</p><div style="display:none;"><a id="GBS.0592.02"/></div>
			<p>“Ahbap, bu cipin tekerleklerinin cıvataları iyi sıkılmış mı bari?”</p>
			<p>“İçin rahat olsun,” dedi Jinlong, “ben dünya çapında bir araba yarışçısıyım.” Bunu dedikten sonra hızı düşürdü biraz. Eşek pazarını geçtikten sonra nehrin kıyısından kıvrılan yola girdik, nehrin suları altın sarısına bürünmüştü. Mavi ve beyaza boyalı küçük bir sürat teknesi geçti yanımızdan.</p>
			<p>“Yeğenim Kaifang,” diye seslendi<a id="GBS.0592.03"/> Jinlong, “senin şu hırslı amcan Gaomi Kuzeydoğu Bucağı’nı yeryüzündeki cennete dönüştürmeye karar verdi, Ximen köyünü nehrin kenarındaki inciye çevireceğim, sizin o dökük ilçeniz bizim köyün varoşu sayılacak çok yakında, buna ne dersin ha?”</p>
			<p>Kaifang ağzını bile açmadı. Ardıma dönüp, “Amcan sana bir soru sordu!” dedim. Ama bizim ufaklık uyumuştu bile, ağzının suyu damlıyordu eniğinin başına.<a id="GBS.0592.04"/> Eniğin gözleri de kapandı kapanacaktı, araba tutmuştu besbelli! Hezuo başını yana çevirmiş nehri izliyordu, yüzünün siğilli tarafı bana bakıyordu, iyice büzdüğü dudaklarından hâlâ sinirli olduğunu anladım.</p>
			<p>İlçeye yaklaşırken Hong Taiyue’ye denk geldik. Eskimiş bir bisiklete biniyordu –hani şu domuz yetiştirme döneminden kalan hurdaya– başında yırtık bir hasır şapka vardı, belini bükmüş, omuzlarını<a id="GBS.0592.05"/> titreterek var gücüyle pedallara asılıyordu, sırtı terden sırılsıklam olmuş, gömleğinin üzeri toza bulanmıştı.</p>
			<p>“Hong Taiyue,” dedim.</p>
			<p>“Daha önceden gördüm onu ben,” dedi Jinlong, “muhtemelen İlçe Komitesi’ne başka bir şikâyette bulunmaya gidiyordur.”</p>
			<p>“Kimi şikâyet edecek ki?”</p>
			<p>“Kimi edebiliyorsa işte,” deyip sustu bir an, sonra gülerek, “onunla bizim ihtiyar bir paranın iki yüzü<a id="GBS.0593.01"/> gibi,” diye devam etti. Sonra kornaya basıp hızla geçti bisikleti, ardından da şöyle ekledi: “Onca uyuşmazlıklarına rağmen harbiden de kardeş gibi benziyorlar birbirlerine!”</p>
			<p>Ardıma dönüp Hong Taiyue’nin düştü düşecek bisikletini izledim bir süre ama düşmedi tabii yere. Sonra birden ufaldı kaldı ardımızda. O keskin küfürleri peşimizdeydi ama.</p>
			<p>“Ximen Jinlong! Ecdadını sikeyim senin! Despot<a id="GBS.0593.02"/> toprak ağasının tohumu seni...”</p>
			<p>“Ezberledim artık onun küfürlerini,” dedi Jinlong, “aslında çok sevimli bir moruk bu!”</p>
			<p>Bizim evin kapısında durdurdu cipi ama motor hâlâ çalışıyordu.</p>
			<p>“Jiefang, Hezuo,” diye seslendi sonra, “şu geride bıraktığımız otuz-kırk yıl boyunca bir şey öğrendiysek o da kimseyle anlaşamasak bile birbirimizle iyi geçinmeyi bilmemizdir!”</p>
			<p>“İşte bu doğru,” dedim.</p><div style="display:none;"><a id="GBS.0593.03"/></div>
			<p>“Osuruğum,” dedi Jinlong, “geçen sene Shenzhen’de güzel bir kızla karşılaştım, ağzının kenarına şöyle bir cümle asmış konuşuyordu, ‘Sen beni değiştiremezsin!’ Ben de ona, ‘Ben kendimi değiştireceğim!’ dedim.”</p>
			<p>“Ne anlama geliyor bu?” diye sordum.</p>
			<p>“Anlamadıysan en iyisi hiç sormaman!” Sonra cipe kırmızı bez parçasına koşan bir boğa gibi U dönüşü yaptırıp beyaz çizgili eldiven giydiği<a id="GBS.0593.04"/> ellerinden birini pencereden dışarı çıkardı, bize bir-iki tuhaf ve çocuksu el hareketi yaptıktan sonra gaza bastığı gibi uzaklaştı. Komşunun yolda önüne çıkan sarı tavuğunu ezip pestile çevirdi. Bunun farkına bile varmamıştı. Tavuğu yerden alıp komşunun kapısını çaldım ama cevap veren olmadı. Düşünüp taşındım, en iyisi tavuğun pençesine yirmi yuan iliştirip tavuğu kapının altından avluya itmekti.<a id="GBS.0593.05"/> O sıralarda şehirde hâlâ tavuk ve kaz yetiştiriliyordu, bizim yan komşunun yarısı çakıltaşı döşeli avlusunda iki tane devekuşu bile vardı.</p>
			<p>Hezuo avluda dikilip oğlumuza ve eniğe doğru şöyle dedi:</p>
			<p>“İşte bizim evimiz burası.”</p>
			<p>Deri el çantamdan kuduz aşısını çıkarıp ona uzatırken soğuk bir ifadeyle şöyle dedim:</p>
			<p>“Hemen buzdolabına koy bunu, üç günde bir vuracaksın, sakın unutma.”</p><div style="display:none;"><a id="GBS.0594.01"/></div>
			<p>“Ablan kuduzun hep ölümle mi sonuçlandığını söylemişti?” diye sordu.</p>
			<p>Başımı salladım.</p>
			<p>“Tam da istediğin gibi olacak ha?” dedi kuduz aşısını elimden alırken, sonra ardına dönüp mutfağa, buzdolabına doğru yürüdü.</p>
			 
			</article>
		<section class="si-footnotes" epub:type="footnotes">
		<aside class="si-footnote" epub:type="footnote" id="f82"><a class="si-backref" href="#ref_f82">82</a><span class="si-footnote-text">. Kitap ciltleme işinde harmanlanan formaların iplikle birbirlerine sırt kısımlarından tutturulma işlemi. (Ç.N.)</span></aside>
		</section>
  <div style="display:none;"><a id="GBS.0594.02"/></div></body>
</html>