<?xml version="1.0" encoding="UTF-8" standalone="no"?><html xmlns="http://www.w3.org/1999/xhtml">
	<head>
		<title>Yaşam ve Ölüm Yorgunu</title>
		<link href="main.css" rel="stylesheet" type="text/css"/>
<meta name="Adept.resource" value="urn:uuid:ed47d798-c7b1-bfdc-2bb5-537360c88701"/>
	</head>
	<body xmlns:epub="http://www.idpf.org/2007/ops" epub:type="chapter" id="chapter3-7"><div style="display:none;"><a id="GBS.0399.01"/></div>
<article class="chapter">
			<h1 class="chapter_num">27</h1>
			<h1 class="chapter_title">Erkek kardeşlerin delirmesiyle kıskançlık denizinin kabarması</h1>
			<h1 class="chapter_title">Geveze Mo Yan’ın kıskançlıkla karşılanması</h1>
			<p>O akşam güneş daha dağların arkasında kaybolmadan ay sabırsızca yükseldi. Pembe günbatımının altındaki Kayısı Bahçesi Domuz Çiftliği sıcak ve cana yakın bir atmosfere büründü. O gece içimde çok önemli bir şeyin olacağına dair bir önsezi vardı. Ayağa kalkıp ön toynaklarımı kayısı<a id="GBS.0399.02"/> ağacının dallarına yaslar yaslamaz kayısı çiçeklerinin o hoş kokusunu aldım hemen, başımı kaldırıp araba tekerleği büyüklüğünde ve sanki alüminyum kâğıdından yapılmış gibi parlayan aya baktım ağaç dalları arasından. İlk başta onun ay olduğuna inanamadım ama onun yavaş yavaş süzülen parlak ışınlarını görünce ikna oldum hemen.</p>
			<p>O sıralar hâlâ çocuksu ve her şeyden kolayca etkilenebilen bir domuz<a id="GBS.0399.03"/> olduğumdan ne zaman yeni ve tuhaf bir şey görsem hemen heyecanlanır ve bunu diğer domuzlarla paylaşmak için yerimde duramazdım, Mo Yan da tıpkı benim gibiydi. “Parlak Kayısı Çiçekleri” başlıklı bir makalesinde bir öğlen Jinlong ve Huang Huzhu arasındaki ilişkiyi nasıl keşfettiğini yazar Mo Yan, bu ikisi işte o gün çiçeklerle bezenmiş bir kayısı ağacına tırmanıp öyle oynaşmışlar ki çiçeklerin yaprakları<a id="GBS.0399.04"/> kar taneleri gibi yere dökülmüş yavaş yavaş. Mo Yan da ağacın üzerindeki bu romantik ânı daha fazla kişiyle paylaşmak için heyecanla yem hazırlanan barakaya koşturup öğle uykusuna yatmış olan Lan Jiefang’ı sarsarak uyandırdı. Sonra şunları yazdı:</p>
			
			<blockquote>
			<p>... Lan Jiefang aniden ayağa kalktı, kırmızı gözlerini ovuşturarak, “Ne oldu?” diye sordu. <em>Kang</em>’ın üzerindeki hasır şiltenin yüzünde bıraktığı<a id="GBS.0399.05"/> izlere bakıp gizemli bir tavırla şöyle dedim: “Kardeş, benimle gel hele.” Onu damızlık domuzlar için ayrılmış olan iki ahırın arasından geçirip kayısı bahçesinin içlerine doğru götürdüm. Baharın sonlarıydı, her şeyin üzerine bu havaya has bir tembellik çökmüştü, bütün domuzlar tatlı bir uykuya dalmıştı, buna her zaman en basit şeyi bile gizemli bir hale sokan o damızlık domuz da dahildi. Arı<a id="GBS.0400.01"/> sürüleri yorulmak bilmeyen bir vızıltı tutturmuş, çiçeklerden nektar taşımakla meşguldü. Çiçeklenmiş dallar arasında uçuşan ardıç kuşları gevrek ve kederli bir ötüş tutturmuşlardı. “Hay anasını,” diye mırıldandı Lan Jiefang mutsuz mutsuz, “bana bunu mu göstermek istiyordun?” İşaretparmağımı dudağıma götürüp sus işareti yaptım ona. “Yere çömel de beni izle,” dedim alçak sesle. Sonra yere çömelip yavaş<a id="GBS.0400.02"/> yavaş ilerledik. Ağaçların arasında birbirini kovalayan iki tane toprak sarısı yabantavşanı gördük, parlak renkli ve çok güzel bir sülün, uzun kuyruğunu sürükleyerek kanatlarını çırptı, ardından da bakımsız mezarlığın arkasındaki çalılara daldı öterek. Bir zamanlar jeneratör odası olarak kullanılan o iki göz odayı geçince önümüz alabildiğine sık kayısı ağaçlarıyla kaplandı. Gövdeleri iki insanın<a id="GBS.0400.03"/> ancak sarabileceği kadar kalın olan bir düzineden fazla büyük kayısı ağacı gördük, ağaçların tepeleri birleşip neredeyse hava akımını kesen bir tente oluşturuyordu. Dalların üzerinde koyu kırmızı, pembe ve kar beyazı çiçekler vardı bir sürü, uzaktan bakılınca rengârenk bir bulutu andıran. Bu devasa ağaçların kökleri alabildiğine derine indiğinden ve toprağın üzerinde basamak gibi karmaşık bir<a id="GBS.0400.04"/> çıkıntı oluşturduğundan köylüler onlara hürmet ediyordu, bu sayede 1958’deki demir eritme ve 1972’deki Domuz Yetiştirme Toplantısı felaketlerini zararsız bir şekilde atlattılar. Ximen Jinlong ve Huang Huzhu’nun bu ağaçlardan gövdesi hafifçe yana yatmış olan bir tanesine iki sincap gibi tırmandıklarını kendi gözlerimle görmüştüm ama şimdi görünürde yoklar. Bir esinti ağaçların tepelerini hafifçe sallıyor,<a id="GBS.0400.05"/> kırılgan çiçeklerin taçyaprakları kar taneleri gibi birbiri ardına yere düşüp yerde yeşim taşını andıran ince bir tabaka oluşturuyordu. “Bana ne göstermek istiyordun?” diye sordu Lan Jiefang sesini yükseltip yumruklarını havaya kaldırarak, bu mavi yüzlü baba oğulun inadı ve çabuk parlamaları bizim Ximen köyünde, hatta bütün Gaomi Kuzeydoğu Bucağı’nda çok ünlü olduğundan bu ufaklığı kışkırtmamak<a id="GBS.0401.01"/> için çok dikkatli olmak zorundaydım. Şöyle dedim: “Onların ağaca tırmandıklarını kendi gözlerimle gördüm...” “Kimlerin?” “Jinlong ve Huzhu’nun!” Lan Jiefang’ın boynunu sanki görünmez bir el, az önce tam kalbinin ortasını yumruklamış gibi geriye attığını gördüm, sonra kulakları titremeye başladı hafiften, yüzünün mavi yarısı güneşin altında yeşim taşı gibi pırıl pırıl parlıyordu. Tereddüt içinde<a id="GBS.0401.02"/> kalmış gibi görünüyordu, aklını toparlamaya çalıştı bir süre ama çok geçmeden şeytani bir gücün tahrikiyle kayısı ağacının altına yöneldi... Yukarıya baktı... Yüzünün mavi yarısı yeşim taşı kesilmişti... Bir feryat koparıp kendini yere attı... Kayısı çiçeklerinin yaprakları sanki onu gömmek istermişçesine üzerine yağıyordu... Bizim Ximen köyünün kayısı çiçekleri çok meşhurdur, doksanlı yıllarda<a id="GBS.0401.03"/> her bahar şehirliler çocuklarını arabaya atıp buraya kayısı çiçeklerini izlemeye geleceklerdi...</p>
			</blockquote>

			<p class="margin">Makalenin sonunda Mo Yan şöyle yazar:</p>
			
			<blockquote>
			<p>Bu olayın Lan Jiefang’a bu kadar çok acı çektireceğini hiç düşünmemiştim. İnsanlar gelip onu kayısı ağacının altından<em> kang</em>’ına taşıdılar, ağzını yemek çubuklarıyla zorla açıp onu kendine getirmek için zencefil çorbası içirdiler. Ağacın üzerinde<a id="GBS.0401.04"/> ne gördü de böylesine büyülenmiş gibi kendinden geçti diye sorularla sıkıştırdılar beni. O damızlık domuzun Hudie Mi adındaki küçük dişi domuzu ağaca çıkarıp romantik anlar yaşadığını söyledim... Böyle bir şey mümkün olamaz, dediler kuşkuyla. Lan Jiefang kendine geldikten sonra yem hazırlama odasındaki <em>kang</em>’ın üzerinde bir sıpa gibi yuvarlanmaya başladı. O damızlık domuzun hava saldırısı uyarısını<a id="GBS.0401.05"/> taklit etmesini andıran çığlıklar atıyordu. Göğsünü yumrukluyor, saçını yoluyor, gözlerini çiziyor, yanaklarını çekiştiriyordu... Bazı iyi kalpli insanlar Lan Jiefang’ın kendini yaralamasını önlemek için onu kollarından bağlamak zorunda kaldı...</p>
			</blockquote> 
			
			<p class="margin">Tam da güneş ve ayın birbirlerini gölgede bırakmak için giriştikleri kıyasıya mücadele sonucu oluşan o göksel güzelliği birilerine anlatmak<a id="GBS.0402.01"/> için sabırsızlanıyordum ki Lan Jiefang tarafından engellendim, iyice delirip domuz çiftliğini birbirine katmıştı. Hastalığını üzerinden daha yeni yeni atmış olan Parti Sekreteri Hong, olayı duyar duymaz hemen çıktı yatağından. Elinde söğütten bir bastonla yürüyordu, yüzündeki solgunluk, yuvalarına çökmüş gözleri ve çenesindeki beyaz sakallar, bu çivi gibi Komünist Parti üyesinin o ciddi hastalıktan<a id="GBS.0402.02"/> sonra iyice yaşlandığının belirtisiydi. <em>Kang</em>’ın önünde durup elindeki bastonla sanki yerden su çıkarmak istermiş gibi zemine vurdu. Lambanın güçlü ışığı Parti Sekreteri Hong’un yüzünü daha da solgunlaştırıyor, <em>kang</em>’ın üzerinde dümdüz uzanmış, durmadan acı çığlıklar atan Lan Jiefang’ın yüzüneyse daha vahşi bir ifade veriyordu.</p>
			<p>“Jinlong nerede?” diye sordu Hong Taiyue, tamamen hüsrana uğramış<a id="GBS.0402.03"/> bir sesle.</p>
			<p>Odadakiler birbirlerine baktı, görünüşe göre kimsenin onun nerede olduğundan haberi yoktu. Sonunda Mo Yan konuştu çekinerek:</p>
			<p>“Jeneratör odasındadır muhtemelen...”</p>
			<p>Odadakiler işte o anda geçen kış elektrikler kesildiğinden beri ilk kez elektrikleri olduğunu fark etti birden, Jinlong’un bu kez neyin peşinde olduğu kafalarını kurcalamaya başladı.</p>
			<p>“Git de çağır onu!”</p>
			<p><a id="GBS.0402.04"/>Mo Yan kaygan bir fare gibi odadan dışarı fırladı.</p>
			<p>Bu sırada köyün sokaklarında bir kadının acı acı ağladığını duydum. Kalbim sıkıştı birden, beynime oksijen gitmiyordu, her şey kararmıştı, hemen ardından azgın bir dalga gibi üzerime vurdu geçmişin anıları. Yem hazırlama odasının önündeki toprağın üzerine kümelenmiş yaprak, dal ve köklerin üzerine çömelip bir yandan sis bulutu içindeki geçmişi<a id="GBS.0402.05"/> düşünmeye, bir yandan da önümde cereyan eden şimdiyi gözlemlemeye koyuldum. Geçen sene ölen Yimeng Dağı domuzlarının kemikleri yem hazırlama odasının önündeki büyük sepetlere yığılmıştı, ay ışığı altında beyaz beyaz parıldarlarken arada sırada üzerilerinde yeşil noktalar görülüyor ve ipek inceliğinde nahoş bir koku yayıyorlardı etrafa. Sonra o anda tam da bir cıva damlasına dönüşmüş olan aya bakarken<a id="GBS.0403.01"/> dans edermiş gibi hareket eden bir gölgenin Kayısı Bahçesi Domuz Çiftliği’ne giden küçük patikaya döndüğünü gördüm. Başını kaldırınca yüzünü gördüm, bir kadındı bu, yüzü uzun yıllardır kullanılmaktan yıpranmış bir su kepçesinin sarısını almıştı, feryat figan yakarırken açmış olduğu ağzı, kara bir fare deliğini andırıyordu. Kollarını göğsünde birleştirmişti, bacaklarını öyle ayırmıştı ki arasından<a id="GBS.0403.02"/> bir köpek geçebilirdi, ayakları yürürken iki yanına doğru kıvrılıyordu, vücudunun sağa sola salınımı ilerlemesinden daha büyük bir alana yayılıyordu. İşte böyle çirkin bir halde koşturuyordu kadın. Bir boğa olarak yaşadığım yıllarda gördüğüm kadınla arasında dağlar kadar fark olmasına rağmen yine de ilk bakışta tanıdım onu. Yingchun’un yaşını hesaplamaya çalıştım ama insan bilincim domuz bilincim<a id="GBS.0403.03"/> tarafından ele geçirildi birden, bu ikisi birleşince karmaşık duygular yarattılar içimde: heyecan ve üzüntü.</p>
			<p>“Oğlum, ne oldu sana böyle?..” Penceredeki deliklerden onun kendini <em>kang</em>’ın üzerine atıp bir yandan ağladığını, bir yandan da Lan Jiefang’ı dürttüğünü gördüm.</p>
			<p>Eli kolu bağlı olan Lan Jiefang vücudunun üst kısmını hareket ettiremediğinden tekmeler atıyor, zaten sağlam olmayan duvar<a id="GBS.0403.04"/> sallanıyor, duvarın gri sıvaları da noodle hamuru gibi parçalar halinde yere düşüyordu. Odanın içine tam bir karmaşa hâkimdi. Hong Taiyue bir emir daha verdi:</p>
			<p>“Bir ip getirin de bacaklarını bağlayın şunun!”</p>
			<p>Domuz çiftliğinde çalışan, Lü Biantou adında yaşlı bir adam hasır ipi sürükleyerek beceriksizce <em>kang</em>’a taşıdı. Lan Jiefang’ın bacakları vahşi bir atın toynakları gibi tekmeler atıyor,<a id="GBS.0403.05"/> Lü Biantou da bir türlü bağlayamıyordu onu.</p>
			<p>“Bağla çabuk!” diye bağırdı Hong Taiyue.</p>
			<p>Lü Biantou vücudunu Lan Jiefang’ın bacaklarına bastırdığında Yingchun onun üzerindekileri parçalayıp feryat figan bağırmaya başladı: “Bırak oğlumu!” “Biri yardım etsin şu adama da bağlayın artık onu!” diye bağırdı Hong Taiyue. “Hayvan, hepiniz hayvansınız! Sizi domuzlar!” diye sövdü durdu Lan Jiefang.<a id="GBS.0404.01"/> “İpi alttan geçirin!” Sun kardeşlerin üçüncüsü olan Sun Biao odaya daldı. “Hemen <em>kang</em>’a çıkıp yardım et ona!” Lan Jiefang’ın bacakları iple bağlanırken o anda onun bacaklarını bastırmakta olan Lü Biantou’nun kolları da bağlandı tabii, sonra ipi sıkıca düğümlediler. “İpi gevşetin de kollarımı kurtarayım!” İp gevşeyince Lan Jiefang ipe öyle bir tekme attı ki ip çıldırmış bir yılan gibi süzüldü havada.<a id="GBS.0404.02"/> “Amanın, canım anam benim!..” Lü Biantou geriye doğru düşerken arada Hong Taiyue’ye çarptı. Sun’ların üçüncüsü gençliğin verdiği güçle Lan Jiefang’ın karnına oturup Yingchun’un pençelerine ve küfürlerine filan aldırmadan çok hızlı bir şekilde ipi tekrar sıkarak Lan Jiefang’ın herhangi bir direniş gösterebilme ihtimalinin önünü kesiverdi hemen. Lü Biantou, <em>kang</em>’ın altına oturmuş burnunu ovuştururken<a id="GBS.0404.03"/> parmakları arasından kara kan süzülüyordu.</p>
			<p>Oğul, bunu kabul etmek istemediğini biliyorum ama ağzımdan çıkan hiçbir sözün yalan olmadığına inan lütfen! İnsanlar deliliğin sınırına sürüldüğünde insanüstü bir güce sahip olur ve doğaüstü şeyler yapabilirler. O yaşlı kayısı ağacında bugün bile görülebilecek yumurta büyüklüğünde izler oluştu, o yıl delirdiğinde başını ağaca vurmanla oluştu hepsi.<a id="GBS.0404.04"/> Normal şartlarda insan kafasının sertliği kayısı ağacının o kalın ve kuru gövdesiyle yarışamaz bile ama insan bir kere delirmeye görsün kafası da hemen taş kesilir –Su Tanrısı Gong Gong’un, Ateş Tanrısı Zhu Rong’a kızıp dünyayı ayakta tutan Buzhou Dağı’na toslamasının nedeniydi buydu– işte sen kafanı ağaca çarpınca kayısı çiçeklerinin kaz tüyü büyüklüğündeki yaprakları kar gibi yağmaya başladı.<a id="GBS.0404.05"/> Bu sırada büyük bir itme gücünün etkisiyle kıç üstü yere oturdun sen de. Senin alnında büyük bir şişlik oluştu, zavallı yaşlı kayısı ağacının kabukları dökülünce bembeyaz içi çıktı ortaya.</p>
			
			<p class="margin">El ve ayakları bağlı olan Lan Jiefang görünüşe göre vücudunda hâlâ dışarıya fırlamayı bekleyen bir enerji varmış gibi kıvranıp duruyordu, dövüş sanatları romanlarında tasvir ettikleri gibiydi her şey,<a id="GBS.0405.01"/> bir başkasının kudretli iç gücüne maruz kalmış ve dövüş yeteneği onunla kıyaslanamayacak kadar zayıf olan birinin acınası durumundaydı işte, sadece ağzını koca koca açıp acı acı inleyerek boşaltabiliyordu içindeki acıyı. Birisi ağzına soğuk su boca etmeyi denedi içindeki şeytani ateşi söndürmek için ama Lan Jiefang’ın boğazının tıkanmasıyla sonuçlandı bu girişim, hemen şiddetli bir öksürüğe tutuldu.<a id="GBS.0405.02"/> Ağzından ve burnundan kırağıyı andıran kan parçaları süzülmeye başladı.</p>
			<p>“Ah oğlum benim!..” diye inledikten sonra bayılıverdi Yingchun.</p>
			<p>Kadınların kimi kan içebilecek kadar dayanıklıdır ama kimi de kan görünce hemen bayılıveriyordu işte.</p>
			<p>İşte bu sırada Ximen Baofeng sırtında ilaç çantasıyla telaşla içeriye girdi. Sağlık çalışanlarının o iyi huylu mizacını takınmıştı, sadece <em>kang</em>’ın<a id="GBS.0405.03"/> altında baygın yatan annesi için değil, <em>kang</em>’ın üzerine uzanmış kan fışkırtan erkek kardeşi için de endişeliydi. Çok deneyimli bir “yalınayak doktor” olmuştu çoktan. Yüzü solgun, bakışları hüzünlüydü. Elleri yaz kış demez, her zaman buz gibi soğuk olurdu. Onun da duygusal bir acı çektiğini biliyordum. Acısının nedeni Anıran Eşek Chang Tianhong’du, bu tarihsel bir gerçektir, ben kendi gözlerimle<a id="GBS.0405.04"/> bizzat şahit oldum buna, Mo Yan’ın romanlarında da izlerini sürebilirsiniz bu aşk acısının. Çantasını açıp içinden teneke bir kutu çıkardı, kutudan ışıl ışıl parlayan bir iğne çıkarıp Yingchun’un üstdudağının ortasındaki filtrum<a class="si-noteref" epub:type="noteref" href="#f58" id="ref_f58">58</a> denilen burun altı oyuğunu hedefledikten sonra sert bir hareketle iğneyi batırınca Yingchun acıyla inleyip gözlerini açtı hemen. Baofeng bir sopa gibi paketlenmiş olan<a id="GBS.0405.05"/> Jiefang’ı <em>kang</em>’ın kenarına çekmelerini istedi odadakilerden. Ne nabzını ölçtü onun, ne de kalbini dinledi, ne vücut ısısını ne de tansiyonunu ölçtü, her şey sanki tam da beklediği üzere gelişiyormuş gibi davranıyordu, sanki Jiefang’ı değil de kendini tedavi ediyordu. Çantasından iki tane iğne tüpü çıkarıp parmaklarının arasına sıkıştırdı, sonra cımbızla tüpleri kırıp sıvıyı şırıngaya çekti, şırıngayı<a id="GBS.0406.01"/> ampulün parlak ışığı altında havaya kaldırıp iğneyi ileriye doğru itince iğnenin ucundan ışıl ışıl parlayan bir sıvı fışkırdı. Bu resim çok kutsal, çok ciddi, çok klasik ve çok yaygındır, afişlerde, filmlerde ve televizyonda sık sık karşımıza çıkar, bu işi yapan insanlara beyaz üniformalı melekler denir, beyaz şapka takıp beyaz laboratuvar önlüğü giyerler, büyük bir maske takıp uzun kirpikli<a id="GBS.0406.02"/> koca gözlerini üzerinizde gezdirirler hani. Bizim Ximen köyünün Ximen Baofeng’iyse ne beyaz bir şapka ne de büyük bir maske takıyordu, üzerinde beyaz bir önlük bile yoktu, yakaları katlanmış, mavi bir gabardin ceket giyiyordu, içindeki beyaz gömleğinin yakası ceket yakasının üzerine kıvrılmıştı. Bu, o günlerde gençler arasında moda olmuş bir şeydi, yakalarını üst üste katlarlardı, eğer maddi durumları<a id="GBS.0406.03"/> birkaç parçalı giysi giymelerine el vermiyorsa tanesi birkaç fene satılan taklit yakalardan takarlardı. O akşam Baofeng’in ceketinin içindeki yaka taklit değil gerçek bir yakaydı. Solgun yüzü ve hüzünlü gözleriyle romancıların yazdığı karakterlere birebir benziyordu. Gazlı bir bezle Lan Jiefang’ın fazla gelişmiş kol kaslarını sildi hafifçe, iğneyi batırdıktan otuz saniye kadar sonra –şırınganın<a id="GBS.0406.04"/> içindeki sıvı bitince– çıkardı. İğne yaptığı yer sık sık iğne olunan popo değil de koldu nedense, eli ayağı bağlanmış olan Lan Jiefang için özel bir durumdu bu belki de. Böylesine şiddetli bir zihinsel uyarıya maruz kalmış Lan Jiefang’ın kalbi çok acıyor olmalıydı, bırakın kolundan iğne olmayı, kollarından birini koparsanız  bile gıkı çıkmazdı.</p>
			<p>Bunun şimdi aşırı abartılı bir söylem olduğunu<a id="GBS.0406.05"/> biliyorum elbette. O zamanlar o kadar da abartılı bir laf sayılmazdı ama. Lan Jiefang, insanlar o zaman senin hakkında konuşurlarken lafı gediğine oturtan abartılı laflar etmemişler miydi sanki, ne “Taishan Dağı’nın zirvesine yük binse de beli bükülmez”i kaldı, ne “Başının kesilmesi rüzgârın şapkanı uçurmasıdır”ı ne de “Vücudunun tüm kemikleri un ufak olsa da mutlu ol”u<a class="si-noteref" epub:type="noteref" href="#f59" id="ref_f59">59</a>, öyle değil mi? Hele<a id="GBS.0407.01"/> Mo Yan denilen o ufaklık bu işin piri olup çıkmıştı. Sonra sözde yazar olduktan sonra bu dile karşı düşünceler bile geliştirdi. Şöyle demişti bir keresinde: “Aşırı abartılı bir dil, aşırı riyakâr bir toplumun yansımasıdır, dildeki şiddet sosyal zulmün öncüsüdür.”</p>
			<p>Baofeng sana sakinleştirici bir iğne yaptıktan sonra yavaş yavaş yatıştın. Gözlerin boş boş boşluğa bakıyordu, burnundan ve ağzından<a id="GBS.0407.02"/> horultular çıkıyordu. Odadaki gerginlik çözülmüştü artık, herkes rahatlamıştı, ıslatılmış bir davul derisi ya da teli gevşetilmiş telli bir çalgı gibi. Ben de kendimi tutamayıp rahat rahat iç geçirdim. Sen, Lan Jiefang, benim oğlum değilsin, senin ölü ya da diri, deli ya da aptal olman benim umurumda bile olmamalıydı. Ama olmuştu işte, rahat bir nefes almıştım sonunda. Sonuçta Yingchun’un rahminden<a id="GBS.0407.03"/> fırlamış bir çocuktun, onun rahmi önceki hayatlarımdan birinde, Ximen Nao olduğum sırada bana aitti. Aslında Ximen Jinlong için endişelenmeliydim, ne de olsa benim öz oğlumdu o. Aklımda bu düşünceyle ve omuzlarıma vuran soluk mavi ay ışığı altında jeneratör odasına koşturdum, kayısı çiçeklerinin yaprakları ay ışığıymışçasına yere dökülüyordu. Dizel motorun deli gibi kükremesi kayısı bahçesindeki<a id="GBS.0407.04"/> bütün ağaçları titretiyordu. Yavaş yavaş kendilerine gelen Yimeng Dağı domuzlarının seslerini duydum sonra, kimi rüyasında sayıklıyor kimi de kendi aralarında fısıltıyla konuşuyordu. O siyah domuz Diao Xiaosan’ı gördüm sonra, ay ışığının soluk mavi ve soğuk ışınlarını bir ceket gibi üstüne geçirmiş, domuz sürüsünün çiçeği Hudie Mi’nin ahır kapısının önünde oturuyordu, ön toynaklarının birinde<a id="GBS.0407.05"/> kırmızı plastik kaplanmış küçük bir ayna vardı, aynadan yansıyan ay ışığı ahırın içine girip Hudie Mi’nin o pembe yanaklarına vuruyor olmalıydı. Bu ufaklık iki uzun ön dişini çıkarmış aptal aptal gülümserken şeffaf bir ipeği andıran şehvet salyaları süzülüyordu çenesinden aşağıya doğru. Birden kıskandım onu, öfkelenmeye başladım, kulaklarımdaki damarlar patlamış mısır gibi zıplıyordu, onun üzerine<a id="GBS.0408.01"/> çullanıp hakkından gelmek istiyordum. Ama aklın ışığı bu öfke ânında birden zihnimi aydınlattı. Evet, doğrudur, hayvanlar âleminde çiftleşme hakkı için sıkı bir mücadele verilir ve bir ölüm kalım meselesidir bu, sen öl, ben hayatta kalayım, kazanan sevişir, kaybeden bir kenara çekilir. Benim hiç de sıradan bir domuz olmamama rağmen Diao Xiaosan da öyle aptal bir domuz değildi, aramızda bir savaş<a id="GBS.0408.02"/> çıkacağı belliydi zaten ama daha zaman vardı buna. Kayısı bahçesi çoktandır kızışmış dişi domuzların kokusu altındaydı; ama çok güçlü bir koku değildi bu, çiftleşme mevsimi gelmemişti henüz, bu yüzden Diao Xiaosan denen bu küçük beyefendinin oynaşmasına göz yumdum biraz.</p>
			<p>Jeneratör odasındaki iki yüzlük akkor ampul öyle parlaktı ki doğrudan o göz kamaştıran ışığa bakmak demek kör olmayı göze<a id="GBS.0408.03"/> almak demekti. Ximen Jinlong denilen o ufaklığın kırmızı tuğla döşenmiş zeminde oturduğunu gördüm, sırtını duvara dayamış ve bacaklarını dümdüz önüne uzatmıştı, çıplak ayakları kocamandı. Şimşek gibi kükreyen dizel motordan damlayan mazot damlaları ayak tırnaklarına ve ayağının üzerine düşüyor ve yapışkan köpek kanını andırıyordu. Gömleğinin önü açılmıştı ve içindeki mor yelek görünüyordu. Taranmamış<a id="GBS.0408.04"/> saçları ve kan çanağına dönmüş gözleriyle bir deliyi andırsa da yine de çok havalı görünüyordu. Hemen yanında yeşil bir içki şişesi, şişenin üzerindeyse o sıralar Gaomi Kuzeydoğu Bucağı’nda bulunabilecek en kaliteli içki olduğunu belirten bir etiket vardı: Jingzhi sek beyaz likör. Bu likör darıdan yapılır, <em>baijiu</em>’lerin <em>maotai</em> sınıfına girer, yüzde altmış iki alkol içerir, al bir at kadar güçlü<a id="GBS.0408.05"/> bir içkidir, çeyrek litresi ortalama bir insanı küfelik etmeye yeter de artar bile. Ortalama bir insan bu kadar kaliteli bir likörü alamaz ya, o da ayrı bir mesele. Jinlong’un alkol derecesi bu kadar yüksek bir likörü içmesi kalbindeki acının ne kadar büyük olduğunun göstergesiydi, muhtemelen ölesiye içip bu dünyadan ayrılmak istiyordu çünkü onun ayağının hemen dibinde yatan boş bir şişeyle, elinde<a id="GBS.0409.01"/> yarısından fazlası içilmiş başka bir şişe gördüm. İki litre Jingzhi’yi midesine indirdiğine göre bu ufaklık ölmese bile içmekten aptallaşacaktı.</p>
			<p>Mo Yan denilen o ufaklık Jinlong’un yanında ayakta dikilmiş, küçük gözlerini kısarak, “Ximen Ağabey içme artık, Parti Sekreteri Hong seni çağırdı, canına okuyacak senin!” dedi.</p>
			<p>“Parti Sekreteri Hong mu?” dedi Jinlong gözünün ucuyla bakarak, “Parti<a id="GBS.0409.02"/> Sekreteri Hong sikin ta kendisidir?! Bana ders verecekmiş, öyle mi, asıl ben onun canına okuyacağım!” dedi.</p>
			<p>“Jinlong Ağabey,” dedi Mo Yan kötü kötü, “senin Huzhu’yla ağaçta yaptıklarını görünce delirdi Jiefang Ağabey, onlarca güçlü kuvvetli adam zapt etmeye çalıştı onu ama başaramadılar, parmak kalınlığında demir bir çubuğu ısırarak ikiye böldü. Gidip onu bir görsen ya, ne de olsa aynı kandan<a id="GBS.0409.03"/> geliyorsunuz.”</p>
			<p>“Aynı kandan mı geliyoruz? Kimden bahsediyorsun sen? Sensin onunla aynı kandan gelen!”</p>
			<p>“Jinlong Ağabey,” dedi Mo Yan, “gidip gitmemek sana kalmış, ben bunu sana söyleyerek görevimi yerine getirdim.”</p>
			<p>Mo Yan konuşmasını bitirdikten sonra olduğu yerde kaldı. Yere devrilmiş şişeye bir tekme attı önce, hemen ardından hiç vakit kaybetmeden yere eğilip şişeyi eline aldı incelemek<a id="GBS.0409.04"/> için, gözlerini iyice kıstı –gözlerinin önünde yemyeşil bir perde oluşmuş olmalı– sonra şişenin dibinde kalan içkiyi dikti ağzına, şapır şupur sesler çıkararak diliyle ağzını yaladıktan sonra övgüler düzdü içkiye: “Jingzhi sek beyaz likör, ne güzel bir içkiymiş, adını hak ediyor!” dedi.</p>
			<p>Jinlong elindeki şişeyi ağzına dikerek lıkır lıkır içti –odanın içini güçlü bir alkol kokusu kapladı– ardından<a id="GBS.0409.05"/> da şişeyi Mo Yan’a fırlattı. Mo Yan da elindeki şişeyi kaldırarak karşıladı bunu. İki şişe çarpışınca keskin bir ses çıktı, cam parçaları tek tek yere düştü. Odanın içindeki alkol kokusu daha da keskinleşti. “Siktir git!” diye kükredi Jinlong, “Seni anasını siktiğimin, siktir git hadi!” Mo Yan birkaç adım geriledi. Jinlong yerden ayakkabı, tornavida ve birkaç şey alıp birbiri ardına Mo Yan’a<a id="GBS.0410.01"/> fırlatırken bir yandan da şöyle sövüyordu: “Seni pis casus, seni velet! Siktir git buradan, görünme gözüme!” Mo Yan bir yandan Jinlong’un fırlattığı şeylerden kaçarken bir yandan da şöyle homurdanıyordu: “Delirdin, diğeri daha düzelmeden sen de delirdin!”</p>
			<p>Jinlong sendeleyerek ayağa kalktı, sarhoş bir hacıyatmaz gibi bir öne bir arkaya sallanıyordu. Mo Yan hemen kapının dışına zıpladı, yeni<a id="GBS.0410.02"/> tıraş edilmiş başına vuran ay ışığı, başını yeşil bir karpuz gibi aydınlatıyordu. Kayısı ağacının arkasına saklanıp bu iki tuhaf çocuğu izlemeye başladım. Jinlong’un jeneratörün kayışına düşüp et suyuna dönüşeceğinden endişelendim ama çok şükür ki başına böyle bir şey gelmedi. Önce kayışın üzerine bastı, ardından ayağını kayıştan çekip bağırmaya başladı: “Delirdim! Delirdim! Anasını satayım herkes<a id="GBS.0410.03"/> delirdi!” Duvarın bir köşesinde duran süpürgeyi alıp dışarı fırlattı. Ardından dizel yakıtı koymak için kullanılan teneke kovayı alıp onu da dışarıya fırlattı. Mazotun yoğun kokusu ay ışığı altında etrafa yayılıp bahçedeki kayısı kokusuna karıştı. Jinlong tökezleye tökezleye jeneratörün yanına gidip sanki onunla konuşmak istermiş gibi türbine doğru eğildi. “Dikkat et, oğlum!” diye bağırdım içimden,<a id="GBS.0410.04"/> vücudumdaki tüm kaslar gerilmişti, her an üzerine atılıp kurtarabilirdim onu gerekirse. Başını eğdi, burnu neredeyse kayışa değecekti, oğlum dikkat et, bir santim daha yaklaşırsan burnun kopacak! Fakat böyle bir trajedi de yaşanmadı tabii. Elini uzatıp motorun gaz koluna dokundu. Ardından gazı sonuna kadar kökledi. Motor taşakları sıkılmış bir adam gibi ulumaya başladı birden, makine deli gibi<a id="GBS.0410.05"/> sallanıyordu, egzoz borusundan kara dumanlar çıktı, ahşap bir zemine sabitlenmiş cıvatalar sanki her an yerlerinden çıkıp uçacakmış gibi titriyorlardı. Aynı zamanda güç göstergesinin ibresi tehlike işaretini geçmişti çoktan, onun üzerindeki yüksek voltajlı ampul göz kamaştıran bir şekilde yanıp hemen ardından patladı, sıcak cam kırıkları dört bir yana saçıldı, kimi duvarlara, kimi de tavanın kirişlerine<a id="GBS.0411.01"/> kadar. Daha sonra jeneratör odasındaki ampulün patlamasıyla birlikte domuz çiftliğindeki bütün ampullerin de patladığını öğrenecektim. Jeneratör odasının karanlığa gömülmesiyle birlikte domuz çiftliğinde elektrik ampulüyle aydınlanan bütün odalar da karanlığa gömülmüştü. Daha sonra Hudie Mi’nin ahırının kapısının önüne diz çökmüş olan zorba Diao Xiaosan’ın patlama sesinden korkup o küçük aynayı<a id="GBS.0411.02"/> ağzına aldığı gibi telaşla kendi ahırına kaçtığını da öğrenecektim. O titrek gölgesi yağlanmış bir misk kedisi gibi tabanları yağlamış. Dizel motor daha yüksek sesle birkaç kez kükredikten sonra susuverdi. Ardından kopan kayışın duvara çarparken çıkardığı sesi ve Ximen Jinlong’un inlemesini duydum. Kalbim sıkıştı birden – bitti! Ximen Jinlong’un, oğlumun hesabının muhtemelen kesilmiş olduğunu<a id="GBS.0411.03"/> düşündüm!</p>
			<p>Ay ışığının odaya girmesiyle karanlık dağıldı yavaştan. Patlamanın etkisiyle korkudan kendini yere atıp kıçını bir devekuşu gibi havaya kaldırmış olan Mo Yan’ın yavaş yavaş ayağa kalktığını gördüm. Bu ufaklık hem meraklı hem korkak, hem beceriksiz hem inatçı, hem aptal hem de kurnazdı, ne dişe dokunur bir şey yapabiliyor ne de gerçekten kötü bir şey yapmaya herhangi bir istek duyuyordu,<a id="GBS.0411.04"/> diğer bir deyişle her zaman sorun çıkaran ve durmadan şikâyet eden bir tipti anlayacağınız. Karıştığı bütün kepazelikleri ve aklından geçenleri adım gibi biliyordum. Ayağa kalktıktan sonra eli ayağı korkudan dolaşan bir kurt gibi ay ışığının aydınlattığı jeneratör odasına süzüldü. Sonra yerde yatan Jinlong’u gördüm, pencere bölmelerinin kırdığı ay ışığı şarapnel parçalarıyla delik deşik olmuş<a id="GBS.0411.05"/> bir cesedin üzerine vurur gibi düşüyordu. Bir ışık demeti vuruyordu yüzüne, o dağılmış saçlarına da vuruyordu elbette, mavi renkli birkaç kan damlası saç köklerinden yüzüne doğru iniyordu bir kırkayak gibi. Mo Yan denilen ufaklık yere eğilip ağzını kocaman açtı, domuz kuyruğunu andıran, kuzgun karası iki parmağını uzatıp kan damlalarını elledi, sonra parmaklarını göz hizasına götürüp bir güzel<a id="GBS.0412.01"/> inceledi, devamında burnuna götürüp koklamaya başladı, en sonunda da dilini çıkarıp yaladı. Ne yaptığını sanıyordu ki bu ufaklık? Bu ufaklığın çok garip davranışları vardı, şu an her ne yapıyorsa benim gibi akıllı bir domuz bile bunun ne anlama geldiğini çözemiyordu işte. Ximen Jinlong’un kanına bakarak, onu koklayıp tadına bakarak onun yaşayıp yaşamadığını anlıyor olamazdı, değil mi? Belki de bu<a id="GBS.0412.02"/> karmaşık yöntemle parmağına bulaşmış olan şeyin kan mı yoksa kırmızı renkli başka bir şey mi olduğunu saptamaya çalışıyordu, kim bilir? İşte onun bu garip hareketi kafamı kurcalarken bu ufaklık sanki kâbustan uyanırmış gibi korkunç bir çığlık atıp havaya sıçradı, hemen ardından koşturarak dışarı çıktı.</p>
			<p>“Çabuk olun, buraya gelin de bakın, Ximen Jinlong öldü!..” diye bağırıyordu neredeyse neşeli<a id="GBS.0412.03"/> sayılabilecek bir sesle.</p>
			<p>Belki kayısı ağacının arkasına başını gizlemiş ama kuyruğu dışarıda kalmış olan beni görmüş olabilir, belki de görmemiştir. Ay ışığı altındaki kayısı ağaçları ve benekli kayısı çiçekleri insanın gözünü kamaştıran bir manzara oluşturuyordu. Ximen Jinlong’un ani ölümü bu ufaklığın şimdiye kadar yaymaya çalıştığı ilk ve en önemli haberdi muhtemelen. Bunu durup da kayısı<a id="GBS.0412.04"/> ağaçlarına anlatacak hali yoktu. Bir yandan koşturuyor, bir yandan da uluyordu, yolu yarıladığında yerdeki bir domuz boku yığınına takılıp ağzı açık bir halde çamurun içine yuvarlandı. Ben de peşinden seyirttim. Onun beceriksiz koşuşuyla kıyaslanınca çimenler üzerinde uçar gibi ilerleyen bir dövüş sanatları ustası gibiydim.</p>
			<p>Sesi duyar duymaz dışarı fırlayan insanların yüzleri ay ışığı altında<a id="GBS.0412.05"/> solgun görünüyordu. Yem hazırlama odasından çıt çıkmaması sakinleştiricinin Jiefang üzerinde işe yaradığını gösteriyordu. Baofeng alkole batırılmış bir pamuk bastırıyordu yanağına, ampul patladığında yanağına gelen bir cam parçası açmıştı bu kesiği. Bu kesik iyileştiğinde bile dikkatle bakılınca görülebilen bir yara izi bıraktı kızın yanağında o kaotik gecenin bir kaydı olarak.</p>
			<p>İnsanlar Mo<a id="GBS.0413.01"/> Yan’ın peşine takıldı hemen, kimi sendeliyor kimi neredeyse düşe kalka ilerliyor kimi de panikten ne yapacağını bilemiyordu, kısacası paldır küldür jeneratör odasına koşturdular. Mo Yan en önde bir yandan koşarken, bir yandan da arkasına dönüp insanlara neler gördüğünü anlatıyordu çok abartılı ve gösterişli bir tavırla. İçimde ister Ximen Jinlong’un akrabası, isterse Ximen Jinlong’la hiçbir kan bağı<a id="GBS.0413.02"/> bulunmayan bütün insanların bu geveze ufaklıktan tiksindiğine dair bir his vardı. Kapa o kokuşmuş çeneni! Adımlarımı hızlandırıp öne geçtim, bir ağacın arkasına gizlenip çamurun içinden ağzımla bir kiremit parçası çıkardım –kiremit istediğimden büyük olduğu için ısırıp ikiye böldüm– kiremit parçasını sağ ön toynağımın tırnak aralığına sıkıştırdım, arka ayaklarımla bir insan gibi ayağa kalkıp Mo<a id="GBS.0413.03"/> Yan’ın üzerine bir kat tung yağı<a class="si-noteref" epub:type="noteref" href="#f60" id="ref_f60">60</a> çekilmiş gibi parlayan kafasına nişan aldım, kiremiti öne doğru fırlatır fırlatmaz ön ayaklarım da yere iniverdi. Ama aradaki mesafeyi hesaplamayı unutmuşum, kiremit parçası Mo Yan’ın kafasına ineceğine Yingchun’un alnına isabet etti.</p>
			<p>Şimdi size burada iki atasözünden bahsetmeliyim: “Yağmur tam da çatıda delik açıldığında yağar,” ve “Gelincik sadece hasta<a id="GBS.0413.04"/> ördeği kapar!” Kiremit parçası Yingchun’un alnına çarptığında çıkan o tek ses kalbimi dondurdu ânında ve uyuklayan anılarımı canlandırdı. Ah Yingchun, cariyem benim! Bu akşam dünyanın en talihsiz insanı sen olacakmışsın meğer. İki oğlundan biri delirdi, diğeri de öldü; kızının yüzü yaralandı, bir de üzerine az kalsın öldürecektim seni!</p>
			<p>İçim öyle acıyordu ki uzun uzun ciyakladım. Burnumu toprağa<a id="GBS.0413.05"/> gömüp kiremitten geriye kalan parçayı un ufak oluncaya kadar çiğnemeye başladım pişmanlıkla. Yüksek hızlı kamerayla çekilmiş bir film sahnesini izler gibi izledim Yingchun’un ağzından çıkan çığlığın ay ışığı altında gümüş rengi bir yılan gibi süzülüp dans etmesini ve Yingchun’un bir biblo gibi geriye doğru düşüşünü. Bir domuz olduğum için yüksek hızlı kameranın ne demek olduğunu bilmediğimi<a id="GBS.0414.01"/> düşünmeyin sakın, peh, bugünlerde eline kamera alan herkes yönetmen oluyor zaten! Işık filtreli bir lensiniz ve yüksek hızla çekim yapan bir kameranız oldu mu ister genel plan, ister yakın plan çekim yapabilir, o kiremit parçasının Yingchun’un alnına çarpıp dört bir yana dağıldığı ânı ve onu takiben uçuşan kan damlalarını rahatlıkla peliküle geçirebilirsiniz. Şimdi izleyicilerin açık kalmış ağızlarını<a id="GBS.0414.02"/> ve şaşkın bakışlarını göstermek için kamerayı sallayabilirsiniz biraz... Yingchun yerde uzanıyordu. Ah anacığım! Bu bağıran Ximen Baofeng. Yüzündeki yaranın acısını filan unutup elindeki ezilmiş pamuk topağını yere attı. Yingchun’un yanına diz çöküp ilaç çantasını yere bıraktı. Sağ kolunu Yingchun’un boynuna dolayıp alnındaki yarayı incelemeye koyuldu. Ah ana, ne oldu sana?.. Kim yaptı bunu?<a id="GBS.0414.03"/> Hong Taiyue kükreyerek kiremit parçasının geldiği yöne doğru koşturdu. Göz açıp kapamadan saklanabileceğim halde yerimden bile kıpırdamadım. Bu kez işi elime yüzüme bulaştırmıştım, ne kadar iyi niyetli olsam da kötü sonuçlanmıştı sonuçta ve iyi bir cezayı hak ediyordum. Hong Taiyue’nin ilk yaptığı şey kiremit parçasını atan bu kötü adamı köylülerin arasında aramak olmuştu ama kayısı ağacının arkasında<a id="GBS.0414.04"/> o bozuk yumurta yerine beni buldu. Çok yaşlanmıştı artık, eklemleri pas tuttuğundan beri eskisi gibi çevik ve esnek değildi hiç. Yoo hayır, ağacın arkasına gelip beni ilk bulan o sinir bozucu Mo Yan olmuştu aslında, onun vahşi bir kedi gibi esnek olan vücuduyla neredeyse marazi bir dereceye varmış merakı mükemmel bir şekilde eşleşiyordu. O yaptı! Arı sürüsü gibi arkasına doluşmuş olan insanlara<a id="GBS.0414.05"/> neşeyle ilan etti keşfini. Orada kaskatı bir halde öylece durmuş boğazımdan yayılan derin homurtularla pişmanlığımı dile getiriyor ve cezamı çekmeye hazırlanıyordum. İnsanların ay ışığı vuran yüzlerinde şaşkınlık dolu bir ifade gördüm. “Bundan eminim, o yaptı!” dedi Mo Yan kalabalığa dönüp, “Bir keresinde toynağına geçirdiği bir dal parçasıyla yere yazı yazdığını kendi gözlerimle gördüm ben!” Hong<a id="GBS.0415.01"/> Taiyue, Mo Yan’ın omzuna sert bir hareketle vurup alaycı bir tavırla şöyle dedi:</p>
			<p>“İhtiyar, onun toynaklarının arasına küçük bir bıçak geçirip erik çiçeği yazı stilini kullanarak baban için bir mühür oyduğunu da gördün mü?”</p>
			<p>Kendisi için neyin iyi olacağını bilmeyen biri olan Mo Yan, ağzını açıp konuşmaya devam etmek istiyordu ki Sun kardeşlerin üçüncüsü öne atılıp Mo Yan’ı kulağından tuttuğu<a id="GBS.0415.02"/> gibi havaya kaldırıp dizleriyle kıçına vurarak onu arkaya doğru sürükledi, ardından da şöyle fısıldadı:</p>
			<p>“Ahbap, şu karga gaganı kapat artık!”</p>
			<p>“Kim bu damızlık domuzu dışarı saldı?” diye çıkıştı Hong Taiyue öfkeyle, “Domuzları kim besliyor? Birisi işini kötü yapıyor ve ceza olarak mesaisi kesilecek!”</p>
			<p>Ximen Bai bağlanmış küçük ayaklarıyla dans eder gibi seke seke koşturdu ay ışığıyla<a id="GBS.0415.03"/> kaplanmış olan küçük patikada. Patikanın üzerine dökülmüş olan kayısı çiçeklerinin yaprakları onun küçük ayaklarının çıkardığı esintiyle kar yağıyormuş gibi havalandı. Zihnimin derinliklerine su altındaki tortular gibi batmış olan anılarım canlandı yine nehir yatağında kabaran çamur gibi, kalbimin dalga dalga kabardığını hissettim.</p>
			<p>“Şu domuzu ahırına götür çabuk! Saçmalık bu, saçmalığın daniskası!”<a id="GBS.0415.04"/> diye kükredi Hong Taiyue, ardından balgamlı bir öksürüp koyup jeneratör odasına doğru yürümeye başladı.</p>
			<p>Yingchun’un bu kadar hızlı bir şekilde kendine gelmesinin nedeni oğlu için duyduğu endişeydi bence. Ayağa kalkmaya çalıştı. “Ah anacığım!..” diye bağırdı Baofeng, bir eliyle Yingchun’un boynunu tutup diğeriyle ilaç çantasını açmaya çalışırken. Huang Huzhu yüzünde sakin ve ne yapacağını bilen<a id="GBS.0415.05"/> bir ifadeyle cımbızla bir topak pamuk alıp alkole batırdıktan sonra Baofeng’e uzattı. “Jinlong’um benim...” Yingchun, Baofeng’in kolunu bir yana itip eliyle yerden destek alarak ayağa kalktı, hareketleri sarsak ve dengesizdi, sürekli sendeliyordu, görünüşe göre hâlâ başı dönüyordu ama yine de ayakta kalmayı başardı ve Jinlong, diye inleyerek jeneratör odasına doğru koşturdu.</p>
			<p>Jeneratör odasına<a id="GBS.0416.01"/> ilk giren ne Hong Taiyue ne de Yinchun’du, ilk giren Huang Huzhu olmuştu. Jeneratör odasına ikinci giren de ne Hong Taiyue ne de Yingchun’du yine, ikinci giren Mo Yan’dı. Sun kardeşlerin üçüncüsü tarafından epey hırpalanmış ve Hong Taiyue’nin alaylarına maruz kalmış olmasına rağmen bunların hiçbiri onu rahatsız etmemiş gibi Sun kardeşlerin üçüncüsünün kerpeten gibi ellerinden sıyrıldıktan sonra<a id="GBS.0416.02"/> soluğu jeneratör odasında almıştı hemen. Huang Huzhu içeriye adımını daha yeni atmıştı ki Mo Yan kapının eşiğinde beliriverdi birden. O akşam en büyük haksızlığa uğrayanın Huang Hezuo, en utanç verici duruma düşenin de Huang Huzhu olduğunu biliyordum. O ve Jinlong’un o hafifçe yana yatmış olan devasa kayısı ağacının üzerinde geçirdiği romantik dakikalar Lan Jiefang’ın delirmesine yol açmıştı. Pamuk<a id="GBS.0416.03"/> gibi yumuşacık çiçekler açmış bir ağacın tepesinde sevişmek başlangıçta zengin bir hayal gücünün çok güzel ürünüydü tabii ama ah bir de Mo Yan denilen baş belası bu işe burnunu sokmasaydı her şey çok daha güzel olacaktı! Bu adam Gaomi Kuzeydoğu Bucağı’nın yüz karasıdır, herkes tiksinir ondan ama aksine o kendini, görenin karşı koyamayacağı çok sevimli bir çocuk olarak düşünür! İnsanlar bir kurbağa<a id="GBS.0416.04"/> sürüsünün kımıltısız ve parlak bir göle dalması gibi giriverdiler ayın aydınlattığı jeneratör odasına, içeriden yeşim taşının kırılmasını andıran bir ses duyuldu. Huang Huzhu ay ışığı altında uzanmış, alnı kanlı Jinlong’u görünce öyle üzüldü ki bir anda tüm utancını ve içekapanıklılığını elinin tersiyle kenara iterek yavrularını emziren bir leopar gibi öne atılıp Jinlong’un üzerine kapaklandı...</p><div style="display:none;"><a id="GBS.0416.05"/></div>
			<p>“İki şişe Jingzhi sek beyaz likör içti,” dedi Mo Yan yerdeki cam kırıklarını göstererek, “sonra dizel motoru tam güçle çalıştırdı, ampul ‘pat’ diye patladı hemen ardından.” Yoğun bir alkol ve mazot kokusu içinde Mo Yan bir yandan konuşuyor, bir yandan da olayı betimleyen çeşitli jestler yapıyordu, bu haliyle dans eden küçük bir palyaço gibi komik görünüyordu. “Onu dışarı çıkarın!” diye kükredi<a id="GBS.0417.01"/> Hong Taiyue, sesi kırık bir gong gibi çıkıyordu. Sun Bao, Mo Yan’ı ensesinden yakaladığı gibi ayakları yere değmeden odadan dışarıya çıkarmaya çalıştı. Mo Yan sanki gördüklerini anlatmazsa ölecekmiş gibi hâlâ anlatmaya devam ediyordu. Siz söyleyin, kahramanlara ve büyük adamlara beşiklik etmiş olan Gaomi Kuzeydoğu Bucağı’ndan nasıl olur da böylesine kötü bir tohum çıkar? “Sonra pat diye bir sesle<a id="GBS.0417.02"/> kayış da koptu,” diye devam etti Mo Yan, Sun Bao ensesinden tutmasına rağmen hiçbir ayrıntıyı atlayacakmış gibi görünmüyordu, “kayış kopunca bağlantı yerindeki pimin Jinlong’un kafasına çarpacağını düşündüm. İşte tam o sırada motor delirdi, saniyede sekiz bin devir hızla dönüyordu, ürettiği gücün sınırı aştığını düşündüm, Jinlong’un başına gelen talihsizliklerin arasındaki en büyük talihsizlik<a id="GBS.0417.03"/> işte böyle gelişti!” Duydunuz mu şu yarı cahilin sanki bütün Konfüçyüs kitaplarını yalayıp yutmuş gibi konuşmasını! “Talihsizliklerin arasındaki en büyük talihsizliğini sikerim senin lan!” Güçlü kuvvetli Sun Bao, Mo Yan’ı iyice yukarıya kaldırıp tüm gücüyle dışarıya fırlattı. Havada süzülürkenki o çok kısa anda bile bir şeyler geveliyordu Mo Yan.</p>
			<p>Mo Yan tam önüme düştü. Yere düşünce cam gibi<a id="GBS.0417.04"/> parçalanacağını düşünmüştüm ama yerde bir takla atıp hemen ayağa kalktı. Sonra tam önümde uzun bir osuruk salıp iyice perişan etti beni. “Üçüncü Sun,” diye bağırdı Sun Bao’nun arkasından, “sana masal anlattığımı sanma sakın. Anlattıklarımın hepsini kendi gözlerimle gördüm ben, tamam biraz abartmış olabilirim ama dediklerimin onda dokuzu gerçektir.” Sun Bao onu kaale almayınca bana dönüp şöyle dedi:<a id="GBS.0417.05"/> “On Altı Numaralı Domuz, sen söyle, dediklerim doğru değil mi ya? Bana aptal numarası yapma, senin çok zeki bir domuz olduğunu biliyorum, insan gibi konuşmak dışında bir insanın yapabildiği her şeyi yapabiliyorsun sen. Parti Sekreteri Hong senin mühür bile oyabildiğini söyledi –yaptığı bu ironiyi anladım elbette– gerçeği söylemek gerekirse mühür oymanın senin için hiç de zor bir iş olmadığını<a id="GBS.0418.01"/> biliyorum, eline gerekli aletleri versek kol saati bile tamir edebilirsin sen. Ta en başından beri dikkatle izliyorum seni. Üretim Tugayı’nda çalıştığım sırada fark ettim senin yeteneklerini, <em>Referans Haberleri</em>’ni her akşam senin için yüksek sesle okuyordum. Biz ikimiz ruh ikiziyiz. Senin daha önceki yaşamlarından birinde insan olduğunu da biliyorum, Ximen köyündekilerle kopmaz bir bağın var senin.<a id="GBS.0418.02"/> Doğru bildim, değil mi? Eğer dediklerim doğruysa kafanı salla.” Onun o küçük, kirli yüzündeki her şeyi bilen kurnaz ifadeyi görünce şöyle düşündüm: Bu ufaklığın düşüncesiz bir biçimde uluorta konuşmasına izin veremem. Umumi tuvalette konuşursan yan bölmeden duyulabilir. Eğer geçmişe dair sırlarımı bütün köy bilirse bir eğlencesi de kalmaz bu işin. Bir şeyler mırıldanır gibi yaptım, dikkatinin<a id="GBS.0418.03"/> dağılmasından faydalanıp karnını ısırdım bir güzel. Ama ona o kadar çok zarar da vermek istemediğimden bıraktım hemen –bu çocuğun ileride Gaomi Kuzeydoğu Bucağı için önemli biri olacağına dair bir önsezi vardı içimde, eğer onu fena yaralarsam Cehennemin Efendisi Yama’nın beni bağışlamayacağını da biliyordum– eğer onu tüm gücümle ısırırsam bağırsaklarını parçalardım –  üçlük bir ısırışla onun o terli<a id="GBS.0418.04"/> gömleğine dişlerimi geçirip karnında dört tane kanlı diş izi bıraktım. Acı bir çığlık attı, panik içinde gözümü tırmalayıp ardına bakmadan koşmaya başladı. Aslında kaçmasına ben izin vermiştim, çenemi gevşetmeseydim kaçabilir miydi acaba? Küçük pençeleri gözümü sulandırmıştı. Buğulu gözlerimin ardından benden on metre filan uzaklaştıktan sonra gömleğini kaldırıp karnındaki yaraya baktığını gördüm<a id="GBS.0418.05"/> belli belirsiz. Homurdanarak bana sövdüğünü duydum sonra: “On Altı Numaralı Domuz, seni uğursuz ve acımasız yaratık, beni ısırmaya nasıl cüret edersin! Senin hakkından geleceğim bir gün!” Kıs kıs güldüm içimden. Yerden çamura bulanmış birkaç kayısı çiçeği yaprağı alıp yarasına bastığını gördüm. “Toprakta oksitetrasiklin vardır, çiçek tomurcuğu iltihaba iyi gelir, vücudu temizler, şöyle biraz<a id="GBS.0419.01"/> da tükürdüm mü tamamdır!” diye mırıldandı. Sonra gömleğini indirip sanki hiçbir şey olmamış gibi jeneratör odasına girdi kimseye çaktırmadan. Bu sırada neredeyse düşe kalka yanıma geldi Ximen Bai. Ter içinde kalmış yüzüne bakarken nefes nefese şöyle dediğini duydum:</p>
			<p>“Ah, On Altı Numaralı Domuz, nasıl çıktın sen ahırından bakayım?”</p>
			<p>Başıma vurup, “Söz dinle biraz, yuvana geri dön hadi, ahırından<a id="GBS.0419.02"/> çıktığın için bana kızdı Sekreter Hong! Biliyorsun ki toprak ağasının karısıydım ben, bu hiç de iyi bir şey değil bugünlerde, Sekreter Hong sana bakmama izin vererek bir iyilik yaptı bana, bir daha sakın sorun çıkarma bana, e mi!..” dedi.</p>
			<p>Aklım arapsaçı gibi karışmıştı, gözlerim doldu birden, gözyaşlarım “patır patır” yere dökülmeye başladı.</p>
			<p>“On Altı Numara, ağlıyor musun sen?” Biraz şaşırmıştı<a id="GBS.0419.03"/> bu halime ama çok üzüldü, kulaklarımı okşarken başını kaldırıp sanki ayla konuşur gibi, “Kocacığım, Jinlong’un da ölmesiyle Ximen’lerin soyu kurudu artık...” dedi.</p>
			<p>Jinlong elbette ki ölmemişti, eğer ölseydi bu oyunun sonuna gelmiş olurduk. Baofeng’in tedavisiyle kendine geldikten sonra ağlayıp inlemeye başladı, hoplayıp zıpladı, gözleri kan çanağına dönmüştü, ne ailesini ne de arkadaşlarını<a id="GBS.0419.04"/> yanında istiyordu. “Yaşamak istemiyorum artık!” diye bağırıyordu, “Her şey bitti artık benim için...” Göğsünü tırmalamaya başladı. “Dayanamayacağım artık, bittim ben, ölmek istiyorum ana!..” Hong Taiyue öne çıkıp Jinlong’un omuzlarını sıkıca kavradığı gibi bir güzel silkeledi onu. “Jinlong!” diye kükredi, “Bu halin ne senin?! Bir de Komünist Parti üyesi olacaksın! Gençlik kolu şube sekreteri mi?<a id="GBS.0419.05"/> Beni çok büyük hayal kırıklığına uğrattın! Senin adına utanıyorum!” Yingchun öne atılıp aralarına girdi, Hong Taiyue’nin ellerini tutup, “Oğluma bu şekilde davranamazsın!” diye kükredi. Sonra ardına dönüp kendinden bir baş daha uzun olan Jinlong’a sarıldı sıkı sıkı, yüzünü okşayıp şöyle fısıldadı: “Akıllı oğlum benim, korkma artık, bak anan burada, anan korur seni...” Huang Tong başını salladı, bakışlarını<a id="GBS.0420.01"/> kalabalığın üzerinde gezdirdi bir süre, sırtını jeneratör odasının delinmiş duvarına yasladı, beyaz bir kâğıt çıkarıp artık ustalaşmış parmaklarıyla kendine bir sigara sardı. Sigarasını yaktığı o kısa anda bu küçük adamın çenesindeki birbirine girmiş sarı sakallarını gördüm. Jinlong, Yingchun’u iterek kendinden uzaklaştırdı, ardından yolunu kesmeye çalışan diğerlerini de engelledi, omuzlarını<a id="GBS.0420.02"/> düşürerek dışarıya koşturdu, ay ışığı açık mavi bir tül perde gibi omuzlarına düşüp onu yumuşattı. Çok çalışmış bir eşek gibi yere yuvarlandı birkaç adım attıktan sonra. “Ana, katlanamıyorum artık, ölmek istiyorum, iki şişe içki daha verin bana, iki şişecik daha, sadece iki şişe!..” “Delirmiş mi yoksa sadece sarhoş mu olmuş?” diye sordu Hong Taiyue, Baofeng’e ciddi ciddi. Baofeng’in ağzının<a id="GBS.0420.03"/> kenarı seğirdi biraz, yüzünde alaycı bir ifadeyle, “Sarhoş bence,” dedi. Hong Taiyue, Yinchun, Huang Tong, Qiuxiang, Hezuo, Huzhu ve diğerlerine bakıp çaresiz bir ifadeyle başını salladı, güçten düşmüş bir baba gibi uzun uzun içini çekip, “Beni gerçekten de hayal kırıklığına uğrattınız,” dedi, hemen ardından sendeleye sendeleye uzaklaştı oradan. Köye giden o küçük patikaya sapmadı, kayısı bahçesine<a id="GBS.0420.04"/> girdi, kayısı çiçeklerinin yapraklarının yerde oluşturduğu halı üzerinde açık mavi ayak izleri bırakarak yola koyuldu.</p>
			<p>Bu arada Jinlong hâlâ eşek gibi yerde yuvarlanıyordu. “Eve gidip biraz sirke getir, Hezuo,” diye cıvıldadı Qiuxiang, “ağzına boca edelim de kendine gelsin biraz. Hezuo, duyuyor musun beni? Hadi bir koşu eve git de...” Hezuo o sırada bir kayısı ağacına sarılıp yüzünü ağacın<a id="GBS.0420.05"/> gövdesine dayamıştı, bu haliyle ağacın bir parçasıymış gibi duruyordu. “Huzhu, Huzhu, sen git bari!” Ama Huzhu’nun silueti uzaktaki ay ışığıyla tek vücut olmuş gibi duruyordu. Hong Taiyue gittikten sonra kalabalık bir bir dağılmış, Baofeng bile çantasını sırtladığı gibi gitmeye yeltenmişti. “Baofeng,” diye seslendi Yingchun, “ağabeyine iğne filan vursana, o kadar içtikten sonra iç organları epey<a id="GBS.0421.01"/> hırpalanmış olmalı...”</p>
			<p>“Sirke geldi, sirke geldi!” Mo Yan elinde bir şişe sirkeyle uçarcasına geldi. Bacakları gerçekten de çok hızlıydı. Kalbi de gerçekten çok sıcak ve yardım isteğiyle doluydu. Rüzgârı duyar duymaz yağmurun yağacağını bilen veledin biriydi işte. “Küçük bir dükkâna gittim,” dedi böbürlenerek, “tezgâhtar para isteyince sirkeyi Parti Sekreteri Hong istiyor, onun hesabına yaz,<a id="GBS.0421.02"/> dedim, bir daha ağzını bile açmadan hemen verdi şişeyi...”</p>
			<p>Sun kardeşlerin üçüncüsünün yerde yuvarlanan Jinlong’u zapt etmesi hiç de kolay olmadı ama başardı sonunda. Delirmiş olan Jiefang gibi tekme ve ısırıklarla karşı koyuyordu Jinlong. Qiuxiang şişeyi onun ağzına tıkıp sirkeyi boca etti hemen. Jinglong’un boğazından sanki kazara zehirli böcek yutmuş bir horoz gibi tuhaf sesler çıktı, gözleri<a id="GBS.0421.03"/> yuvalarında ters döndü, ay ışığının altında bembeyaz görünüyorlardı. “Seni kalpsiz velet, oğlumu öldürdün sen!..” diye ağlamaya başladı Yingchun. Huang Tong, Jinlong’un sırtına vurdu. Jinlong’un ağzından ve burun deliklerinden ekşi ve insanın midesini bulandıran bir sıvı püskürmeye başladı.</p>
			 
			</article>
		<section class="si-footnotes" epub:type="footnotes">
		<aside class="si-footnote" epub:type="footnote" id="f58"><a class="si-backref" href="#ref_f58">58</a><span class="si-footnote-text">. Çincesinde insanın ortasındaki oyuk anlamına gelir, Çinliler elleriyle kendilerini işaret<div style="display:none;"><a id="GBS.0421.04"/></div> ederken burunlarını gösterirler. (Ç.N.)</span></aside>
		<aside class="si-footnote" epub:type="footnote" id="f59"><a class="si-backref" href="#ref_f59">59</a><span class="si-footnote-text">. Romanda da adı geçen devrimci modern opera “Kızıl Fenerin Efsanesi”ne ait bir dize. Oyunda şöyle geçiyor: “Devrim adına vücudunun tüm kemikleri un ufak olsa da mutlu ol.” (Ç.N.)</span></aside>
		<aside class="si-footnote" epub:type="footnote" id="f60"><a class="si-backref" href="#ref_f60">60</a><span class="si-footnote-text">. Tung ağacından elde edilen verniğe benzer bir yağ. (Ç.N.)</span></aside>
		</section>
  <div style="display:none;"><a id="GBS.0421.05"/></div></body>
</html>