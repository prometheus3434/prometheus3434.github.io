<?xml version="1.0" encoding="UTF-8" standalone="no"?><html xmlns="http://www.w3.org/1999/xhtml">
	<head>
		<title>Yaşam ve Ölüm Yorgunu</title>
		<link href="main.css" rel="stylesheet" type="text/css"/>
<meta name="Adept.resource" value="urn:uuid:ed47d798-c7b1-bfdc-2bb5-537360c88701"/>
	</head>
	<body xmlns:epub="http://www.idpf.org/2007/ops" epub:type="chapter" id="chapter5-6"><div style="display:none;"><a id="GBS.0817.01"/></div>
<article class="chapter">
			
			<h1 class="chapter_title">Yazarın notu:</h1>
			<h1 class="chapter_title">Roman el işidir</h1>
			<p>Geçen senenin temmuz ve ağustos ayları boyunca tam kırk üç günde yazdım <em>Yaşam ve Ölüm Yorgunu</em>’nu.<a class="si-noteref" epub:type="noteref" href="#f97" id="ref_f97">97</a> Medyada kırk üç günde 550.000 sözcük yazdığım söylendi, bunun yanlış bilgilendirme olduğunu söylemeliyim. Doğrusunu söylemek gerekirse kırk üç günde 430.000 sözcük yazmıştım (elle yazdığımdı bu), roman basıma hazırlanırken 490.000’e çıktı bu sayı. Yavaş<a id="GBS.0817.02"/> yazdığım söylenemez, çok hızlı yazarım ben. Eleştirmenler çoğu zaman yazarları çalakalem yazıp anlık bir başarıya ulaşmakla suçlar, hele benim hızımla yazmak demek edebiyata yapılmış bir ihanet ve canavarca bir suçtur onlara göre. Şöyle de diyebilirim elbet, bu romanı kırk üç günde yazdım ama kırk üç yıllık da bir birikimim vardı yazarken, romanın başkarakterlerinden biri –şu bağımsız çiftçilik<a id="GBS.0817.03"/> yapmada keçi gibi inat eden prototip– gacır gucur sesler çıkaran ahşap tekerlekli el arabasıyla bizim ilkokulun önünden geçip dururken altmışlı yılların başlarındaydık daha. Kırk üç günde uzun bir roman yazmanın neresi tuhaftır, diye sorarım o zaman sizlere? Burada bunu tartışmak istemiyorum. Asıl söylemek istediğim şey şu: Neden bu kadar hızlı yazabildim?</p>
			<p>Evet, neden bu kadar hızlı yazabildim<a id="GBS.0817.04"/> acaba? Çünkü bilgisayarı bir kenara bırakıp elime kalem aldım yeniden. Fırçayla dolmakalem arası, yumuşak bir keçeli kalemdi kullandığım. Dolmakalemden daha esnek, aynı zamanda fırçanın sürekli mürekkebe batırılması sorununu da ortadan kaldıran bir kalem bu, yazdığım sözcükler dolmakalemin sert hatlarına ve fırçanın o kendine has tavrına da sahip oluyor böylece, tanesi beş yuan olan bu keçeli<a id="GBS.0817.05"/> kalemlerin bir tanesi bitene kadar sekiz bin sözcük yazabiliyorum, <em>Yaşam ve Ölüm Yorgunu</em>’nu yazarken tam elli tane kullandım. Bilgisayarla karşılaştırıldığında çok da ucuza mal oldu.</p>
			<p>Bilgisayarın iyi bir şey olmadığını söyleyemem çünkü sayısız kolaylıklar getirmiştir bilgisayar bizlere. Bir zamanlar sadece rüyasını gördüğümüz bir sürü şeyi gerçeğe dönüştürmüş ve yaşamımızı değiştirmiştir.<a id="GBS.0818.01"/> İlk bilgisayarımı 1995’te almama rağmen kullanmayı öğrenmem 1996’yı buldu. Bu uzun zaman içerisinde bilgisayarı kullanıp kullanamayacağım hakkında şüpheye düşmüştüm çok ama bilgisayarda nasıl yazı yazacağımı öğrendim sonunda. İlk bilgisayarımda birkaç novella yazdıktan sonra artık kullanılmaz hale gelince bir ikincisini aldım hemen. 1999 baharıydı, 15 inçlik LSD ekranı olan bir Pentium 3 aldım, 28.000<a id="GBS.0818.02"/> yuan olan fiyatı bir arkadaşımın yardımıyla 23.000 yuana indirildi. O zamanlar, “Bilgisayardan pek anlamamama rağmen en pahalı bilgisayar benimki,” diye böbürlenirdim. Çok geçmeden bir de Toshiba dizüstü bilgisayar aldım kendime. Lenovo Group’un bir etkinliğine katılınca orada da başka bir bilgisayar hediye ettiler bana. “Sandal Ağacı Azabı”, “Kırk Bir Havan Topu”, “Otuz Yıl Önceki Uzun Mesafe<a id="GBS.0818.03"/> Koşusu” ve “Başparmak Kelepçesi” gibi roman ve öykü kitaplarımla “Elveda Cariyem” ve “Bizim Jing Ke”<a class="si-noteref" epub:type="noteref" href="#f98" id="ref_f98">98</a> adlı oyunlarımı ve bir sürü düzyazıyla deneme yazdım bilgisayarda. Bilgisayarı daha çok e-posta göndermek ve çeşitli konularda bilgi edinmek için kullanırım. Yavaş yavaş bir zamanlar kalemle yazmış olan birine dönüşsem de her zaman özleyeceğim kalemle yazdığım o günleri.</p>
			<p>İşte bu kez bilgisayarı<a id="GBS.0818.04"/> bir kenara kaldırıp elime kalemi alarak kâğıtla yeniden yüz yüze geldim sonunda, dikiş makinesini bir kenara bırakıp eline yeniden iğne ve iplik alan bir terziydim sanki. Bir ritüel gibiydi bu, zamanımıza karşı bir karşı duruş. Kendimi harika hissediyordum. Kalemin ucunun kâğıdın üzerinde sürtünmesini duydum yine, sözcüklerin kâğıdın üzerinde sanki kendiliğindenmiş gibi belirmesini izledim<a id="GBS.0818.05"/> tekrar. Fonetik alfabeyi düşünmek zorunda değildim artık, okunuşları aynı olduğundan ötürü bilgisayar ekranında karşıma çıkan o göz kamaştırıcı sözcük öbeklerinden birini seçmek zorunda değildim artık, hele hele yazılımın içinde aradığım sözcüğü bulamayınca başka bir sözcüğü kullanmak zorunda kalmanın pişmanlığı da yoktu artık<a class="si-noteref" epub:type="noteref" href="#f99" id="ref_f99">99</a>, sadece roman vardı, romandaki karakterler ve şeyler, kesintisiz<a id="GBS.0819.01"/> bir şekilde uzayan cümleler; tek tek sözcüklerle düşünmek zorunda değildim artık. Bilgisayarda yazarken makineyi kapatır kapatmaz içime bir kuşku düşerdi hemen sanki hiçbir şey yapmamışım gibi, sanki o sözcükleri bulutların üzerine yazmışım gibi. Ama kâğıt ve kalem tekrar ortaya çıktıktan sonra yazdıklarımı masanın üzerine koydum mu sadece elimi uzatmama bakardı onlara dokunmak. Yazma işine o günlük<a id="GBS.0819.02"/> son verince, kalemi bir kenara bırakıp yazdığım sayfaları sayarım, işte o zaman aldığım keyif gerçektir.</p>
			<p>Sadece kırk üç günde uzun bir roman yazmamın o kadar da muhteşem bir şey olmaması gibi bilgisayarı bir kenara kaldırmam da o kadar soylu bir davranış değil aslında. Kâğıt ve kalemle yazmanın eğlencesi tamamen bana özgü bir zevk. Bir başkası klavyede yazı yazarken belki de piyano çalarmışçasına<a id="GBS.0819.03"/> eğlenebilir. Bilgisayar iyi bir şey sonuçta ve bilgisayarda yazı yazmak da yazı yazmanın gelişmelerinden biri. Kâğıt ve kalemle yazmak bu romanımdaki, ölse de halk komününe katılmak istemeyen bağımsız çiftçinin inadı gibidir biraz, akıntıya karşı gelmektir, hiçbir çağrıya kulak asmaz. Birkaç yıl önce “Sandal Ağacı Azabı”nı yazmak benim için “ileriye doğru büyük atılım” gibi görünse de “geri<a id="GBS.0819.04"/> çekilme”ydi aslında. O “geri çekilme” sonuna kadar gitmedi ama. Şimdi bu yaptığım da bir “geri çekilme”dir. Ama bu da sonuna kadar gitmedi henüz. Gerçek bir geri çekilme bambunun üzerine bıçakla atılan bir çentiktir. Bir adım daha geri çekilirseniz kaplumbağa kemiklerinin üzerine kazınmış fal yazıtlarına ulaşırsınız. Bir sonraki adımda da yazı diye bir şey kalmaz, sazdan kulübenizin içinde oturup<a id="GBS.0819.05"/> ay ve yıldızları izlerken elinizdeki ipe düğüm atarak kayıt altına alırsınız tarihi.<a class="si-noteref" epub:type="noteref" href="#f100" id="ref_f100">100</a> Yazma araçlarıyla dil arasında işte böyle keskin bir ilişki vardır. Kimileri yazı yazmanın basit ve öz nedenleri olduğunu söyler, öyle aman aman bir önemi yokmuş gibi. Bıçakla bambunun üzerine yazı yazmak çok meşakkatli bir iştir, bir şeyi bir sözcükle anlatabiliyorsanız fazladan bir çentik atmaya bile yeltenmezsiniz.<a id="GBS.0820.01"/> Bu argüman epey mantıklı görünüyor. Eskilerin bambu üzerine yazı yazarken mutlu olup olmadıklarını hiç bilmiyorum.</p>
			<p>Günümüzde sözde nostalji ya da regresyon dedikleri şeyin bir sonu yok gibi görünüyor. Basit bir yaşama duyulan o özlem yok mu, köye geri dönüp ahşaptan, derme çatma bir ev yapmak, çatıyı sazla kaplayıp duvarları çamurla sıvamak filan ama olmuyor işte, evin odalarını televizyon,<a id="GBS.0820.02"/> buzdolabı, telefon ve bilgisayar gibi modern yaşam gereçleriyle dolduruveriyoruz hemen. Kâğıt ve kalemle yazarken bile yine elektrikle aydınlatılan ampuller kullanıyoruz, yazın klimamız, kışınsa kaloriferimiz var evin içinde. Üstelik yazdıklarınızı bitirdikten sonra bilgisayarda elektronik ortama geçirmesi için birine rica etmek de var. Bu roman üzerindeki son değişiklikleri yine bilgisayarda yaptım,<a id="GBS.0820.03"/> yayınevine göndermek içinse yine “E” postaya verdim. Böylesine kolay ve hızlı bir şeyin önüne geçilemez tabii. Bilgisayar benim için yine de iyi bir şey.</p>
			<p>Benim bu yaptığım, kendi çapımda çok kişisel ve çok küçük ölçekli bir şey sonuçta. Kâğıt ve kalemle yazmanın romanın niteliğini artıracağını düşünüyorum ben, bir başkası çıkıp zırvalık olarak da adlandırabilir bunu. İyi bir yazar iyi bir<a id="GBS.0820.04"/> durumda, bilgisayara dikte ettirirken ağzından altın tükürüp yeşim taşı öksürebilir; kötü bir yazar iyi olmayan bir durumda, elmas bir bıçakla altın bir plakaya yazı yazsa dahi iyi bir yazıya ulaşamaz. Beyler, buyurun bakalım, kahkahalarla gülebileceğiniz çalakalem bir deneme daha sizlere.</p>
			</article>
		<section class="si-footnotes" epub:type="footnotes">
		<aside class="si-footnote" epub:type="footnote" id="f97"><a class="si-backref" href="#ref_f97">97</a><span class="si-footnote-text">. Roman, 1 Ocak 1996’da basıldı. (Ç.N.)</span></aside>
		<aside class="si-footnote" epub:type="footnote" id="f98"><a class="si-backref" href="#ref_f98">98</a><span class="si-footnote-text">. (?-MÖ 227), Qin Hanedanı’nı kurup ilk Çin imparatoru<div style="display:none;"><a id="GBS.0820.05"/></div> olan Qin Shi Huang’a suikast girişiminde bulunmuş ama başarılı olamamış tarihî kişilik. Bkz: <em>Klasik Çin Şiirinden Seçmeler</em>, Der. Erdem Kurtuldu, Yapı Kredi Yayınları, İstanbul, 2010. (Ç.N.)</span></aside>
		<aside class="si-footnote" epub:type="footnote" id="f99"><a class="si-backref" href="#ref_f99">99</a><span class="si-footnote-text">. Bilgisayarda Çince karakterlerle yazabilmek için öncelikle karakterlerin Latin harfleriyle belirtilmiş ses değerleri yazılır, ardından yazdığınız hecenin Çince karşılıklarının olduğu bir sürü kutucuk<div style="display:none;"><a id="GBS.0821.01"/></div> belirir, tek heceli bir dil olan Çincede aynı sese sahip olan o kadar çok karakter vardır ki, aradığınız karakteri bulmak bazen Çin işkencesine dönüşebilir. (Ç.N.)</span></aside>
		<aside class="si-footnote" epub:type="footnote" id="f100"><a class="si-backref" href="#ref_f100">100</a><span class="si-footnote-text">. Quipu, Keçuva dilinde “düğüm”, “hesap”, “konuşma düğümleri” anlamına gelen, İnka İmparatorluğu’nda ve And Dağları bölgesindeki İnka öncesi topluluklarda kullanılan bir kayıt ve hesap yöntemidir. Çin’de de kullanılmıştır. (Ç.N.)</span></aside><div style="display:none;"><a id="GBS.0821.02"/></div>
		</section>
  <div style="display:none;"><a id="GBS.0821.03"/></div></body>
</html>