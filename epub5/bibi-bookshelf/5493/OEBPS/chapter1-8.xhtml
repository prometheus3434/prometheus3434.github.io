<?xml version="1.0" encoding="UTF-8" standalone="no"?><html xmlns="http://www.w3.org/1999/xhtml">
	<head>
		<title>Yaşam ve Ölüm Yorgunu</title>
		<link href="main.css" rel="stylesheet" type="text/css"/>
<meta name="Adept.resource" value="urn:uuid:ed47d798-c7b1-bfdc-2bb5-537360c88701"/>
	</head>
	<body xmlns:epub="http://www.idpf.org/2007/ops" epub:type="chapter" id="chapter1-8"><div style="display:none;"><a id="GBS.0097.01"/></div>
<article class="chapter">
			<h1 class="chapter_num">8</h1>
			<h1 class="chapter_title">Eşek Ximen’in yumurtalıklarından <br/>birini kaybetmesi</h1>
			<h1 class="chapter_title">Büyük kahramanın avluyu ziyareti</h1>
			<p>24 Ocak 1955 ay takviminin Yiwei Yılı’nın<a class="si-noteref" epub:type="noteref" href="#f29" id="ref_f29">29</a> ilk günüydü. Mo Yan denilen o ufaklık daha sonra bu tarihi kendi doğum günü ilan eder. Seksenli yıllara girildikten sonra bazı memurlar bulundukları konumda daha uzun süre memurluk yapabilmek ya da daha yüksek bir terfi alabilmek umuduyla yaşlarını küçültüp<a id="GBS.0097.02"/> öğrenim durumlarını daha da yükseltmişlerdir, memur bile olmayan Mo Yan’ın böyle bir şamataya katılacağını kim düşünebilirdi ki? O gün hava çok güzeldi, güvercin sürüleri sabah erkenden gökte süzülmeye başlamış, melodik cıvıltılar eşliğinde bir o yana bir bu yana uçuşmaktaydı. Sahibim elindeki işi gücü bırakıp güvercinleri izlemeye koyuldu, yüzünün mavi yarısı gerçekten görülmeye değerdi o an.</p><div style="display:none;"><a id="GBS.0097.03"/></div>
			<p>Lan ailesi geçtiğimiz yıl sekiz dönümlük arazisinden bin dört yüz kilo tahıl kaldırmıştı, bu da dönüm başına yüz yetmiş beş kilo demekti, buna ek olarak hendeklerin sırtlarına ektikleri kabaklardan yirmi sekiz tane toplamış, kaliteli kenevirden de on kiloluk bir hasat kaldırmışlardı. Kooperatif, dönüm başına iki yüz kiloluk bir hasat yaptığını açıklamıştı ama Lan Lian buna inanmıyordu. Yingchun’a<a id="GBS.0097.04"/> defalarca şunu söylediğini duydum: “O mahsulle dönüm başına iki yüz kilo kaldırabileceklerini aklın alıyor mu? Kimi kandırdıklarını sanıyorlar acaba?” Sahibem güldü ama gülümsemesi içindeki korkuları gizleyemiyordu, “Evin beyi sensin ama niye diğerleriyle aynı telden çalmıyorsun, diğerleri birlikte hareket ediyor, bizse burada bir başımızayız, iyi bir kaplanın bir kurt sürüsüyle baş edemeyeceğini<a id="GBS.0097.05"/> unutma sakın,” dedi. “Neden korkuyorsun?” dedi Lan Lian onu süzerek, “Bölge Şefi Chen’in desteği arkamızda ya!”</p>
			<p>Sahibimin başında kahverengi keçeden bir şapka, üzerinde yepyeni pamuklu bir ceket vardı, beline yeşil kumaştan bir kuşak bağlamıştı, elindeki ahşap kaşağıyla tımar ediyordu beni. Sahibimin beni tımar etmesi vücudumu, arada ettiği iltifatlarsa içimi rahatlatıyordu.</p>
			<p>“Karakaçan,”<a id="GBS.0098.01"/> dedi, “dostum, geçen sene de çok sıkı çalıştın, bu hasadın yarısını sen kaldırdın. Bu sene daha iyisini yapalım, o kooperatifin taşaklarını bir güzel tekmeleyelim!”</p>
			<p>Güneşin ışınları gittikçe daha fazla parlıyor ben de yavaş yavaş ısınıyordum. Güvercinler hâlâ uçuşuyordu, yerler kırmızı beyaz bir konfeti tabakasıyla kaplıydı, havai fişek patlamalarından geriye kalan enkaz işte. Dün gece köyde<a id="GBS.0098.02"/> gök aydınlanmış ve patlama sesleri her yeri sarmıştı, birbiri ardına patlamıştı havai fişekler, biri düşerken diğeri yükseliyordu, her yeri sanki savaş çıkmış gibi duman kaplamıştı. Avlunun içi haşlanmış Çin mantısının o hoş kokusuyla dolup taşıyordu, bir de yeni yıl pastasının ve envai çeşit şekerlemenin o tatlı kokusu karışmıştı araya. Sahibem bir kâse Çin mantısını soğuk suyun içinde soğuttuktan<a id="GBS.0098.03"/> sonra onları benim her gün yediğim tahılların arasına karıştırdı. Başımı okşayarak şöyle dedi:</p>
			<p>“Küçük Karakaçan’ım, yeni yıla giriyoruz biraz da mantı ye.”</p>
			<p>Bir eşeğin yeni yıl arifesinde mantı yemesini yüksek bir nezaket örneği olarak adlandıracağım. Sahiplerim beni neredeyse aileden biri gibi görüyor ve bana ailenin bir üyesiymişim gibi davranıyorlardı. O iki kurtla verdiğim büyük savaştan<a id="GBS.0098.04"/> sonra sahibimin sevgisini daha bir kazanmış oldum ve Gaomi Kuzeydoğu Bucağı’nın bu elli kilometrelik yarıçapının içindeki on sekiz köy ve kasabanın en meşhur eşeği unvanına sahiptim artık. O geberesice üç kurt avcısı, iki kurdun cesedini alıp götürmesine rağmen buradaki herkes gerçeğin farkındaydı. Han ailesinin eşeğinin de savaşa katıldığını kimse inkâr etmese de sonuçta insanlar, ipi benim<a id="GBS.0098.05"/> omuzladığımı biliyorlardı, Han ailesinin eşeğiyse yardımcı oyuncuydu sadece üstelik onun hayatını da ben kurtarmıştım. Artık hadım edilecek yaşa geldiğimi biliyorum, sahibim de bu korkuyu içime salmıştı bir kere ama o iki kurdu öldürmemle sonuçlanan mücadeleden sonra o da bu konuyu açmıyor artık. Geçen sonbahar sahibimin ardına düşüp tarlaya çalışmaya gittiğimde, sırtında heybesi ve elinde pirinç<a id="GBS.0099.01"/> bir çan olan, sözde yük hayvanlarını hadım etmede uzmanlaşmış köy baytarı Xu Bao, kuyruğumun ardına takılmıştı, o iki gözü kaçamak bakışlarla arka bacaklarımın arasındaki bir noktada geziniyordu. Adamın vücudundan yayılan o pis kokunun zalimliğini çoktan almıştım, niyetinin hiç de iyi olmadığını da biliyordum, at taşağı ve boğa yumurtasını içkisinin içine katmaktan hoşlanan bu adamın sonunun hiç<a id="GBS.0099.02"/> de iyi olmayacağı belliydi zaten. Onu dikkatle izliyordum ve her şeye hazırlıklıydım, bana uygun bir mesafeye yaklaşmasını kolluyordum sadece, o zaman arka toynaklarımı uçarcasına kaldırıp apışarasına çifteyi bir güzel basacaktım bu herifin. Bu zalim orospu çocuğunun sahneyi, aile yadigârları olmadan terk etmenin ne demek olduğunu anlamasını istiyordum. Belki de bana önden yaklaşırdı, o zaman da başını<a id="GBS.0099.03"/> ısırırdım. Isırmak benim en iyi yaptığım şeydi ne de olsa. Ama bu herif çok kurnazdı, hep kaçamak oynuyordu, her zaman aramızda güvenli bir mesafe bırakarak bana bir şans bile tanımıyordu. Sokağın iki yanında aylak aylak dolanan insanlar, inatçı Lan Lian’ın o meşhur eşeğinin yularından çekip yürüdüğünü ve arkalarında da o soyu bozuk piç kurusunun geldiğini görünce birazdan sahne alacak dramanın<a id="GBS.0099.04"/> başlamasını dört gözle bekliyorlardı. İnsanlar hep bir ağızdan şöyle sorular soruyordu:</p>
			<p>“Lan Lian, eşeğini hadım mı ettireceksin yoksa?”</p>
			<p>“Xu Bao içkine katacak bir şey bulabildin mi bari?”</p>
			<p>“Lan Lian kesinlikle hadım ettirme eşeğini, bu eşek bir çifteyle kurt öldürecek kadar taşaklı, yumurtalarının her biri hayvana cesaret veriyor, bir çuval patates kadar yumurtayı hak ediyor o.”</p>
			<p><a id="GBS.0099.05"/>Okula gitmekte olan bir grup ilkokul öğrencisi, hoplaya zıplaya Xu Bao’nun peşine takılıp onun hakkında uydurdukları bir şarkıyı söylemeye koyuldu:</p>
			
			<article class="poem">
			<p>Xu Bao, Xu Bao bir yumurta gördü mü hemen ısırır,</p>
			<p>Yoksa ısıracak bir yumurtası, bütün gün terler durur.</p>
			<p>Xu Bao, Xu Bao, bir eşek sikidir.</p>
			<p>Yoldan çıkmış düzenbazın tekidir...</p>
			</article>

			<p>Xu Bao durup o yaramaz çocuklara baktı, heybesinden<a id="GBS.0100.01"/> pırıl pırıl parlayan küçük bir bıçak çıkarıp tehditkâr bir ifadeyle şöyle bağırdı:</p>
			<p>“Sizi küçük piç kuruları, şimdi çenenizi kapatırım sizin! Xu Amca’ya bir daha laf atan olursa onun taşaklarını keserim!”</p>
			<p>Çocuklar bir araya gelip Xu Bao’ya doğru aptal aptal güldüler. Xu Bao öne doğru birkaç adım atınca çocuklar da birkaç adım geriye çekildi. Xu Bao, çocukların üzerine doğru atılınca hepsi<a id="GBS.0100.02"/> boncuk taneleri gibi kaçışıverdi. Xu Bao aklında beni hadım etme düşüncesiyle geri dönünce çocuklar tekrar bir araya gelip ardına düştüler yine, bir yandan yürüyor bir yandan da şarkılarını söylemeye devam ediyorlardı:</p>
			
			<article class="poem">
			<p class="verse">“Xu Bao, Xu Bao bir yumurta gördü mü hemen ısırır...”</p>
			</article>

			<p>Xu Bao bu yorucu küçük haşereleri görmezden geliyordu artık, bir daire çizip Lan Lian’ın önüne geçti,<a id="GBS.0100.03"/> geri geri yürüyerek Lan Lian’la konuşmaya başladı.</p>
			<p>“Lan Lian bu eşeğin bir sürü insanı ısırıp yaraladığını biliyorum, eşek birini ısırınca tedavi masrafları dışında bir sürü de özür dilemek gerek tabii, bence hadım ettirmelisin onu, bir bıçak darbesine bakar, üç güne iyileşir, onu gelmiş geçmiş en itaatkâr eşek yapacağıma garanti veririm sana!”</p>
			<p>Lan Lian ona aldırmadı bile, kalbim deli<a id="GBS.0100.04"/> gibi çarpıyordu. Lan Lian, benim mizacımı çok iyi bildiğinden gemimi sıkıca tutup adamın üzerine atlamamı engelledi. Xu Bao’nun topukları yerdeki tozu havaya kaldırıyordu, bu piç kurusu geri geri yürürken çok hızlıydı, muhtemelen sık sık böyle yürüyordu. Kuru ve pörsümüş bir yüzü, üçgen şeklinde gözleri, göz altı torbaları ve araları epey ayrık sivri dişleri vardı, konuşurken dişlerinin arasından<a id="GBS.0100.05"/> tükürük saçıyordu.</p>
			<p>“Lan Lian,” dedi, “tavsiyemi dinle, hadım ettir şunu, hadım ettirmek iyidir, iyidir iyi. Hadım ettirirsen rahat edersin, endişelenmene gerek kalmaz. Başkasına beş yuana hadım ediyorum ama senden beş kuruş almayacağım.”</p>
			<p>Lan Lian durdu, sırıtmaya başladı.</p>
			<p>“Xu Bao, sen önce eve git de babanı hadım et!”</p>
			<p>“Bana nasıl böyle bir şey söylersin?” diye yırtındı Xu Bao.</p><div style="display:none;"><a id="GBS.0101.01"/></div>
			<p>“Demek dediklerime gücendin ha? Öyleyse benim eşeğin ne diyeceğini düşün hele,” dedi Lan Lian gülerek sonra yularımı gevşetip, “Karakaçan yakala bakalım,” dedi bana.</p>
			<p>Öfkeli bir anırmayla şahlanıp Huahua’nın üzerine abanırmış gibi Xu Bao’nun o sıska kafasına doğru atıldım. Sokaktaki insanlar dehşet içinde bağırmaya başladı, o veletler de susuverdi birden. Birazdan toynaklarımın Xu Bao’nun<a id="GBS.0101.02"/> kafatasına temas etmesini hissedecek ve çarpışmanın çıkardığı sesi duyacaktım; ama öyle bir şey olmadı, hevesim kursağımda kalmıştı, onun o küçük yüzünde görmeyi beklediğim korku dolu çarpıklığı göremedim, atmasını umduğum o korku dolu çığlıkları duyamadım, ben öyle trans halinde şaha kalkmışken karnımın altından kaygan bir gölgenin geçtiğini gördüm birden, zihnimde serin ve uğursuz bir hissiyat<a id="GBS.0101.03"/> parladı, bundan kaçınmayı istedim ama çok geçti artık, apışaramda ani bir soğukluk hissettim, hemen ardından keskin bir acı duyumsadım. Bir şeyin eksikliğini duyumsuyordum, oyuna gelmiştim, hızla ardıma döndüm, arka bacaklarımın iç tarafı kanıyordu, sonra yolun kenarında elinde kan içinde kalmış gri bir yumurta tutmakta olan Xu Bao’yu gördüm, yüzünde kulaklarına kadar yayılan bir sırıtışla kazandığı<a id="GBS.0101.04"/> ödülü gösteriyordu seyircilere, yolun kenarındaki kalabalıktan da tezahürat sesleri yükseliyordu.</p>
			<p>“Xu Bao seni piç kurusu, eşeğimin hayatını mahvettin...” diye acıyla inledi sahibim, beni bırakıp Xu Bao’nun üstüne atılmayı ve ondan hesap sormayı istiyordu ama Xu Bao, yumurtamı çoktan heybesine atmıştı ve elindeki o küçük bıçağı sallıyordu tehditkâr bir tavırla, bunu gören sahibim çaresizce<a id="GBS.0101.05"/> geri çekildi.</p>
			<p>“Lan Lian, beni suçlayamazsın,” dedi Xu Bao eliyle kalabalığı işaret ederek, “olan biteni herkes gördü, hatta şu küçük dostlarımız bile, eşeği üzerime salan sendin, ben sadece kendimi savundum. Eğer tetikte olmasaydım, eşeğinin toynakları başımı ezilmiş kabağa çevirecekti. Lan, beni suçlamaya hakkın yok!”</p>
			<p>“Ama sen de benim eşeğimin hayatını mahvettin!..”</p>
			<p>“Bunu yapmayı<a id="GBS.0102.01"/> düşünüyordum zaten ve bunu yapabilecek bir ben vardım ama dostluğumuzu düşünüp geri durdum,” dedi Xu Bao, “sana gerçeği söyleyeyim, senin eşeğin üç tane yumurtası vardı, ben sadece bir tanesini aldım, onu biraz sakinleştirebilir bu, eşeğin hâlâ kanı kaynayan bir eşek, sorun yok. Seni anasını sattığımın, bana teşekkür etmeliydin ama senin de bildiğin gibi teşekkürün bir yararı olmaz artık.”</p>
			<p><a id="GBS.0102.02"/>Lan Lian eğilip başını iyice yaklaştırarak bacak aramdaki manzarayı dikkatle inceleyince Xu Bao’nun haklı olduğunu anladı, bu onu biraz sakinleştirdi ama teşekkür etmeyi aklından bile geçirmedi, olaya hangi açıdan bakarsanız bakın bu şeytani adam, iznimi almadan şimşek hızıyla yumurtalarımdan birini alıvermişti işte.</p>
			<p>“Xu Bao beni iyi dinle,” dedi Lan Lian, “eğer bunun yüzünden eşeğimin başına<a id="GBS.0102.03"/> bir şey gelirse sana bunu ödetirim.”</p>
			<p>“Yemine arsenik karıştırmadığın sürece eşeğinin yüz yıl yaşayacağını garanti ederim sana! Bugün en iyisi onu tarlada çalıştırmaman, eve götür de besleyip tuzlu su içir biraz, iki güne toparlanır.”</p>
			<p>Lan Lian söyleniyordu ama yine de Xu Bao’nun tavsiyesine uyup beni eve geri götürdü. Ağrım biraz hafiflemişti ama hâlâ çok güçlüydü, benim yumurtamı yemeyi<a id="GBS.0102.04"/> planlayan o piç kurusunu süzdüm nefret dolu bakışlarla, ondan alacağım intikamın planlarını kafamda evirip çevirmeye başlamıştım bile ama size gerçeği söyleyeyim mi, bu şimşek hızıyla gerçekleşen olay, o çarpık bacaklı, çirkin ve bodur adama karşı içimde korkuyla karışık bir saygı beslememe neden olmuştu. Bu dünyada hayvanları hadım etmek gibi bir mesleği olan ve bunda çok çok iyi olan garip yaratıklar<a id="GBS.0102.05"/> da vardı işte; acımasız, işinin ehli ve eli çabuktular, onların yaptıklarına kendi gözünüzle tanık olsanız bile gördüğünüze inanamazdınız! Ai ai, ah yumurtam benim, bu akşam bir kadeh içki eşliğinde Xu Bao’nun midesine gireceksin, yarın da kendini bir bok çukurunun içinde bulacaksın, yumurtam benim, yumurta!</p>
			<p>Onlardan onlarca adım uzaklaştıktan sonra Xu Bao’ nun arkamızdan seslendiğini duydum:</p><div style="display:none;"><a id="GBS.0103.01"/></div>
			<p>“Lan Lian az önce sergilediğim numaranın adı ne biliyor musun?”</p>
			<p>“Ecdadını sikeyim Xu Bao!” diye küfretti Lan Lian ardına dönüp.</p>
			<p>Kalabalıktan kahkahalar yükseldi, ardından Xu Bao’ nun kahkahalara karışmış muzaffer sesi duyuldu:</p>
			<p>“Lan Lian iyi dinle, o eşek de iyi dinlesin, az önceki numaramın adı ‘yaprağın altından şeftali aşırmak’!”</p>
			<p>“Xu Bao, Xu Bao yaprağın altından şeftali aşırır!<a id="GBS.0103.02"/> Lan Lian, Lan Lian ele güne rezil rüsva...” Genç dâhiler arkamızdan yeni uydurdukları şarkı sözlerini çığırarak bize, ta Ximen Konağı’nın avlusuna kadar eşlik ettiler...</p>
			<p>Avluya bir sürü insan toplanmış ve çok canlı bir atmosfer oluşturmuşlardı, doğu ve batı kanadındaki odalardan üzerlerinde yeni yıl kıyafetleriyle fırlayan beş çocuk avludaki kalabalığın arasına karışıp hoplayıp zıplamaya başladı.<a id="GBS.0103.03"/> Lan Jinlong ve Lan Baofeng artık okula gidecek yaşa gelmişlerdi ama henüz okula başlamamışlardı. Jinlong melankolik bir çocuktu, kafası hep bir şeylerle meşguldü, Baofeng saf ve masum bir kızdı ve gerçekten de çok güzeldi. Bu ikisi Ximen Nao’nun tohumuydu, Eşek Ximen’le hiçbir alakaları yoktu, Eşek Ximen’le alakası olanlarsa Han Huahua’nın eşeğinin iki küçük sıpasıydı, ne yazıktır ki o ikisi<a id="GBS.0103.04"/> de daha altı aylarını bile doldurmadan analarıyla birlikte öldü. Huahua’nın ölümü Eşek Ximen’in kalbinde büyük bir yara açtı. Huahua, yemine katılmış zehir yüzünden öldü, o iki sıpa, benim kendi kanım kendi etimden olan çocuklarımsa Huahua’nın sütünden zehirlendi. İkiz sıpaların doğumu bütün köyde bir bayram havası estirmişti, üç eşeğin birden aynı anda ölmesiyse köyü hüzne boğdu. Taş ustası Han<a id="GBS.0103.05"/> ağlamaktan neredeyse gözyaşına döndü; ama biri karanlıkta gizli gizli gülmekteydi bu olaya, o gülen kişiydi işte Huahua’nın yemine zehri katan. Bu olay bölge hükümetini alarma geçirdi, deneyimli bir kamu güvenliği personeli olan Liu Changfa –Uzun Saçlı Liu– adında özel bir dedektif gönderdiler olayı açıklığa kavuşturması için. Liu Changfa hantal ve beceriksiz bir adamdı, tek yaptığı şey bütün köylüleri<a id="GBS.0104.01"/> sırayla köyün hükümet ofisine çağırıp bir fonograftan duyabileceğiniz sorular sormak oldu, doğal olarak bir sonuç elde edilemedi. Mo Yan denilen o herif daha sonra “Karakaçan’ ın Hatıratı” adlı romanında Han ailesinin eşeğini zehirleme suçunu Huang Tong’un üzerine attı, Mo Yan bunu yaparak kusursuz bir dikiş atmıştı atmasına ama sonuçta bir romancıydı ve onun sözüne kim inanırdı ki?</p>
			<p>Sana bundan<a id="GBS.0104.02"/> sonra olanları anlatayım, Eşek Ximen’le aynı yılın aynı ayının aynı günü doğan Lan Jiefang, yani sen, sen kim olduğunu biliyorsun zaten, senden, bundan sonra o diye bahsedeceğim, böylesi daha kolay – o çoktan beş yaşına basmış ve birazcık geçmişti bile, yaşının ilerlemesiyle birlikte yüzündeki o nokta gittikçe daha da mavileşiyordu. Bu çocuk çok çirkin olmasına rağmen dışa dönük ve neşeli bir<a id="GBS.0104.03"/> kişiliği vardı, çok canlı ve enerji doluydu, eli ayağı yerinde durmazdı hiç, hele o koca ağzı yok mu, bir saniye bile kapanmazdı. Üzerine aynı anne, farklı babadan olma erkek kardeşi Lan Jinlong’la aynı kıyafeti giyiyordu; ama Jinlong kadar uzun olmadığından kıyafetleri üzerine hep büyük geliyordu, yukarı doğru katlanmış pantolon paçaları ve sıvanmış gömlek kollarıyla tam bir gangstere benziyordu.<a id="GBS.0104.04"/> Ama ben onun iyi kalpli bir çocuk olduğunu biliyordum, seveni pek yoktu ama tahminimce hiç susmayan çenesi ve yüzündeki mavi doğum iziyle bir ilgisi vardı bunun.</p>
			<p>Lan Jiefang’ın sırasını savuşturduktan sonra biraz da Huang ailesinin iki kızından bahsedelim: Huang Huzhu ve Huang Hezuo. Bu iki kız, üzerlerinde çiçek desenleri olan aynı pamuklu ceketlerden giyiyordu, bellerindeki kuşaklar kelebek<a id="GBS.0104.05"/> şeklinde bağlanmıştı, aynı beyazlıkta narin tenleri ve yine aynı güzellikte çekik gözleri vardı. Huang ve Lan aileleri ne çok yakındılar ne de birbirlerine çok uzak dururlardı, tamamen kendilerine has karmaşık bir ilişkileri vardı; yetişkinler için bir araya gelmek biraz garip ve çoğu zaman ne yapacaklarını şaşırdıkları utangaç bir durumdu, Yingchun ve Qiuxiang, Ximen Nao’yla aynı yastığa baş<a id="GBS.0105.01"/> koymuşlardı ve bu, onların birbirlerini aynı anda hem rakip hem de abla kardeş olarak görmelerine neden olmuştu. İkisi de sonradan farklı adamlarla evlenmiş olmalarına rağmen kaderin bir cilvesi olarak aynı evi paylaşıyorlardı ama evin sahibi de zaman da değişmişti artık. Yetişkinler arasındaki karmaşık ilişkiye kıyasla çocukların arasındaki ilişki basit ve saftı. Melankolik bir çocuk olan Jinlong’un<a id="GBS.0105.02"/> yanına yaklaşmak çok zordu, Lan Jiefang ve Huang’ların ikiz kızlarının arası çok sıkı fıkıydı, kızlar ona Jiefang Ağabey, diye seslenirdi, Lan Jiefang aslında açgözlü bir çocuk olmasına rağmen, arada kızlara vermek için iki şeker ayırmasını da bilirdi.</p>
			<p>“Ana, ana, Jiefang şekerini Huzhu ve Hezuo’ya verdi,” diye kardeşini annesine ispiyonladı Lan Baofeng.</p>
			<p>“Onun şekeri, kime isterse ona verir!”<a id="GBS.0105.03"/> dedi Yingchun kızının kafasına bir şaplak atıp.</p>
			<p>Çocukların hikâyesi daha başlamadı, onların aralarındaki dramın sahne alması için daha bir on yıl, belki de daha fazla zaman var, şimdilik onların yardımcı oyunculuklarıyla yetineceğiz.</p>
			<p>Birazdan çok önemli bir karakter sahne alacak. Soyadı Pang, adıysa Hu, Pang Hu, “Koca Kaplan” demek, yüzü olgunlaşmış bir hünnaba benziyor, gözleriyse en<a id="GBS.0105.04"/> parlağından birer yıldız. Başında pamuklu bir askerî kep, üzerindeyse kaba dikişli, pamuklu, kapitone bir ceket var, göğsüne iki madalya iliştirmiş, gömlek cebinde bir dolmakalem taşır, bileğineyse gümüş gibi parlayan bir kol saati takar. Koltuk değnekleriyle yürüyor, sağ bacağı sağlam, sol bacağıysa sadece dizine kadar. Sarı bir pantolon giyiyor, sol bacağındakine dizinden düğüm atılmış. Sadece bir<a id="GBS.0105.05"/> ayağı olmasına rağmen yepyeni süet bir ayakkabı giyiyor. Avludan içeriye adım atar atmaz, çocuklar eşek ve ben de dahil olmak üzere hepimiz ona hayranlıkla bakakaldık, o yıllarda böyle bir adamı sadece Çin’in Kore Savaşı’na gönderdiği Gönüllüler Ordusu’nun kahramanları arasında bulabilirdiniz.</p>
			<p>Kahraman, Lan Lian’a doğru yürüdü. Koltuk değnekleri tuğla döşeli zeminde “tak tak” diye ses çıkarıyordu,<a id="GBS.0106.01"/> sağlam bacağı her adımda sanki yere kök salacakmış gibi ağır bir şekilde düşüyor, yarım bacağına düğüm atılmış olan pantolonu havada sarkaç gibi bir ileri bir geri sallanıyordu. Sahibimin önünde durup şöyle dedi:</p>
			<p>“Yanılmıyorsam sen Lan Lian olmalısın.”</p>
			<p>Lan Lian’ın yüz kasları titredi bir an, kahramanın sorusuna cevap verircesine.</p>
			<p>“Gönüllüler ordusundan gelen asker amca, merhaba, asker<a id="GBS.0106.02"/> amca çok yaşa!” Geveze Lan Jiefang, koşarak öne çıktı, “Siz bir savaş kahramanı olmalısınız,” dedi sınırsız bir hayranlıkla, “onca zahmete girmişsiniz, babamla bir işiniz olmalı? Babam konuşmayı pek sevmez, o yüzden diyeceğinizi bana söyleyin, ben onun sözcüsüyüm.”</p>
			<p>“Jiefang kapa çeneni bakayım!” dedi Lan Lian, “Büyükler konuşurken küçükler araya girmez.”</p>
			<p>“Sorun değil,” dedi savaş kahramanı<a id="GBS.0106.03"/> cömert bir gülümsemeyle, “demek sen Lan Lian’ın oğlusun, adın da Jiefang, doğru muyum?”</p>
			<p>“Sen falcı mısın?” diye sordu Jiefang şaşkın şaşkın.</p>
			<p>“Hayır ama yüz okumayı iyi bilirim,” dedi savaş kahramanı kurnaz bir gülümsemeyle ama hemen ardından yüzüne ciddi bir ifade takındı, koltuk değneklerinden birini koltuğunun altına sıkıştırıp Lan Lian’a elini uzatarak, “Dostum, tanıştığımıza memnun<a id="GBS.0106.04"/> oldum, benim adım Pang Hu, Bölge Tedarik ve Pazarlama Kooperatifi’nin yeni müdürüyüm, satış bölümünde tarım aletleri satan Wang Leyun, karım olur.”</p>
			<p>Şaşkınlığını üzerinden atan Lan Lian elini uzatıp savaş kahramanıyla tokalaştı ama kahraman onun şaşkın gözlerindeki ifadeden sisin içinde bir yerlerde kaybolmuş olduğunu anlamıştı. Savaş kahramanı sonunda avlunun dışına doğru dönüp şöyle sesleniverdi:</p><div style="display:none;"><a id="GBS.0106.05"/></div>
			<p>“Ey, hadi girin içeriye!”</p>
			<p>Kucağında çok güzel bir kız çocuğu olan, yuvarlak vücut hatlarına sahip kısa boylu bir kadın avlu kapısından içeriye girdi. Kadın, mavi bir üniforma giyiyor ve beyaz çerçeveli bir gözlük takıyordu, onun bir köylü olmadığını daha ilk görüşte anlıyordunuz. Kızın çok büyük gözleri vardı, yanakları geç sonbaharda iyice olgunlaşmış iki elma gibi kıpkırmızıydı. Kızın<a id="GBS.0107.01"/> tüm yüzü gülüyordu, mutlu bir çocuğun kusursuz örneğiydi.</p>
			<p>“Ah, demek bahsettiğin yoldaş bu arkadaşmış!” dedi Lan Lian neşeyle, aynı anda batı kanadındaki odaya dönüp seslendi: “Anası çabuk gel, çok değerli konuklarımız var!”</p>
			<p>Kadının kim olduğunu doğal olarak ben de çıkardım. Geçen sene kış başında yaşanmış olan olayı hâlâ çok net hatırlıyordum. O gün Lan Lian beni ilçeye tuz almaya götürmüştü,<a id="GBS.0107.02"/> dönüş yolunda işte bu Wang Leyun denen kadına rastlamıştık. Kadın yolun kenarına oturmuş, şişkin karnını tutarak inliyordu. Üzerinde mavi askerî üniforması vardı yine ama karnı iyice şişmiş olduğundan alttaki üç düğmesini iliklememişti. Beyaz çerçeveli gözlüğü ve beyaz teniyle daha ilk görüşte hükümet için çalıştığı anlaşılıyordu. Bizi görünce kurtarıcısını görmüş gibi oldu, “Ağabey, lütfen<a id="GBS.0107.03"/> bana yardım et!..” diyebildi güçlükle. –Nerelisin? Neyin var?– Adım Wang Leyun, Bölge Tedarik ve Pazarlama Kooperatifi’ndenim, toplantıya gidecektim, daha günü dolmadı ama... ama... Yolun kenarındaki kurumuş çalıların arasına yuvarlanmış olan bisikleti görünce kadının içinde bulunduğu tehlikeyi anlamıştık. Lan Lian endişeli bir tavırla daireler çizip ellerini ovuşturarak, “Sana nasıl yardımcı olabilirim?<a id="GBS.0107.04"/> Sana nasıl yardım etmeliyim?” diye sordu. – Beni ilçe hastanesine götür, çabuk. Sahibim sırtımda taşımakta olduğum iki çuval tuzu indirdi, pamuklu ceketini çıkarıp sırtıma bir iple bağladıktan sonra kadını kaldırıp sırtıma bindirdi. Sıkı tutun yoldaş. Kadın yelelerime tutunup inledi. Sahibim bir eliyle yularımı tutup diğer eliyle kadını desteklerken, “Karakaçan, hadi gidelim,” dedi bana.<a id="GBS.0107.05"/> Toynaklarım oynadı hemen, ne de olsa çok tez canlı bir eşektim, şimdiye kadar pek çok şey taşımıştım; tuz, pamuk, tahıl, kumaş ama bir kadın taşımışlığım olmamıştı hiç. Sevinçten sıçrayınca sırtımdaki kadın sarsılıp sahibimin omzuna devriliverdi. Sakin ol, Karakaçan! diye buyurdu sahibim. Anladım, ihtiyar Karakaçan anlamıştı. Koşar adım gidiyordum ama aynı zamanda dengemi sağlamaya da çalışıyordum,<a id="GBS.0108.01"/> akan su ya da süzülen bulut gibi olmaya benziyordu bu, biz eşekler bu konuda çok başarılıyızdır. Bir at sadece dörtnala koşarken sırtını sabit tutabilir ama bir eşek koşturdu mu sizi bekleyen, inişli çıkışlı bir yolculuktur. Bu meseleyi çok ciddiye alıyor ve kutsal bir görev olarak görüyordum, ayrıca heyecanlı da buluyordum, bu sırada varlığımın insan ve eşek dünyalarının arasında bir yerlerde<a id="GBS.0108.02"/> olduğunu duyumsuyordum, sıcak bir sıvının ceketten süzülüp sırtımı ıslattığını hissettim birden, aynı zamanda kadının saçından damlayan ter damlalarının boynuma düştüğünü de hissettim. İlçeyle aramızda sadece birkaç kilometrelik bir mesafe kalmıştı, üstelik kestirmeden gidiyorduk, yolun iki yanı da diz boyuna gelen yabani otlarla çevriliydi, panik halinde bir yabantavşanı koşarken bacağıma tosladı.<a id="GBS.0108.03"/> İşte bu minval üzere ilçeye girip doğruca Halk Hastanesi’ne gittik. O yıllarda sağlık personelinin tutumu gerçekten de çok iyiydi. Sahibim hastanenin giriş kapısında durup yüksek sesle şöyle kükredi: “Yetişin, acil yardım edin!” Ben de durmadan anırarak yardım çağırıyordum. Çok geçmeden beyaz laboratuvar önlüğü giyen kadınlı erkekli bir grup koşarak binadan çıkıp kadını içeriye taşıdı. Kadın sırtımdan<a id="GBS.0108.04"/> iner inmez onun bacak arasından gelen bir “ıngalama” sesi duydum. Sahibim geri dönüş yolunda pek bir neşesizdi, ıslanıp kirlenmiş olan ceketi hakkında bir şeyler homurdanıyordu. Onun batıl inançları olduğunu biliyordum, hamile bir kadının suyunun ceketini kirletmesinin sadece kir değil uğursuzluk da getireceğine inanıyordu. Kadına rastladığımız yere gelince kaşlarını çattı, yüzünü karartıp,<a id="GBS.0108.05"/> “Karakaçan şu işe bak sen, yepyeni bir ceketti bu, haline bak, eve dönünce karıma ne diyeceğim ben şimdi?” dedi. – Ai ai, diye anırdım mutlu bir şekilde, sahibimin başına gelen bu talihsizlik beni biraz da olsa neşelendirmişti. Seni eşek, bir de gülüyorsun! Sonra ipi çözüp üç parmağını kullanarak sırtımdaki ceketi aldı. Ceketin üzerinde – ay aksi, ne olduğunu zaten biliyorsunuz söylememe gerek yok;<a id="GBS.0109.01"/> sahibim başını bir yana çevirip nefesini tuttu, ıslandığından iyice ağırlaşmış olan ceketi sanki köpek derisinden yapılma yıpranmış bir ceket gibi havaya kaldırıp tüm gücüyle fırlatıverdi, ceket garip, büyük bir kuş gibi havalanıp yolun kenarındaki yabani otların arasına doğru uçtu. İpin üzerinde de kan lekeleri vardı. İpi tuz çuvallarını bağlamak için kullanacağından öyle bir kenara atamazdı,<a id="GBS.0109.02"/> en iyisi ipi yere koyup ayağıyla bir güzel ezmekti, böylece yoldaki sarı toprak ipin rengini değiştirdi. Sahibimin üzerinde şimdi sadece düğmelerinin çoğu eksik olan ince bir gömlek vardı, soğuktan göğsü morardı, buna o mavi yüzünü de eklersek Cehennemin Efendisi Yama’nın mahkeme salonundaki o küçük hâkimlere benzediğini söyleyebilirim. Sahibim yere eğilip yerden avuç avuç toprak aldı, toprakla sırtımı<a id="GBS.0109.03"/> ovuşturduktan sonra kopardığı kurumuş çalı tomarıyla da bir güzel süpürdü pisliği. “Karakaçan,” dedi, “seninle ben hayır da işlemiş olduk böylece, öyle değil mi?” – Ai ai, diye cevapladım onu. Sonra tuz çuvallarını sırtıma yükledi, yolun kenarındaki bisiklete bakarak, “Karakaçan,” dedi, “bence bu bisiklet artık bizim olmalı, hem ceketten olduk hem de bir sürü zaman harcadık ama şimdi açgözlülük<a id="GBS.0109.04"/> edip bu bisikleti alırsak işlediğimiz hayrın da bir değeri kalmaz, doğru mu?” –Ai ai.– Tamam, o zaman öyle olsun, bu işi oldu olacak sonuna kadar götürelim, tıpkı bir misafiri evine kadar geçirmek gibi. Sahibim böylece bisikleti itip beni sürerek –aslında bana binmesine hiç de gerek yoktu ama– ilçeye geri dönüp hastanenin kapısına vardı. Orada durup yüksek sesle şöyle bağırdı: Ey, doğum yapan<a id="GBS.0109.05"/> kadın beni dinle hele, bisikletini buraya, kapının önüne bırakıyorum! Ai ai – birkaç kişi koşarak hastaneden çıktı. Karakaçan hadi gidelim, dedi sahibim dizginlerimle kıçıma vurup, hadi Karakaçan, çabuk!</p>
			<p>Yingchun iki eli de unla kaplı bir halde koşarak evden çıktı. Wang Leyun’un kucağındaki güzelim kız çocuğuna bakarken gözleri parladı, elini ona doğru uzatırken şöyle mırıldanıyordu:</p>
			<p><a id="GBS.0110.01"/>“Güzel bebek... güzel bebek... ne kadar sevimli, ne kadar tombul bir şeysin sen öyle...”</p>
			<p>Wang Leyun bebeği ona verdi, Yingchun bebeği kucağına alınca başını eğdi, bebeği öpüp kokladı.</p>
			<p>“Ne güzel kokuyorsun sen, mis gibi...” deyip durdu.</p>
			<p>Üzerine bu kadar titrenmesine alışık olmayan bebek “ınga” diye ağlamaya başladı.</p>
			<p>“Bebeği yoldaşa geri ver çabuk!” diye söylendi Lan Lian, “Şu haline<a id="GBS.0110.02"/> bir bak hele, dişi bir kurt gibisin, seni gören hangi bebek ağlamasın!”</p>
			<p>“Sorun değil, sorun değil,” dedi Wang Leyun bebeği geri alırken, sonra bebeği okşayıp pışpışlayarak ağlamasını kesiverdi.</p>
			<p>Yingchun elindeki unları temizlemeye çalıştı.</p>
			<p>“Çok özür dilerim...” dedi üzgün bir ifadeyle, “Şu halime bakın, bebeğin üzerini de kirlettim...”</p>
			<p>“Hepimiz köylüyüz şunun şurasında,” dedi Pang<a id="GBS.0110.03"/> Hu, “özür dilemeye gerek yok. Bugün buraya size teşekkürlerimi sunmaya geldim. Eğer dostumuzun yardımı olmasaydı, halimiz harap olurdu.”</p>
			<p>“Beni hastaneye yetiştirmesi bir yana, bir de üzerine ikinci kez gelip bisikletimi bıraktı,” dedi Wang Leyun müteşekkir bir tavırla, “hastanedeki bütün doktor ve hemşireler, mumla arasak Lan Lian Ağabey gibi iyi yürekli bir adamı bir daha bulamayacağımızı<a id="GBS.0110.04"/> söylediler.”</p>
			<p>“İyi bir eşeğim var çok şükür,” dedi Lan Lian utangaç bir tavırla, “hem hızlı hem de istikrarlı.”</p>
			<p>“Aynen öyle, çok iyi bir eşek,” dedi Pang Hu gülerek, “senin bu eşek çok da meşhur, meşhur eşek! Meşhur eşek!”</p>
			<p>Ai ai!</p>
			<p>“Aa, insan dilinden de anlıyor!” dedi Wang Leyun.</p>
			<p>“İhtiyar Lan eğer sana ödül vermeye kalkışırsam, hem seni küçük görmüş olurum hem de dostluğumuzun<a id="GBS.0110.05"/> önünde bir engel olur bu,” dedi Pang Hu cebinden bir çakmak çıkarırken, sonra çakmağı yakıp, “bunu bir Amerikan şeytanından aldım, bir hatıra olarak sana vermek isterim,” dedi, ardından cebinden sarı renkli pirinç bir çan çıkarıp, “bunu da bitpazarına adam yollayıp aldırdım eşeğe hediye etmek için,” dedi.</p>
			<p>Savaş kahramanı Pang Hu yanıma gelip o küçük çanı boynuma astı, sonra başıma hafifçe<a id="GBS.0111.01"/> vurup şöyle dedi:</p>
			<p>“Sen de bir kahramansın, bu da madalyan olsun!”</p>
			<p>Heyecanla kafamı salladım, o kadar etkilenmiştim ki neredeyse ağlayacaktım, ai ai, çan da keskin bir sesle çınladı!</p>
			<p>Wang Leyun bir paket şeker çıkarıp Lan ailesinin çocuklarına üleştirdi, hatta Huang ailesinin kızları Huzhu ve Hezuo da kendi paylarına düşeni aldılar. “Okula gidiyor musun?” diye sordu Pang Hu, Jinlong’a.<a id="GBS.0111.02"/> “Hayır,” diye atıldı Jiefang, Jinlong daha ağzını bile açamadan. “Okula gitmek istiyorsan hemen yazılmalısın, okula gitmen gerek, yeni toplumun ve yeni ülkemizin kızıl vârisleri sizler olacaksınız, eğitimsizlik kesinlikle kabul edilemez bir şey.”</p>
			<p>“Bizimkiler kooperatife katılmadı, bağımsız çiftçileriz biz, babam bizi okula göndermiyor.”</p>
			<p>“Ne? Bağımsız çiftçi mi? Lan Lian, senin gibi aydın<a id="GBS.0111.03"/> bir adam nasıl olur da bağımsız bir çiftçi olur? Doğru mu bu? Lan Lian gerçekten doğru mu bu?”</p>
			<p>“Evet, doğru!” diye bir cevap yankılandı avlu girişinden. Bunu söyleyenin kim olduğuna bakmak için arkamıza döndüğümüzde köy muhtarı, parti sekreteri ve yerel kooperatifin müdürü olan Hong Taiyue’yi gördük, her zaman giydiği şeyler vardı üzerinde yine, bu kez daha da zayıftı ama zekâsı daha bir keskinleşmişti<a id="GBS.0111.04"/> sanki, bir deri bir kemik olarak uygun adım yürüyordu, savaş kahramanı Pang Hu’ya elini uzatıp, “Müdür Pang, Wang yoldaş, yeni yılınız kutlu olsun,” dedi.</p>
			<p>“Evet, yeni yılınız kutlu olsun, kutlu olsun!” Avluya üşüşen kalabalık, birbirlerinin yeni yılını kutluyordu, öyle eski moda şeyler söylemiyorlardı artık birbirlerine, ağızlarından tam da yeni bir dönemin büyük değişimlerine cuk diye oturan<a id="GBS.0111.05"/> yepyeni sözcükler dökülüyordu, şimdi size yakalayabildiğim bir örneğini sunacağım:</p>
			<p>“Müdür Pang, bugün buraya daha gelişmiş bir kooperatifi nasıl kurarız diye tartışmak için geldik, komşu köylerdeki küçük ölçekli kooperatifleri birleştirip daha büyük bir kooperatif kurmayı planlıyoruz, bir savaş kahramanı olarak bize fikir verebilir misiniz?” dedi Hong Taiyue.</p>
			<p>“Bir hazırlığım yok,” dedi<a id="GBS.0112.01"/> Pang Hu, “ben buraya yoldaş Lan’a karımın ve çocuğumun hayatlarını kurtardığı için teşekkür etmeye gelmiştim.”</p>
			<p>“Hazırlığa gerek yok canım, bir şeyler söyleyin işte, bize kendi başınızdan geçen kahramanlık deneyimlerinizi anlatın yeter, hepimiz duymayı çok isteriz.” Hong Taiyue ellerini çırpınca avluda bir alkış tufanı koptu.</p>
			<p>“Peki, öyle olsun anlatacağım, artık aklıma ne gelirse.” Kalabalık<a id="GBS.0112.02"/> Pang Hu’yu kayısı ağacının altına doğru sürdü, birisi bir sandalye koydu arkasına hemen, Pang Hu oturmak istemedi, ayakta dikilirken başladı yüksek sesle anlatmaya: “Ximen köyünün yoldaşları, yeni yılınız kutlu olsun! Bu yılki yılbaşı iyi geçti, seneye daha iyi geçecek inşallah; çünkü Komünist Parti ve yoldaş Mao Zedong’un liderliğinde özgürleşmiş olan köylümüz kooperatifleşme yolunda ilerlemiştir.<a id="GBS.0112.03"/> Bu, altından büyük bir yoldur ve her adımda daha da genişliyor!”</p>
			<p>“Ama içimizde inatçı bir şekilde hâlâ bağımsız bir çiftçi olarak yürümek isteyenler var, kooperatifimizle yarışıp yenildiklerinde yenildiklerini bile kabul etmek istemeyenler!” diye araya girdi Hong Taiyue, “Lan Lian senden bahsediyorum!”</p>
			<p>Kalabalığın bakışları birden sahibimin üzerinde toplandı. Başını önüne eğip savaş kahramanın<a id="GBS.0112.04"/> ona hediye ettiği çakmakla oynamaya başladı. Klik – alev, klik – alev, klik – alev! Sahibemin yüzüne bir utanç yerleşti, kocasını dürtüp durmasını istedi, sahibim de ona bir bakış atıp, “Hadi eve geri dön!” dedi.</p>
			<p>“Lan Lian aydın bir yoldaşımızdır,” dedi Pang Hu yüksek sesle, “eşeğini cesurca kurtların üzerine saldı o, eşeğiyle benim karımı ve çocuğumu kurtardı. Onun henüz kooperatife katılmamasının<a id="GBS.0112.05"/> nedeni geçici bir anlayış eksikliğindedir, onu zorlamayın lütfen, yoldaş Lan Lian’ın bir gün mutlaka kooperatifimize katılacağına ve bizimle birlikte bu altın yolda ilerleyeceğine inanıyorum ben.”</p>
			<p>“Lan Lian büyük kooperatifimiz kurulunca yine de aramıza katılmazsan, ben bizzat kendim gelip önünde diz çökeceğim senin!” dedi Hong Taiyue.</p>
			<p>Sahibim dizginlerimi çözüp beni avlu kapısına yöneltti.<a id="GBS.0113.01"/> Savaş kahramanının verdiği pirinçten çan, boynumda çın çın çınlıyordu.</p>
			<p>“Lan Lian var mısın yoksa yok musun?” diye sordu Hong Taiyue.</p>
			<p>Sahibim avlu kapısının dışında durup ardına baktı, avlunun içine doğru şöyle homurdandı:</p>
			<p>“Önümde diz çöksen de yine de yokum!”</p>
			 
			</article>
		<section class="si-footnotes" epub:type="footnotes">
		<aside class="si-footnote" epub:type="footnote" id="f29"><a class="si-backref" href="#ref_f29">29</a><span class="si-footnote-text">. Çin ay takvimindeki 60 göksel işaretin her 32 yılda bir tekrarlan döngüsüne Yiwei Yılı denir. (Ç.N.)</span></aside>
		</section>
  <div style="display:none;"><a id="GBS.0113.02"/></div></body>
</html>