<?xml version="1.0" encoding="UTF-8" standalone="no"?><html xmlns="http://www.w3.org/1999/xhtml">
	<head>
		<title>Yaşam ve Ölüm Yorgunu</title>
		<link href="main.css" rel="stylesheet" type="text/css"/>
<meta name="Adept.resource" value="urn:uuid:ed47d798-c7b1-bfdc-2bb5-537360c88701"/>
	</head>
	<body xmlns:epub="http://www.idpf.org/2007/ops" epub:type="chapter" id="chapter4-7"><div style="display:none;"><a id="GBS.0634.01"/></div>
<article class="chapter">
			<h1 class="chapter_num">43</h1>
			<h1 class="chapter_title">Hezuo’nun öfkesini yatıştırmak için soğanlı ekmek yapması</h1>
			<h1 class="chapter_title">Dört Numaralı Köpek’in sarhoş olunca melankoliye kapılması</h1>
			<p>Sen, Pang Chunmiao’yla deli gibi sevişmenizin ardından üzerine sinen o güçlü kokuyla karınla hesaplaşmaya çalışırken ben de derin düşüncelere dalmış bir halde saçağın altına çömelmiş, aya bakıyordum. Güzelim ay ışığı da delirmişe benziyordu bir parça.</p>
			<p>Dolunay<a id="GBS.0634.02"/> olduğundan ilçenin bütün köpekleri Tianhua Meydanı’nda toplanmak zorundaydı. Bu geceki toplantının üç ana başlığı vardı. Birincisi Tibet mastifini anma töreniydi, deniz seviyesinin altındaki bir ortamda yaşamaya bir türlü alışamadığından iç organları fonksiyonları yerine getirememiş ve iç kanamadan ölmüştü. İkincisi köpek ablamın çocuklarının doğumunun birinci ayını kutlamaktı. Dört ay önce İlçe<a id="GBS.0634.03"/> Siyasi Danışma Konferansı başkanının, Norveç kızak köpeğiyle evlenip hemen hamile kalmış, daha gebelik süresi dolmadan üç tane beyaz suratlı, sarı gözlü kırma piç kurusu doğurmuştu, sık sık Pang Kangmei’nin kapısını aşındıran Guo Hongfu’nun o sivri çeneli Rus tazısının dediğine göre üç yeğenim de çok sağlıklı ve çok hareketli eniklermiş, tek kusurları bir vatan hainini andıran sinsi sinsi parlayan,<a id="GBS.0634.04"/> küçük gözleriymiş. Kötü görünüşlerine rağmen bu üç küçük vatan haini, ağızlarında gümüş kaşıkla doğmuş gibi bakılıyorlarmış, her biri en azından yüz bin yuan ediyormuş. Benim istihbarat emir subaylığımı yapan Guangdong Shar-pei’yi ilk uyarı ikazını vermişti bile, hemen ardından vahşi ve birbirinden farklı şivelere sahip olan köpek ulumaları dalga dalga geceyi sarınca bütün köpekler toplanmaya başladı.<a id="GBS.0634.05"/> Hu hu hu! Aya doğru üç kere uluyup yerimi bildirdim onlara. Sahibimin evinde büyük değişiklikler olmasına rağmen başkanlık görevimi hiç aksatmadan yerine getirmeliydim yine de.</p>
			<p>Sen, Jiefang, aceleyle yanımdan geçerken derin bir bakış attın bana. Arkandan uluyarak uğurladım seni, dostum, diye düşünüyordum bir yandan, mutlu günlerin çok yakında bitmek üzere. Senden nefret de ediyordum biraz<a id="GBS.0635.01"/> ama çok güçlü bir duygu değildi bu. Daha önce de söylediğim gibi, Pang Chunmiao’nun senin kokuna karışmış olan kokusu sana olan nefretimi azaltıyordu.</p>
			<p>Kokundan kuzeye gittiğini anladım, araba kullanmıyordun, oğlunu okula götürürken kullandığım o yoldan yürüyordun. Karın yan odada büyük bir gürültü kopardı, kapının aralığından elindeki soğuk soğuk parlayan koca satırla doğrama tahtası üzerindeki<a id="GBS.0635.02"/> yeşil soğan ve kızarmış börekleri parçaladığını gördüm, doğranmış soğanların o acı kokusuyla kızarmış böreklerin bayat kokusu odadan dışarıya hücum etti. Bu sırada senin kokun da çoktan Huatian Köprüsü’ne varmış ve köprünün altından geçen o pis suyun leş kokusuna karışmıştı. Satırı her indirişinde sol kalçası titriyordu karının, bir yandan da kırpılmış bir kelime dökülüyordu ağzından: Nefret!<a id="GBS.0635.03"/> Nefret! Kokun çiftçi pazarının batı girişine ulaşmıştı, bungalovu andıran bir dizi dükkân vardı orada, içlerinde güneyden gelen manifaturacıların olduğu, “Koyun Yüzlü” diye çağırdıkları bir Avustralya çoban köpeğine bakıyorlardı ortaklaşa, bu köpek omuzlarından şal gibi dökülen uzun tüyleri, dar ve uzun bir yüzüyle onda yedi köpekse, onda üç de koyunu andırıyordu. Başını yukarı kaldırıp dişlerini<a id="GBS.0635.04"/> göstererek ağzından çıkardığı, kuş cıvıltısını andıran çok garip bir havlama sesiyle oğlunun yolunu kesmeyi denemişti bir keresinde. Oğlun korkudan geri çekilip ardıma saklanmıştı. Bu yeni gelen ve kuralları bilmeyen köpeğe dişlerimi çıkarıp bir ders vermek için çok tembel hissediyordum o gün kendimi, manifaturacıların oturduğu dükkânların içi rutubetli ve çok pis olduğundan üzeri pirelerle kaplı<a id="GBS.0635.05"/> olan bu köpek bir de kalkmış benim okula götürdüğüm öğrencinin yolunu kesiyordu ya! Önümde ucu çok sivri olan bir taş parçası gördüm, koşturarak taşın yanına gittiğim gibi sol patimle taşın üzerine öyle bir baskı uyguladım ki taş uçup tam burnunun ortasına kondu bunun. Keskin bir çığlık attı önce, başını eğip kendi etrafında dönmeye başladı, burnundan kara kan geldi, iki gözü iki çeşme ağlamaya<a id="GBS.0636.01"/> başladı. “Hay ananı senin!” dedim sert bir ifadeyle, “Koyun gözlerini mi çıkardım sanki!” Bu olaydan sonra sadık bir arkadaşım oldu Koyun Yüzlü, hani sopanı yemeden tanımazlar seni derler ya, aynen öyleydi. Birkaç kez çiftçi pazarına doğru havlayıp Koyun Yüzlü’ye mesaj verdim: “Koyun Yüzlü, şimdi sizin kapının önünden geçen o adamın korkudan ödünü patlatsana!” Bir salise sonra Koyun Yüzlü’nün vahşi<a id="GBS.0636.02"/> bir kurt gibi kükrediğini duydum. Kırmızı bir çizgiyi andıran kokunu aldım sonra, Tanhua <em>hutong</em>’u boyunca ok gibi hızla süzülüyordu havada, hemen ardından da kahverengi bir çizgiyi andıran başka bir koku geliyordu, seni kovalayan Koyun Yüzlü’nün kokusuydu bu.</p>
			<p>Oğlun salondan koşturarak çıkıp doğu kanadındaki odanın halini görünce şaşkınlıkla şöyle sordu hemen: “Anne, ne yapıyorsun?” Karın nefretini<a id="GBS.0636.03"/> bastırmak için o çürümüş soğan yığınının içine iki satır daha salladıktan sonra satırı bir yana fırlatıp ardına döndü, yenleriyle gözyaşlarını silerken, “Niye uyumuyorsun sen bakayım? Yarın sabah okulun yok mu senin?” dedi. Oğlun odanın içine girdi, onun arkasından dolanıp yüzüne baktı, keskin bir çığlığı andıran bir sesle, “Anne ağladın mı yoksa?!” dedi. “Ne ağlaması? Ağlanacak ne varmış<a id="GBS.0636.04"/> ki? Soğan yaşarttı gözlerimi,” diye cevap verdi karın. “Gecenin bir körü niye soğan doğruyorsun ki?” diye homurdandı oğlun. “Hadi git yat sen, yarın okula geç kalırsan ağlamak neymiş gösteririm sana!” diye öfkeyle homurdanırken satırı bir kez daha eline aldı karın. Oğlun korkmuş olacak, kendi kendine bir şeyler mırıldanarak geriye doğru çekildi. “Buraya gel,” dedi karın bir elinde satır, diğer eliyle<a id="GBS.0636.05"/> oğlunun başını okşayarak, “oğlum, derslerine sıkı çalışıp ileride önemli bir adam olmalısın, sana soğanlı ekmek yapıyorum.” “Anne,” diye bağırdı oğlun, “yemek istemiyorum, zahmet etme zaten çok yorgunsun!..” Karın, oğlunu kapının dışına iterek, “Anan yorgun filan değil, akıllı oğlum benim, hadi git de yat artık,” dedi. Oğlun birkaç adım attıktan sonra ardına dönüp, “Babam eve geldi, değil mi?”<a id="GBS.0637.01"/> diye sordu. Karın sustu bir an, cevap vermedi, hemen ardından şöyle dedi: “Geldi ama hemen geri gitti, mesaiye kalacakmış...” “Niye hep mesaiye kalıyor ki?” diye homurdandı oğlun.</p>
			<p>Bu sahne çok içime dokundu. Köpeklerin arasındayken çok acımasız olabilirim ama insanlarla aynı evin içindeyken kalbim bin parçaya bölünüyordu işte. Tianhua <em>hutong</em>’unun içinden pas kokan bisikletlerini şamatayla<a id="GBS.0637.02"/> süren birkaç genç geçerken vıcık vıcık yağ kokan bir ezgi yankılandı havada:</p>
			<p>“Kalbin çok yumuşak senin –çok yumuşak– her şeyi içine atıyorsun...”</p>
			<p>Havada süzülen ezgiye doğru deli gibi havladım. Birbirini takip eden o iki kokunun Tanhua <em>hutong</em>’unun sonuna gelmiş olduğunu fark ettim birden. Koyun Yüzlü’ye bir mesaj gönderdim hemen: “Tamam daha fazla kovalamana gerek kalmadı.” Kokular birbirinden<a id="GBS.0637.03"/> ayrıldı birden, kırmızı olan kuzeye, kahverengi olansa güneye yöneldi. “Koyun Yüzlü, adamı yaralamadın ya?” “Hafiften dişlerimi geçirdim biraz, bir yeri kanamadı; ama o ufaklık altına etti galiba.” “Tamam, toplantıda görüşürüz.”</p>
			<p>Karın gerçekten de soğanlı ekmek yapacaktı. Hamuru yoğurmaya başladı. Yarım yastık büyüklüğünde bir hamurdu yoğurduğu, acaba oğlunun bütün sınıf arkadaşlarına mı yedirecekti<a id="GBS.0637.04"/> bu soğanlı ekmekten, diye düşünmeden edemedim tabii. Sıska omuzlarını titretti hamuru yoğururken, “Dayak yiyen kadın iyi hamur yoğurur,” diye bir söz vardı hani, kadın dövüldükçe erdem sahibi olur, hamur yoğruldukça yumuşar filan demekti galiba. Karın terledikçe sırtındaki ceket ıslanıyordu. Arada da ağlıyordu –nefret gözyaşlarıydı bunlar, hüzün gözyaşları, eskiyi hatırlamanın verdiği acının<a id="GBS.0637.05"/> gözyaşları– yaşların kimi göğsünün önüne kimi elinin tersine kimi de hamurun içine düşüyordu. Hamur gittikçe yumuşuyordu, tatlı bir koku yükselmeye başlamıştı hamurdan hafif hafif. Hamura biraz un ekleyip biraz daha yoğurdu. Arada hıçkırarak ağladığı da oluyordu ama biraz ağladıktan sonra hemen sesini kesip yenleriyle gözyaşlarını kuruluyordu. Yüzüne bulaşmış unla hem çok komik hem de çok zavallı<a id="GBS.0638.01"/> görünüyordu. Arada işi bırakıp una bulanmış kollarını iki yanına sarkıtarak odanın içinde bir şey ararmış gibi dolanıyordu. Bir keresinde ayağı kayınca kıç üstü yere oturdu –yerdeki maş fasulyesi tanelerinden birine basmıştı– yerde şaşkın şaşkın otururken gözlerini dikmiş boş boş bakıyordu, duvardaki kertenkeleye bakıyordu sanki, sonra elleriyle yeri dövüp hıçkıra hıçkıra ağlamaya başladı. Bir<a id="GBS.0638.02"/> süre ağladıktan sonra ayağa kalkıp hamur yoğurmaya devam etti. Hamuru bir süre daha yoğurduktan sonra ince ince kıyılmış soğanlarla kızarmış börek parçalarını seramik bir kâsenin içine koydu, üzerine biraz yağ döktü, düşündü biraz, sonra tuz ekledi, biraz daha düşündü, sonra yağ şişesini eline alıp biraz daha yağ ekledi. Bu kadının kafasının çok karışmış olduğunu biliyordum. Bir elinde kâse, bir<a id="GBS.0638.03"/> elinde yemek çubuklarıyla karışımı karıştırırken odanın içinde turlamaya başladı, dört bir yanda gezdirdiği gözleriyle bir şeyler arıyordu sanki. Yerdeki fasulye tanelerine basıp düşüverdi yine. Bu seferki daha kötü bir düşüş oldu, sert, kaygan ve soğuk mozaiklerin üzerinde, başı göğe çevrili bir halde boylu boyunca uzandı, o seramik kâse mucizevi bir şekilde hâlâ elinde duruyordu ama, kâseyi elinden<a id="GBS.0638.04"/> atacağına onunla birlikte ayağa kalkıp dengesini sağlamaya çalıştı. Tam da fırlayıp onu kurtarmaya yelteniyordum ki yarı beline kadar doğrulmuş olduğunu gördüm çoktan. Ama ayağa kalkmadı, oturuyordu hâlâ, bir süre küçük bir kız çocuğu gibi hıçkıra hıçkıra ağladıktan sonra sustu. Kıçıyla öne doğru zıpladı, ardından bir kere de geriye doğru zıpladı, sonra iki geri daha yaptı, kıçı sakat olduğundan<a id="GBS.0638.05"/> geriye doğru her sıçrayışında tüm vücudu sola doğru yalpalıyordu hacıyatmaz gibi. Ama elindeki ağzına kadar dolu olan kâse, dengesini yitirmedi hiç. Öne doğru doğrulup kâseyi doğrama tahtasının üzerine koyduktan sonra yine arka sola doğru yattı. Ayağa kalkmıyordu hâlâ, iki bacağını dümdüz öne doğru uzattı, belinden yukarısı düz duruyordu, başını sanki tuhaf bir nefes egzersizi yaparmış gibi ta<a id="GBS.0639.01"/> dizlerine kadar eğdi. Gece yarısını çoktan geçmişti, ay yükselebileceği kadar yükselmiş ve en güçlü ışınlarını yayıyordu. Yan komşunun eski duvar saatinin gongu gecenin ölü sessizliğini bozdu, derneğimizin genel kurul toplantısına bir saat vardı daha. Tianhua Meydanı’ndaki çeşmenin etrafında bir sürü köpeğin çoktan toplanmış olduğunu duydum, diğerleri de oraya varmak için sokaklara dökülmüştü çoktan.<a id="GBS.0639.02"/> Endişeliydim biraz, buradan ayrılamazdım henüz, bu kadının mutfakta bir delilik yapacağından korkuyordum. Duvarın bir köşesindeki karton kutunun içinde duran o kenevir ipin kokusunu aldım, ocağın plastik hortumundan çıkan o neredeyse hissedilemeyecek kadar hafif gaz kaçağının kokusunu aldım, bir de yine duvarın bir köşesinde, kat kat yağlı kâğıda sarılmış şişesinin içinde duran diklorovinil<a id="GBS.0639.03"/> dimetil fosfatın kokusu vardı tabii, bunların hepsi öldürebilirdi bir insanı. Elbette satırla bileklerini ya da boğazını kesebilir, parmağını prize sokabilir, kafasını duvara çarpabilir ya da avludaki kuyunun kapağı üzerinde duran açık kalmış çimentoyla başını da ezebilirdi. Kısacası dolunay toplantısına katılmayıp sahibemin yanında kalmam için bir sürü neden vardı. Koyun Yüzlü ve Guo Hongfu’nun sivri<a id="GBS.0639.04"/> çeneli Rus tazısı avlu kapısının dışından bana sesleniyorlardı, arada patileriyle yavaştan kapıyı da çaldılar. “Başkan, seni bekliyoruz!” diye seslendi Rus tazısı işveli bir sesle. “Siz önden gidin,” diye seslendim onlara sesimi iyice kısarak, “burada halletmem gereken önemli bir iş var şimdi, eğer zamanında yetişemezsem Başkan Yardımcısı Ma başlatsın oturumu.” Başkan Yardımcısı Ma, Et İşleme<a id="GBS.0639.05"/> Tesisi’nin Müdürü Ma’nın beslediği kara sırtlı bir çoban köpeğiydi, soyadını sahibinden almıştı. Bizim kapıda bekleyen ikili koklaşarak <em>hutong</em>’un güneyine indiler. Ben de karına göz kulak olmaya devam ettim.</p>
			<p>Sonunda başını kaldırdı. Önce etrafındaki fasulye tanelerini topladı, ardından oturur pozisyonda kalıp kıçının tek yanağıyla seke seke geri kalan taneleri de topladı. Topladığı taneleri<a id="GBS.0640.01"/> üst üste yığdı, taneler bu halleriyle nefis bir mezarı andırıyordu. Gözlerini bir süre bu maş fasulyesinden oluşmuş yeşil mezarın üzerine dikti, sonra yine ağlamaya başladı. Birden bir avuç fasulye alıp havaya fırlattı, sonra bir avuç daha, fasulye taneleri odanın içinde dans edermişçesine süzülürken kimi duvara  kimi buzdolabına çarptı kimi de hamur teknesinin içine düştü. Odanın içinde kuru yaprakların<a id="GBS.0640.02"/> üzerine düşen karla karışık yağmurun çıkardığı sesler yankılandı bir süre. Ne yapacağını bilemez bir halde iki avuç fasulye daha alınca durdu birden. Eteklerini kıvırıp yüzünü sildi güzelce, sonra öne uzanıp eleği kendine doğru çekti, fasulye yığınından avuç avuç aldığı taneleri eleğin içine koymaya başladı. Sonra eleği bir kenara itip güçlükle ayağa kalktı, doğrama tahtasının yanına gidip<a id="GBS.0640.03"/> hamuru yoğurmaya başladı yine, ardından parça parça hamur koparıp hazırladığı içi, hamurun içine koyduktan sonra şekil vermeye başladı. Tavayı ocağın üzerine koyup gazı açtıktan sonra yaktı hemen. Tavanın içine çok az yağ ekledi. Hazırladığı ilk soğanlı ekmeği kızgın tavaya attığında tavadan çıkan cızırtılar ve o mis gibi koku önce mutfağa, hemen ardından da avluya hücum etti, o mis gibi koku hızla<a id="GBS.0640.04"/> tüm caddeye, ardından da tüm ilçeye yayıldıktan sonra rahat bir nefes alabildim sonunda. Başımı kaldırıp şimdi batıya çekilmiş olan aya baktım, Tianhua Meydanı’ndan gelen seslere kulak kabarttım, oradan gelen kokuları alınca toplantının henüz başlamadığını anladım, hepsi beni bekliyordu.</p>
			<p>Onu ürkütmemek için o meşhur üçlü atlayışımı yaparak çıkmadım avludan, tuvaletin yanındaki eski çini yığınından<a id="GBS.0640.05"/> destek alıp avlunun batı duvarından yan komşunun avlusuna sıçradım, sonra onun avlusundaki en alçak duvar olan batı duvarından atlayıp <em>hutong</em>’un içindeki dar bir yola girdim, güneye ilerleyip yolun sonundan doğuya dönünce Tianhua <em>hutong</em>’una vardım, oradan da yine güneye yöneldim, deli gibi koşuyordum, kulaklarım rüzgârda dalgalanıyordu, ay ışığı su gibi akıyordu üzerimden. Tianhua <em>hutong</em>’unun<a id="GBS.0641.01"/> girişine yeni bir yol yapılmıştı, <em>hutong</em>’la yolun kesiştiği köşenin sağında İlçe Tedarik ve Pazarlama Kooperatifi’nin toptan bira sattığı bir içki dükkânı vardı, lastik bir iple onarlık paketler halinde birbirine bağlanmış ve bir köşede küçük bir dağı andırırcasına üst üste istiflenmiş olan biralar ay ışığı altında ışıl ışıl parlıyordu. Her birinin ağzında birer paket bira olan altı tane kara<a id="GBS.0641.02"/> sırtlı çoban köpeği gördüm, nizami bir şekilde sıra olmuş küçük bir manga gibi ilerliyordu caddede. Hepsi aralarındaki aynı mesafeyi koruyarak, aynı pozu takınarak ve aynı adımları atarak ilerliyordu çok iyi bir eğitimden geçmiş olan altı piyade gibi. Böyle bir şey ancak biz kara sırtlı çoban köpeklerinin yapabileceği bir işti, başka bir köpek türü hayatta beceremezdi bunu. Irkımla gurur duydum birden,<a id="GBS.0641.03"/> içim bir hoş oldu. Düzenlerini bozmaktan çekindiğimden selam bile vermedim onlara, eğer selam verirsem ağızlarını açıp karşılık vermek zorunda kalacaklardı ve o güzelim biralar da yere dökülecekti. Yanlarından yolun diğer tarafına sıçrayıp üzerindeki çiçeklerin ağırlığıyla dallarını eğmiş olan mersinlerin arasından çaprazlama geçerek Tianhua Meydanı’na attım kendimi. Meydanın ortasındaki çeşmenin<a id="GBS.0641.04"/> etrafını yüzlerce köpek sarmıştı, hepsi oturuyordu, geldiğimi görünce hep birlikte ayağa kalkıp neşeli tezahüratlarla karşıladılar beni.</p>
			<p>Başkan yardımcıları Ma ve Lü’nün eşliğinde başkanlık kürsüsüne çıktım. Üzerinde <em>Venus de Milo</em>’nun bir kopyasının durduğu mermer bir kaideydi bu aslında ta ki biri gelip heykeli çalana kadar. Kaidenin üzerine çömelip nefesimi topladım biraz. Uzaktan bakılınca<a id="GBS.0641.05"/> muhteşem bir köpek heykeli gibi duruyordum büyük olasılıkla. Ama çok özür dileyerek belirtmek isterim ki bir heykel değilim ben, kanlı canlı, nefes alan, yerli büyük beyaz bir köpekle kara sırtlı bir Alman çoban köpeğinin en iyi genlerini taşıyan güçlü bir köpektim ben, Gaomi ilçesinin köpekler kralıydım yani. Konuşmaya başlamadan önce birkaç saniye kadar düşüncelerimi toparladım, koku alma duyuma<a id="GBS.0642.01"/> odaklanınca bir saniye içinde karının o anki durumunu öğrendim: Doğu kanadındaki odadan güçlü bir soğan kokusu geliyordu, işler tıkırındaydı yani. İkinci saniyede senin durumunu kokladım: Ofisinin içi acı bir sigara dumanına boğulmuştu, pencere pervazına yaslanıp ay ışığı altındaki ilçeyi izlerken hayallere dalmıştın, sende de bir sorun yoktu yani. Kaidenin önüne sıralanmış köpeklerin yanıp sözen<a id="GBS.0642.02"/> gözleri ve parlak tüylerine bakarken yüksek sesle konuşmaya başladım:</p>
			<p>“Değerli kız ve erkek kardeşlerim, on sekizinci dolunay toplantısının başladığını bildirim sizlere!”</p>
			<p>Kalabalık hep bir ağızdan kükredi.</p>
			<p>Sağ ön patimi kaldırıp susturdum onları.</p>
			<p>“Sevgili Tibet mastifi kardeşimiz aramızdan ayrıldı bu ay, onun ruhunu o yüksek yaylalara uğurlamak için hep birlikte yüksek sesle üç<a id="GBS.0642.03"/> kere uluyalım,” dedim.</p>
			<p>Yüzlerce köpeğin aynı anda yüksek sesle üç kere uluması tüm ilçeyi tir tir titretti. Gözlerim yaşardı birden, Tibet mastifinin aramızdan ayrılması ve köpek kardeşlerimin ona karşı gösterdikleri dostluktan ötürü.</p>
			<p>Ardından değerli dostlarımı şarkı söylemeye, dans etmeye, muhabbete, içki içip yemek yiyerek köpek ablamın üç değerli hazinesinin birinci aylarını doldurmalarını<a id="GBS.0642.04"/> kutlamaya davet ettim.</p>
			<p>Neşeli tezahüratlar başladı yine.</p>
			<p>Kaidenin hemen altında duran ablam, oğullarından birini bana uzattı. Oğlanı yanağından öptükten sonra kalabalığa göstermek için yukarıya kaldırdım. Yine neşeli tezahüratlar... Sonra oğlanı ablama geri postaladım. Ardından kızını uzattı ablam, onu da öptüm, kalabalığa takdim ettim, yine neşeli tezahüratlar... Onu da postaladım aşağıya.<a id="GBS.0642.05"/> Son numarayı, yani diğer oğlunu uzattı ablam bu sefer, onu da öptüm, takdim, posta, hop! Yine neşeli tezahüratlar...</p>
			<p>Kaideden aşağıya atladım. Ablam yanıma gelip yavrularına şöyle dedi: “Dayı deyin bakayım, annenizin gerçek kardeşi bu.”</p>
			<p>Enikler, dayı, diye mırıldandı.</p>
			<p>“Duyduğuma göre hepsi satılmış, öyle mi?” dedim buz gibi bir ifadeyle.</p>
			<p>“Evet, öyle,” dedi ablam gururla, “daha<a id="GBS.0643.01"/> doğdukları an kapıyı kıracak kadar büyük bir kalabalık birikmişti avluya. Sahibem, Eşek Hanı kasabasının Parti Sekreteri Ke’ye, Sanayi ve Ticaret Bakanı Hu’ya ve Temizlik ve Sağlık Bakanı Tu’ya sattı onları, hepsi adam başı seksen bin yuana.”</p>
			<p>“Yüz bin değil miydi?” diye sordum soğuk soğuk.</p>
			<p>“Yüzer bin getirmişlerdi ama sahibim yirmişer bini iade etti. Benim sahibim parayı görünce gözlerini<a id="GBS.0643.02"/> koca koca açan, para canlısı biri değil.”</p>
			<p>“Hay anasını,” dedim, “köpek değil sanki şey satıyorlar!..”</p>
			<p>Ablam keskin bir havlayışla sözümü yarıda kesip, “Dayı!” dedi.</p>
			<p>“Tamam, sustum,” dedim ablama alçak sesle, sonra sesimi yükseltip kalabalığa seslendim:</p>
			<p>“Haydi ne duruyorsunuz, başlayın dans etmeye! Şarkı söylemeye! İçki içmeye!”</p>
			<p>Sivri kulaklı, ince belli ve tüysüz kuyruklu bir<a id="GBS.0643.03"/> Alman dobermanı iki şişe birayla yanıma geldi, şişelerin kapaklarını dişleriyle açınca köpürdü bira, biranın havaya karışan o hoş kokusu eşliğinde şöyle dedi:</p>
			<p>“Başkanım buyurmaz mısın?” Şişelerden birini alıp onunkiyle tokuşturdum hemen.</p>
			<p>“Fondip!” dedik ikimiz birden.</p>
			<p>Şişeleri ağzımıza sokup ön patilerimizle alttan destekleyerek lıkır lıkır devirdik midemize. Köpekler birbiri ardına<a id="GBS.0643.04"/> şişe tokuşturmaya geliyordu benimle, hiçbirini geri çevirmeyince arkamda kocaman bir şişe yığını oluştu çok kısa bir sürede. Saçı örülmüş, boynunda kelebek şeklinde bağlanmış bir kurdele olan beyaz renkli küçük bir pekinez ağzında Et İşleme Tesisi’nde yapılmış bir jambonla bir tüy yumağı gibi yuvarlanarak yanıma geldi. Buram buram Chanel 5 kokuyor, bembeyaz tüyleri gümüş gibi ışıldıyordu.</p>
			<p><a id="GBS.0643.05"/>“Başkan...” dedi biraz kekeleyerek, “Baş, başkanım, jambon yiyin biraz.”</p>
			<p>Küçük ve sık dişleriyle jambonun paketini açıp iki patisiyle kaldırdığı jambonu ağzımın kenarına uzattı. Hediyesini kabul edip ceviz büyüklüğünde bir parça ısırdım, yavaş yavaş çiğneyerek saygımı ifade ettim. Başkan Yardımcısı Ma bir bira şişesiyle gelip benimle tokuşturduktan sonra şöyle sordu:</p>
			<p>“Jambonun tadı nasıldı?”</p><div style="display:none;"><a id="GBS.0644.01"/></div>
			<p>“İdare eder,” dedim.</p>
			<p>“Hay anasını,” dedi, “ben onlara tadımlık bir kasa almalarını söylemiştim ama tamı tamına tam yirmi kasa getirmişler, depodaki ihtiyar Wei’nin başına büyük bir bela açılacak yarın.” Sesinde kendisiyle gurur duyduğunu vurgulayan bir ton vardı.</p>
			<p>“Başkan Yardımcısı Ma, bu şişeyi... sizin... şerefinize...” diye kekeledi küçük pekinez biraz yaltaklanan bir tavırla.</p>
			<p><a id="GBS.0644.02"/>“Başkanım, bu Mali, Pekin’den geldi,” dedi Ma, pekinezi işaret ederek.</p>
			<p>“Sahibin kim senin?” diye sordum.</p>
			<p>“Benim sahibim,” diye söze başladı pekinez gösterişli bir tavırla, “Gaomi ilçesinin dört güzelinden biri olan Gong Ziyi’dir.”</p>
			<p>“Gong Ziyi de kim?”</p>
			<p>“Misafirhanenin müdiresi olur kendisi!”</p>
			<p>“Aa, demek oymuş!”</p>
			<p>“Mali çok akıllı ve hazırcevaptır, hem de halden anlar, bence onu<a id="GBS.0644.03"/> sekreteriniz yapmalısınız başkanım,” dedi Ma anlamlı bir tavırla.</p>
			<p>“Bunu tekrar düşün sen bir hele,” dedim.</p>
			<p>Benim ilgisizliğimden ağır bir darbe almışa benzeyen Mali gözlerini kısıp çeşmenin yanında tıkınırcasına yemek yiyen köpeklere bakarak küçümser bir tavırla şöyle dedi:</p>
			<p>“Siz Gaomi köpekleri, çok vahşisiniz. Biz Pekin köpekleri mehtap altında <em>party</em> düzenleyeceğimiz zaman hepimiz<a id="GBS.0644.04"/> önceden giyinip kuşanır, güzelce süsleniriz, hafif müzik eşliğinde romantik danslar yaparız, herkes dansa kalkar, sanattan bahseder, eğer içki içeceksek kırmızı şarapla buzlu su içeriz, yiyeceğimizse kürdanlara takılmış küçük sosisler olur, yemeğimizi eğlenerek yeriz, onlar gibi değil, baksanıza canım şu kara tüylü beyaz patili şeye...”</p>
			<p>Gördüğüm şey bizim buranın köpeklerinden biriydi, bir<a id="GBS.0644.05"/> kenara çömelmişti, önünde üç şişe bira, üç parça jambon ve koca bir baş sarmısak vardı. Birayı ağzına boca ettikten sonra dişlerini jambona geçiriyor, hemen ardından da bir diş sarmısağı nişan alarak ağzına atıyordu. Yanında kimse yoktu, ağzını yüksek sesle şapırdatırken yemek yemenin keyfine dalmıştı tam anlamıyla. Biraz uzağında olan birkaç yerli köpek çoktan sarhoş olmuşlardı bile, kimi başını<a id="GBS.0645.01"/> göğe kaldırmış uzun uzun uluyor, kimi durmadan geğiriyor, kimi de abuk sabuk konuşuyordu. Bu hallerine öfkelenmesine öfkelenmiştim ama Pekin’den gelen Mali denilen bu küçük burjuvaya da pabuç bırakacak halim yoktu.</p>
			<p>“Roma’dayken bir Romalı gibi davran, dememişler mi?” dedim, “Madem Gaomi’ye düştün öğrenmek gereken ilk şey sarmısak yemek!”</p>
			<p>“Ufufufff!” diye abartılı bir tavırla bağırdı pekinez<a id="GBS.0645.02"/> Mali, “Çok acıymış, leş gibi de kokuyor!”</p>
			<p>Başımı kaldırıp bir süre aya baktım, vaktin geldiğinden emindim artık. Yaz başına girmiştik çoktan, günler uzun, geceler kısaydı, bir saat sonra küçük kuşlar cıvıldamaya başlayacaktı, insanlar evlerindeki kafese kapatılmış kuşları hava almaya çıkaracaklar, kimi de kılıçlarıyla tai chi yapmaya başlayacaktı, hepsinin uğrak yeri Tainhua Meydanı’ydı tabii.<a id="GBS.0645.03"/> Ma’nın omzuna vurup şöyle dedim:</p>
			<p>“Dağılalım artık.”</p>
			<p>Bira şişesini bir kenara fırlatan Ma, boynunu yukarı kaldırıp aya doğru uzun ve keskin bir uluma koyuverdi. Köpeklerin hepsi koyunlarındaki bira şişelerini fırlattı hemen, ister sarhoş isterse ayık olsunlar bütün dikkatlerini bana verip diyeceklerime kulak kesildiler. Kaidenin üzerine çıkıp şöyle dedim:</p>
			<p>“Bu geceki toplantı burada<a id="GBS.0645.04"/> bitmiştir, üç dakika sonra meydanda bir tane bile köpek kalmasın! Bir sonraki toplantının tarihi daha sonra bildirilecektir. Hepiniz dağılın şimdi!”</p>
			<p>Ma bir kez daha uludu. Köpekler tıka basa şişmiş ağır karınlarını sürükleyerek dört bir yana koşturmaya başlamıştı ellerinden geldiğince. Çok içmiş olanlar sendeleye sendeleye ilerliyordu, arada yere düşüp yuvarlansalar da tahliye işlemini kesintisiz<a id="GBS.0645.05"/> yerine getiriyorlardı. Ablam ve kızak köpeği olan kocası, üç çocuğu Japonya’dan ithal edilmiş kaliteli bir bebek arabasına koyduktan sonra hızla yola koyuldular, biri itiyor, diğeri de çekiyordu arabayı. Üç enik arabanın kenarına tutunup ayakta dikilirlerken keskin çığlıklar atıyordu heyecanla. Bir hengâme alanına dönmüş olan meydan üç dakika sonra derin bir sessizliğe büründü, meydanda sadece<a id="GBS.0646.01"/> dört bir yana dağılmış parlak bira şişeleri, etrafa pis bir koku saçan yarısı yenmiş jambon parçalarıyla köpek çişlerinden oluşmuş yüzlerce gölet vardı. Başımı memnun bir tavırla salladım, Ma’yla patilerimizi birbirine çaktıktan sonra ayrıldık oradan.</p>
			<p>Sessizce eve döndükten sonra doğu kanadındaki odaya baktım, karın hâlâ içerideydi ve soğanlı ekmek pişiriyordu. Kendini bu işe vermekten hem<a id="GBS.0646.02"/> mutlu olmuşa benziyordu hem de sakinleşmişti biraz, yüzünde gizemli bir gülümseme belirmişti. Çınar ağacının üzerindeki bir serçe cıvıldamaya başladı. On-on beş dakika sonra bütün ilçe kuş cıvıltılarıyla örtülmüştü, ay yavaş yavaş çekilirken şafak sökmeye başladı sakince.</p>
			 
			</article>
  <div style="display:none;"><a id="GBS.0646.03"/></div></body>
</html>