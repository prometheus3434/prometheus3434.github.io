<?xml version="1.0" encoding="UTF-8" standalone="no"?><html xmlns="http://www.w3.org/1999/xhtml">
	<head>
		<title>Yaşam ve Ölüm Yorgunu</title>
		<link href="main.css" rel="stylesheet" type="text/css"/>
<meta name="Adept.resource" value="urn:uuid:ed47d798-c7b1-bfdc-2bb5-537360c88701"/>
	</head>
	<body xmlns:epub="http://www.idpf.org/2007/ops" epub:type="chapter" id="chapter4-12"><div style="display:none;"><a id="GBS.0693.01"/></div>
<article class="chapter">
			<h1 class="chapter_num">48</h1>
			<h1 class="chapter_title">Kamu öfkesinin yargı önüne çıkması</h1>
			<h1 class="chapter_title">Kişisel sorunların kardeşleri birbirine <br/>düşman etmesi</h1>
			<p>Jinlong bana telefon edip annemin ağır hasta olduğunu söyledi. Ximen Konağı’nın salonuna adımımı attığım anda onun oyununa geldiğimi anladım hemen.</p>
			<p>Annem hastaydı ama öyle ağır hastalık değildi geçirdiği. Elinde dikenli bir dişbudak ağacından yapılmış bastonuyla salonun batı köşesindeki<a id="GBS.0693.02"/> bir kerevetin üzerinde oturuyordu, beyaz saçlarla kaplı kafası durmadan titrerken gözlerinden bulanık gözyaşları süzülüyordu. Babamsa annemin sağında oturuyordu, bu iki ihtiyarın arasında bir kişinin sığabileceği kadar boşluk bırakılmıştı. Benim içeri girdiğimi gören babam ayakkabılarından birini çıkarıp zayıf bir kükremeyle üzerime atıldıktan sonra herhangi bir açıklama yapmadan ayakkabı tabanını<a id="GBS.0693.03"/> sol yanağıma geçiriverdi. Kulağım uğuldadı, gözlerimin önünde yıldızlar uçuşurken yanağım ateş gibi yanıyordu. Babamın ayağa fırladığı an kerevetin şahlandığını ve annemin önce yere ardından da geriye doğru düştüğünü gördüm. Annemin elindeki baston bir mızrak gibi havalanıp göğsüme doğru savruldu. “Ah anacığım!” diye bağırdığımı hatırlıyorum, hemen öne atılıp onu yerden kaldırmak istedim ama vücudum<a id="GBS.0693.04"/> sendeleyerek aksi gibi geriye doğru gitti, kapının ağzına kadar gittim öylece, eşiğe gelince yere oturdum. Kuyruksokumumda bir ağrı hissedince geriye doğru düştüm, başımın arkası taş merdivenlere çarptığı an, başım yerde, ayaklarım havada, vücudumun yarısı evin içinde, diğer yarısıysa dışarıda kalmış bir şekilde yere uzanmış buldum kendimi.</p>
			<p>Kimse yardımıma gelmedi. Ayağa kendi başıma kalktım.<a id="GBS.0693.05"/> Kulaklarım uğulduyordu, ağzımda pas tadı vardı. Bana vurduğu sert darbenin etkisiyle şoka girip salonun içinde durmadan dönmeye başlamış olan babam, dengesini yeniden kazanınca bir kez daha saldırdı üzerime ayakkabı tabanıyla. Yüzünün yarısı mavi, diğer yarısı mordu, gözlerinden yeşil kıvılcımlar saçıyordu. Neredeyse bir ömür boyu zorluk çekip sayısız kez öfkelenmiş olan babamın öfkelenince nasıl<a id="GBS.0694.01"/> bir hale geldiğine aşinaydım ama öfkesi bu kez bir sürü karışık duyguya da gebeydi, sadece ikisini sayacak olursam, aşırı üzüntü ve büyük bir utanç da vardı bu kez. Beni ayakkabı tabanıyla döverken göstermelik bir şov yapmıyordu, bütün gücünü katmıştı işin içine. Eğer ben hayatımın en iyi döneminde olmasaydım ve kemiklerim de o kadar sert olmasaydı, ayakkabı tabanının o ağır mı ağır darbesiyle<a id="GBS.0694.02"/> yüzüm dümdüz olmuştu bile. Öyle olmasına öyleydim ama darbe deprem etkisi yaratmıştı beynimde. Ayağa kalktığımda başım dönüyordu, nerede olduğumu bile unutmuştum, gözümün önündeki insanlar sanki ağırlıkları olmayan, fosforlu bataklık yakamozlarını andıran hayaletimsi figürler gibi durmadan dönüyorlardı etrafımda.</p>
			<p>O mavi yüzlü ihtiyarın ikinci saldırısını engelleyen Jinlong olmuştu galiba.<a id="GBS.0694.03"/> Kendini sımsıkı yakalamış olan iki güçlü kola rağmen oltaya takılmış ama sudan çıkmak istemeyen, büyük bir kara balık gibi bir ileri bir geri sıçrıyordu babam. O ağır mı ağır siyah ayakkabıyı bana doğru fırlattı sonra. Yana bile çekilemedim, beynimin vücuduma ne yapması gerektiğini söyleyen kısmı uykuya dalmıştı o an çünkü. Gözlerim ardına kadar açılmış bir halde o eski ve çirkin ayakkabının tuhaf<a id="GBS.0694.04"/> bir yaratık gibi bana doğru süzülmesini izliyordum, üzerime doğru gelen şeyin benim vücudumla hiçbir alakası yokmuş gibi. Koca ayakkabı göğsüme çarpıp kısa bir süre orada kaldıktan sonra hantal bir hareketle yere düştü. Büyük ihtimalle başımı yere eğip ayakkabıya benzeyen bu tuhaf şeye bakmayı düşünüyordum ama dönen başım ve buğulu gören gözlerim bu uygunsuz ve anlamsız hareketi yapmamı engellediler.<a id="GBS.0694.05"/> Sol burun deliğimde sıcak ve ıslak bir şey hissettim, solucanın biri kıvrılarak üstdudağımdan aşağıya iniyordu. Elimi uzatıp dokundum ona hemen, elimi geri çekince hâlâ puslu görmeme rağmen parmaklarıma bulanmış, donuk bir ışıltı yayan, yeşil ve yağlı bir sıvı gördüm. Pang Chunmiao’nun o yumuşak ve nazik ses tonuyla kulağımın içine bir şeyler fısıldadığını duyar gibi oldum trans içindeyken: “Burnun<a id="GBS.0695.01"/> kanıyor!” Burnumun kanamasıyla birlikte beynimdeki pusun içinde bir deliğin açıldığını duyumsadım, bu delikten giren serin bir esinti o soğuk alanı giderek büyütmeye başlayınca içinde bulunduğum aptallıktan yavaş yavaş çıktım, beynim doğru düzgün çalışmaya başladı yine, sinir sistemim de normale döndü. İki haftada iki kez burnum kanamıştı, ilki ilçe hükümet binasının kapısının önünde olmuştu,<a id="GBS.0695.02"/> Hong Taiyue’nin dilekçe vermeye gelen gönüllü eylemcilerinin birinin ayağına takılınca yerde bok arayan aç köpek gibi yere serilip burnumu çarpmıştım. Ah, şimdi hatırlıyorum! Baofeng yardım etmişti anneme ayağa kalkması için. Çenesi büzülmüş olan annem ağzından salyalar akarak belli belirsiz bir şeyler söylemişti:</p>
			<p>“Oğlum... Sakın vurma oğluma!..”</p>
			<p>Annemin dikenli dişbudak ağacından yapılmış<a id="GBS.0695.03"/> bastonu ölü bir yılan gibi yerde yatıyordu. Kulağımın dibinde çok tanıdık bir şarkının melodisi çınlamaya başlamıştı, melodinin etrafında vızıldayan bir arı sürüsü de vardı: “Anam, ah anacığım benim, saçına ak düşmüş canım anam!” Birden derin bir suçluluk ve büyük bir acı hissettim, ağzıma giren sıcak gözyaşlarımın ne tuhaftır ki tatlı bir aroması vardı. Annem, Baofeng’in kollarında öyle sıkı<a id="GBS.0695.04"/> bir mücadele veriyordu ki onun gücüne kendi gözlerinizle tanık olsanız apışıp kalırdınız, Baofeng bir başına zapt edemedi annemi. Annem görünüşe göre yerde bir yılan ölüsü gibi yatan bastonuna ulaşmaya çalışıyordu. Onun niyetini anlayan Baofeng onu sımsıkı tutmaya devam ederken bacağıyla bastona uzanıp yanlarına doğru çekmeye başladı, bir elini serbest bırakıp bastonu yerden aldıktan sonra annemin<a id="GBS.0695.05"/> eline verdi. Bastonu eline alan annemin ilk yaptığı şey onu o anda Jinlong tarafından tutulan babama doğru çevirmek oldu ama kolunda bu ağır bastonu tutacak kadar dermanı olmadığından yine yere düştü baston, mücadeleyi bir kenara bırakıp yine belli belirsiz ama bu kez daha öncekinden daha anlaşılır bir sesle bağırmaya başladı babama:</p>
			<p>“Seni kurt dölü!.. Oğluma vurayım deme sakın!..”</p>
			<p>Bu<a id="GBS.0696.01"/> tatsızlık bir süre daha devam ettikten sonra yerini sükûnete bıraktı yavaştan. Beynim de normale dönmüştü artık. Babamın salonun güney duvarının dibine çömelmiş olduğunu gördüm, iki eliyle başını tuttuğundan yüzünü göremiyordum, sadece kirpi gibi olmuş saçlarını görebiliyordum. Kerevet yerden kaldırılmıştı bile, Baofeng kollarını hâlâ anneme dolamış bir halde kerevetin üzerinde oturuyordu. Jinlong<a id="GBS.0696.02"/> eğilip ayakkabıyı yerden aldı, babamın önüne bıraktıktan sonra bana dönüp kayıtsız bir tavırla şöyle dedi:</p>
			<p>“Ahbap, başta böyle bir skandala karışmak istemedim ama benden yardım istediklerinde bir oğul olarak onlara itaat etmekten başka çarem yoktu.”</p>
			<p>Jinlong kolunu kaldırıp havada bir yay çizerek iki ihtiyarı işaret ederken gözlerimle kol hareketini izledim. Yaptıklarımın anne ve babamı<a id="GBS.0696.03"/> nasıl da acı ve çaresizlik içine ittiğini gördüm, salonun ortasındaki o meşhur sekiz kişilik kare masanın arkasında oturan Pang Hu ve Wang Leyun çiftini gördüm –onlarla yüz yüze gelince çok ama çok utandım– salonun doğu duvarının karşısında duran kerevetin üzerinde omuz omuza oturan Huang Tong ve Wu Qiuxiang çiftini gördüm sonra, bir de annesinin arkasında ayakta dikilirken yenleriyle durmadan gözyaşlarını<a id="GBS.0696.04"/> silen Huang Huzhu vardı. Böyle gergin bir durumda bile onun o gür, kalın, gizemli ve büyülü bir ışıltıyla parlayan saçlarını görmezden gelemedim.</p>
			<p>“Hezuo’dan boşanmak istediğini herkes biliyor,” dedi Jinlong, “Chunmiao’yla olan ilişkini de biliyorlar.”</p>
			<p>“Seni vicdansız küçük mavi yüzlü şey seni!..” diye tiz bir sesle hıçkıra hıçkıra ağlarken kollarını açıp üzerime doğru atıldı Wu Qiuxiang<a id="GBS.0696.05"/> ama Jinlong engelledi onu. Huzhu onu kerevete oturttuğunda bile durmadan söyleniyordu: “Benim canım kızım ne yaptı ki sana? Yanına mı yakıştıramıyorsun canım kızımı benim? Lan Jiefang, Lan Jiefang böyle yaptığın için göğün, üzerine şimşekler göndermesinden de mi korkmuyorsun?”</p>
			<p>“Ne zaman istersen o zaman evlenip ne zaman istersen o zaman boşanabileceğini mi sanıyorsun ha? Bizim Hezuo’muz sana<a id="GBS.0697.01"/> varırken adam bile değildin sen be, biraz adam oldun diye çiğneyip geçmek mi istiyorsun bizi şimdi? Dünyanın neresinde görülmüş böyle ucuzluk?” dedi Huang Tong öfkeyle, “İlçe Parti Komitesi’ne, Eyalet Parti Komitesi’ne gerekirse ta Merkez Komitesi’ne kadar gideceğiz!”</p>
			<p>“Küçük kardeşim,” dedi Jinlong samimi bir tavırla, “boşanıp boşanmamak senin kararına kalmış, yasaya göre ana babanın bile<a id="GBS.0697.02"/> bu konuda sana müdahale etmeye hakkı yok ama pek çok kişinin hayatını etkileyecek bir mesele bu, bir duyuldu mu geri dönüşü olmaz, sana da pahalıya patlar. İstersen bir de Pang Amca’yla Pang Teyze’nin diyeceklerini dinle.”</p>
			<p>Kalbimden geçeni söylemem gerekirse kendi anne ve babamla Huang’ların söyledikleri umurumda bile değildi ama Pang’ların karşısında dipsiz bir kuyu gibi büyüyordu utancım.</p><div style="display:none;"><a id="GBS.0697.03"/></div>
			<p>“Sana artık Jiefang değil de Kaymakam Yardımcısı Lan diye hitap etmeliyim!” dedi Pang Hu alaycı bir tavırla, ardından da birkaç kez öksürdü. Yanında oturan ve artık iyice şişmanlamış olan karısına dönüp, “Pamuk İşleme Tesisi’nde ne zaman çalışmaya başlamıştı bunlar?” diye sordu. Sonra karısının cevap vermesini beklemeden konuşmaya devam etti: “1976’da, sen Jiefang, o zamanlar nasıl biriydin?<a id="GBS.0697.04"/> Hiçbir şeyden anlamayan deli çocuğun tekiydin. Ama ben seni test laboratuvarına alıp pamukları nasıl sınıflandıracağını öğrettim, kolay ama saygın bir işti yaptığın. Senden daha yetenekli, daha yakışıklı, daha iyi bir geçmişe sahip olan bir sürü genç delikanlı vardı büyük sepetlerle pamuk taşıyan, yüz kiloluk sepetleri taşırlardı günde sekiz, hatta bazen dokuz saat, mesai başlar başlamaz gün boyu<a id="GBS.0697.05"/> koşturup dururlardı etrafta, böyle meşakkatli bir işin nasıl bir tadı olduğunu bildiğini varsayıyorum. Sezonluk çalışıyordun, üç ay çalıştıktan sonra işi bırakmak zorundaydın ama senin ananla babanın bize yaptığı iyilikleri düşününce bırakmadım seni. Daha sonra ilçe komününde çalışacak adam ararlarken her şeye göğüs gerip seni savunarak işi almanı sağladım. Komün başkanlarının o zaman bana ne dediklerini<a id="GBS.0698.01"/> biliyor musun? Şöyle dediler: ‘İhtiyar Pang, mavi yüzlü bir cehennem zebanisini nasıl olur da aramıza katmak istersin?’  peki, benim onlara nasıl cevap verdiğimi biliyor musun? Dedim ki, bu ufaklık çirkin olmasına çirkin ama dürüst, güvenilir ve okuma yazması da var. Sonraları işini hiç de fena yapmadığından adım adım yukarıya doğru tırmanmaya başladın doğal olarak, senin adına çok seviniyor<a id="GBS.0698.02"/> ve gurur duyuyordum seninle ama bilmediğin bir şey vardı işte, eğer seni ilçe komününe tavsiye etmeseydim ve bizim Kangmei’nin gizli desteği olmasaydı arkanda bugünlere gelebilir miydin Jiefang? Zenginleşip rahata erince karını boşayıp yenisini almak istemen yeni bir şey değil, eskiden beri olur böyle şeyler, vicdanını bir yana koyup insanların ardından sövüp saymasından çekinmiyorsan boşan hadi,<a id="GBS.0698.03"/> yeniden evlen, bunun biz Pang ailesiyle ne alakası var? Ama seni anasını sattığımın seni, gidip de bizim Chunmiao’umuzu... Onun kaç yaşında olduğunu biliyor musun, Jiefang? Şuncacık kız daha, senden tam yirmi yaş küçük, çocuk sayılır daha, senin bu yaptığını hayvanlar bile yapmaz! Böyle yaparak ana babanı utandırdığının farkında değil misin? Ya bizim yüzümüze nasıl bakacaksın? Karınla oğlunun<a id="GBS.0698.04"/> yüzlerine nasıl bakacaksın? Ya benim şu tahta bacağım ne olacak? Ona bile saygısızlıktır bu yaptığın! Lan Jiefang, ben ölümün eşiğinden dönmüş bir adamım, hayatım boyunca şerefimle yaşadım, büküleceğine kırılsın daha iyidir, dedim, bacağım patlamanın etkisiyle kopup ardıma düştüğünde bir damla bile gözyaşı dökmedim ben, Kültür Devrimi boyunca benim sahte bir kahraman olduğumu söyleyip durdu Kızıl<a id="GBS.0698.05"/> Muhafızlar, şu tahta bacağımla kafama vurduklarında bile ağlamadım ben ama senin bu yaptığın yok mu...” Pang Hu ağlamaya başlamıştı, karısı uzanıp gözyaşlarını silmeye yeltendi ama kadının elini itip acı ve öfke içeren bir sesle, “Lan Jiefang, sen benim boynuma binip bir de üzerine pisledin!” dedi. Ardından eğilip nefes nefese bir halde protez bacağını çıkardı, tahta bacağı önüme fırlatıp trajik<a id="GBS.0699.01"/> bir ses tonuyla, “Kaymakam Yardımcısı Lan şu tahta bacağın hatırına, anan ve babanla bu kadar yıllık dostluğumuzun hatırına, Chunmiao’dan ayrılmanı istiyorum senden. Kendini mahvedebilirsin, umurumda bile olmaz bu ama benim kızımın senin yanında kurban gitmesine izin vermem!” dedi.</p>
			<p>Hiçbirinden özür dilemedim. Sözlerinin her biri, özellikle Pang Hu’nun dedikleri, birer bıçak olup göğsüme saplandı,<a id="GBS.0699.02"/> onlardan özür dilemek için binlerce nedenim olsa da yine de dilemedim; on binlerce bahanem vardı, Pang Chunmiao’yla olan ilişkimi bitirip Huang Hezuo’ya dönmeliydim ama artık dönüşü olmayan bir noktaya geldiğimi çok iyi biliyordum.</p>
			<p>Huang Hezuo’nun kanlı mesajını gördüğümde gerçekten de bu ilişkiye bir an önce son vermem gerektiğini düşünmüştüm ama zaman ilerledikçe Pang Chunmio’ya olan özlemim<a id="GBS.0699.03"/> artmış ve beni benden almıştı çoktan, ne yemek yiyebiliyor ne de uyku uyuyabiliyordum, hiçbir şey yapamaz hale gelmiştim. Eyaletteki konferanstan dönünce yaptığım ilk şey Xinhua Kitabevi’nin çocuk bölümüne koşturup onu aramak olmuştu. Her zamanki yerinde tanımadığım kırmızı suratlı bir kadın dikiliyordu, buz gibi kayıtsız bir tavırla Pang Chunmiao’nun hasta olduğunu ve işe gelmediğini söyledi.<a id="GBS.0699.04"/> Tanıdık birkaç kadın tezgâhtarın sinsi bakışlarla beni süzdüğünü gördüm. İstediğiniz kadar bakıp istediğiniz kadar sövebilirsiniz, umurumda bile değil. Sonra kitabevinin bekâr çalışanlarının kaldığı yatakhaneye gittim, onun kapısı kilitliydi. Pencerenin önüne diz çöküp onun yatağına, masasına, yüzünü yıkadığı kaba ve duvarda asılı olan oval aynaya baktım, yatağının üzerinde pembe bir oyuncak ayı<a id="GBS.0699.05"/> vardı. Chunmiao canım sevgilim benim, neredesin? Sora sora Pang Hu’yla Wang Leyun’un evini buldum, önünde köy evi tarzında bir avlusu olan bir yerdi burası, avlu kapısının üzerinde asma kilit vardı. Yüksek sesle bağırıp çağırmam yan komşunun köpeğinin dikkatini çekince o da deli gibi havlamaya başladı. Chunmiao’nun ablası Pang Kangmei’nin evinde olamayacağını bilmeme rağmen tüm cesaretimi toplayıp<a id="GBS.0700.01"/> bu kez de onun kapısını çaldım. İlçe Komitesi’nin çevresi yüksek bir duvarla çevrili ve sıkı bir güvenlik kontrolü olan iki katlı yurdunda kalıyordu. Kaymakam yardımcısı kimlik kartım sayesinde güvenlik görevlisini aştım. Kapısını çaldım. Avludaki köpekler deli gibi havlıyordu. Kapının üzerinde bir güvenlik kamerası olduğunu biliyordum, eğer içeride biri varsa beni görebilirdi yani. Ama kimse çıkmadı<a id="GBS.0700.02"/> kapıya. Beni içeri alan güvenlik görevlisi telaşla koşarak yanıma geldi, gitmemi söylemedi bana, oradan ayrılmam için yalvardı resmen. Gittim ben de. Kendimi anacaddedeki keşmekeşin içine atıp bağırmaya başladım: “Chunmiao  neredesin? Sensiz yaşayamam ben, sen yoksan ölürüm daha iyi. İtibar, statü, aile, para... tüm bunlar umurumda bile değil, sadece seni istiyorum ben. Seni son bir kez görmeme<a id="GBS.0700.03"/> izin ver, eğer benden ayrılmak istediğini söylersen hemen oracıkta ölürüm ben, sen de çekip gidersin...”</p>
			<p>Ne özür dilemiştim onlardan ne de ne yapacağımı söylemiştim onlara. Beni doğurup yetiştiren anne ve babamın önünde diz çöküp secde ettim bir kere, sonra ardıma dönüp Huang ailesine de secde ettim, her şeye rağmen kayınvalidemle kayınbabam oluyordu onlar da. Ardından kuzeye dönüp en ağırbaşlı<a id="GBS.0700.04"/> ve en ciddi tavrımı takınıp Pang ailesine de secde ettim. Yardım ve destekleri için müteşekkirdim onlara, en çok da Chunmiao’yu dünyaya getirdikleri için. Sonra üzerinde tarihin izlerini taşıyan o şanlı protez bacağı iki elimle yerden kaldırıp dizlerimin üzerinde yürüyerek o sekiz kişilik masanın üzerine bıraktım. Ayağa kalktım sonra, geri geri giderek kapının ağzına vardım, yerlere kadar eğilip<a id="GBS.0700.05"/> saygılarımı sunduktan sonra ardıma dönüp tek kelime etmeden cadde boyunca batıya doğru yola koyuldum.</p>
			<p>Şoförüm Hu’nun bana olan tutumundan memurluk günlerimin çoktan bittiğini anlamıştım. Eyaletten döndükten sonra onu ilk görüşümde karımın makam arabamı kullanmasından şikâyet etti. Köye gelmek istediğimde arabanın elektrik aksamında bir sorun olduğunu söyledi. Ben de tarım ofisinin servisiyle<a id="GBS.0701.01"/> geldim köye. Şimdi de yola koyulmuş batıya, ilçeye doğru yürüyorum ama ilçeye dönmek istediğimden emin miydim acaba? İlçeye dönüp de ne yapacaktım? Chunmiao neredeyse oraya gitmek istiyordum ama Chunmiao neredeydi ki?</p>
			<p>Jinlong, Cadillac’ıyla arkamdan gelip sessizce yanımda durdu. Arabanın kapısını açıp şöyle seslendi:</p>
			<p>“Atla hadi!”</p>
			<p>“Gerek yok,” dedim.</p>
			<p>“Binsene hadi!” dedi hiçbir<a id="GBS.0701.02"/> itaatsizliği kaldıramayacak bir ses tonuyla, “Sana sormam gereken bir şey var.”</p>
			<p>Lüks arabasına bindim hemen.</p>
			<p>Ardından da lüks ofisinde buldum kendimi.</p>
			<p>Yumuşak, gerçek deriden yapılmış bordo koltuğunda otururken sigarasını tüttürüyordu keyifle, uzun bir duman üfledi ağzından, gözlerini kristal avizeye dikip hiç acelesi olmayan bir tavırla söze girdi:</p>
			<p>“Kardeşim, sence hayat bir rüya<a id="GBS.0701.03"/> mı?”</p>
			<p>Ses çıkarmadan konuşmaya devam etmesini bekledim.</p>
			<p>“Nehrin kenarında sığırları otlattığımız günleri hatırlıyor musun?” dedi, “O günler zorla komüne sokmak için her gün döverdim seni. O zamanlar yirmi yıl sonra halk komününün gözlerimizin önünde kumdan bir kale gibi bir anda yıkılabileceğini kim düşünebilirdi ki? Senin kaymakam yardımcısı, benim de yönetim kurulu başkanı olacağımı rüyamızda<a id="GBS.0701.04"/> görsek bile inanamazdık, o zamanlar uğruna kellelerimizi feda edip kutsal saydığımız şeylerin bugün köpek boku kadar bile değeri kalmadı artık.”</p>
			<p>Sessizliğimi bozmadım hiç, asıl söylemek istediklerinin bunlar olmadığı çok iyi biliyordum.</p>
			<p>Oturduğu yerden doğrulup üç dakikadır içmekte olduğu sigarasını kül tablasında söndürdükten sonra bakışlarını üzerime dikerek şöyle devam etti konuşmasına:</p><div style="display:none;"><a id="GBS.0701.05"/></div>
			<p>“İlçede bir sürü güzel kadın varken o sıska maymun için her şeyi tehlikeye atmanın ne gereği vardı? Biraz eğlenmek istiyorsan niye gelip beni bulmadın ha? Karasını, beyazını, şişmanını, sıskasını artık hangisini istersen ayarlardım sana. Eğer dışa açılmak istiyorsan onun da kolayı var, o Rus hatunların geceliği taş çatlasa bin yuandan fazla değil!”</p>
			<p>“Bunları söylemek için mi sürükledin beni<a id="GBS.0702.01"/> buraya?” dedim ayağa kalkıp, “Ben gidiyorum öyleyse!”</p>
			<p>“Otur oturduğun yerde!” dedi elini öfkeyle masaya çarpıp, kül tablasının içindeki küller darbenin etkisiyle havaya uçuştu, “Tepeden tırnağa bir piç kurususun sen! Tavşan, yuvasının yakınındaki otları yemezmiş ne kadar iyi otlar olsa da!” Bir sigara daha yaktı, derin bir nefes alınca öksürmeye başladı birden, sigarayı söndürüp, “Pang Kangmei’yle<a id="GBS.0702.02"/> aramda nasıl bir ilişki olduğunun farkında mısın?” dedi, “Metresim o benim! Ximen tatil köyü planı, gerçeği söylemek gerekirse ikimizin girişimiydi ve sen şimdi kalkmış aletini araya sokarak parlak geleceğimizi mahvediyorsun bizim!”</p>
			<p>“Sizin işiniz beni ilgilendirmiyor,” dedim, “benim tek derdim Chunmiao.”</p>
			<p>“Vazgeçmeyeceksin yani?” diye sordu, “Peki, kızla gerçekten de evlenmek istiyor musun?”</p><div style="display:none;"><a id="GBS.0702.03"/></div>
			<p>Kararlı bir şekilde başımla onayladım onu.</p>
			<p>“Olmaz, böyle bir şeyin imkânı yok olmaz!” Ayağa fırlayıp o geniş mi geniş ofisini turladıktan sonra önümde dikilip göğsüme bir yumruk attı, ardından şüphe götürmez bir ses tonuyla, “Onunla olan ilişkine bir son veriyorsun hemen, eğer başka bir şey yapmak istersen bana haber vermen yeter. Birkaç kereden sonra kadınların nasıl şeyler olduğunu anlarsın<a id="GBS.0702.04"/> zaten,” dedi.</p>
			<p>“Affedersin ama,” dedim “dediğin çok iğrenç bir şey, benim hayatıma karışmaya hakkın yok senin, hele hayatımla ilgili kararlarda senin yardımına hiç mi hiç ihtiyacım yok!”</p>
			<p>Ardıma dönüp gitmeye yeltenirken birden elini uzatıp omzumu tutarak şöyle dedi daha ılımlı bir ses tonuyla:</p>
			<p>“Tamam, kabul ediyorum, aşk denilen şu anasını sattığımın şeyi belki de gerçekten vardır.<a id="GBS.0702.05"/> İstersen şöyle uzlaşalım: Öncelikle duygularını kontrol altına alıp boşanma işini konuşmayı bırak, Pang Chunmiao’yla görüşme kısa bir süre için. Seni ilçe dışına, hatta daha uzak bir yere, büyükşehre ya da eyalet başkentlerinden birine yollayalım, şimdiki mevkinle aynı düzeyde bir işte çalışırsın, orada biraz çalıştıktan sonra terfi de ettiririz seni. Eğer o zaman hâlâ Hezuo’dan ayrılmak istersen<a id="GBS.0703.01"/> boşanma işini ben hallederim bir şekilde. Alt tarafı paraya bakar bu iş, üç yüz bin, beş yüz bin, bir milyon; dünyada parayı gördü mü gözlerini kocaman açmayan kadın yoktur anasını satayım! Sonra Chunmiao’yu senin yanına gönderdik mi gül gibi yaşayıp gidersiniz sizi aşk kuşları! İşin aslı...” burada durdu bir an, “Aslında ikimizin gönlünden geçen şey bu değil ama, başınıza açılacak belanın haddi hesabı<a id="GBS.0703.02"/> olmayacak ama ben senin ağabeyinim, o da onun ablası sonuçta.”</p>
			<p>“Teşekkür ederim,” dedim, “harika fikirlerin için teşekkür ederim sana ama ihtiyacım yok bunlara, gerçekten de ihtiyacım yok.” Kapının ağzına doğru yürüdüm, sonra birkaç adım gerileyip şöyle dedim: “Dediğin gibi, sen benim ağabeyimsin, o da onun ablası, size tavsiyem iştahınızı fazla açmamanız, göğün adaleti var ve kolları çok<a id="GBS.0703.03"/> uzun! Ben, Lan Jiefang evlilik dışı bir ilişki yaşıyorum, ahlaki bir sorun bu son tahlilde ama kendinizi bir kaptırdınız mı başınıza...”</p>
			<p>“Sen kim oluyorsun da bana akıl veriyorsun?” diye sırıttı Jinlong, “İleride olacaklar için suçlama beni sakın, şimdi çekil gözümün önünden!”</p>
			<p>“Chunmiao’yu nereye sakladınız?” diye sordum soğuk bir tavırla.</p>
			<p>“Siktir git!” Kapının deri kaplaması küfürlerini<a id="GBS.0703.04"/> kesti birden.</p>
			<p>Köyün anacaddesine çıktım, gözlerimden sıcak gözyaşları süzülüyordu. Güneş batıda ışıl ışıl parlıyordu, gözyaşlarımın etkisiyle gözlerimin önünde bir gökkuşağı belirdi. Yürürken birkaç küçük çocuk düştü ardıma. Sonra birkaç köpek de katıldı aralarına. Öyle hızlı yürüyordum ki bir süre sonra ayak uyduramadı bana çocuklar. Gözlerimden akan yaşları ya da o çirkin mavi yüzümü görmek<a id="GBS.0703.05"/> için uçarcasına koşturup önüme geçtikten sonra arkalarına dönüp beni izlemeye başladılar.</p>
			<p>Ximen Konağı’nın yanından geçerken gözümün ucuyla bile bakmadım avluya, hayırsız bir evlattım ve annemle babamın benim yüzünden çok geçmeden bu dünyadan göçeceklerini bilmeme rağmen yine de geri adım atmayacaktım kararımdan.</p>
			<p>Köprünün başına gelince Hong Taiyue durdurdu beni. Körkütük sarhoştu, Köprü<a id="GBS.0704.01"/> Meyhanesi’nden yürüyerek değil de süzülerek çıkmıştı sanki. Kerpeten gibi parmaklarıyla yakama yapışıp yüksek sesle bağırmaya başladı:</p>
			<p>“Jiefang, seni küçük piç kurusu! Beni gözaltına aldınız, eski bir devrimciyi gözaltına aldınız siz! Başkan Mao’nun sadık savaşçılarından birini gözaltına aldınız! Yolsuzlukla mücadele eden kahraman bir savaşçıyı! Beni gözaltına alabilirsiniz ama gerçeği gözaltına<a id="GBS.0704.02"/> alamazsınız! Gerçek bir materyalist hiçbir şeyden korkmaz, sizden korkmuyorum ben!”</p>
			<p>Birkaç kişi meyhaneden dışarı fırlayıp Hong Taiyue’yi çekiştirerek yanımdan uzaklaştırdı. Gözyaşları görüşümü iyice bulanıklaştırdığından kim olduklarını seçemedim onların.</p>
			<p>Köprüye çıktım, altın gibi parlayan güneş ışınları nehri devasa bir otobana çeviriyordu. Hong Taiyue’nin arkamdan kükrediğini duydum:</p><div style="display:none;"><a id="GBS.0704.03"/></div>
			<p>“Seni küçük piç kurusu, inek kemiğimi geri ver bana çabuk!”</p>
			 
			</article>
  <div style="display:none;"><a id="GBS.0704.04"/></div></body>
</html>