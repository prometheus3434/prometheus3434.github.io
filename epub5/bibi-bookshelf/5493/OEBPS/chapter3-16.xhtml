<?xml version="1.0" encoding="UTF-8" standalone="no"?><html xmlns="http://www.w3.org/1999/xhtml">
	<head>
		<title>Yaşam ve Ölüm Yorgunu</title>
		<link href="main.css" rel="stylesheet" type="text/css"/>
<meta name="Adept.resource" value="urn:uuid:ed47d798-c7b1-bfdc-2bb5-537360c88701"/>
	</head>
	<body xmlns:epub="http://www.idpf.org/2007/ops" epub:type="chapter" id="chapter3-16"><div style="display:none;"><a id="GBS.0572.01"/></div>
<article class="chapter">
			<h1 class="chapter_num">36</h1>
			<h1 class="chapter_title">Hayallere dalıp geçmişi hatırlamak</h1>
			<h1 class="chapter_title">Kendini unutup bir çocuğun hayatını kurtarmak</h1>
			<p>Üç ay sonra öldüm.</p>
			<p>Bir öğleden sonrasıydı, güneş yoktu. Ximen köyünün arkasındaki su kanalının buz tutmuş grisinde oynayan bir grup çocuk vardı. Yaşları üç ile dört ve yedi ile sekiz arasında değişiyordu. Kimi ahşap kızaklarla kayıyor kimi de buzun üzerinde topaç çeviriyordu. Çalıların arasına<a id="GBS.0572.02"/> çömelmiş Ximen köyünün bir sonraki neslini izliyordum. Nehrin karşı kıyısından dost canlısı bir sesin bağırdığını duydum birden:</p>
			<p>“Kaifeng, Gaige, Fenghuang, Huanhuan canlarım, eve dönün artık!”</p>
			<p>Karşı kıyıda dikilmiş olan solgun yüzlü kadına baktım, başına bağladığı mavi eşarbı uçuruyordu rüzgâr. Hemen tanıdım onu, Yingchun’du bu. Bir saat sonra ölmüş olacaktım, onlarca yıl öncesinin çalkantılı<a id="GBS.0572.03"/> hatıraları kalbime hücum edince domuz vücudumu unutuverdim birden. Kaifang’ın Lan Jiefang ve Huang Hezuo’nun oğulları, Gaige’nin Ximen Baofeng ve Ma Liangcai’nin oğulları, Huanhuan’ın Ximen Jinlong ve Huang Huzhu’nun evlatlık oğulları olduğunu biliyordum. Fenghuang’sa Pang Kangmei ve Chang Tianhong’un kızlarıydı. Fenghuang’ın aslında Ximen Jinlong’un tohumu olduğunu da biliyordum, tohumun<a id="GBS.0572.04"/> atıldığı yerse kayısı bahçesindeki o meşhur, romantik kayısı ağacının altıydı. Kayısı çiçekleri açmış ve ay da pırıl pırıl parlarken Ximen Jinlong, o sırada parti sekreteri olan Pang Kangmei’yi ağaca yaslayıp bizim Ximen ailesinin o genetik olarak çok üstün olan tohumlarını Gaomi ilçesinin en güzel rahmine ekmişti. Mo Yan denilen o ufaklığın bir romanında yazdığına göre Jinlong, Pang Kangmei’nin<a id="GBS.0572.05"/> eteğini kaldırırken kızcağız onun kulaklarını çekip sert bir şekilde şöyle fısıldamış: “Parti sekreteriyim ben!” Jinlong’sa onun bedenini ağacın gövdesine iyice yaslayıp, “Ben de parti sekreterini sikerim o zaman, başkaları altın, para gibi şeylerle rüşvet verirken, ben kuşumla rüşvet vereceğim sana!” demiş. Pang Kangmei de hemen oracıkta kendinden geçmiş. Kayısı çiçekleri kar gibi yağmış üzerlerine.<a id="GBS.0573.01"/> Yirmi yıl sonra Pang Fenghuang’ın eşsiz bir güzelliğe dönüşmesi kaçınılmaz bir şey olacaktı yani: Tohum iyi, tarla iyi, tarlanın etrafı şiirsel bir güzellikle çevrili, bu kız da güzel olmazsa artık, göğün adaleti yok!</p>
			<p>Çocuklar o kadar eğleniyordu ki kıyıya gitmek bile istemiyorlardı, bu yüzden Yingchun sendeleyerek indi setten aşağıya. İşte tam o sırada buz çatladı ve çocuklar düşüverdiler<a id="GBS.0573.02"/> buz gibi suyun içine.</p>
			<p>İşte o an bir domuz değildim artık, bir insandım ama kahraman filan değil, sadece iyi kalpli bir insan, adalet için elinden geleni ardına koymayan sıradan biri işte. Nehre dalıp bir kız çocuğunun giysisini ağzımla –ağzımı kullanmasam da bir domuz değildim o an– kaptığım gibi henüz çökmemiş olan buzların yanına yüzdüm, kızı yukarı kaldırıp buzun üzerine fırlattım hemen.<a id="GBS.0573.03"/> Yingchun bir hışım sete doğru koşturup avazı çıktığı kadar köydekilere seslendi. Teşekkürler Yingchun, en sevdiğim karıcığım; suyun soğukluğunu hissetmiyordum, aksine biraz ılık gibi gelmişti bana, damarlarıma yürüyen kan eşliğinde yüzebildiğim kadar hızlı yüzdüm. Benimle aralarında ayrılmaz bir bağ olan o üç eniği kurtarmaya çalışmıyordum özellikle, önüme kim denk gelirse onu kurtarıyordum. Zihnimdeki<a id="GBS.0573.04"/> o bomboş beyazlık gitmişti artık, düşünüyordum, hem de çok düşünüyordum. O “aptal anlatı”ya karşı savaş açmıştım. Tolstoy’un <em>Anna Karenina</em>’sındaki Anna Karenina’nın kendini ölüme atarken düşündüğü kadar çok düşünüyordum, Mo Yan’ın “Patlama” adlı uzun öyküsündeki hani babasının attığı tokattan sonra uzun uzun düşünen o oğul gibi uzun uzun düşünüyordum, Kültür Devrimi arifesinden yayımlanan, Jin<a id="GBS.0573.05"/> Jingmai’nin o meşhur romanı “Ouyang Hai’nin Şarkısı” ndaki raylara sıkışmış ürkek atın tren çarpmadan hemen önceki o kısacık anda düşündüğü kadar çok şey düşünüyordum. Bir gün yüz yıl gibi geliyordu, bir saniye yirmi dört saatten fazla. Küçük bir oğlanın pamuklu pantolonundan kaptığım gibi buzun üzerine çıkardım onu. Uzun yıllar önceki bal tatlısı bir sahneyi hatırladım birden: Yingchun’u elinde<a id="GBS.0574.01"/> bir bebek, kucağındaysa emzirdiği başka bir bebek, işte o bebeğin üzerine sinmiş olan insanı sarhoş eden süt kokusu nehrin buz gibi soğuk suyunun içinde çözülmüştü sanki. Çocukları birbiri ardına buzun üzerine çıkarıyordum. Hepsi çok zeki çocuklardı, onları buzun üzerine fırlattığımda ayağa kalkmak yerine çok doğru bir hareketle emekliyorlardı buzun üzerinde. Çocukların içinde en şişman olanını o<a id="GBS.0574.02"/> küçük ayağından tutup suyun dibinden çıkarmaya çalıştım. Ağzından balık gibi baloncuklar çıkarıyordu yukarı çıkarken. Bu sırada eski Kaymakam Chen Guangdi’yi hatırladım birden, eşeğiyle yalnızken gözlerine dolan sıcak gözyaşlarını. Şişman oğlanı buzun üzerine çıkardığımda buz tabakası çocuğun ağırlığından çatlamaya başladı, ben de onun o yumuşak karnını itmeye başladım burnumla, bir yandan da dört<a id="GBS.0574.03"/> bacağımı birden kürek çeker gibi oynatıyordum suyun içinde –dört bacağımı oynatıyordum derken insan olduğumu unutmayın lütfen– işte böyle tüm gücümle uzaklaştırdım onu, çok şükür buz kırılmadı bu kez. Bu büyük çabanın verdiği bitkinlikle suya batmaya başladım, burnum suya girince boğulacaktım neredeyse. Tekrar suyun yüzüne çıkmayı başarınca öksürmeye ve bir yandan da derin derin nefes almaya başladım.<a id="GBS.0574.04"/> Bir grup insanın setten aşağıya doğru koşturduğunu gördüm sonra. Sizi geri zekâlı insanlar, aşağıya inmeyin sakın! Tekrar suya dalıp bir çocuk daha çıkardım. Toparlak yüzlü bir çocuktu bu, suyun dışına çıkar çıkmaz yüzündeki su damlaları parlak bir şurupla kaplanmış gibi dondu kaldı. Kurtardığım çocukların buzun üzerinde emeklemeye devam ettiğini gördüm sonra. Kimi ağlıyordu, bu da hâlâ yaşadıklarını<a id="GBS.0574.05"/> kanıtlıyordu. Çocuklar hadi ağlayın bakayım hepiniz! Bu kız çocuklarının birer birer Ximen Konağı’nın avlusundaki kayısı ağacına tırmandığını hayal ediyordum, ağacın en tepesindeki kız çocuğu yellenince hepsi gülmeye başladı, sonra hepsi birden ağaçtan aşağıya kayıp o gülüşün içinde eridiler, onların o gülen yüzlerine baktım hemen; Baofeng’in gülen yüzüne, Huzhu’nun gülen yüzüne, Hezuo’nun<a id="GBS.0575.01"/> gülen yüzüne. Sonra yine suya daldım, nehrin dibine kadar batmış olan bir oğlanın peşine düşmüştüm bu kez. Onu yakalayınca yüzeye çıktım hemen; ama kalın bir buz tabakasına tosladım, oksijen yetersizliğinden göğsümün patlayacakmış gibi olduğunu hissettim. Çocuğu sürükleyerek buz tabakasına çarptım ama kırılmadı buz. Tekrar denedim ama yine olmadı. Sonra geriye dönüp yüzmeye başladım, epey yüzdüm,<a id="GBS.0575.02"/> suyun yüzüne çıkınca gözlerimin önünde kan kırmızı bir sahne vardı. Gün mü batıyordu acaba? Çocuğu, neredeyse artık nefes bile almayan oğlanı tüm gücümle buzun üzerine fırlattım. Kan kırmızısının içinde onları gördüm sonra, Jinlong’u, Huzhu’yu, Hezuo’yu, Lan Lian’ı  başkaları da vardı aralarında... Hepsi kandan yapılmışçasına kıpkırmızıydı, ellerinde uzun sopalar, halatlar ve kancalarla buzun üzerinde<a id="GBS.0575.03"/> emekleyerek çocukları kurtarmaya geliyorlardı... Çok akıllıca, ne iyi insanlarsınız hepiniz, o sırada hepsine karşı büyük bir minnettarlık duyuyordum, bir domuz olarak hayatımı zorlaştırmış olanlarına bile minnettardım. Kendimi altın dalları ve yeşim yaprakları olan nadir ağaçlardan oluşmuş bir koronun içine gizlenip bir bulutun üzerine kurulmuş olan sahnede büyüleyici bir oyunu izlermiş gibi<a id="GBS.0575.04"/> hissettim, sahnenin üzerinden müzik yükseliyordu havaya, üzerinde nilüfer yapraklarından dikilmiş bir elbise olan kadın bir opera sanatçısı şarkı söylüyordu, çok duygulandım birden ama niye duygulandığımı bilmiyordum hiç. Tüm vücudum ısınmaya başlamıştı, su öyle ılıktı ki, ne kadar da rahatmış diye düşünüyordum yavaş yavaş suyun dibine batarken. Çok tanıdık, mavi yüzlü iki zebani yüzlerinde hafif<a id="GBS.0575.05"/> bir tebessümle şöyle seslendi bana:</p>
			<p>“Demek geri döndün eski dostumuz!”</p>
			</article>
  <div style="display:none;"><a id="GBS.0575.06"/></div></body>
</html>