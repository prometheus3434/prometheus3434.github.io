<?xml version="1.0" encoding="UTF-8" standalone="no"?><html xmlns="http://www.w3.org/1999/xhtml">
	<head>
		<title>Yaşam ve Ölüm Yorgunu</title>
		<link href="main.css" rel="stylesheet" type="text/css"/>
<meta name="Adept.resource" value="urn:uuid:ed47d798-c7b1-bfdc-2bb5-537360c88701"/>
	</head>
	<body xmlns:epub="http://www.idpf.org/2007/ops" epub:type="chapter" id="chapter3-2"><div style="display:none;"><a id="GBS.0309.01"/></div>
<article class="chapter">
			<h1 class="chapter_num">22</h1>
			<h1 class="chapter_title">On Altıncı Domuz’un, annesinin memelerini <br/>tekeline alması</h1>
			<h1 class="chapter_title">Bai Xing’er’in domuz besleyicisi unvanıyla onurlandırılması</h1>
			<p>Fanatiklerin domuzlara atfettiği bütün o büyüklüğe rağmen domuz sonuçta yine domuzdu. Bana gösterdikleri bütün o aşırı sevgiye rağmen açlık grevi yaparak bu domuz yaşantıma bir son vermeyi aklıma koymuştum bir kere. Efendi Yama’yla yüz yüze görüşecek, mahkeme salonunda<a id="GBS.0309.02"/> şamata çıkaracak, bir insan olarak yaşama hakkım için mücadele verip gurur duyacağım bir yaşam için yeniden doğmayı talep edecektim.</p>
			<p>Beni ahıra geri götürdükleri zaman o yaşlı dişi domuz bacaklarını bir saman yığını üzerine uzatmış yatıyordu, bir dizi domuz yavrusu birbirini ezerek memelerine gömülmüşlerdi bile. Her biri kaptığı bir meme ucunu deli gibi emerken bir yandan da ciyaklıyordu.<a id="GBS.0309.03"/> Meme işgal edememiş birkaç domuz yavrusu telaşla ciyaklayıp meme emenlerin arasındaki boşluklara girmek için canla başla uğraşıyordu. Kimi araya girmeyi başarıp diğerlerini yerinden ediyor kimi de sıçrayıp annelerinin üzerine çıkarak kıyameti koparıyordu. Anne domuz gözlerini kapamış inliyordu, onu böyle görünce hem acıdım hem de tiksindim ondan.</p>
			<p>Jinlong beni Huzhu’ya verip yere eğildikten<a id="GBS.0309.04"/> sonra meme emmekte olan bir domuz yavrusunu eline aldı. Yavru memeden uzaklaşırken annesinin meme ucunu bir lastik gibi çekiştirdi. Boşalan meme ucunu hemen bir başka yavru kaptı tabii.</p>
			<p>Jinlong ölseler dahi memeleri bırakmayacak olan o açgözlü domuz yavrularını teker teker alıp ahırın dışına götürdü –memeden uzaklaştırılan yavrular acı acı ciyaklayıp pek de etkili olmayan bir dille küfrü basıyorlardı<a id="GBS.0309.05"/> dışarıda– dişi domuzun karnında şimdi meme emen sadece on tane yavru ve iki tane boşta kalmış meme ucu vardı. Önceki kullanıcıları yüzünden iki meme ucu da şişmiş ve kızarmıştı, onların bu hali tiksindirdi beni. Jinlong, beni Huzhu’nun koynundan alıp dişi domuzun karnına bıraktı. Gözlerimi kapadım hemen, arsız kardeşlerimin meme emerken çıkardığı iğrenç sesleri duymaya başladım ama, midem<a id="GBS.0310.01"/> bulandı birden, eğer bir şey yemiş olsaydım kesin kusardım. Ölmek istediğimi daha önce söylemiştim size, o dişi domuzun pis meme uçlarını hayatta ağzıma sokmam! O meme uçlarını ağzıma alır almaz insanlığımı yitireceğimi ve hayvanlar âleminin o dipsiz kuyusuna batacağımı çok iyi biliyordum. O meme uçlarını ağzıma alır almaz domuzluk tarafından ele geçirilecek, domuzun sütü kanıma karışır karışmaz<a id="GBS.0310.02"/> da bir domuzun huyunu, suyunu, ilgi alanlarını, endişelerini ve arzularını paylaşmaya başlayacak, sadece birkaç insani anı kırıntısına sahip bir domuza dönüşüp bu pis ve utanç verici reenkarnasyonu tamamlayacaktım yavaş yavaş.</p>
			<p>“Emsene hadi, ne duruyorsun!” Jinlong beni ağzım şişkin bir meme ucuna değecek şekilde yere bıraktı, dudaklarım o utanmaz kardeşlerimin meme emerken meme ucunda bıraktığı<a id="GBS.0310.03"/> salyalara değdiği an kusacak gibi oldum. Ağzımı ölesiye sıkıp dişlerimi birbirine sımsıkı kenetleyerek meme ucunun o baştan çıkarıcılığına karşı direnmeye çalıştım.</p>
			<p>“Bu da amma salakmış ha, ağzını meme ucuna dayadık ama daha ağzını nasıl açacağını bile bilmiyor!” Jinlong bana sövüp kıçıma küçük bir şaplak attı.</p>
			<p>“Çok üzerine gitme hayvanın!” diye çıkıştı Huzhu, Jinlong’u bir kenara itip<a id="GBS.0310.04"/> sonra beni eline alıp o yumuşak ve narin parmaklarıyla okşamaya başladı karnımı, çok rahatlamıştım, elimde olmadan mırıldamaya başladım, aslında halinden memnun bir domuzcuğun ciyaklamasından başka bir şey değildi çıkardığım mırıltılar ama artık o kadar da kulak tırmalamıyorlardı. “Küçük kıymetlim,” diye mırıldandı Huzhu, “On Altı Numara, seni küçük şapşal, annenin sütünün ne kadar güzel olduğunu<a id="GBS.0310.05"/> bilmiyor musun yoksa, tadıver hadi, tadıver birazcık, anne sütü emmezsen büyüyemezsin!” Onun mırıldanmasından domuz yavruları içinde on altı numara olduğumu öğrendim, dişi domuzun karnından en son ben çıkmıştım yani, olağanüstü deneyimlerim, Yin ve Yang üzerine müthiş görüşlerim ve insan ve hayvan dünyası üzerine engin bilgilerim olmasına rağmen insanların gözünde sadece bir domuzdum sonuçta. Büyük<a id="GBS.0311.01"/> bir trajediydi bu ama daha büyükleri kapıda bekliyordu beni.</p>
			<p>Huzhu, dişi domuzun meme uçlarını dudaklarıma ve burnuma sürttü. Burnum kaşınınca hapşırıverdim. Huzhu şaşırmıştı, elinin sarsılmasından hissettim bunu, sonra kahkahalarla gülmeye başladı. “Domuzların da hapşırdığını hiç düşünmemiştim,” dedi, “On Altı Numara, On Altıncı Domuz, hapşırabiliyorsan meme de emebilirsin artık!” Huzhu,<a id="GBS.0311.02"/> domuzun meme ucunu tutup hafifçe sıkınca dudaklarıma ılık bir sıvı püskürdü, kendimi alamayıp dilimi o sıcak damlaların üzerinde gezdirdim biraz, oooo, aman Tanrı’m, bir domuzun sütünün, benim domuz annemin sütünün bu kadar tatlı ve bu kadar hoş kokulu olabileceğini hiç düşünmemiştim, ipek gibiydi sanki, aşkın ta kendisiydi, tüm utancımı unutturdu bana, etrafımı çevreleyen her şey bambaşka bir şekle<a id="GBS.0311.03"/> büründü gözümde bir anda, ezilmiş otların üzerine uzanmış beni ve kardeşlerimi emziren bu anne domuzun çok asil bir yaratık olduğunu duyumsadım birden, çok kutsal, saf, vakur ve güzeldi, hiç vakit kaybetmeden o meme ucuna doğru atıldım, neredeyse Huzhu’nun parmağını da kapıyordum arada. Sonra kesintisiz bir süt akışı ıslattı boğazımı, oradan mideme iniyordu, sonra geçen her dakika her saniye içinde<a id="GBS.0311.04"/> gittikçe güçlendiğimi ve bu anne domuza karşı gittikçe büyüyen bir sevgi duymaya başladığımı hissettim, ardından Jinlong ve Huzhu’nun neşeyle ellerini çırpıp kahkaha attıklarını duydum, gözümün ucuyla onları izlerken o ikisinin gencecik yüzlerinin horozibiği çiçeği gibi parladığını gördüm, birbirine sımsıkı kenetlenmiş olan ellerini görünce zihnimin derinliklerinde bir şimşek çakımı gibi birkaç<a id="GBS.0311.05"/> anı canlanıverdi ama şimdi onları unutmaktan başka bir şey istemiyordum, gözlerimi sımsıkı kapayıp meme emen bir domuz yavrusunun keyfine bıraktım kendimi.</p>
			<p>Bunu takip eden günlerde ahırdaki on altı domuz yavrusu içinde en zalimi olup çıktım. İştahım Jinlong ve Huzhu’yu şaşırtıyordu, yemeğe karşı Tanrı vergisi aşırı bir yeteneğim vardı. Her zaman çok hızlı ve şaşmaz bir kararla anne domuzun<a id="GBS.0312.01"/> içi en çok süt dolu olan meme ucuna yapışıyordum hemen. Benim şu meme ucunu ağızlarına alır almaz gözlerini yuman aptal kardeşlerimin aksine işlemin başından sonun kadar açık tutuyordum gözlerimi. O en büyük meme ucunu deli gibi emerken hemen yanındaki meme ucunu da vücudumla kapıyordum. Sağımı solumu kolaçan ederdim her zaman, o zavallı veletlerden herhangi biri meme ucunu kapmak için bir girişimde<a id="GBS.0312.02"/> bulundu mu tüm gücümü kullanarak kıçımı öyle bir savuruyordum ki o titrek çeneli veletler daha ne olduğunu anlamadan kendilerini yana itilmiş buluyorlardı. O en şişkin memeyi son sürat sündürür sündürmez hemen bir sonrakine geçiyordum. Kendimle çok gurur duyuyordum, biraz utanç da duymuyor değildim ama, o günlerde üç yavru domuzun tükettiği sütün toplamından daha çok süt emiyordum. İçtiğim sütü<a id="GBS.0312.03"/> de boşa içmiyordum ama, insanoğlunun dediğine göre ne kadar hızlı büyürsem onlar için o kadar iyi olurmuş. Gösterdiğim bilgelik, cesaret ve gittikçe daha heybetli bir hale gelen vücudum sayesinde insanlar daha saygı dolu gözlerle bakmaya başladı bana. Sonunda bir domuz olmanın deli gibi yemek yemek ve hızla büyümek demek olduğunu anladım, insanlar bundan hoşlanıyordu. Beni doğuran domuz için hiç<a id="GBS.0312.04"/> de iyi bir şey değildi bu doğal olarak, onun meme ucuna olan aşkımdan ötürü bunaldı iyice. Zavallı ayakta yemlenirken bile bir hışım karnına sokulup bir memu ucu kapardım hemen. Ah oğlum, derdi domuz annem bana, ah oğlum, bırak da anan rahat rahat yemek yesin biraz, anan yemek yiyemezse sizi besleyecek sütü nasıl olsun! Ananın bir deri bir kemik kaldığını, arka bacaklarının artık tutmadığını görmüyor<a id="GBS.0312.05"/> musun yoksa?</p>
			<p>Ben doğduktan yedi gün sonra Jinlong ve Huzhu kardeşlerimden sekizini alıp yandaki başka bir ahıra götürdüler, orada pirinç lapasıyla beslemeye başladılar onları. Onların bakımından bir kadın sorumluydu, aradaki duvar benim boyuma göre çok yüksek olduğundan dolayı kadını göremiyordum ama sesini duyabiliyordum. Çok tanıdık ve kulağa çok hoş gelen bir sesi vardı ama ne kadar uğraşsam<a id="GBS.0313.01"/> da onun yüzünü ve adını hatırlayamıyordum bir türlü. Ne zaman tüm dikkatimi toplayıp zihnimi zorlasam üzerime ağır bir uyku çöküveriyordu. İyi bir domuz olmanın üç kuralı vardı: Çok yemek ye, iyi uyu, hızla büyü. Bu üçünde de ustalaşmıştım ben. Duvarın diğer tarafındaki kadının anaç mırıldanmaları benim için birer ninniye dönüşüyordu bazen. O sekiz domuz yavrusunu günde altı kez beslerdi kadın,<a id="GBS.0313.02"/> mısır ya da pirinç lapasının o hoş kokusu duvarı aşıp burnuma dolardı. Ağabey ve ablalarımın neşe içinde ciyaklayıp yemek yerken çıkardıkları sesleri dinler, kadının onlara “canlarım benim”, “küçük sevgililerim” diye mırıldanmasını duyunca kadının ne kadar da iyi kalpli biri olduğunu anlardım, o domuz yavrularını kendi çocukları gibi görüyordu.</p>
			<p>Doğduktan bir ay sonra vücudum ağabey ve ablalarımınkinin<a id="GBS.0313.03"/> iki katını bile geçti. Domuz annemin on iki memesi benim tekelimdeydi artık. Arada bir açlıktan delirmiş olan ufaklıklardan biri çaresiz bir şekilde memelerden birine hücum ediyor, burnumu şöyle hafiften dokundurunca ta annemizin arkasındaki duvarın oraya kadar yuvarlanıyordu. Domuz annemse iyice cılızlaşmış bir sesle şöyle inlerdi: On Altı Numara, ah On Altı Numara  biraz da kardeşlerinin<a id="GBS.0313.04"/> emmesine izin versen ne olur? Ne de olsa hepiniz benim etimden kopan parçalarsınız, içinizden biri aç kalsa benim içim sızlar! Annemin sözleri beni öyle tiksindirirdi ki onu umursamaz bir tavırla, gözlerinin akı dönene kadar deli gibi emerdim memelerini. Daha sonra arka bacaklarımı kaldırıp bir eşek gibi çifte atabildiğimi keşfettim. Böylece artık ağzımı meme ucundan ayırıp burnumla uzaklaştırmak<a id="GBS.0313.05"/> zorunda kalmıyordum o istilacıları, o kırmızı gözlü ve durmadan ciyaklayan ufaklıkların etrafımı sardıklarını görünce tek yapmam gereken vücudumu kamburlaştırıp arka ayaklarımı yukarı kaldırmaktı –bazen birini, bazen de ikisini birden kaldırıyordum– böylece kiremit sertliğindeki toynaklarımı kafalarına indiriyordum. Dayağı yiyen ufaklıklar kıskançlık ve nefret dolu bir tavırla daireler çizip<a id="GBS.0314.01"/> ciyaklıyor, küfrede küfrede annemin yemliğinin dibine düşmüş olan kırıntılara saldırıyorlardı aç bilaç.</p>
			<p>Çok geçmeden durumun farkına varan Jinlong ve Huzhu, Hong Taiyue ve Huang Tong’u duvarın arkasından beni izlemeye çağırdılar. Onların orada olduğunun farkına varmamam için çıt bile çıkarmıyorlardı, ben de onlar orada değillermiş gibi davranmaya başladım. Birden çok abartılı bir tavırla emmeye<a id="GBS.0314.02"/> başladım, annem orada durmuş mola bile vermeden, çaresizce inliyordu, bazen tek bacağımı kullanarak savuruyordum onları, bazen de o güçlü çift bacaklı tekmelerimle gözdağı veriyordum onlara, zavallı ağabey ve ablalarımın tek yaptığı şeyse ciyaklayarak yerde yuvarlanmaktı. Hong Taiyue’nin heyecanla şöyle bağırdığını duydum:</p>
			<p>“Hay anasını, bunun neresi domuz be! Bildiğin eşek sıpası bu!”</p>
			<p><a id="GBS.0314.03"/>“Evet,” diye onayladı onu Huang Tong, “bak nasıl da çifte atıyor!”</p>
			<p>Artık kurumuş meme ucunu ağzımdan tükürüp ayağa kalktım, ahırın içinde kasıla kasıla dolandım biraz, sonra başımı kaldırıp onlara doğru boğazım yırtılırcasına ciyaklamaya başladım, iyice afallamışlardı şimdi.</p>
			<p>“Şu yedi domuz yavrusunu da çıkarın ahırdan,” dedi Hong Taiyue, “bu veleti damızlık olarak saklayacağız, anasının<a id="GBS.0314.04"/> sütünü bir başına emsin ki iyice büyüyüp güçlensin.”</p>
			<p>Jinlong zıplayıp ahırın içine daldı, eğilip ağzından tuhaf sesler çıkararak ufaklıkları yanına çağırmaya başladı. Anne domuz başını kaldırıp Jinlong’a kötü kötü baktı. Ama eli çabuk olan Jinlong göz açıp kapamadan iki yavruyu eline geçirmişti bile. Anne domuz öne doğru atılınca Jinlong bir tekmeyle onu geri savurdu. Jinlong’un elinde baş<a id="GBS.0314.05"/> aşağı asılı olan iki ufaklık ciyak ciyak bağırıyordu. Huzhu yavrulardan birini Jinlong’un elinden almayı başardı, diğeriniyse Huang Tong yakaladı. Duyduğum seslerden onların hemen duvarın diğer tarafındaki ahıra, daha önce oraya konan o geri zekâlıların yanına konulduklarını anladım. O sekiz küçük piçin, bu iki küçük piçin hakkından geldiğini duydum ama şimdi onlarla empati kuramayacak kadar mutluydum.<a id="GBS.0315.01"/> Jinlong, Hong Taiyue sadece bir sigara içene kadar geçen çok kısa bir sürede o yedi geri zekâlının hepsini yakalamayı başarmıştı. Yandaki ahırın içinde hemen kargaşa çıkmıştı tabii, o ilk gelen sekizliyle sonradan gelen yedili bir top olmuş birbirlerini ısırmakla meşgüldü. Bense bir başıma, keyifle olan biteni dinliyordum. Gözümün ucuyla domuz anneme baktım, çok üzülmüş görünüyordu ama omuzlarından<a id="GBS.0315.02"/> büyük bir yük kalkmıştı sonuçta. Ne de olsa sıradan bir domuzdu, öyle insanoğlu gibi karman çorman duygulanımlara girecek hali yoktu. Bakın, çocuklarını kaybetmenin acısını çoktan unutmuş bir şekilde yemliğin başına geçip nasıl da midesine indiriyor yemleri.</p>
			<p>Rüzgârın sürüklediği yem kokusu çok geçmeden bana ulaştı. Huzhu bir kova yemle ahırın kapısında beliriverdi birden. Üzerinde beyaz bir<a id="GBS.0315.03"/> önlük vardı, önlüğün önüne kırmızı harflerle “Ximen Köyü Üretim Tugayı Kayısı Bahçesi Domuz Çiftliği” yazısı işlenmişti. Kollarına birer beyaz kolluk geçirmiş, başına da yumuşak görünen beyaz bir şapka takmıştı, bu haliyle bir pastanede çalışan pastacıbaşını andırıyordu. Demir bir kepçeyle yemi, yemliğe boşalttı. Anne domuz başını kaldırıp ön bacaklarını yemliğin içine daldırdı hemen. Yüzüne sıçrayan<a id="GBS.0315.04"/> yem parçaları sarı bok gibi görünüyordu. Yemden gelen o ekşi ve çürük koku midemi bulandırdı. Ximen köyü Üretim Tugayı’nın en üst düzey aydınları olan Lan Jinlong ve Huzhu’nun ortaklaşa geliştirdikleri lapa gibi bir yemdi bu, tavuk ve sığır dışkısıyla birkaç yeşil bitkinin büyük bir fıçıya konup üzerine biraz da maya eklenip bekletilmesiyle elde ediliyordu. Jinlong elindeki kovanın tamamını<a id="GBS.0315.05"/> yemliğin içine boşalttı. Anne domuzun bunu yemekten başka bir çaresi yoktu anlayacağınız.</p>
			<p>“Sadece bunu mu yiyor?” diye sordu Hong Taiyue.</p>
			<p>“Birkaç gün önce içine bir-iki fasulye keki de ekledik,” dedi Huzhu, “Jinlong dün başka fasulye keki kalmadığını söyledi.”</p>
			<p>Hong Taiyue başını ahırın içine sokup anne domuzu iyice süzdükten sonra, “Bu küçük damızlığın gelişimini korumak için anne<a id="GBS.0316.01"/> domuza özel bir bakım uygulayıp iyi beslemeliyiz,” dedi.</p>
			<p>“Üretim Tugayı’nın ambarında artık eskisi kadar yem yok,” dedi Huang Tong.</p>
			<p>“Bir ambar dolusu mısır daha yok muydu?” diye sordu Hong Taiyue.</p>
			<p>“O savaş erzakı!” dedi Huang Tong, “Eğer savaş erzakını kullanmak istiyorsan Komün Devrim Komitesi’ne dilekçe yazıp onay almalısın.”</p>
			<p>“Bizim yetiştirdiğimiz domuz da savaşa hazırlık içindir!”<a id="GBS.0316.02"/> dedi Hong Taiyue, “Eğer savaş çıkarsa Halkın Kurtuluşu Ordusu et yemeden savaştan nasıl galip çıkacak?” Huang Tong’un hâlâ tereddüt ettiğini görünce sert bir tavırla, “Ambarı açın, sorumluluğunu ben üstleniyorum. Öğleden sonra komüne rapor ederim, domuz beslemek diğer siyasi görevlerden önceliklidir, onlardan muhalif bir cevap alacağımı hiç sanmıyorum!” dedi. “Önemli olan,” diye devam etti<a id="GBS.0316.03"/> sonra konuşmasına gizemli bir hava katarak, “domuz çiftliğimizi büyütüp hayvan sayımızı artırmak, öyle bir gün gelecek ki ilçedeki bütün ambarların tahılları bizim domuz çiftliğimizin olacak.”</p>
			<p>Huang Tong ve Jinlong’un yüzlerine çokbilmiş bir gülümseme yerleşti. Bu sırada o pirinç lapasının kokusu iyice yaklaşmıştı, duvarın arkasındaki ahırın kapısının önüne gelince durdu birden.</p>
			<p>“Ximen<a id="GBS.0316.04"/> Bai, yarından itibaren bu dişi domuza da sen bakacaksın.”</p>
			<p>“Peki, Sekreter Hong.”</p>
			<p>“Kovadaki lapanın yarısını önce dişi domuzun yemliğine boşalt.”</p>
			<p>“Peki, Sekreter Hong.”</p>
			<p>Ximen Bai, Ximen Bai ne kadar da tanıdık bir isim bu, bu ismin benimle olan ilişkisini hatırlamaya çalıştım. Sonra dost canlısı bir yüz beliriverdi birden ahırımın önünde. O çok şey görmüş geçirmiş yüzü karşımda<a id="GBS.0316.05"/> görünce bütün vücudum elektrik çarpmış gibi seğirmeye başladı birden, aynı zamanda belleğimin kapıları açıldı ve anılarım bir sel gibi üzerime geliverdi. “Xing’er, yaşıyorsun demek!” diye bağırdım hemen ama söylediklerim ağzımdan çıkar çıkmaz uzun mu uzun ve keskin bir ciyaklamaya dönüştü. Bu ciyaklama sadece ahırın önündekileri sıçratmakla kalmamış, ben de kendi sesimden ürkmüştüm. Sonra sonsuz bir<a id="GBS.0317.01"/> acı eşliğinde gerçekliğe dönüverdim, şimdiki zamana, Ximen Nao filan değildim ben artık, bir domuzdum, şimdi bu ahırın içinde duran beyaz domuzun oğluydum.</p>
			<p>Onun yaşını hesaplamaya çalıştım ama ayçiçeklerinin o hoş kokusu kafamı karıştırıyordu. Tam da ayçiçeklerinin çiçek açma zamanıydı, sapları ağaç gövdesi kadar kalınlaşmış, yaprakları iyice etlenmiş, çiçekleri lavabo büyüklüğüne erişmiş,<a id="GBS.0317.02"/> taçyaprakları sanki altınla kaplanmış gibiydi, yaprakları ve saplarındaki beyaz dikenler bir santimi bulmuştu, bu halleriyle çok vahşi ve acımasız bir görüntü sergiliyorlardı. Onun tam yaşını çıkaramasam da yüzü yarılamış olduğundan emindim; çünkü şakakları beyazlaşmıştı ve o çekik gözlerinin etrafında ince kırışıklıklar vardı, bir zamanlar inci gibi dizilmiş bembeyaz dişlerinin kimi dökülmüş ve<a id="GBS.0317.03"/> toprak sarısına dönmüşlerdi. Birden niyeyse bu kadının uzun yıllardır sadece ot yiyerek hayatta kaldığını düşündüm. Kuru ot ve sert fasulye saplarını çiğnerken katır kutur sesler çıkardığını hayal ettim.</p>
			<p>Pirinç lapasını tahta bir kepçeyle yavaş yavaş yemliğe boşalttı. Anne domuz ön ayaklarını ahırın kapısına kadar kaldırıp bu güzel kokuyu karşıladı. Yandaki ahırın içinde duran geri zekâlı<a id="GBS.0317.04"/> ufaklıklar lapanın o baştan çıkaran kokusunu alınca kulakları sağır eden bir sesle ciyaklamaya başladılar.</p>
			<p>Anne domuz ve yandaki domuz yavruları şapur şupur lapayı yerken Hong Taiyue, Ximen Bai’ye ders verir gibi ciddi ciddi açıklamalarda bulunuyordu. Ses tonu duygudan eser taşımasa da bakışlarında bariz bir sıcaklık vardı. Ximen Bai, kollarını iki yanına sarkıtmış ayakta dikilirken saçlarındaki<a id="GBS.0317.05"/> beyazlıklar gümüş gibi parlıyordu gün ışığı altında. Ahırın kapısındaki geniş delikten bacaklarının hafifçe titrediğini gördüm.</p>
			<p>“Dediklerimi anladın mı?” diye sordu Hong Taiyue sertçe.</p>
			<p>“İçin rahat olsun, Sekreter Hong.” Ximen Bai yumuşak ama kararlı bir sesle, “Hayatım boyunca doğurmadım ben, bu domuz yavrularına kendi çocuklarım gibi bakacağım.”</p>
			<p>“İşte bunu iyi dedin,” dedi Hong Taiyue<a id="GBS.0318.01"/> hoşnut bir tavırla, “bizim tam da ihtiyacımız olan şey domuz yavrularına kendi çocukları gibi bakacak kadınlar.”</p>
			 
			</article>
  <div style="display:none;"><a id="GBS.0318.02"/></div></body>
</html>