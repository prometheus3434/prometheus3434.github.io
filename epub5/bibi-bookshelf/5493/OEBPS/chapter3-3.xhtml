<?xml version="1.0" encoding="UTF-8" standalone="no"?><html xmlns="http://www.w3.org/1999/xhtml">
	<head>
		<title>Yaşam ve Ölüm Yorgunu</title>
		<link href="main.css" rel="stylesheet" type="text/css"/>
<meta name="Adept.resource" value="urn:uuid:ed47d798-c7b1-bfdc-2bb5-537360c88701"/>
	</head>
	<body xmlns:epub="http://www.idpf.org/2007/ops" epub:type="chapter" id="chapter3-3"><div style="display:none;"><a id="GBS.0319.01"/></div>
<article class="chapter">
			<h1 class="chapter_num">23</h1>
			<h1 class="chapter_title">On Altıncı Domuz’un rahat bir yuvaya taşınması</h1>
			<h1 class="chapter_title">Diao Xiaosan’ın yanlışlıkla alkole batırılmış çörek yemesi</h1>
			<p>Ağabey ya da amca mı demeliyim sana, galiba canın sıkkın biraz, bakıyorum da şişmiş gözkapakların gözlerini örtüverdi, üstelik hâlâ horluyorsun –Koca Kafalı Lan Qiansui çok sert bir ses tonuyla söyledi bunları bana– eğer domuzların yaşamı ilgini çekmediyse sana biraz da köpeklerin<a id="GBS.0319.02"/> yaşamından bahsedeyim istersen.</p>
			
			<p class="margin">Hayır, hayır, hayır çok ilgimi çekti, bir domuz olarak yaşadığın yıllar boyunca bir an bile senin yanında olmadığımı biliyorsun sanırım! Domuz çiftliğinde çalışmaya başladığımda seni beslemek değildi görevim, sonra Huang Hezuo’yla birlikte bir çırçır fabrikasında çalışmaya gönderildim, senin o şanlı başarıların hakkında duyduklarımın çoğu kulaktan dolma<a id="GBS.0319.03"/> bilgilerdi. Olanları bir de senin ağzından duymayı çok istiyorum, her şeyi anlatmanı istiyorum en ufak bir ayrıntıyı bile atlamadan. Lütfen gözkapaklarım hakkında endişe etme bir daha, gözkapaklarım gözlerimi örtünce bütün dikkatimi toplayıp can kulağıyla dinliyorum seni.</p>
			<p>Bundan sonra anlatacaklarım o kadar çok ve o kadar karmaşık ki bu yüzden sana sadece önemli ve en eğlenceli kısımlarını<a id="GBS.0319.04"/> anlatacağım, dedi Koca Kafalı Lan Qiansui.</p>
			<p>Ximen Bai domuz annemi özenle beslerken ben de delirmiş bir domuz yavrusu gibi emmeye devam ettim –buna annemin iliğini kurutmak da diyebilirsin– vücudunun arka yarısı felç oldu resmen. Arka bacakları lif kabağı gibi kuruduğundan kendini sadece ön bacaklarıyla taşıyarak sürünüyordu ahırın içinde. Bu sırada hemen hemen onun kadar irileşmiştim ben de.<a id="GBS.0319.05"/> Tüylerim balmumu çekilmişçesine parlak ve kaygandı, cildim pembeleşmişti ve çok hoş kokular salıyordu. Zavallı domuz anneciğimin tüyleri kirlenmiş, vücudunun arka kısmı üzerine yapışmış kalmış idrar ve dışkılardan ötürü çok pis kokuyordu. Ne zaman memelerine ilişsem acıyla inliyor ve üçgen şeklindeki gözlerinden yaşlar dökülüyordu. Sakat vücudunu sürükleyerek benden kaçarken bir yandan da yalvarıyordu:<a id="GBS.0320.01"/> Oğlum, akıllı oğlum benim, anana merhamet et biraz, ananın iliğini kuruttun bak, ne kadar acınası bir hale geldiğimi görmüyor musun yoksa? Artık koca domuz oldun, kendi başına beslenebilirsin pekâlâ. Ama onun dedikleri bir kulağımdan girip öbür kulağımdan çıkıyordu, burnumla onu yana çevirip aynı anda iki meme ucunu birden ağzıma atıyordum, domuz annem sanki bıçaklanıyormuş gibi acı çığlıklar<a id="GBS.0320.02"/> atarken ben de onun eskiden o kadar tatlı olan sütünün şimdi neden lastik gibi tatsızlaştığını düşünüyordum, sadece çok az bir miktarda, o da tuzlu ve yapışkan bir sıvı salgılayabiliyordu artık, süt değil zehirdi bu. Bir keresinde tiksintiden onu burnumla ittiğim gibi yere yuvarladım. Acı acı sövdü bana o da: Ah On Altı Numara, seni kalpsiz canavar, bir şeytansın sen, senin baban bir domuz değil<a id="GBS.0320.03"/> bir kurtmuş meğer!</p>
			<p>Anne domuz felç geçirince Hong Taiyue, Ximen Bai’yi bir güzel payladı. “Parti sekreteri,” dedi Ximen Bai gözyaşları içinde, “benim bir suçum yok bunda, ne olduysa oğlunun inadı yüzünden oldu, onun anasını nasıl emdiğini görmediniz galiba, bir kurt ya da bir kaplan gibi emiyor, böyle emilmeye bırakın bir domuzu bir inek bile dayanamaz oracıkta felç olurdu...” Hong Taiyue<a id="GBS.0320.04"/> duvardan kafasını ahırın içine uzatınca birden tuhaf bir dürtüyle ön bacaklarımı yukarı kaldırıp iki ayağım üzerinde durdum. Bunu sadece iyi eğitilmiş sirk domuzlarının yapabileceğini hiç düşünmemiştim, iki ayağım üzerinde durmak bana çok doğal bir şeymiş gibi gelmişti o an. Ön bacaklarımı duvara yasladım, başım neredeyse Hong Taiyue’nin çenesine değecekti. Çok şaşırmıştı tabii, geri çekildi biraz,<a id="GBS.0320.05"/> etrafı kolaçan edip hiç kimsenin olmadığına kanaat getirince şöyle fısıldadı Ximen Bai’ye:</p>
			<p>“Senin bir suçun yok, hemen birini gönderip bu domuz kralını kendi başına kalacağı bir ahıra koyduracağım.”</p>
			<p>“Başkan Yardımcısı Huang’a bunu söylemiştim ben ama o gelip sizin bakmanızı söylemişti bana...”</p>
			<p>“O salak yok mu o salak!” dedi Hong Taiyue, “Böyle ufak bir konuda bile karar vermeye çekiniyor!”</p><div style="display:none;"><a id="GBS.0321.01"/></div>
			<p>“Herkes size saygı duyuyor,” diye mırıldandı Ximen Bai başını kaldırıp Hong Taiyue’ye bir bakış atarken, hemen ardından yine eğdi başını, “siz eski devrimcilerdensiniz, halkı gözetip herkese adil davranıyorsunuz...”</p>
			<p>“Yeter, bir daha böyle şeyler söyleme sakın!” dedi Hong Taiyue elinin tersiyle bir hareket yapıp sonra bakışlarını Ximen Bai’nin yavaş yavaş kızaran yüzüne dikip şöyle dedi:<a id="GBS.0321.02"/> “Hâlâ mezarlıktaki o kulübede mi kalıyorsun? Besleme ahırına taşınıp Huang Huzhu ve diğerleriyle birlikte yaşamak istemez misin?”</p>
			<p>“Hayır,” dedi Ximen Bai, “benim kökenim kötü, hem yaşlı hem de pasaklıyım, gençlerin canını sıkmak istemem...”</p>
			<p>Hong Taiyue, Ximen Bai’yi süzdükten sonra başını çevirip o büyük ve etli yaprakları olan ayçiçeklerine bakıp şöyle fısıldadı:</p>
			<p>“Bai, Bai eğer bir<a id="GBS.0321.03"/> toprak ağası olmasaydın ne iyi olurdu...”</p>
			<p>Homurdandım birden, içimdeki karmaşık duyguları ifade etmek için bir şeyler yapmalıydım. Gerçeği söylemem gerekirse o an o kadar da kıskanmamıştım onları ama Hong Taiyue ve Ximen Bai arasındaki ilişkinin günden güne daha hassas bir hale gelmesi beni içgüdüsel olarak mutsuz ediyordu işte. Bu mesele sonuçlanmadı tabii, olayın nasıl bir trajediyle sonuçlandığını<a id="GBS.0321.04"/> bilmene rağmen olanları daha ayrıntılı bir şekilde anlatmaya devam edeceğim sonra sana.</p>
			<p>Beni çok büyük bir bölmeye koyacaklardı. Doğduğum yerden ayrılırken son bir kez ardıma baktım, boş boş bakışlarıyla bir köşede duran o dişi domuzu görünce en ufak bir üzüntüye bile kapılmadım. Ama nasıl söyleyeyim, dünyaya yeniden gelirken onun rahim kanalından geçmiş ve onun memelerindeki sütü içip büyümüştüm,<a id="GBS.0321.05"/> beni yetiştirme nezaketinde bulunduğu için ona olan borcumu ödemem gerekirdi; ama bunu nasıl yapacağımı bilmiyordum hiç, en sonunda onun ahırına işemeye karar verdim, dediklerine göre genç erkek bir domuzun idrarında çok sayıda hormon olurmuş ve yavrularını aşırı beslemekten felç geçirmiş dişi domuzlar üzerinde garip bir iyileştirici etkisi varmış bunun.</p>
			<p>Yeni ahırım, birbirinden bağımsız inşa<a id="GBS.0322.01"/> edilmiş bir dizi ahırın en geniş bölmesiydi ve o yeni inşa edilmiş iki yüz bölmeli domuz ahırından bir metre uzaklıktaydı. Ahırımın hemen arkasında üzerine gölge yapan büyük bir kayısı ağacı vardı. Ahırımın önü açıktı, arka saçakları uzun, ön saçakları kısa olduğundan iyi güneş alıyordu. Zemin tuğla döşeliydi, duvarın köşesinde üzeri demir ızgarayla kaplanmış bir delik vardı, kıçımı pisletmeden<a id="GBS.0322.02"/> rahatça sıçabiliyordum böylece. Duvarın bir köşesine yığılmış olan altın sarısı buğday sapları yatak odama tazelik katıyordu. Yeni evimde taze tuğla, taze toprak, taze çınar ağacı ve taze darı kokuları arasında bir ileri bir geri volta atıyordum. Halimden çok hoşnuttum. Dişi domuzun o basık ve pis eviyle karşılaştırıldığında bu yeni evim lüks apartman dairesi gibi duruyordu gerçekten de. Havadar<a id="GBS.0322.03"/> ve çok iyi aydınlatılmış bir yerdi burası, yapımında kullanılan malzemelerin hepsi çevre dostuydu ve doğaya hiçbir zararlı gaz salmıyorlardı. Şu çınar ağacından yapılmış kirişlere bakın hele, yeni kesilmiş olduklarından ötürü kar beyazı kesim yerlerinden ağacın özsuyu süzülüyor. Duvarları oluşturan darı sapları da taptaze, yeni kesildiklerinden ötürü hâlâ ıslak ve tatlı ekşi bir koku salıyorlar,<a id="GBS.0322.04"/> bahse girerim tatları da çok lezzetlidir. Burası benim evim sonuçta, sırf iştahımı tatmin etmek için kendi evimi yıkıp dökmeyeceğim ama sadece bir lokma ısırıp tadlarına bakmayacağım anlamına da gelmiyor bu. Kolaylıkla iki ayağım üzerinde dikilip bir insan gibi yürüyebilirim ama bu benzersiz yeteneğimi mümkün olduğunca bir sır olarak saklamak istiyorum. İçimde domuzlar için eşi benzeri görülmemiş<a id="GBS.0322.05"/> refah dolu bir dönemde doğduğuma dair bir his var, insanlık tarihi boyunca domuzlar böylesine yüksek bir konumda olmamıştı hiç, domuz olmanın anlamı hiç bu kadar büyük olmamıştı, domuzlar insanları hiç bu kadar derinden etkilememişti, binlerce milyonlarca insan bir önderin emriyle domuzlara secde edip tapıyor artık. Domuzların bu en parlak döneminde bir sürü insanın dünyaya bir domuz olarak yeniden<a id="GBS.0323.01"/> gelebilmek için yarıştığından adım gibi eminim, hatta dünyaya insan olarak gelmiş bir sürü kişi de domuz olmadıklarına bin pişman muhtemelen. Olaya bu açıdan bakınca Efendi Yama’nın beni hiç de oyuna getirmediğini düşünüyorum. Bu domuz çağında bir mucize yaratmak istiyorum; ama zaman şimdi buna uygun değil, insanlar henüz yeteri kadar olgunlaşmadı bunun için, aptalı oynamaya devam etmeliyim bir<a id="GBS.0323.02"/> süre, yeteneklerimi gizlemeliyim, fırsatını ele geçirmişken vücudumu güçlendirip daha çok kas ve egzersiz yapmalıyım, zihnimi keskinleştirmeliyim, şimdilik o ateş kırmızısı günün gelmesini dört gözle beklemekle yetineceğim sadece. Bu yüzden bir insan gibi yürüyebildiğimi öyle herkese göstermemem lazım, bu yeteneğimin ileride büyük faydasını göreceğimi de hissediyorum, pas tutmamak için geceleri gizli<a id="GBS.0323.03"/> gizli alıştırma yapacağım.</p>
			<p>Çelik gibi sert çenemle duvarı kemirince doğal olarak bir delik açtım üzerinde. Tuğla zeminde biraz tepinince tuğlalardan birini ikiye ayırdım. Şöyle bir dikilmemle ağzımın duvardaki darı saplarına değmesi bir oldu, bir lokma ısırınca sap ağzıma düşüverdi. Arkamda iz bırakmamak için darı sapını yalayıp yuttum, bir parçasını bile ziyan etmedim. Avluda –burayı geçici<a id="GBS.0323.04"/> bir süre avlu farz edelim– ayağa kalkıp ön bacaklarımı kayısı ağacının çapa sapı kalınlığındaki bir dalına yasladım. Bu gizli testten sonra içim rahatladı biraz. Bu oda sıradan bir domuz için taştan bir kale sayılırdı ama iş bana gelince öyle olmuyordu işte, burası benim için yarım saatte yerle bir edebileceğim mukavvadan yapılmış bir oyuncak gibiydi. Ama kendi yaşadığım yeri yerle bir edecek kadar<a id="GBS.0323.05"/> aptal değildim, işler o raddeye varmamıştı yani henüz. Burayı yıkmak değil korumak istiyordum. Temizlik ve hijyen önemliydi tabii, tuvaletimi yaparken dikkat ediyordum, burnum kaşındığında öyle her yere sürtmüyordum, kısacası evimi görenlerin üzerinde iyi bir izlenim bırakmak istiyordum. Birilerine kabadayılık taslayacaksam önce onlara iyi davranmalıydım. Ben bilge bir domuzdum ve Han Hanedanı’nın<a id="GBS.0324.01"/> Wang Mang’ını örnek alıyordum. Beni en çok mutlu eden şeyse yeni evimde elektirik olmasıydı, evin en yüksek kirişinden yüz vatlık bir ampul sarkıyordu. Daha sonra yeni yapılmış olan o iki yüz tane ahırın hepsinin içinde elektirik olduğunu öğrendim ama onların ampulleri sadece yirmi beş vatlıktı. Lambayı açıp kapamaya yarayan ip, duvarlardan birinde asılıydı. Ön bacaklarımdan birini kaldırıp<a id="GBS.0324.02"/> o ipi çatal tırnaklı toynağımın arasına geçirerek şöyle hafiften çektim mi çat diye yanıyordu lamba, bu gerçekten çok eğlenceli bir şeydi, modernleşmenin o ılık bahar rüzgârıyla Doğu’dan esen Büyük Kültür Devrimi’nin rüzgârı sonunda Ximen köyüne doğru esmeye başlamıştı. Çabuk söndür şunu, kimseye lambayı yakabildiğini gösterme sakın! Bu insanların domuz ahırlarına lamba takma nedeninin bizim hareketlerimizi<a id="GBS.0324.03"/> izlemek olduğunu biliyordum, o zamanlar insanların evlerinde rahat rahat otururken bizim hareketlerimizi uzaktan izleyebilmeleri için ahırlara nasıl bir cihaz takabileceklerini düşünür dururdum. Daha sonra böyle bir cihaz bulundu tabii, bu cihaz bugünlerde hemen hemen her yere konmuş durumda; büyük fabrikalarda, arabalarda, sınıflarda, bankalarda, hatta umumi tuvaletlerde bile bulunan kapalı<a id="GBS.0324.04"/> devre televizyon izleme sisteminden bahsediyorum. Ama size şöyle diyeyim; eğer buradakiler böyle bir donanıma sahip olup evimin içine kamera koysalar bile kameraya öyle bir sıçardım ki domuz dışkısının nasıl bir şey olduğunu bir güzel görürlerdi.</p>
			<p>Yeni evime güneş ışınlarının beyazının azalıp kırmızısının arttığı geç bir sonbahar günü geçtim. Güneşin kırmızı ışınları kayısı ağacının yapraklarını<a id="GBS.0324.05"/> Xiangshan’daki<a class="si-noteref" epub:type="noteref" href="#f44" id="ref_f44">44</a> kırmızı yapraklar kadar kırmızıya boyuyordu –Xiangshan’ın nerede olduğunu tabii ki biliyorum, kırmızı yaprakların aşkı sembolize ettiğini de biliyorum elbet, birçok şiire konu olmuştur bu– her akşam ya da sabah erken saatlerde, güneş doğarken ya da batarken, domuz yetiştiricilerinin kahvaltı ettiği ya da akşam yemeği yediği saatlerdi bunlar, ahırlar sıra dışı bir sessizliğe bürününce<a id="GBS.0325.01"/> ben de hemen ayağa kalkar, ön bacaklarımı göğsüme doğru kıvırıp kayısı ağacının aşağıya düşen yapraklarını kemirirdim. Kayısı yaprakları biraz acımsıdır ama lif açısından çok zengindir, kan basıncını düşürür ve dişleri temizler. Kayısı yapraklarını günümüzde gençler arasında moda olan sakız gibi çiğnerdim. Başımı güneybatıya çevirip nizami dizilişleriyle bir kışlayı andıran domuz ahırlarını<a id="GBS.0325.02"/> izlerdim, yüzlerce kayısı ağacı gölgelerdi ahırları, kırmızı günbatımları ya da parlak gün doğumlarının ışıkları altında ateş ya da kırağı gibi parlayan kayısı ağacı yaprakları emsalsiz bir manzaraya dönüşürdü. Yiyecek, içecek ve giyecek sıkıntısı çeken insanlar bu doğal güzelliğe bana kıyasla duyarsız kalıyordu tabii, eğer o kayısı ağaçları ve domuz ahırları günümüze kadar korunabilmiş olsaydı<a id="GBS.0325.03"/> bence şehirlilerin çok ilgisini çekerdi şimdi, buraya gelip kırmızı yaprakları seyre dalarlardı, baharda bir kayısı festivali düzenlenebilirdi pekâlâ, sonbahardaysa bir kırmızı yaprak festivali düzenleyip domuz ahırlarında yatar kalkarlardı, böylece kırsal yaşamın nasıl bir şey olduğunu gerçekten deneyimleyebilirlerdi. Konudan iyice uzaklaştığım için çok özür dilerim. Ben hayal gücü çok geniş bir<a id="GBS.0325.04"/> domuzum, aklımda bir sürü tilki dolaşıyor, sık sık kendi kurduğum hayallere kapılıp korkudan altıma ettiğim ya da gülmekten kırıldığım zamanlar oluyor. Ettiği pisliğe bulanmış bir domuzu her yerde görebilirsiniz ama kahkahalar atan bir domuz olarak sadece ben varım elinizde, daha sonra değineceğim için şimdilik bu konuyu geçiyorum.</p>
			<p>İşte kayısı ağacının yapraklarının taptaze bir kırmızılığa<a id="GBS.0325.05"/> büründüğü bir gün, galiba ay takviminin onuncu ayının onuncu günüydü bu, evet onuncu ayın onuydu doğru hatırlıyorum, hafızama güvenirim, işte o gün güneş daha yeni doğmuşken, çok büyük, çok kırmızı ve çok yumuşaktı, uzun süredir yüzünü görmediğim Lan Jinlong çıkageldi. Yanında ona gittiği her yerde eşlik ve hizmet eden Sun kardeşler ve Yimeng Dağı bölgesinden sadece beş bin yuana bin elli yedi tane<a id="GBS.0326.01"/> domuz satın almış olan Üretim Tugayı muhasebecisi Zhu Hongxin vardı. Domuzların tanesi beş yuana bile gelmemişti ve bu insanı gerçekten de şaşırtacak kadar ucuz bir rakamdı. O sırada ben de lüks apartman dairemde sabah egzersizlerimi yapıyordum: Ön toynaklarımı kayısı ağacının avluma uzanmış olan dalına geçirmiş barfiks çekiyordum. Ağacın dalı çok esnek ve dayanıklıydı, ayaklarım ne zaman yerden<a id="GBS.0326.02"/> kesilse kayısı ağacının kırağı tutmuş o kırmızı yaprakları bir bir yere dökülüyordu. Bu hareketi yapmamın üç nedeni vardı, birincisi egzersiz yapmaktı tabii, ikincisi geçici bir süre de olsa yerçekimine karşı koymanın verdiği mutluluktu, üçüncüsüyse düşen yaprakları toplayıp kendime yatacak bir yer yapmamdı. Böylece yumuşacık ve sıcak bir döşek hazırladım kendime. İçimde yaklaşan kışın çok sert<a id="GBS.0326.03"/> geçeceğine dair bir his vardı ve kışı sıcak geçirmek için hazırlık yapmalıydım. İşte öyle dala asılmış tam bir osuruk koyuveriyordum ki bir motorun kükremesini duydum, başımı biraz daha kaldırınca kayısı bahçesinin arkasındaki toprak yolda arkalarına birer römork bağlanmış üç aracın ilerlediğini gördüm. Araçlar öyle toz içinde kalmışlardı ki sanki çölden fırlamış sanırdınız, üzerlerindeki kalın toz<a id="GBS.0326.04"/> tabakası yüzünden renklerini ayırt etmek olanaksızdı. Sarsıla sarsıla kayısı bahçesine girdikten sonra yeni yapılmış domuz ahırlarının hemen arkasındaki boş alanda durdular. Bu boş alanda kırık kiremit ve tuğla parçalarıyla çamura bulanmış buğday sapları vardı. Uzun kuyruklu üç canavarı andıran araçların tamamıyla durması bir gün sürdü gibi geldi bana. Bu sırada ilk araçtan saçı başı dağılmış ve<a id="GBS.0326.05"/> yüzü kir içinde kalmış olan Lan Jinlong’un indiğini gördüm, onun arkasındaki araçtan da muhasebeci Zhu Hongxin ve Sun kardeşlerin en büyüğü olan Ejderha Sun fırladı dışarıya. Son araçtan da Sun kardeşlerin diğer üçü ve küçük bir hayaleti andıran Mo Yan çıkıverdi. Bu dört veledin yüzleri kalın bir toz tabakasıyla kaplıydı, bu halleriyle Qin Shi Huang’ın Toprak Askerler’ini<a class="si-noteref" epub:type="noteref" href="#f45" id="ref_f45">45</a> andırıyorlardı. Araçların<a id="GBS.0327.01"/> kasalarından ve arkalarına bağlı olan romörklardan gelen domuz ciyaklamalarını duydum sonra, ses giderek artıp en sonunda tiz bir ciyaklama korosuna dönüştü. Çok heyecenlanmıştım, domuzların o ateş kırmızısı günü gelmişti işte sonunda. Yimeng Dağı’ndan gelen bu yeni domuzları henüz göremesem de ciyaklamalarını duyuyor, idrar ve dışkılarının o tuhaf kokusunu alıyordum. İçimde onların bir çirkinler<a id="GBS.0327.02"/> sürüsü olduğuna dair bir önsezi vardı.</p>
			<p>Hong Taiyue gıpgıcır “Altın Geyik”ine binmiş, uçarcasına geliyordu, bisiklet o zamanlar çok nadir görülen bir şeydi, sadece şube sekreterlerinin bisiklet almasına izin veriliyordu. Hong Taiyue bisikletini o boş alandaki üst kısmı yarı kesilmiş olan bir kayısı ağacının yanına park etti, heyecan ve aceleden bisikletini zincirlemedi bile. Jinlong’u seferden<a id="GBS.0327.03"/> yeni dönmüş kahraman bir asker gibi kollarını iki yana açarak karşıladı, şimdi onun Jinlong’a sarılacağını filan düşünmeyin sakın, yabancıların yaptığı bir şeydi o, domuzların yükselişe geçtiği bu dönemde öyle bir şey yapmıyordu Çinliler. Hong Taiyue’nin kocaman açılmış kolları Jinlong’un yanına varınca iki yanına sarkıverdi birden, kollarından birini uzatıp Jinlong’un omzuna vurdu hafiften, “Aldın<a id="GBS.0327.04"/> demek?”</p>
			<p>“Hem de tam bin elli yedi tane, beklenenin bile üzerinde!” dedi Jinlong sendeleyerek. Hong Taiyue daha ona yetişemeden kafa üstü yere çakıldı.</p>
			<p>Jinlong’un bayılmasını takiben Sun kardeşlerin dördü ve koltuğunun altına elyapımı siyah deri bir çanta sıkıştırmış olan muhasebeci Zhu Hongxin de sallanmaya başladı, içlerinde sağlam görünen bir Mo Yan vardı, kollarını yukarı kaldırıp bağırdı<a id="GBS.0327.05"/> birden:</p>
			<p>“Dövüşüp de geldik! Zafer kazandık!”</p>
			<p>Üzerilerine vuran kırmızı güneş ışınları sahneyi çok trajik bir hale dönüştürüyordu. Hong Taiyue tugayın kadro ve milislerini çağırıp domuzları satın alarak zorlu bir görevin üstesinden gelmiş olan bu gençleri ve üç şoförü kaldırıp domuz çifliğinde çalışanların kaldığı konutlara taşımasını istedi. “Huzhu, Hezuo birkaç kadın çağırın da noodle<a id="GBS.0328.01"/> açıp yumurta kaynatın bu adamları ödüllendirmek için!” diye bağırdı Hong Taiyue, “Geriye kalanlarsa araçları boşaltmaya başlasın!”</p>
			<p>Römorkların kapakları açılınca gördüm o korkunç şeyleri. Bunların neresi domuza benziyor ki! Domuz adına yakışmıyorlar bile! Kimi büyük kimi küçük, hepsi farklı ve karman çorman renklerde, her biri kendi pisliğine bulanmış ve burun kıran leş gibi kokular salan<a id="GBS.0328.02"/> yaratıklardı bunlar. Birkaç kayısı yaprağı alıp burun deliklerimi tıkadım hemen. Onların şöyle mini mini ve çok güzel dişi domuzlar getireceğinin hayalini kurmuştum oysa, bana, geleceğin domuz kralına yârenlik edecek küçük bir harem, nereden bilebilirdim ki vahşi kurtlarla yabandomuzlarının çiftleşmesinden oluşan tuhaf bir yaratık sürüsünü getireceklerini! Onlara daha fazla bakamayacaktım ama o komik,<a id="GBS.0328.03"/> yabancı aksanları merakımı uyandırdı birden. Ah ihtiyar Lan, içimde bir yerlerde hâlâ insan ruhu taşısam da sonuçta bir domuzum ben, o yüzden beklentilerini çok yüksek tutmamanı salık veririm sana! İnsanlar bile bu kadar meraklı hayvanlarken bir domuzdan daha ne bekliyordum ki?</p>
			<p>Onların o kulak zarlarımı titreten ciyaklamalarını duymamak için iki çürük kayısı yaprağı alıp dürerek kulaklarıma<a id="GBS.0328.04"/> sokuşturdum. Ayağa kalkıp iki kayısı dalına asılarak yeni yapılmış domuz ahırlarının hemen arkasındaki o boş alanda olan biteni izlemek için kendime daha geniş bir görüş açısı yarattım. Omuzlarımdaki ağır yükün farkındaydım, yetmişli yılların Gaomi Kuzeydoğu Bucağı’nın tarihinde çok önemli bir figürdüm ben, yaptıklarım önünde sonunda Mo Yan denilen o ufaklık tarafından yazılıp bir klasik olacak,<a id="GBS.0328.05"/> bu yüzden vücuduma çok iyi bakmalı ve formumu korumalıyım, görme, koku alma ve duyma yetilerimi çok iyi muhafaza etmeliyim; çünkü bunlar benim yaratacağım efsanenin olmazsa olmaz önkoşulları.</p>
			<p>Arka ayaklarım üzerindeki baskıyı azaltmak için ön bacaklarımı ve çenemi ağacın çatalına yasladım. Dallar benim ağırlığımla sarkıp titremeye başladı. Ağaca konmuş olan bir ağaçkakan başını büküp o küçük<a id="GBS.0329.01"/> siyah gözleriyle merakla süzmeye başladı beni. Kuşdili bilmediğimden ötürü onunla iletişim kuramadım ama halinden onu ürküttüğümü çıkardım. Kayısı ağacının yaprakları arasından araçlardan indirilen domuzları izliyordum, hepsi yarı baygındı, ayakta duracak halleri olmayan bir avuç zavallı. Ağzı koni şeklinde, sivri kulaklı, dişi bir domuz gördüm, yaşlılıktan ötürü iyice güçsüz düşmüş ve uzun yolculuklara<a id="GBS.0329.02"/> dayanamayan vücudu araçtan iner inmez yere serildi. Kumlu zeminin üzerinde baygın yatarken gözlerinin akı döndü ve ağzından köpükler çıkmaya başladı. Görünümleri diğerlerine nazaran biraz daha iyi olan iki küçük dişi domuz gördüm sonra, anneleri birdi muhtemelen, sırtlarını kamburlaştırmış, kusmakla meşguldüler. Bu ikisinin kusması birden bulaşıcı bir hastalık gibi hızla yayılıp geri kalan<a id="GBS.0329.03"/> domuzlarının yarısından fazlasının kusmasını tetikledi. Kusmayanların kimi kendini yere attı kimi diz çöktü kimi de kayısı ağaçlarının o kalın kabuklarına sürtünüp hart hart kaşınıyordu, aman Tanrı’m ne kalın derileri varmış! Evet doğru, hepsi bitli ve keneliydi bunların, uyanık olup onlarla arama mesafe koymalıydım. Kara bir erkek domuz ilgimi çekti birden. Kara kuru bir şeydi ama zeki ve akıllı<a id="GBS.0329.04"/> görünüyordu, burnu uzundu, gür ve sert kılları olan kuyruğu yere değiyordu, omuzları geniş, kıçı yukarı kalkıktı, uzuvları kalındı, küçük ama keskin bakışlı gözleri vardı, dudaklarının arasından iki sarı ön dişi görünüyordu. Kısacası evcilleştirilmemiş bir yabandomuzuydu bu. Yani diğerleri bu uzun yolculuktan bitkin düşmüş birer soytarıyı andırırken bu eleman kollarını göğsünde çaprazlamış bir<a id="GBS.0329.05"/> halde ıslık çalarak ağır adımlarla manzaranın tadını çıkara çıkara yürüyen bir aylağa benziyordu. Jinlong birkaç gün sonra ona bir isim verdi: Diao Xiaosan. Zamanın meşhur devrimci modern operalarından biri olan <em>Shajiabang</em>’ın kötü karakterlerinden birinin ismiydi bu, doğru ya, genç bir kızın bohçasını çalıp kızı kötü amaçları için kullanmak isteyen bir piç kurusuydu bu karakter, Diao Xiaosan’la<a id="GBS.0330.01"/> bir sürü eğlenceli anımız oldu sonraları, bunu da daha sonra anlatırım!</p>
			<p>Komündekilerin Hong Taiyue’nin emirleri doğrultusunda bu yeni gelenleri beş sıra halinde dizilmiş olan o iki yüz domuz ahırına yerleştirmelerini izledim. Domuzları yakalama işlemi çok gürültülü ve karmaşık bir süreç oldu tabii. Bu IQ’su düşük elemanlar Yimeng Dağı’nda vahşi bir şekilde koşturmaya alışmışlardı, ahırlara<a id="GBS.0330.02"/> konduktan sonra ayrıcalıklı ve mutlu bir hayat süreceklerinden bihaberdiler, ahıra konmanın mezbahaya düşmek olduğunu sandıklarından ötürü acı acı ağlayıp keskin çığlıklar atarak birbirlerine çarpıp duruyor, kapana kısılmış vahşi hayvanlar gibi var güçleriyle kaçmaya çalışıyorlardı. Boğa olarak geçirdiğim yıllarda bir sürü kötü şey yapmış olan Hu Bin, deliye dönmüş beyaz bir domuz karnına çarpınca<a id="GBS.0330.03"/> kendini kıç üstü yerde buldu, zorlukla oturmaya çalıştı, yüzü kirece dönmüştü, alnından soğuk soğuk terler dökülüyordu, karnını tutarak inlemeye başladı, bu bahtsız geri zekâlı çok kötü kalpliydi, aklı fikri kötülüğe çalışırdı, bu da yetmezmiş gibi kendini bir şey sanıp her boka da maydanoz olurdu ama hangi işe kalkışsa sonu hep hüsranla biterdi, yani gerçekten de hem nefret edilesi hem de acınası<a id="GBS.0330.04"/> bir adamdı. Yunliang Nehri’nin o geniş kumsalında bu herifin icabına nasıl baktığımı muhtemelen hâlâ hatırlıyorsun, değil mi? Aradan o kadar yıl geçince yaşlanmış haliyle, dişleri dökülmüş, zar zor konuşuyordu oysa ben daha bir yaşını bile doldurmamış, hayatının baharında altın günlerini yaşayan genç bir domuzdum. Üst üste yeniden dünyaya gelmek insanı yoruyor ama iyi tarafları da var işte. Bir<a id="GBS.0330.05"/> kulağı kesik, burnuna demir bir halka geçirilmiş, hadım edilmiş başka bir erkek domuz da Chen Dafu’nun parmağını ısırdı öfkeyle. Qiuxiang’la kırıştırmış olan bu piç kurusu sanki domuz sadece bir parmağını değilde bütün elini koparmış gibi avaz avaz bağırmaya başladı. Bu işe yaramaz erkeklerin aksine bir avuç orta yaşlı ve ağır hareket eden kadınlar olan Yingchun, Qiuxiang, Bai Lian ve Zhao Lan yere<a id="GBS.0331.01"/> eğilmiş kollarını öne doğru uzatıp tatlı sözler söyleyerek ve yüzlerinde dost canlısı bir gülümsemeyle köşeye sıkıştırılmış olan domuzlara doğru yaklaşıyorlardı. Yimeng Dağı’ndan gelmiş bu kendi pisliklerine bulanmış ve leş gibi kokan hayvanlara yaklaşan o kadınların gülümseyen yüzlerinde en ufak bir iğrenme belirtisi yoktu. Öylesine içten gülümsüyorlardı işte. Domuzlar korkuyla ciyaklamalarına<a id="GBS.0331.02"/> rağmen kaçmaya teşebbüs bile etmedi. Kadınlar kollarını uzatıp üst başlarının kirlenmesine aldırmadan domuzları kaşımaya koyuldu. Domuzlar iyi bir kaşımaya hayır diyemez, insanlar da pohpohlanmaya bayılır. Domuzların mücadeleci ruhları birden buhar olup havaya karıştı, hepsi birer birer gözlerini kısıp bir-iki kere sallandıktan sonra oldukları yere uzandılar hemen. Kadınlar gösterdikleri sıcaklığın<a id="GBS.0331.03"/> kölesi olmuş domuzları kucaklayıp bir yandan bacaklarının arasını kaşımaya devam ediyor, bir yandan da onları ahırlara koyuyorlardı.</p>
			<p>Hong Taiyue kadınların yaptıklarını öve öve bitiremedi, o kaba saba erkeklerle de bir güzel dalgasını geçti. Yere oturmuş durmadan sızlanan Hu Bin’e, “Ne o, kuşunu domuz mu yedi yoksa? Ayı gibi adamsın, bir de şu haline bak, ayağa kalk çabuk, git başka yerde<a id="GBS.0331.04"/> sızlan, ele güne rezil etme kendini!” dedi. Sonra acı acı inleyen Chen Dafu’ya dönüp, “Ya sana ne demeli, bir de erkek olacaksın, alt tarafı iki parmak için bu kadar dövünmeye gerek var mı!” dedi. “Parti sekreteri,” dedi Chen Dafu yaralı elini tutup, “iş kazası denir buna, komün tedavi masraflarımı karşılayıp çalışamayacağım süre içindeki maaşımı ödemeli.” “Sen en iyisi eve dönüp Danıştay ve Merkez<a id="GBS.0331.05"/> Askerî Komisyonu’nun bir helikopter gönderip seni Pekin’e sevk etmelerini bekle,” dedi Hong Taiyue, “komisyon başkanı da büyük olasıkla senin gelmeni bekliyordur!” “Parti sekreteri,” diye çıkıştı Chen Dafu, “bir de kalkmış benimle dalga geçiyorsunuz, aptal olabilirim ama denileni iyi kötü anlıyorum!” Hong Taiyue, onun yüzüne tükürüp bir de kıçına tekme attıktan sonra sövmeye başladı: Ananın yumurtalığına<a id="GBS.0332.01"/> kadar yolun var! Aptal seni, mercimeği fırına verirken hiç de aptal gibi durmuyorsun? Ama iş çalışmaya gelince birdenbire aptallaşıveriyorsun! Sonra bir tekme daha attı. Chen Dafu kendini yana atıp şöyle haykırdı: Komünist Parti şimdi de adam mı dövüyor? “Komünist Parti iyi olanı dövmez,” dedi Hong Taiyue, “senin gibi aylakları dayaktan başka hiçbir tedavi paklamaz, yıkıl gözümün önünden<a id="GBS.0332.02"/> şimdi, seni görünce sinirlerim tepeme biniyor! İkinci Takım’ın kayıtlarını tutan memur geldi mi? Hu Bin ve Chen Dafu dışında bu sabah domuz yakalayan herkes yarım gün çalışmış sayılacak!” “Neden?” diye kükredi Chen Dafu genizden gelen bir sesle. “Evet, neden?” diye kükredi Hu Bin boğazı yırtılırcasına. “Niyeyse niye,” dedi Hong Taiyue, “ikinizin çalışmasını gözüm tutmuyor!” “Ama mesai saatleri komünün<a id="GBS.0332.03"/> can damarıdır,” dedi Chen Dafu, yaranın acısını unutup elini yumruk yaparak Hong Taiyue’ye doğru sallamaya başladı. “Mesai saatimi hiçe sayarak karımı ve çocuklarımı açlıktan öldürmek mi istiyorsun? O zaman ben de karımı ve çocuklarımı alıp bu akşam senin evine gelirim yatmaya!” “İhtiyar Hong’un senden korkacağını mı sanıyorsun sen?” dedi Hong Taiyue hor bir tavırla, “Devrimden bu yana her türlü<a id="GBS.0332.04"/> güçlüğe göğüs gerdim ben, senin bu uyuz köpek taktiklerin başkaları üzerinde etkili olabilir ama sökmez bana!” Hu Bin de, Chen Dafu’ya katılıp veryansın etmek istiyordu ama karısı Bai Lian domuz pisliğine bulanmış şişman eliyle onun ağzına bir tokat atıp güler yüzle Hong Taiyue’ye dönerek, “Parti sekreteri, onunla tartışmaya bile değmez,” dedi. Hu Bin’in ağzı açık kaldı, ağlamak istiyor ama ağlamaya<a id="GBS.0332.05"/> cesaret edemiyordu, kin dolu bakışlarla bakındı bir süre. “Ayağa kalk,” dedi Hong Taiyue, “gelip seni tahtırevanla almalarını mı bekliyorsun yoksa?” Hu Bin sonunda ayağa kalkıp at gibi iri olan karısı Bai Lian’ın peşi sıra, boynunu omuzlarının içine gömüp eve doğru yürümeye başladı.</p>
			<p>Yimeng Dağı’ndan gelen bin elli yedi domuzun üçü dışında hepsi kulakları sağır eden bir yaygara eşliğinde ahırlara<a id="GBS.0333.01"/> konuldu. Toprak sarısı dişi bir domuz öldü, siyah beyaz alacalı yavru bir domuz da öldü. Son kalansa, Diao Xiaosan denen o kara yabandomuzuydu, araçlardan birinin altına girip ölsem de çıkmam diye diretiyordu. Birinci Milis’in çekirdek üyelerinden biri olan Wang Chen besleme barakalarından birinden elinde çınar ağacından bir sopayla çıkıp onu aracın altından çıkarmaya çalıştı ama Diao Xiaosan<a id="GBS.0333.02"/> aracın altına girer girmez ısırıverdi sopayı. Romörkörün altında insanla domuz arasında bir savaş başladı böylece. Onu göremesem de Diao Xiaosan’ın romörkörün altındaki halini gözümde canlandırabiliyordum. Muhtemelen sopayı ısırırken yelesindeki tüyler kabarıyor ve gözlerinden ürkütücü yeşil ışınlar çıkarıyordu. Bir domuz değildi o, bildiğiniz vahşi bir canavardı. Bu vahşi canavar buraya geldikten<a id="GBS.0333.03"/> birkaç ay sonra bana bir sürü şey öğretti. İlk başlarda düşmanım, daha sonra akıl hocam oldu. Daha önce de söylemiştim ya: Diao Xiaosan’la benim hikâyemi sonraki bölümlerde anlatacağım, hem de çok belirgin çizgilerle.</p>
			<p>Kaslı milisle Diao Xiaosan birbirleri için biçilmiş birer kaftandı, sopa bir ileri bir geri gidip ikisi arasında mekik dokurken o, genelde olduğu yerde, tam ortada duruyordu.<a id="GBS.0333.04"/> Etraftakiler şaşkın gözlerle onları izliyordu. Hong Taiyue eğilip aracın altına baktı. Onu gören diğerleri de aynı şeyi yaptı. İnsanların bu tuhaf halini izlerken aracın altındaki o inatçı ve asi, namussuz ve kahraman domuzun görüntüsünü canladırmaya çalıştım zihnimde. Sonunda bazı uyanıklar öne çıkıp Wang Chen’in yanına yardıma gittiler. Sizi aşağılık herifler! Adil bir dövüş bire bir yapılır, bir<a id="GBS.0333.05"/> grup adamın yalnız bir domuza bulaşması insanlığa sığmaz! Tam da domuzun topraktan sökülen büyük bir turp gibi aracın altından dışarı fırlayacağından endişe etmeye başlamıştım ki çat diye bir kırılma sesi duydum, sopayı çekiştiren adamların hepsi geriye doğru sendeleyip birbirlerinin üzerine düştü. Ellerindeki sopanın kırılmış yarısının ucu kar beyazıydı, Diao Xiaosan sopayı dişleriyle ikiye ayırmıştı<a id="GBS.0334.01"/> anlayacağınız.</p>
			<p>Kalabalık birden kendini tutamayıp neşeyle tezahürata başladı. Dünya işleri böyle işte, küçük hatalar ve küçük eksantrikliklerden nedense nefret edilir ama iş daha büyüklerine gelince hemen saygı duyulur. Diao Xiaosan’ ın davranışı o büyüklüğe ulaşmamış olmasına rağmen küçüklük seviyesinin ötesine geçmişti açıkçası. Hemen bir başkası geldi elinde başka bir sopayla ama sopayı<a id="GBS.0334.02"/> aracın altına sokar sokmaz duyulan kırılma sesiyle sopayı elinden attığı gibi koşarak uzaklaştı korkudan. Kalabalık bunun hemen ardından fikirlerini beyan etmeye başladı, kimi, domuzu tüfekle vuralım, diyordu kimi, mızrakla haklayalım kimi de, yakıp yıkma meraklısıydı. Hong Taiyue bu zalim önerilerin hepsini geri çevirdi. “Önerilerinizin hepsi boktan daha pis kokuyor,” dedi Hong Taiyue sert bir tavırla,<a id="GBS.0334.03"/> “bizim domuz ‘yetiştirmemiz’ gerekiyor, öldürmemiz değil!” Sonunda biri, cesur bir kadını aracın altına yollayıp domuzu kaşımasını önerdi, en vahşi domuz bile kadınlara saygı duyulacağını bilirdi ya! Bir kadın tarafından kaşındıktan sonra en vahşi domuz bile sakinleşir, değil mi ya? Fikir, iyi bir fikirdi ama aracın altına kimin gönderileceği bir sorun oluşturdu hemen. Bu sırada hâlâ Devrim<a id="GBS.0334.04"/> Komitesi’nin başkan yardımcılığını yapan ama en ufak bir yetkisi bile olmayan Huang Tong cevabı yapıştırdı: Ortaya büyük bir ödül konulunca cesur bir kadın kendini gösterecektir! Her kim aracın altına girip domuzu sakinleştirirse onu fazladan üç işgünü çalışmış gibi göstereceğiz! “O zaman karını sok aracın altına!” dedi Hong Taiyue alayla. Wu Qiuxiang kalabalıktan birkaç adım uzaklaşıp, “Senin şu<a id="GBS.0334.05"/> koca ağzın yok mu, ne zaman açsan başımıza bela!” diye azarladı Huang Tong’u, “Bırakın üç işgününü, üç yüz işgünü bile olsa yine girmem aracın altına!” İşte bu utanç ikilemi sürerken kayısı bahçesinin ucunda domuz yetiştiricilerinin kaldığı o beş odalı yurdun domuz yemi yapımı için kullanılan odasından Ximen Jinlong çıkıverdi. Kapıdan çıkarken Huang’ların o iki güzel kızı eşlik ediyordu ona kollarından<a id="GBS.0335.01"/> destekleyip, birkaç adım attıktan sonra kızları iterek yanından uzaklaştırdı. İki kız onun güzel korumalarıymışçasına omuz omuza onunla ilerlemeye devam etti ama. Onların hemen arkasından da sırtında ilaç çantasıyla Ximen Baofeng, Lan Jiefang, Bai Xing’er, Mo Yan ve diğerleri geliyordu. Ximen Jinlong’un tozla kaplanmış ciddi yüzüne baktım, Lan Jiefang, Bai Xing’er ve diğerleri içi domuz yemi<a id="GBS.0335.02"/> dolu ahşap kovalar taşıyorlardı, burun deliklerime kayısı yaprağı tıkamış olmama rağmen domuz yeminin o hoş kokusunu alabiliyordum. Pamuk tohumu küspesi, tatlı patates, siyah fasulye ezmesi ve tatlı patates yapraklarının karışımından yapılmış lapa gibi bir yemdi bu. Kovadan çıkan sütbeyazı dumanlar güneşin altın sarısı ışıkları altında etrafa hoş kokular yayıyordu. Yemin yapıldığı odanın açık bırakılmış<a id="GBS.0335.03"/> kapısından çıkan bulut kümelerini andıran dumanları da gördüm. Yem taşıyan bu bir avuç insan, sabahın erken saatlerinin havaya daha ciddi renkler kattığı bu sırada cepheye yemek götüren aşçıları andırıyordu. Neredeyse açlıktan ölmek üzere olan Yimeng Dağı domuzları çok kısa bir süre içinde büyük bir ziyafet çekeceklerdi, zevk ve sefa sürecekleri yeni hayatları çoktan başlamıştı. Bir asilzade<a id="GBS.0335.04"/> olmama rağmen bu domuz sürüsünü hor görmüyordum, bir domuz olarak yeniden dünyaya gelmiştim, Roma’dayken bir Romalı gibi davranmalı, siz kız ve erkek kardeşlerim ne de olsa aynı türden geliyoruz, sizi tebrik etmeme izin verin lütfen, sağlığınıza ve afiyetinize! Umarım buraya en kısa sürede uyum sağlar ve bol bol dışkılayarak sosyalizmi şişmanlatırsınız, dediklerine göre bir domuz küçük bir gübre<a id="GBS.0335.05"/> fabrikasıymış ve domuzların vücudunun her bir parçası çok değerliymiş: Etimiz çok lezzetliymiş, tenimiz deri olarak kullanılabiliyor, kaynatılan kemiklerimizden yapıştırıcı, kıllarımızdan fırça, hatta safra kesemizden ilaç imal edilebiliyormuş.</p>
			<p>“İşte geliyor!” diye hep bir ağızdan bağırdı Jinlong’un geldiğini gören kalabalık. Sorunu çıkaran, soruna bir çözüm de bulurdu elbet. Jinlong bu yabandomuzunu<a id="GBS.0336.01"/> Yimeng Dağı’ndan indirdiği gibi şimdi de aracın altından çıkarmasını bilmeliydi. Hong Taiyue, ona bir sigara uzatıp ardından bir tane de kendine yaktı. Parti sekreterinin birine sigara ikram etmesi öyle küçümsenecek bir olay değildi hiç, büyük bir lütuf sayılırdı. Solgun dudakları, gözlerinin çevresindeki morluklar ve dağınık saçlarıyla çok yorgun görünüyordu Jinlong. Yimeng Dağı’ndan<a id="GBS.0336.02"/> domuz satın alırken çok zorlandığı belli oluyordu, komündekilerin takdirini kazanmış ve her şeyden daha da önemli olan bir şeyi, Hong Taiyue’nin güvenini kazanmıştı yeniden. Parti sekreterinin sigara ikram etmesi gururunu okşamıştı besbelli. Yarısına kadar içilmiş sigarasını bir tuğla parçasının üzerine bıraktı –bu yarım sigarayı birazdan Mo Yan kapacaktı– çoktan beyazlamış ve omuzlarıyla yenleri<a id="GBS.0336.03"/> yamadan seçilmeyen askerî tuniğini üzerinden çıkarıp kızıl yakalı gömleğiyle kaldı, gömleğin üzerinde beyaz ve büyük harflerle Jinggang Dağı yazıyordu, kollarını sıyırıp eğildikten sonra aracın altına girmeye yeltendi. Hong Taiyue kolundan tutarak ona şöyle dedi:</p>
			<p>“Jinlong dikkatli ol, bu domuz resmen delirmiş. Ona zarar vermeni istemem ama onun sana zarar vermesini hiç istemem, Ximen köyü<a id="GBS.0336.04"/> Üretim Tugayı için ikiniz de çok değerlisiniz.”</p>
			<p>Jinlong eğilip aracın altına baktı. Yerden üzeri kırağı tutmuş bir kiremit parçası alıp domuza fırlattı, Diao Xiaosan’ın bu kiremit parçasını bir ısırışta katır kutur parçalara ayırdığını ve insanı ürküten öfkeli bakışlarla ona baktığını hayal ettim birden. Jinlong ayağa kalktı, yüzünde sinsi bir gülümseme vardı. Bu gülüşün ne anlama geldiğini<a id="GBS.0336.05"/> çok iyi biliyordum, ne zaman yüzünde bu gülümseme belirse aklına bir fikir gelmiş olurdu, çoğunlukla harika fikirlerdi bunlar. Aracın altındaki Diao Xiaosan’ın duyacağından korkarmış gibi Hong Taiyue’ye iyice yaklaşıp kulağına bir şeyler fısıldadı. Aslında boşuna endişe ediyordu, dünya üzerinde benim dışımda hiçbir domuz insan dilinden anlamazdı, çok nadir görülen bir örnektim ben çünkü Eve Bakan<a id="GBS.0337.01"/> Teras’taki o iksir benim üzerimde etki yapmıyordu, yoksa o iksiri içtiğimde ben de diğer reenkarnasyon geçirenler gibi önceki hayatlarımı tamamen unutmuş olurdum. Hong Taiyue’nin yüzünde de bir gülümseme belirdiğini gördüm, Jinlong’un omzuna vurup gülümseyerek şöyle dedi:</p>
			<p>“Ufaklık, bunu senden başka biri düşenemezdi zaten!”</p>
			<p>Ximen Baofeng yarım sigara içimi kadar kısa bir sürede elinde<a id="GBS.0337.02"/> iki tane kar beyazı buharda pişmiş çörekle koşarak geldi. Üzerinden yoğun bir içki kokusu yayılan ıslanmış çörekleri gördüm. Jinlong’un planını anlamıştım hemen, Diao Xiaosan’ı sarhoş edip onu etkisiz hale getirecekti. Eğer Diao Xiaosan olsaydım bu numarayı kesinlikle yemezdim ben. Ama sonuçta bütün yabaniliği ve canlılığıyla bir domuzdu işte o ve çok zeki olduğu söylenemezdi. Jinlong içkiye batırılmış<a id="GBS.0337.03"/> çörekleri aracın altına attı. “Kardeşim sakın yeme onları, onları yersen eğer, ânında ellerine düşeceksin!” diye mırıldandım kendi kendime. Ama yemişti işte, Jinlong ve Hong Taiyue’nin yüzlerindeki o muzaffer gülümsemeden çok açık okunabiliyordu bu. “Düş hadi, düş!” diye bağırdı Jinlong ellerini çırpıp. Bu söz klasik bir romanda geçiyordu, romandaki kötü karakter birine içine şeytan elması katılmış<a id="GBS.0337.04"/> bir içki içirdikten sonra ellerini çırpıp, “Düş hadi, düş!” diye bağırıyor, içkiyi içen de ânında bayılıyordu. Jinlong aracın altına girip sarhoşluktan başı dönen Diao Xiaosan’ı dışarı sürükledi. Diao Xiaosan inliyordu, direnecek gücü kalmamıştı, birkaç kişi onu kaldırıp benim ahırımla sadece bir duvarla ayrılmış olan yeni ahıra koydu. Bu iki bölme birer kişilikti, damızlık domuzlar için özel<a id="GBS.0337.05"/> olarak tasarlanmıştı, onu buraya koyduklarına göre Diao Xiaosan’ı da damızlık olarak gördükleri belliydi. Bunun çok saçma bir karar olduğunu düşünüyordum. Ben boyu bosu yerinde, pembe tenli, beyaz tüylü, kısa burunlu ve dolgun kulaklı, kısacası yakışıklı bir domuzdum, yani beni damızlık olarak seçmeleri çok mantıklı bir şeydi ama Diao Xiaosan’ı –onun nasıl göründüğünü ayrıntılı olarak anlatmıştım<a id="GBS.0338.01"/> size daha önce– damızlık olarak seçmeleri olacak iş değildi, böyle bozuk bir tohumdan nasıl bir nesil yetişecekti acaba? Yıllar sonra Jinlong ve Hong Taiyue’nin bu kararının ne kadar da doğru bir şey olduğunu anlayacaktım ama. Yetmişli yıllarda her şeyin sıkıntısını çekiyorduk, domuz eti arzında da büyük bir sıkıntı yaşanıyordu, o dönemin insanları ağızlarına girer girmez dağılacak yağlı bir etin<a id="GBS.0338.02"/> hasretini çekiyordu ama şimdi yaşam standartlarının büyük ölçüde artmasıyla birlikte insanların ağız tatlarında da büyük değişiklikler oldu, artık evcilleştirilmiş hayvanların etlerini yemez oldular, artık daha yabani şeyler yemek istiyorlar, işte bu yüzden Diao Xiaosan’ın tohumlarından gelen nesil doğal olarak yabandomuzu eti satışlarından büyük bir patlama yarattı. Ama bunu daha sonra anlatacağım<a id="GBS.0338.03"/> sizlere.</p>
			<p>Söylemeye gerek yok, olağanüstü zeki bir domuz olarak ilk önceliğim kendimi korumaktı. Diao Xiaosan’ı ahıra taşımalarını izlerken akıllarından geçenleri tahmin etmiştim hemen. Geldiklerini görür görmez ön bacaklarımı kayısı ağacının çatalından indirip duvarın köşesindeki kuru ot ve kuru yaprak yığının içine uzanarak uyuyor numarası yaptım. Diao Xiaosan’ı ahıra fırlattıklarında çıkan<a id="GBS.0338.04"/> tok sesi, onun inlemelerini ve Hong Taiyue’yle Jinlong’un bana ettikleri iltifatları dinledim. Gözlerimden birini hafiften aralayıp duvarın arkasında dikilen o insanlara baktım. Çoktan yükselmiş olan güneş, yüzlerine altın sarısı bir ışıltıyla vuruyordu.</p>

			</article>
		<section class="si-footnotes" epub:type="footnotes">
		<aside class="si-footnote" epub:type="footnote" id="f44"><a class="si-backref" href="#ref_f44">44</a><span class="si-footnote-text">. (Çince) Hoş Kokulu Tepeler. Pekin’in Haidian bölgesinde bulunan, sonbahara doğru içindeki ağaçların yapraklarının kızarmasıyla<div style="display:none;"><a id="GBS.0338.05"/></div> meşhur bir park. (Ç.N)</span></aside>
		<aside class="si-footnote" epub:type="footnote" id="f45"><a class="si-backref" href="#ref_f45">45</a><span class="si-footnote-text">. Toprak Askerler veya Terrakotta Ordusu. İlk <em>Çin</em> İmparatoru <em>Qin Shi Huang</em>’ın mezarında bulunan toprak heykeller. (Ç.N.)</span></aside>
		</section>
  <div style="display:none;"><a id="GBS.0338.06"/></div></body>
</html>