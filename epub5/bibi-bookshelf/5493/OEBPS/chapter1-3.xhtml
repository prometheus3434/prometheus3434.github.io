<?xml version="1.0" encoding="UTF-8" standalone="no"?><html xmlns="http://www.w3.org/1999/xhtml">
	<head>
		<title>Yaşam ve Ölüm Yorgunu</title>
		<link href="main.css" rel="stylesheet" type="text/css"/>
<meta name="Adept.resource" value="urn:uuid:ed47d798-c7b1-bfdc-2bb5-537360c88701"/>
	</head>
	<body xmlns:epub="http://www.idpf.org/2007/ops" epub:type="chapter" id="chapter1-3"><div style="display:none;"><a id="GBS.0035.01"/></div>
<article class="chapter">
			<h1 class="chapter_num">3</h1>
			<h1 class="chapter_title">Hong Taiyue’nin inatçı bir ihtiyara sövmesi</h1>
			<h1 class="chapter_title">Eşek Ximen’in belaya davetiye çıkarması ve ağaç kabuğu kemirmesi</h1>
			<p>Eşeklerden nefret etmeme rağmen bir eşeğin vücuduna tıkılıp kaldım. Ximen Nao’nun mağdur ruhu, bir eşeğin kabuğunda kızgın lav gibi koşturuyordu; eşeğin alışkanlıkları ve eğilimleri, bastırılması güç bir hızla büyümekteydi; eşek ve insan dünyası arasında gidip geliyordum,<a id="GBS.0035.02"/> eşeğin bilinci ve insanın belleği birbirine geçmişti, sık sık bu ikisini ayrı tutmaya çabalasam da ayırma girişimlerimin sonucu hep daha sıkı bir birliktelikle son buluyordu. Daha demin insan hafızamın acıları içindeyken şimdi eşek yaşamının tadını çıkarıyorum. Ai ai Lan Lian’ ın oğlu Lan Jiefang, dediklerimi anlıyor musun? Demek istediğim, mesela baban Lan Lian’la anan Yingchun’u <em>kang</em>’ın üzerinde<a id="GBS.0035.03"/> o efsanevi kuşlar gibi biri altta biri üste tepişirken gördüğümde, ben Ximen Nao, çalışanlarımdan biriyle kendi cariyemin seviştiğini görüyorum, bu bana öyle acı veriyor ki başımı ahırın kapısına vuruyorum, bu öyle bir işkencedir ki hasır yem sepetimin kenarlarını dişliyorum; ama sepetin içindeki yeni kızartılmış siyah fasulye ve yeni biçilmiş otun kokusunu aldım mı onları çiğneyip yutmaktan<a id="GBS.0035.04"/> kendimi alamıyorum bir türlü, bu çiğneme ve yutmalar esnasında tam da bir eşeğin yaşayacağı saf bir mutluluk duyumsuyorum.</p>
			<p>Göz açıp kapayana kadar geçen çok kısa sürede yarı yetişkin bir eşeğe dönüştüm, bu da Ximen Konağı’nın geniş avlusunda özgürce koşturduğum günlerin sona ermesi demekti. Başıma bir yular geçirildi ve bir yalağa bağlandım. Bu arada çoktan Lan soyadını almış olan Jinlong<a id="GBS.0035.05"/> ve Baofeng beşer santim uzamıştı ve benimle aynı yılın aynı ayının aynı günü doğmuş olan sen de, yürümeye başlamıştın. Avluda bir ördek yavrusu gibi yalpalayarak bir oraya bir buraya koşturuyordun. Bu arada doğu kanadında oturan ailenin de fırtınalı bir günde ikiz kızları oldu. Bu, Ximen Konağı’nın gücünü hâlâ koruduğunun bir kanıtıydı, buradaki herkesin ikizi oluyordu. İkizlerden ilk doğanın adı<a id="GBS.0036.01"/> Huzhu, kardeşinin adıysa Hezuo’ ydu. Soyadları Huang’dı, yani Huang Tong’un tohumlarıydılar. Kızlar, Huang Tong ve Ximen Nao’nun ikinci cariyesi Qiuxiang’ın ortaklığından doğmuşlardı. Batı kanadındaki odalar toprak reformundan sonra benim sahibime yani senin babana verildi, burası aslında benim ilk cariyem olan Yingchun’a aitti. Doğu kanadındaki odalar da Huang Tong’a verilirken oranın asıl sahibi<a id="GBS.0036.02"/> olan ikinci cariyem Qiuxiang da sanki prim verilirmiş gibi Huang Tong’un karısı oluverdi işte. Ximen Konağı’nın beş odalı ana binası şimdi Ximen köyünün devlet daireleri olarak kullanılıyor, her gün toplantılar düzenlenip resmî işler görülüyordu.</p>
			<p>O gün avludaki o büyük kayısı ağacının kabuğunu kemirirken ağacın kaba kabukları benim narin dudaklarımı ateş gibi kavuruyordu, buna rağmen kabuğu<a id="GBS.0036.03"/> dişlemekten de bir türlü alamıyordum kendimi; ağacın, kabuklarının altında ne gizlediğini takmıştım kafaya. Köy muhtarı ve parti şube sekreteri olan Hong Taiyue yüksek sesle bağırıp sivri bir taş parçası fırlattı bana. Taş bacağıma isabet edince gürültülü ve rahatsız edici bir ses çıkardı, acı mıydı bu hissettiğim? Cayır cayır yanan bir sıcaklığın ardından oluk oluk kanadım, ai ai acıdan ölüyordum,<a id="GBS.0036.04"/> zavallı, öksüz bir eşektim ben. Bacağımdaki kanı görünce kendimi tutamadan titremeye başladım. Bacağım yaralanmıştı, doğu kanadındaki kayısı ağacının yanından topallayarak batı kanadına doğru koşturdum. Bizim evin kapısının önünde, güneşe bakan güney duvarının hemen dibinde birkaç direğin üzerine konmuş kamışlardan ibaret olan bir baraka vardı. Benim yuvamdı orası, fırtınadan korunmak ya da korktuğumda<a id="GBS.0036.05"/> saklanmak için giderdim oraya. Ama bu kez içine giremiyordum, sahibim dün gece sıçtığım bokları temizlemekle meşguldü içeride. Bacağımdan akan kanı ve topallayarak yürüdüğümü görmüştü. Hong Taiyue’nin bacağıma taş attığını gördüğünü de tahmin ettim. Taş, havada uçarken sivri köşesiyle renksiz havayı kesmişti, kaliteli bir ipeği ya da sateni keserken çıkan sesler çıkararak korku salmıştı<a id="GBS.0037.01"/> benim şu eşek kalbime. Sahibim iriyarı vücuduyla demir bir pagoda gibi barakanın ağzında dikilirken güneş ışınları üzerinden bir şelale gibi dökülüyordu, yüzünün yarısı mavi, diğer yarısıysa kırmızıydı, mavi ve kırmızının ortasında kalmış olan burnu düşman tarafından işgal edilmiş topraklarla kurtarılmış topraklar arasında kalan serbest bir bölgeyi andırıyordu. Bugün bu benzetme çok eski kaçıyor ama<a id="GBS.0037.02"/> o günler için yepyeni bir şeydi bu. “Eşekçiğim benim!” diye acıyla haykırdı sahibim. Sonra öfkeye dönen sesiyle, “İhtiyar Hong, hangi hakla eşeğime vuruyorsun?!” diye kükredi. Sahibim bir panter çevikliğiyle üzerimden sıçrayıp Hong Taiyue’yle burun buruna geldi.</p>
			<p>Hong Taiyue, Ximen köyündeki en yüksek makamlı memurdu, diğer parti kadroları silahlarını çoktan teslim etmiş olmasına rağmen Hong<a id="GBS.0037.03"/> Taiyue şanlı tarihinden ötürü üzerinde hâlâ silah taşıyabiliyordu. Kahverengiye çalan koyu kırmızı inek dersinden yapılmış silah kılıfı, kıçının üzerinden aptal aptal sarkarken gün ışığını yansıtıyor ve saldığı devrim kokusuyla bütün kötü adamları uyarıyordu: Düşünmeden hareket etmeyin, aklınızdan kötü şeyler geçirmeyin ve direnmeye çalışmayın sakın! Kiremit grisi, geniş kenarlı askerî bir kep takıyordu;<a id="GBS.0037.04"/> üzerinde düğmeli beyaz bir ceket, belindeyse dört parmak genişliğinde deri bir kemer vardı, omuzlarına gri kapitone ceket atmıştı, kalın tabanlı ve gabardinden yapılmış bez ayakkabılarının üzerindeki gri pantolonu şişkince duruyordu, tozluk giymemişti, bu haliyle savaş sırasında silahlı bir çalışma ekibinin üyesini andırıyordu. Savaş sırasında bir eşek değildim, Ximen Nao’ydum henüz, Ximen<a id="GBS.0037.05"/> köyünün en zenginiydim, köyün aydın eşrafından biriydim, bir karım ve iki cariyem vardı, iki yüz dönümlük verimli araziye sahiptim, ahırım at ve eşekle doluydu, ya sen Hong Taiyue, sorarım sana, o zamanlar sen neydin ha! Ayaktakımından<a class="si-noteref" epub:type="noteref" href="#f17" id="ref_f17">17</a> tipik bir serseriydin, toplumun tortusuydun, bir ineğin kalça kemiğine vurup duran, aş dilenen bir dilenci. Dilenirken kullandığın o kemik parçası açık sarı renkteydi,<a id="GBS.0038.01"/> iyice parlatılmış ve kenarından dokuz bakır halka sarkan bir kemikti işte, tek yaptığın şey kemiği hafifçe sallayıp halkaları şıngırdatmaktı. Ayın beş ve sıfırla biten günlerinde kurulan köy pazarında sapından tuttuğun o kemikle belirirdin birden, yüzün kuruma boyanmış olurdu, belden yukarın çıplak, boynuna bez bir torba asmış, yuvarlak göbeğin dışarı fırlamış, yalınayak, kel kabak bir şekilde<a id="GBS.0038.02"/> koyu ve kocaman açılmış gözlerle etrafı kolaçan ederdin, sonra Yingbinlou Lokantası’nın önündeki beyaz kaldırım taşlarının üzerine dikilir, şarkı söyleyip çeşitli numaralar yapardın. Bir ineğin kalça kemiğinden senin kadar çeşitli sesler çıkaran bir başka kişi yoktu dünya üzerinde. “<em>Hua langlang, hua langlang, huahua langlang, hualang, huahua, langlang, hualanghualanghuahualang...</em>” Kemik senin<a id="GBS.0038.03"/> elinde bir aşağıya bir yukarıya doğru uçarcasına dans ederdi, kemiğin pırıl pırıl titreyen beyazlığı bütün pazarın ilgi odağı olurdu birden. Herkesin gözü üzerine çevrilirdi, kalabalık etrafını sarardı hemen, çok geçmeden bir eğlence alanına çevrilirdi pazar: Dilenci Hong Taiyue, ineğin kalça kemiğini çalıp şarkı söylüyor. Bir ördek gibi ses çıkarmana rağmen yine de belli bir ritme sahiptin, göz<a id="GBS.0038.04"/> ve nizam diye bir şey vardı ama belli bir çekicilik taşıdığın da su götürmez bir gerçekti:</p>
			
			<article class="poem">
			<p>Güneş batı duvarından fırlayıp ışıyınca,</p>
			<p>Bir serinlik olur doğu duvarının batı kenarında.</p>
			<p>Sobanın ateşi <em>kang</em>’ı ısıtır ya,</p>
			<p>Sırtüstü yattın mı ısınır omurgan da.</p>
			<p>Sıcak lapa ağız yakar, içime üflemeden,</p>
			<p>Sadaka vermek iyidir şerden.</p>
			<p>Dediklerime inanmıyorsan eğer,</p>
			<p>Eve dönünce<a id="GBS.0038.05"/> anana sor yeter...</p>
			</article>
			
			<p class="margin">İşte bu değerli hazinenin gerçek kimliği ortaya çıktı sonra, Komünist Parti’nin Gaomi Kuzeydoğu Bucağı Şubesi’nin gizli üyelerinden biriymiş meğer, 8. Yol Ordusu’na gizli raporlar gönderiyormuş, vatan haini Wu Sangui de onun ellerinde ölmüş. Bütün mal varlığımı itiraf edip teslim ettikten sonra hançer gibi gözleri ve demir soğukluğundaki yüzünü bana dönüp, “Ximen<a id="GBS.0039.01"/> Nao, birinci toprak reformu sırasında gösterdiğin ikiyüzlü tavır ve o küçük iyiliklerinle sahte sadakaların sayesinde kitlelerin gözünü boyayıp paçayı kurtardın ama bu kez haşlanmış bir yengece döndün, öyle yan yan kaçamayacaksın, kavanoza konmuş, kaçacak bir yolu olmayan bir su kaplumbağasısın artık, halkın malını yağmaladın, tam bir sömürü ustasısın, erkekleri soyup kadınlara zorbalık ettin, insanları<a id="GBS.0039.02"/> karınca<a class="si-noteref" epub:type="noteref" href="#f18" id="ref_f18">18</a> gibi ezdin, yaptığın kötülüğün haddi hesabı yok, kötülüğün ta kendisisin, halkın öfkesi ancak sen infaz edilince diner, senin gibi yolu tıkayan kara bir taşı kaldırmazsak, senin gibi koca bir ağacı kesmezsek eğer, Gaomi Kuzeydoğu Bucağı’nda yürütülen toprak reformu yoluna devam edemez, yoksul ve acı çeken köylüler  bir daha kendi ayakları üzerinde duramaz. Bölge hükümeti, despot toprak<a id="GBS.0039.03"/> ağası Ximen Nao’nun köyün dışındaki taş köprüye götürülüp vurulması kararını onaylayıp ilçe hükümetine bildirmiştir!” dedi sert bir tavırla. Bir patlama sesi ve şimşek gibi bir ışık patlamasıyla Ximen Nao’nun beyni köprünün altındaki sukabağı büyüklüğündeki taşların üzerine dağıldı, yayılan nahoş koku havayı kirletti. Bunları hatırlayınca içim acıdı, ağzımı açıp kendimi savunmaya kalkışsam da beni<a id="GBS.0039.04"/> dinlemeyeceklerini çok iyi biliyordum, toprak ağalarıyla savaşmak mı istiyorsun, o zaman onların o köpek kafalarını ez, uzun otları kesip kalın tüyleri kopar, birini suçlamak istiyorsan her zaman bir şey bulunur, biri köpeğini dövmek istiyorsa sopa kendiliğinden ayağına gelirdi zaten. “Seni, suçlarını kabul etmiş bir hale getirip öyle öldüreceğiz,” dedi Hong Taiyue; ama kendimi savunmam için fırsat<a id="GBS.0039.05"/> bile vermediler bana, Hong Taiyue ağzından çıkan sözlere inanmıyorum, verdiğin sözleri yuttukça giderek şişiyorsun.</p>
			<p>Eli belinde kapının ağzında ayakta dikilirken Lan Lian’ın yüzüne bakıyordu, aman ne haşmet! Daha demin onu elindeki kemiği çalıp önümde yaltakça eğilerek düşünmüş olmama rağmen şimdi sadece yaralı bir eşek olan ben bu adamdan çok korkuyordum, insanın şansı yaver giderken semiz<a id="GBS.0040.01"/> bir at gibi şişinir ama talihsiz bir tavşanın sonu bir şahinle karşılaşmak olur. Sahibim de ona bakıyordu, aralarında yaklaşık iki buçuk metre vardı. Sahibim yoksulluk içinde doğmuştu, işçi sınıfındandı ve kökleri alabildiğince kızıldı; ama daha sonra benimle, Ximen Nao’yla vaftiz baba-vaftiz oğul ilişkisine girdikten sonra –ki şüpheli bir ilişkiydi bu– sınıf bilinci yükseldi, bana karşı verilen<a id="GBS.0040.02"/> mücadelenin öncüsü olarak fakir köylü sıfatını geri kazanıp bir eve, araziye ve bir eşe sahip oldu ama Ximen Nao’yla olan özel ilişkisinden ötürü iktidardakiler ona hep şüpheyle yaklaştı.</p>
			<p>İki adam birbirlerini uzun bir süre süzdükten sonra ilk konuşan sahibim oldu:</p>
			<p>“Hangi hakla eşeğimi yaralarsın?”</p>
			<p>“Onu bir daha ağacın kabuklarını kemirirken görürsem ânında vururum!” dedi Hong Taiyue<a id="GBS.0040.03"/> kararlı bir tavırla, kıçında asılı duran deri silah kılıfına vurup.</p>
			<p>“Bir hayvana böyle vahşice davranmanın ne gereği var!”</p>
			<p>“İçtiği suyun kaynağını bilmeyen ve kim olduğunu unutan nankör insanlar bence bir hayvandan bile daha değersiz!”</p>
			<p>“Ne demek istiyorsun?”</p>
			<p>“Lan Lian kulağını iyice aç da dinle söyleyeceklerimi, hiçbir kelimesini kaçırma sakın!” Hong Taiyue ileriye doğru bir adım<a id="GBS.0040.04"/> atıp parmağını sanki bir tüfeğin namlusuymuş gibi Lan Lian’ın göğsüne doğrultup, “Toprak reformunun başarısından sonra sana Yingchun’la evlenmemeni tavsiye etmiştim, Yingchun da fakir köylü sınıfından gelmesine rağmen çaresiz bir halde kendini Ximen Nao’ya vermek zorunda kalmıştı, halk hükümeti dulların yeniden evlenmesinin güçlü bir savunucusu olmasına rağmen fakir köylü sınıfından gelen sen,<a id="GBS.0040.05"/> batı köyünden Dul Sun’la evlenmeliydin, kadının ne başını sokacak bir yeri ne de sürecek bir tarlası vardı, kocası öldükten sonra hayatta kalabilmek için dilenmeye başladı, yüzü çiçekbozuğu olmasına rağmen o da bir proletar, bizden biri, senin bütünlüğünü korumanı sağlayabilirdi, devrimse sonuna kadar devrim; ama sen tavsiyemi dinlemeyip Yingchun’la evlenmek istedin, ben de evlilik politikamızdaki<a id="GBS.0041.01"/> seçim özgürlüğünden dolayı sesimi çıkarmadım, hükümetin kararına karşı çıkamazdım, seçim senin seçimindi. Tahmin ettiğim gibi de oldu, son üç yılda devrimci iradeni tamamen yitirdin; sen bencil, gerici ve servet düşkünüsün, patronun Ximen Nao gibi yozlaşmış bir yaşam sürmek istiyorsun, tipik bir dejenereye döndün, eğer bundan bir an önce uyanmazsan er ya da geç halk düşmanı yaftasını yiyeceksin!”<a id="GBS.0041.02"/> dedi.</p>
			<p>Sahibim şaşkın şaşkın Hong Taiyue’ye bakıyordu, uzun süre öyle hareket etmeden ölü gibi durdu, soluğunu toparlayınca cılız bir sesle şöyle sordu:</p>
			<p>“İhtiyar Hong, Dul Sun madem öyle iyi bir insan, peki o zaman onunla sen niye evlenmiyorsun?”</p>
			<p>Görünüşte zararsız olan bu soruyu duyan Hong Taiyue’nin ağzı açık kaldı, uzun süre ne diyeceğini bilemedi, tekrar konuşana kadar allak bullak<a id="GBS.0041.03"/> olmuştu, soruyla çok alakasız ama yasanın otoritesine sahip olan bir cevap verdi:</p>
			<p>“Bana öyle hınzır şeyler sorma Lan Lian, ben partiyi, hükümeti ve Ximen köyünün fakir köylülerini temsil ediyorum, sana son bir şans daha veriyorum, seni bir kez daha kurtarmaya çalışıyorum burada, umarım aklını başına devşirip atını uçurumdan düşmeden önce dizginleyebilirsin, yaptıklarının farkına varıp hatalarını<a id="GBS.0041.04"/> telafi etmelisin, kampımıza geri döndüğünde zayıflığını ve kendini gönüllü bir şekilde Ximen Nao’nun kölesi ettiğin o utanç verici tarihi affedeceğiz, Yingchun’la evlendiğin için sınıfını çiftlik emekçisine yükselteceğimizi sanma sakın, çiftlik emekçiliği ne demek bilir misin, çiftlik emekçiliği kenarları altın yaldızlarla kaplı bir etikettir, bu etiketi paslandırmana izin vermeyiz, ona toz<a id="GBS.0041.05"/> bile bulaştıramazsın, umarım en kısa sürede komüne katılırsın, resmî bir çağrı bu yaptığım, şu yaramaz eşeğini, toprak reformu sırasında sana verilen el arabası, pulluk, kazma, kürek ve diğer tarım aletleriyle karını ve çocuklarını da yanına alıp komüne katıl, buna toprak ağasının o iki piçi Ximen Jinlong ve Ximen Baofeng da dahil, komüne katıl ki kendi başına çalışma artık, bağımsızlık için mücadele<a id="GBS.0042.01"/> etmeyi bırak, ne derler bilirsin, ‘Yengeç nehri geçerken kendini akıntıya bırakır,’ ya da, ‘Bilge bir adam kaderine boğun eğip çağının gereklerine uygun davranır,’ dik başlılık etme, yolu tıkayan taş olma, kendini sert bir kahraman sanma sakın, senden çok daha yetenekli olan binlerce insanı telkinlerimizle kendi safımıza kattık. Ben Hong Taiyue, bir kedinin kasıklarımda uyumasına izin verebilirim<a id="GBS.0042.02"/> ama asla senin bir başına çalışmana müsaade etmem! Dediklerimin her bir kelimesini anladın mı?”</p>
			<p>Hong Taiyue’nin çok iyi bir sesi vardı, ineğin kalça kemiğine vurup şarkı söylediği günlerde çok alıştırma yapmıştı, böyle iyi bir sese ve böyle belagat yetisine sahip bir adamın hâlâ subay olmaması çok saçmaydı. Konuşmasını hayranlıkla dinlerken bir yandan da Lan Lian’ı azarlarkenki küçümseyici<a id="GBS.0042.03"/> tavrını izliyordum, normalde boyu Lan Lian’dan bir baş daha kısa olmasına rağmen gözüme ondan çok daha uzun görünüyordu. Ximen Jinlong ve Ximen Baofeng’in isimlerini andığında içimi büyük bir korku kapladı, bir eşeğin vücuduna gizlenmiş Ximen Nao kendi kanı, kendi canından olan o iki çocuğu bu huzursuz ve çalkantılı dünyada bıraktığına bin pişman oldu, onların geleceği için çok kaygılandı, Lan Lian<a id="GBS.0042.04"/> onların koruyucusu olmasına rağmen çocukların başına felaket getiren biri de olabilirdi. Bu sırada sahibem Yingchun –onunla aynı yatakta bir yastığı paylaştığımız günleri ve benim tohumumla doğurduğu çocukları umutsuzca aklımdan çıkarmaya çalışıyordum ya– batı kanadındaki odalardan birinden çıkageldi birden, dışarıya çıkmadan önce duvardaki kırık ayna parçalarına bakıp kendine çekidüzen verdiğinden<a id="GBS.0042.05"/> adım gibi emindim. Çivit mavisi bir ceketle siyah bol bir pantolon giyiyordu, beline üzerinde beyaz çiçek desenleri olan mavi bir önlük, başına da yine aynı kumaştan yapılmış mavi beyaz bir eşarp bağlamıştı, çok uyumlu görünüyordu. Gün ışığı onun o bitkin yüzüne vuruyordu, alnı, gözleri, ağzı ve burnu birleşip içimde sonsuza dek kalacak olan o anıları deşiverdi, ne kadındı ama, ağzıma alıp ölene<a id="GBS.0043.01"/> kadar orada saklamak istediğim bir hazineydi o, Lan Lian seni piç, sende de iyi göz varmış ha, eğer batı köyündeki o çopur Dul Sun’la evlenmiş olsaydın Yeşim İmparator bile olsan fayda etmezdi! Yanımıza gelip Hong Taiyue’nin önünde saygıyla eğilerek, “Hong Ağabey, sizin gibi büyük bir adam biz küçükleri hoş görmeli, bu kalas gibi emekçinin seviyesine inmeyin,” dedi.</p>
			<p>Hong Taiyue’nin yüzündeki<a id="GBS.0043.02"/> sert çizgilerin birden yumuşadığını gördüm, eşeğini sağlam kazığa bağlamış ya da başka bir deyişle kadının gelmesiyle birlikte eşeğini başka bir yöne sürebilecek olan bir adamın rahatlığıyla konuşmaya başladı:</p>
			<p>“Yingchun, sizin evin tarihini anımsatacak değilim, zaten sen kendin de çok iyi biliyorsun, siz ikiniz kırık birer çanak çömlek olabilirsiniz; ama çocuklarınızın önünde daha yol alacakları<a id="GBS.0043.03"/> büyük bir gelecek var, onları da düşünmeniz gerek, bundan bir sekiz-on yıl sonra ardınıza baktığınızda Lan Lian, işte o zaman beni çok iyi anlayacaksın, bugün benim, şu ihtiyar Hong’un söylediklerinin hepsi senin iyiliğin için, hepsi senin karın ve çocuklarının iyiliği için, söylediklerim şu hayatta birinin sana verebileceği en değerli tavsiyeler, altın ve yeşim taşı değerinde hepsi!”</p>
			<p>“Hong<a id="GBS.0043.04"/> Ağabey, bizim iyiliğimizi istediğini anlıyorum,” dedi Yingchun, sonra Lan Lian’ın kolunu çekiştirerek, “Hong Ağabey’den özür dile, eve dönünce komüne katılma işini konuşacağız,” diye devam etti konuşmasına.</p>
			<p>“Konuşacak bir şey yok,” dedi Lan Lian, “kardeşler bile malı mülkü paylaşamazken tanımadığımız bir sürü insanla bir arada yaşayıp aynı tencereyi kaşıklamanın nesini konuşacağız?”</p>
			<p>“Gerçekten<a id="GBS.0043.05"/> çok inatçısın, taşlaşmış bir turşu gibisin, ne yağ ne de tuz istiyorsun,” dedi Hong Taiyue öfkeyle, “tamam Lan Lian istediğin gibi olsun, sen orada öylece bir başına yaşa, bekleyip göreceğiz, bakalım bizim komün mü daha güçlü yoksa sen mi? Bugün burada bütün samimiyetimle sana komüne katılman için yalvarıyorum; ama bir gün önümde diz çöküp bana yalvaran sen olacaksın ve o gün çok da uzak<a id="GBS.0044.01"/> değil!”</p>
			<p>“Katılmayacağım! Önünde de asla diz çökmeyeceğim,” dedi Lan Lian gözkapaklarını indirerek, “hükümetin anayasası, ‘Komüne girmekte gönüllülük esastır, komünden ayrılmakta da özgürsünüz,’ diyor, beni katılmaya zorlayamazsın!”</p>
			<p>“Sen kokuşmuş bir köpek bokusun!” diye kükredi Hong Taiyue öfkeyle.</p>
			<p>“Hong Ağabey, lütfen yap...”</p>
			<p>“Bana ağabey ayakları çekmeyin,” dedi Hong Taiyue hor<a id="GBS.0044.02"/> bir tavırla, sanki Yingchun’dan ölesiye tiksiniyordu, “ben parti sekreteriyim, ben köy muhtarıyım, köyün asayiş birliğinin bir üyesiyim de aynı zamanda!”</p>
			<p>“Parti sekreterim, muhtarım, asayiş şefim,” dedi Yingchun çekinerek, “biz eve gidip hemen bu meseleyi konuşalım...” Sonra Lan Lian’ı sertçe itip, “Seni inatçı keçi, seni taş kafalı, düş önüme eve gidiyoruz...” diye hıçkırdı.</p>
			<p>“Eve gitmiyorum,<a id="GBS.0044.03"/> söyleyeceklerim daha bitmedi,” dedi Lan Lian, “muhtar, eşeğimi yaraladığın için bana ilaç parası vereceksin!”</p>
			<p>“Bir mermiyle öderim ancak!” Hong Taiyue silahının kılıfına vurup bir kahkaha attı. “Lan Lian, ah Lan Lian, ne adamsın harbiden!” Sonra sesini yükselterek, “Bu kayısı ağacı kime ait?” diye sordu.</p>
			<p>“Bana ait!” diye araya girdi tartışmanın başından beri doğu kanadındaki odalardan<a id="GBS.0044.04"/> birinin kapısında dikilen köyün Milis Komutanı Huang Tong, sonra Hong Taiyue’nin yanına koşturup, “Parti sekreterim, muhtarım, asayiş şefim, toprak reformu sırasında bu ağacı bana verdiler; ama bu ağaç benim olduktan sonra bir tane bile kayısı vermedi, ben de onu kesmeyi düşünüyordum! Bu ağaç da Ximen Nao’nun aynısı, bizim gibi fakir köylülere düşmanlık besliyor,” diye devam etti.</p>
			<p>“Amma osurdun<a id="GBS.0044.05"/> şimdi,” dedi Hong Taiyue alaylı bir tavırla, “ne dediğinin farkında değilsin sen, saçmalıyorsun, bana yaranmak istiyorsan doğruyu söyle bari, bu ağacın kayısı vermemesinin nedeni onunla ilgilenmemen, Ximen Nao’yla bir alakası yok bunun. Bu ağaç şimdi senin olabilir ama er ya da geç komünün ortak malı olacaktır, kolektifleştirmeye giden yol, özel mülkiyetin tamamıyla ortadan kaldırılmasından<a id="GBS.0045.01"/> geçer, sömürünün ortadan kaldırılması beynelmilel bir eğilim bugünlerde, bu yüzden bu ağaca çok iyi bakmanı istiyorum senden, eğer şu eşek bir daha ağacın kabuklarını kemirirse senin derini yüzerim!”</p>
			<p>Huang Tong, Hong Taiyue’ye olur anlamında başını salladı defalarca, yüzünde sahte bir tebessüm vardı, hafif şaşı gözlerinden altın sarısı ışıklar çıkıyordu, açılmış ağzından sarı dişleri ve mor<a id="GBS.0045.02"/> dişetleri görünüyordu. Bu sırada bir zamanlar Ximen Nao’nun ikinci cariyesi olmuş olan karısı Qiuxiang, omuzlarına aldığı taşıma sopasının ucunda içinde birer bebeğin –ikizleri Huzhu ve Hezuo– olduğu iki sepetle çıkageldi. Qiuxiang saçını “uçak kafası”<a class="si-noteref" epub:type="noteref" href="#f19" id="ref_f19">19</a> gibi taramıştı, saçından boğucu bir osmanthus yağı kokusu geliyordu, tüm yüzü pudralıydı, üzerinde kenarları dantel işlemeli bir elbise, ayağındaysa<a id="GBS.0045.03"/> mor çiçek işlemeli yeşil saten ayakkabılar vardı. Çok cüretkâr bir kadındı, benim cariyemken de böyle giyinirdi, kırmızı rujla boyanmış yanakları, sevimli gözleri, işvesi ve dalga dalga salınan etiyle neresi bir işçiye benziyordu ki bu kadının? Bu kadını çok iyi tanırdım, iyi kalpli biri değildi, ağzı bozuk ve ahlaksız bir kadındı, tek hünerini yatakta gösteren bir oyuncaktı işte, öyle yakınlaşıp<a id="GBS.0045.04"/> güvenebileceğiniz biri değildi hiç. Çok yüksek beklentileri vardı, eğer benim baskım altında olmasaydı karım Bai ve Yingchun çoktan onun elinde ölmüş olurlardı. Ben daha pis bir köpeğe dönüşmeden önce durumun çok çok farkında olan bu kevaşe üzerime çullanıp bir de ona tecavüz ettiğimi söylemişti, ona sahip olduğum zamanlardaysa karım Bai’ nin her gün kendine eziyet ettiğini söylerdi, hatta<a id="GBS.0045.05"/> bir keresinde bir sürü erkeğin katıldığı büyük bir hesaplaşma toplantısında bluzunu kaldırıp memelerindeki yara izlerini göstermişti herkese. “Ah, işte bunlar toprak ağasının karısı Bai’nin kızgın bir piponun ağzıyla beni dağladığı yerler, bunlar da Ximen Nao denen zorbanın bana batırdığı tığın izleri!” Sesine yoğun bir duygu katarak feryat figan bağırıyordu, boşuna drama eğitimi almamıştı, insanların<a id="GBS.0046.01"/> kalbini nasıl fethedebileceğini çok iyi biliyordu. Bu kadını iyilik yapıp eve ben getirmiştim, o zamanlar saçının arkasında iki küçük örgüsü olan on yaşlarında bir kızcağızdı daha, kör babasının peşinde sokaklarda şarkı söylerdi; ama talihsiz babası bir gün sokakta ölüverince onu gömebilmek için kendini satmak zorunda kalmış, ben de onu eve hizmetçi kız olarak almıştım. Seni nankör kadın, eğer<a id="GBS.0046.02"/> ben Ximen Nao elimi uzatıp imdadına yetişmeseydim, ya sokaklarda soğuktan donarak ölecek ya da bir geneleve düşüp orospuluk yapacaktın. Ama işte bu orospu ağlayıp sızlayarak yalanlarını gerçeklerden daha gerçekmiş gibi anlatarak toprak sahnenin altındaki kadınları salya sümük ağlatmıştı, kadınların gözyaşı ve sümüklerini sildikleri yenleri ıslanmış ve pırıl pırıl parlıyordu. Sonra sloganlar atılmaya<a id="GBS.0046.03"/> başladı, kalabalık iyice öfkelenmişti, bu da benim sonum demekti işte. Bu kadının elinde öleceğimi çok iyi biliyordum. Ağlayıp sızlarken arada o çekik gözleriyle kaçamak bakışlar atıyordu bana. Eğer iki güçlü kuvvetli milis kollarımı arkaya kıvırıp beni tutmasaydı, başıma gelecekleri umursamadan kendimi üzerine fırlattığım gibi basardım tokadı yüzüne, bir, iki, üç Allah ne verdiyse artık! İtiraf<a id="GBS.0046.04"/> ediyorum, evde nifak tohumları ekmeye çalıştığı zaman onu üç kere tokatlamıştım, önümde diz çöküp bacaklarıma sarılmıştı, gözleri ağlamaklıydı, bakışları öylesine büyüleyici, öylesine zavallı ve öylesine tutku doluydu ki birden kalbim yumuşadı, erkekliğim sertleşti, böylesine tembel, şımarık ve durmadan dolap çeviren bir kadın üç tokattan sonra sanki sarhoşmuşçasına yatağa sürüklenir sizinle<a id="GBS.0046.05"/> birlikte, bu son derece etkileyici ve büyüleyici kadın, her derde deva ilacımdı benim işte. İhtiyar efendim, sahibim benim, canım ağabeyciğim öldüresiye döv beni, gebert işte, parçalara ayır ama ne yapsan da ruhum seni sarmalamadan bırakmaz... Birden göğsünden bir bıçak çıkarıp bana doğru savurdu ama milisler onu durdurup sahnenin altına sürükledi. İşte o âna kadar hâlâ onun kendini korumak için numara<a id="GBS.0047.01"/> yaptığını sanıyordum, yatakta bunca yakınlaştığım bir kadının benden iliklerine kadar nefret edebileceğine inanamıyordum bir türlü...</p>
			<p>Huzhu ve Hezuo’yu sepete atmış, muhtemelen pazara gidiyordu. Hong Taiyue’ye işveli bir bakış atarken o küçük kara yüzü kara bir şakayığı andırıyordu.</p>
			<p>“Huang Tong,” dedi Hong Taiyue, “ona göz kulak olmalısın, değiştirmelisin onu, bir toprak ağasının metresi<a id="GBS.0047.02"/> gibi davranmayı bıraksın artık, onu tarlalarda çalıştırmalısın, böyle o pazar senin, bu pazar benim gezmemeli ortalıkta!”</p>
			<p>“Duydun mu?!” dedi Huang Tong, Qiuxiang’ın önünü kesip, “Parti sekreteri senden bahsediyor.”</p>
			<p>“Ne diyor, ne olmuş bana? Pazara da gidemeyeceksem pazar da kurdurmasınlar artık! Eğer o kadar güzel olduğumu düşünüyorsan yüzüme kezzap at da çopur olayım!” Qiuxiang’ın o küçük<a id="GBS.0047.03"/> ağzından çıkan bu laflar Hong Taiyue’yi utançtan ne yapacağını bilemez bir hale soktu.</p>
			<p>“Seni kokuşuk orospu, kaşınıp durma tokat geliyor bak!” diye kükredi Hong Taiyue öfkeyle.</p>
			<p>“Beni döveceksin ha? Parmağının ucu değse bana, seni öyle bir benzetirim ki göğsün kan içinde kalır!”</p>
			<p>Huang Tong kimse harekete geçmeden Qiuxiang’a bir tokat attı. Herkes bir anlığına tahta kuşlar gibi kalakaldı.<a id="GBS.0047.04"/> Qiuxiang’ın birden kendinden geçip korkunç bir sahne yaratmasını bekliyordum, yere yatıp debelenebilir ya da intihar etmeye kalkışabilirdi, ne de olsa bunlar eski numaralarıydı onun. Ama beklentim boşa çıktı, Qiuxiang direnmedi bile, sadece omzundaki taşıma sopasını yere atıp yüzüyle ellerini kapatarak ağlamaya başladı. Onun ağlamasından korkan Huzhu ve Hezuo da sepetin içinde ağlamaya başladılar.<a id="GBS.0047.05"/> Onların o altın gibi parıldayan tüylü ve küçük kafaları uzaktan bakınca iki maymun kafasını andırıyordu.</p>
			<p>Savaşı başlatan Hong Taiyue birden Huang Tong ve karısının arasını düzeltmeye çalışan bir arabulucuya dönüştü, sonra ardına bile bakmadan bir zamanlar Ximen Konağı’nın ana binası olan ama şimdi giriş kapısının yanındaki duvara asılı olan ahşap bir tabelanın üzerine gelişigüzel karalanmış<a id="GBS.0048.01"/> adıyla bilinen Ximen köyü Parti Komitesi’ne giriverdi.</p>
			<p>Sahibim boynuma sarılıp o kaba ve kocaman elleriyle kulaklarıma masaj yapıyordu, sahibimin karısı Yingchun tuzla suyla bacağımdaki yarayı temizledikten sonra beyaz bir kumaş parçasıyla sardı. Bu hem çok duygusal hem de çok sıcak anda artık Ximen Nao değildim, bir eşektim ben, çok yakında yetişkinliğe erip iyi ve kötü günde sahibine eşlik<a id="GBS.0048.02"/> edecek olan bir eşek. Mo Yan denilen o herifin yeni oyunu “Karakaçan’ın Hatıratı” için yazdığı şarkıdaki gibiydi işte:</p>
			
			<article class="poem">
			<p>Vücudu eşek, ruhu insan biri</p>
			<p>Geçmişi süzülmekte bir bulut misali</p>
			<p>Altı yolda yeniden doğar her şey, ne acı</p>
			<p>Arzu bastırılamaz, düşkünlük kalıcı</p>
			<p>Nasıl hatırlamasın geçmişini</p>
			<p>Mutlu bir eşek olarak geçirirken her sabahı</p>
			</article>
			 
			</article>
		<section class="si-footnotes" epub:type="footnotes">
		<aside class="si-footnote" epub:type="footnote" id="f17"><a class="si-backref" href="#ref_f17">17</a><span class="si-footnote-text">. Fahişeler,<div style="display:none;"><a id="GBS.0048.03"/></div> oyuncular ve dilenciler kastediliyor. (Ç.N.)</span></aside>
		<aside class="si-footnote" epub:type="footnote" id="f18"><a class="si-backref" href="#ref_f18">18</a><span class="si-footnote-text">. Çincesinde “balık gibi” diyor. (Ç.N.)</span></aside>
		<aside class="si-footnote" epub:type="footnote" id="f19"><a class="si-backref" href="#ref_f19">19</a><span class="si-footnote-text">. Elvis Presley saçı. (Ç.N.)</span></aside>
		</section>
  <div style="display:none;"><a id="GBS.0048.04"/></div></body>
</html>