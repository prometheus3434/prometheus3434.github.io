<?xml version="1.0" encoding="UTF-8" standalone="no"?><html xmlns="http://www.w3.org/1999/xhtml">
	<head>
		<title>Yaşam ve Ölüm Yorgunu</title>
		<link href="main.css" rel="stylesheet" type="text/css"/>
<meta name="Adept.resource" value="urn:uuid:ed47d798-c7b1-bfdc-2bb5-537360c88701"/>
	</head>
	<body xmlns:epub="http://www.idpf.org/2007/ops" epub:type="chapter" id="chapter1-10"><div style="display:none;"><a id="GBS.0126.01"/></div>
<article class="chapter">
			<h1 class="chapter_num">10</h1>
			<h1 class="chapter_title">Şanlı bir görevle kaymakamı taşımam</h1>
			<h1 class="chapter_title">Trajik bir kaza sonucu ön toynaklarımdan <br/>birinin kırılması</h1>
			<p>Gaomi Kuzeydoğu Bucağı’nın düzlüklerinde iki gün deli gibi koşturduktan sonra içimdeki öfke yavaş yavaş dinmeye başladı, açlıktan yabani ot ve ağaç kabuğu kemiriyordum. Bu kaba gıdalarla beslenmek yabani bir eşek olarak yaşamanın güçlükleriyle yüz yüze getirmişti beni. O hoş kokulu yemlerin<a id="GBS.0126.02"/> düşüncesi beni yine vasat ve evcil bir eşek olarak yaşamaya zorluyordu. İnsan kokusu olan yerlerden geçerek köye doğru yola koyuldum.</p>
			<p>O gün öğleye doğru Tao ailesi köyünün eteklerine vardım, ulu bir mabet ağacının altında dinlenmekte olan bir at arabası gördüm. Fasulye keki ve çeltik samanının o hoş kokusunu aldı birden burnum. Arabayı çeken iki katır üç ayaklı bir sehpanın üzerinde asılı<a id="GBS.0126.03"/> olan sepetteki o hoş kokulu yemlerle kendilerine ziyafet çekiyordu. Katır denen ne at ne de eşek olan bu melez piçleri her zaman hor görmüştüm, hepsini gördüğüm yerde ısırarak öldürmeyi isterdim; ama bugün onlarla dalaşmayacaktım, tek düşüncem sepetin yanına yanaşıp o gerçek yiyecekten birkaç lokma almaktı, iki gündür deli gibi koşturmaktan tükenen gücüme yeniden kavuşmalıydım.</p>
			<p>Nefesimi tuttum,<a id="GBS.0126.04"/> geldiğimi haber verecek pirinç çanı oynatmamaya gayret ederek temkinli bir şekilde yanlarına yanaştım. O topal savaş kahramanının boynuma taktığı pirinç çan, prestijime prestij kattığı gibi arada başıma sorun da açıyordu: Yol boyu deli gibi koşarken çan, benim kahraman bir eşeğin geldiğini haber verdiği gibi aynı zamanda insanlardan asla paçayı kurtaramayışıma da sebep olmuştu.</p>
			<p>Çan yine çınlayıverdi.<a id="GBS.0126.05"/> Başları benimkinden bir hayli büyük olan o iki kara katır birden başlarını yukarıya kaldırdı. Başlarını kaldırmalarıyla neyin peşinde olduğumu hemen anladılar. Ön toynaklarıyla yeri dövüp burunlarından öfkeyle soluyarak kendi bölgelerine girmemem için uyardılar beni. Ama gözlerimin önündeki o lezzetli yiyecekleri gördükten sonra geri dönmek yakışık almazdı hiç! Hemen durum değerlendirmesi<a id="GBS.0127.01"/> yaptım: Yaşı daha büyük olan kara katır, boyunduruğun içinde olduğundan bana saldırması olanak dahilinde bile değildi, üzerinde koşum takımları olan genç kara katırsa bir güzel bağlanıp zincirlendiğinden ötürü onun da bana saldırması pek olanaklı görünmüyordu, biraz yemek yiyebilmek için tek yapmam gereken şey dişlerinden uzak durmamdı o kadar.</p>
			<p>Kara katırlar sinir bozucu anırmalarıyla bana<a id="GBS.0127.02"/> gözdağı vermeye çalıştı. Sizi melez piçler, bu kadar pintilik neyinize sizin, yemek varsa herkes yer, öyle bir başınıza yemek olmaz. Şimdi komünizm çağına girdik, benim olan senindir, senin olan da benim, apaçık ortada, neyin peşindesiniz? Bir boşluk görür görmez sepete doğru atıldım, ağzımı kocaman açarak yemeye gömüldüm. Beni ısırırlarken dizginleri tangırdadı. Sizi piçler, hazır konu ısırmaktan<a id="GBS.0127.03"/> açılmışken ben sizden daha uzmanım bu konuda. Ağzımdakileri yutar yutmaz boyunduruğun arasındaki katırın kulağını ısırdım hemen, ısırdığım gibi koptu kulak. Ardından o koşum takımlı küçük piçin boynuna geçirdim dişlerimi, ağzım hep yele tüyü oldu. Kıyamet koptu sonra. Sepeti dişlerimin arasına sıkıştırıp hızla birkaç adım geriledim. Koşum takımlısı birden üzerime atılınca kıçımı dönüp çifteyi bastım.<a id="GBS.0127.04"/> Toynaklarımdan biri ıskaladı ama diğeri tam burnuna isabet etti. Herif ağrıdan burun üstü yere çakıldı, sonra gözleri kapalı bir halde ayağa kalkıp kendi etrafında dönmeye başladı, ipler de ayağına dolandı tabii. Ben de fırsat bu fırsattır, deyip yeme gömüldüm yine. İyi şeyler uzun sürmezmiş ama, belinde mavi bir bohça, elinde de uzun bir kamçı olan arabacı, köyün başındaki avludan bağırarak<a id="GBS.0127.05"/> üzerime doğru koşturmaya başladı. Daha da hızlı yemlenmeye başladım. Elinde salladığı kamçı havada yılan gibi kıvrılırken bir yandan da şaklıyordu. Adamın üst gövdesi iriceydi, bacakları parantez gibi çarpık duruyordu, bir bakışta onun ne kadar iyi bir arabacı olduğunu anlayabiliyordunuz hemen, kamçıyı elinin bir uzantısıymışçasına sallıyordu, bu da hafife alınacak bir şey değildi hani. Sopadan korkmuyordum,<a id="GBS.0128.01"/> beni sopayla dövmek hiç de kolay değildi. Ama bir kamçının hareketleri kestirilemezdi, kamçıdan kaçması da zordu, iyi kamçı kullanan biri, güçlü bir atı bile bir kamçıda yere serebilirdi, bunu kendi gözlerimle gördüğümden ötürü içimi büyük bir korku kapladı. Amanın işte geliyor! Kaçmadan yapamazdım. Tehlike bölgesinden kaçarken gözüm arkada, sepette kalmıştı tabii. Arabacı kovalarken<a id="GBS.0128.02"/> kaçıyordum. Kovalamayı bırakınca ben de duruyor ve gözlerimi sepete dikiyordum. Yaraladığım katırlarını görünce bana küfrü bastı doğal olarak.</p>
			<p>Arabacı, eğer ki elindeki bir tüfek olsaymış bir atışta beni öbür tarafa yollayacağını söyledi. Bu beni epey güldürdü. Ai ai, aslında şöyle demek istemiştim, eğer elinde bir kamçı olmasaydı üzerine atıldığım gibi ısırırdım kafanı. Demek istediğimi anlamış<a id="GBS.0128.03"/> olacaktı, benim insanları ısıran kötü bir eşek olduğumu biliyordu besbelli. Ne elindeki kamçıyı bırakıyor ne de yanıma yaklaşmaya cesaret edebiliyordu. Bakışlarıyla dört bir yanı kolaçan ettiğinden yardım arandığını anladım hemen. Benden hem çok korktuğunu hem de beni yakalamayı çok istediğini biliyordum.</p>
			<p>Çok uzaktan birilerinin geldiğini gördüm. Havayı koklar koklamaz onların birkaç gün önce<a id="GBS.0128.04"/> beni yakalamak için peşime düşen milisler olduğunu anladım. Planladığımın sadece yarısını yiyebilmiştim ama o güzel yemden sadece bir ağız dolusu yemek demek bir süredir yediğim şeylerin on katını yemek demekti, gücümü toparlamış ve savaşma isteğimi yeniden kazanmıştım. Beni bir köşeye sıkıştıramayacaksınız sizi iki bacaklı aptal yaratıklar.</p>
			<p>Bu sırada uzaktaki toprak bir yoldan çimen yeşili,<a id="GBS.0128.05"/> kare şeklinde, tuhaf bir cisim, tozu dumana katarak ve hoplaya zıplaya hızla üzerime doğru geliyordu. Şimdi onun Sovyet yapımı bir cip olduğunu elbette ki biliyorum ama o zamanlar bu konuda pek bir şey bildiğim söylenemezdi, şimdiyse bırakın Sovyet yapımı bir cipi; Audi, Mercedes, BMW, Toyota gibi bütün araba markalarından bile haberim var, hatta Amerikan uzay mekikleri ve Sovyet uçak gemilerini<a id="GBS.0129.01"/> bile biliyorum ama o zamanlar ben bir eşektim, hem de 1958 yılında yaşayan bir eşek. Altında dört tane plastik tekeri olan bu garip yaratık dörtnala koşarcasına ilerliyordu, düz bir yolda benden daha hızlı olduğunu itiraf etmeliyim ama engebeli arazide benim elime su dökemezdi. Mo Yan’ın önceden dediği bir şeyi hatırlatayım size: Keçiler ağaca tırmanabilir, eşeklerse iyi birer tırmanıcıdır.</p>
			<p><a id="GBS.0129.02"/>Hikâyenin akışı hayrına o zamanlar Sovyet yapımı bir cipin ne olduğunu bildiğimi varsayalım. Biraz korkmuştum açıkçası, merak etmiyor da değildim ama. İşte ben böyle tereddüt içindeyken peşime düşmüş olan milisler de etrafımı sardı birden, Sovyet cipinin gelmesiyle de kaçış yolumun önü tıkanmış oldu. Aramızda onlarca metre kala durdu cip, üzerinden üç adam atladı hemen. Liderlerini tanıyordum, eski<a id="GBS.0129.03"/> bölge şefiydi bu, şimdi de ilçe kaymakamı olmuştu. Aradan yıllar geçmiş olmasına rağmen pek de değişmemişti, hatta üzerindeki üniforma bile onu ilk gördüğüm zaman giydiği üniformaydı.</p>
			<p>Kaymakam Chen’e karşı bir kötülük beslemiyordum, hatta yıllar önce bana öylesine övgüler düzmüştü ki o övgüler hâlâ içimi ısıtıyordu diyebilirim. Yıllar önce bir eşek taciri olmasından ötürü de ona karşı ayrı<a id="GBS.0129.04"/> bir yakınlık duyuyordum. İşin özü, bu adam eşek sever bir kaymakamdı ve ben ona güveniyordum, gelmesine de sevinmiştim ayrıca.</p>
			<p>Kaymakam eliyle adamlarına daha fazla yaklaşmamalarını işaret etti, sonra beni ölü ya da diri yakalayıp kendilerine bundan pay çıkarmak isteyen hemen ardımdaki milislere de işaret edip durmalarını sağladı. Kaymakam bir başına, bir eli havada, ağzında tatlı bir ıslıkla<a id="GBS.0129.05"/> yavaş yavaş yanıma doğru ilerlemeye başladı. Yaklaştı, yaklaştı, derken aramızda üç-beş metre mesafe kala elindeki kavrulmuş fasulye kekini gördüm, kekin o hoş kokusu burnuma doluverdi hemen. Çaldığı ıslığın melodisini çok iyi biliyordum, duyar duymaz içime ılık bir hüzün yerleşti. Gerginliğim azaldı, kasılmış kaslarım da gevşeyiverdi. Bu adamın o sevecen elleriyle bana dokunmasını istiyordum.<a id="GBS.0130.01"/> Sonunda yanıma iyice yanaştı, sağ eliyle boynuma sarılıp sol elindeki fasulye kekiyle beni beslemeye başladı. Sonra sol eliyle burnumu okşayıp bir şeyler mırıldandı: “Kar İstasyonu, Kar İstasyonu ne güzel bir eşeksin sen, eşekleri hiç tanımayan birinin eline düşüp vahşi ve asi bir eşek olman ne kadar da acı! Ama artık hepsi geçti gitti, benimle gel, ben seni güzelce eğitirim, ben seni mükemmel, uyumlu<a id="GBS.0130.02"/> ve cesur, bir görenin hemen seveceği bir eşek haline getireceğim!”</p>
			<p>Önce milisleri geri gönderdi, ardından da cipteki adamlarına ilçeye geri dönmelerini emretti. Sonra eyerim olmamasına rağmen sırtıma bindi. Sırtıma ustalıkla binmişti ve benim tam da üzerimde biri varken kendimi en rahat hissettiğim noktaya oturdu. Gerçekten de iyi bir biniciydi ve eşeklerden anlıyordu. Boynuma hafifçe vurup<a id="GBS.0130.03"/> şöyle dedi: “Hadi gidelim dostum!”</p>
			<p>O andan sonra kaymakamın bineği olmuştum, bu zayıf ama çok güçlü iradesi olan Komünist Parti üyesini Gaomi Kuzeydoğu Bucağı’nın geniş toprakları boyunca taşıdım. O güne kadar Gaomi Kuzeydoğu Bucağı’ndaki hareket alanım hep belli bir sınır içindeydi ama kaymakamla birlikteyken ayak izlerim kuzeyde Bohai Denizi’nin sahillerine, güneyde Wulian Dağı’nın demir<a id="GBS.0130.04"/> cevheri kaplı tepelerine, batıda Dişi Domuz Nehri’nin dalgalı sularına, doğudaysa Sarı Deniz’in o balık kokulu Kırmızı Kaya Koyu’na kadar uzandı.</p>
			<p>O günler eşek hayatımın en görkemli dönemi oldu. O dönemde Ximen Nao’yu, onunla bağlantısı olan insanları ve olayları bir güzel unuttum, hatta benimle çok yakın bir bağı olan Lan Lian’ı bile unuttum. Şimdi düşünüyorum da o zamanlar öylesine gururlu<a id="GBS.0130.05"/> bir eşek olmamın nedeni büyük olasılıkla bilinçaltımdaki “resmî statü”yle bağlantılıydı, bir eşektim sonuçta, bir memura hem saygı duyar hem de korkardım ondan. Bütün bir ilçenin başı olan Chen’in bana karşı derin bir sevgisi vardı ve bu sevgiyi asla unutamam. Yemimi kendi eliyle hazırlayıp beni yine kendi elleriyle tımar ederdi, boynuma bir kurdele bağladı, kurdelenin üzerinde beş tane kırmızı<a id="GBS.0131.01"/> kadifeden ponpon vardı, çanıma da kırmızı ipekten bir püskül ekledi.</p>
			<p>Kaymakam ne zaman köylere teftişe çıksa insanlar gittiğimiz her yerde bana büyük bir nezaketle davranırdı. Beni en taze otlarla ve en iyi yemlerle doyurur, en temiz kaynağın suyundan içirir, kemik kaşağılarla tımar ederlerdi, sonra da üzerine en incesinden beyaz bir kum serpilmiş bir noktaya bırakılır, orada gönlümce yuvarlanıp<a id="GBS.0131.02"/> dinlenirdim. Kaymakamın eşeğine özel bir ilgi göstermenin kaymakamı çok mutlu ettiğini bilirdi herkes. Kaymakamın eşeğinin kıçını yalamak, kaymakamın kendi kıçını yalamaya eşdeğer bir dalkavukluktu. Kaymakam bir araba yerine bir eşeğe binmeyi tercih eden iyi bir adamdı, bunu yapmasının birinci nedeni benzinden tasarruf etmekti, ikincisiyse dağlardaki demir cevheri çıkarılan alanları sık sık<a id="GBS.0131.03"/> teftiş ederken yürümek zorunda kalmamasıydı. Ben bunu yapmasının en derininde yatan nedeni de biliyordum elbet, kaymakam yıllarca eşek tacirliği yaparken eşeklere karşı çok derin bir tutkuyla bağlanmıştı. Hani erkekler çok güzel bir kadını görünce gözleri parlar ya, kaymakam da öyleydi işte, güzel bir eşek gördü mü ellerini ovuşturmaya başlardı. Ben de toynakları kar beyazı ve zekâsı insana eşdeğer<a id="GBS.0131.04"/> olan bir eşektim elbet, kaymakamın takdirini kazanmam çok doğal bir şeydi yani.</p>
			<p>Kaymakamın bineği olduğumdan beri gemim de anlamını yitirmişti. Bir sürü insanı yaralamış, inadıyla ünlü, azılı bir eşek olan ben, kaymakamın yardımıyla çok kısa bir sürede uysal, itaatkâr, akıllı ve zeki bir eşek haline gelmiştim, bir mucize sayılırdı bu. Kaymakamın sekreteri olan Fan adında bir adam, kaymakam<a id="GBS.0131.05"/> benim sırtımda demir cevheri çıkarılan alanlardan birini teftişe çıkmışken bir fotoğraf çekip fotoğrafın yanına bir de küçük bir yazı ekleyerek eyalet gazetesine göndermişti, gazete de bu fotoğrafı hemen göze çarpacak bir sayfada yayımlayıvermişti.</p>
			<p>Kaymakamın bineği olduğum günlerin birinde Lan Lian’la karşılaştım bir kez. Dar bir dağ yolunda oldu bu karşılaşma. Lan Lian sırtında iki sepet<a id="GBS.0132.01"/> demir cevheriyle dağdan aşağıya iniyordu; ben de kaymakamla birlikte dağa çıkıyordum. Lan Lian beni görünce sırtındaki taşıma sopasını düşürüverdi, sepetler devrilince taşlar dağdan aşağıya yuvarlanmaya başladı. Kaymakam birden öfkeyle çıkıştı ona: “Ne yaptığını sanıyorsun sen? Bu taşlar çok değerli, birini bile kaybetmeyi göze alamayız, hemen gidip getir şu taşları.”</p>
			<p>Lan Lian’ın kaymakamın<a id="GBS.0132.02"/> dediklerinin hiçbirini duymadığından emindim, gözleri parlıyordu, birden öne doğru atılıp boynuma sarıldı.</p>
			<p>“Karakaçan’ım, Karakaçan’ım sonunda buldum seni!” diyordu durmadan.</p>
			<p>Kaymakam da Lan Lian’ı tanımıştı, eski sahibimle karşılaştığımızı adı gibi biliyordu. Ardına dönüp bir deri bir kemik kalmış bir atın üzerinde bizi nereye gitsek oraya izleyen sekreteri Fan’a baktı bu sorunu çözmesini<a id="GBS.0132.03"/> isteyen bakışlarıyla. Patronunun ne demek istediğini hemen anlayan Fan sıska atından indi, Lan Lian’ı bir yana çekip şöyle dedi: “Ne yapmaya çalışıyorsun? Bu, kaymakamın eşeğidir.”</p>
			<p>“Bu benim eşeğim, benim Karakaçan’ım, doğar doğmaz anası öldüğünden ötürü onu kendi ellerimle pirinç çorbasıyla besledim ben. O bizim ailenin kendi canı kendi kanındandır,” dedi Lan Lian.</p>
			<p>“Eğer dediklerin doğruysa<a id="GBS.0132.04"/> bile,” dedi sekreter, “eğer kaymakam bey onu kurtarmasaydı, şimdiye milisler tarafından öldürülüp midelerine inmişti. Şimdi çok önemli bir görevi var onun, kaymakamı köylere taşıyarak ülkenin bir cipin masraflarından tasarruf etmesini sağlıyor, kaymakam onsuz yapamaz, eşeğinin ülke için böylesine önemli bir rol oynamasına ne kadar sevinsen azdır.”</p>
			<p>“Umurumda bile değil,” dedi Lan Lian inatla,<a id="GBS.0132.05"/> “benim tek bildiğim bu eşeğin benim eşeğim olduğu ve ben onu alıp eve götüreceğim.”</p>
			<p>“Lan Lian, eski dostum,” dedi kaymakam, “çok önemli bir dönemden geçiyoruz, bu eşek dağa sanki düz yolda yürüyormuş gibi çıkıyor, bana da çok büyük yardımı dokundu, senin eşeği geçici olarak ödünç aldık, diyelim o zaman, demir eritme işi bitince onu sana iade ederiz. Bu süreç içinde hükümet size ödeme de yapacak.”</p><div style="display:none;"><a id="GBS.0133.01"/></div>
			<p>Lan Lian daha sözünü tam bitirmemişti ki komün kadrolarından biri yanına gelip onu kenara çekerek sertçe şöyle dedi: “Seni anasını siktiğimin, sen bir tahtırevanın içinde taşındığının farkına bile varmayan bir köpeksin düpedüz, kaymakamın eşeğine binmesi sizin ailenin üç kuşağının başına gelebilecek en güzel şey ulan!”</p>
			<p>Kaymakam elini yukarı kaldırıp adamın kaba saba konuşmasını kestikten<a id="GBS.0133.02"/> sonra şöyle dedi: “Lan Lian şöyle yapalım o zaman, sen çok karakterli bir adamsın, bundan ötürü hayranım sana; ama aynı zamanda senin için üzülüyorum da, bir kaymakam olarak senin eşeğinle birlikte en kısa sürede kooperatife katılmanı isterim, tarihsel dalgayla boşuna boğuşmanı istemem.”</p>
			<p>Komün kadrosundan gelen adam, Lan Lian’ı bir kenara itip kaymakamın daha doğrusu benim geçebilmem için<a id="GBS.0133.03"/> yolu açtı. Lan Lian’ın benim gözümün içine baktığını görünce içime bir suçluluk duygusu yerleşti. Birden şöyle düşündüm: “Daha yüksek bir mevkiye giden bu yolu seçerek sahibime ihanet etmiş sayılır mıyım ki?” Kaymakam içimden geçenleri tahmin etmiş olacak hafifçe başıma vurarak beni teselli etti: “Kar İstasyonu, gidelim hadi, bir kaymakamı taşıyarak Lan Lian’a yapacağın katkıdan daha fazlasını yapıyorsun,<a id="GBS.0133.04"/> Lan Lian er ya da geç halk komününe katılacak halk komününe katılınca da sen de artık kamu malı olacaksın, ilçe kaymakamının halk komününün eşeğine binmesi sence de çok normal bir şey değil mi?”</p>
			<p>Aşırı sevinç üzüntü doğurur, bir şey aşırıya kaçtı mı tam tersine döner. Sahibimle karşılaştığım günden beş gün sonra bir akşamüstü, kaymakamı Yatan Boğa Dağı’ndaki maden toplama alanından geri getiriyordum,<a id="GBS.0133.05"/> dağ yolunu geçmeye çalışan bir yabantavşanı birden önüme fırlayıp beni korkutunca sağ ön toynağım çatlak bir taşın arasına girdi kazara. Yana devrilmemle kaymakamın baş üstü yere çakılması bir oldu. Kaymakamın başı, yolun kenarındaki bir taşa çarpınca başından sular seller gibi kan aktı ve oracıkta bayılıverdi. Sekreteri yardım çağırıp kaymakamı dağdan aşağıya taşıttı. Birkaç çiftçi beni<a id="GBS.0134.01"/> çatlaktan çıkarmaya çalıştı ama toynağım taşın arasına öyle bir sıkışmıştı ki ne yapsalar olmayacaktı. Var güçleriyle beni itip çekmeye başladılar, birden taşın arasından gelen bir kırılma sesi duydum, öyle apansız bir acı duyumsadım ki ben de hemen olduğum yerde bayılmışım. Kendime geldiğimde sağ toynağımın ve toynağı bacağıma bağlayan eklem ve kemiklerimin çatlağın arasında kaldığını fark ettim,<a id="GBS.0134.02"/> kırılmış bacağımdan akan kan etrafı kan gölüne çevirmişti. İçime büyük bir hüzün çöktü, bir eşek olarak artık hiçbir işe yaramayacağımı biliyordum, kaymakam beni istemezdi artık, hatta sahibim bile benim gibi çalışma yetisini kaybetmiş bir eşeğe bakmak istemezdi, beni bekleyen tek şey bir kasabın uzun bıçağıydı artık. Önce boğazımı kesecekler, kanımı iyice akıttıktan sonra derimi yüzecekler, sonra<a id="GBS.0134.03"/> da beni parçalara ayırıp dilim dilim kesecekler, çok leziz lokmalar halinde midelerini boylayacaktım... Onların elinde olacağına kendimi öldürmem daha iyi olacaktı. Yolun kenarındaki dik uçuruma doğru baktım, dağın eteklerinde sisler içinde kalmış köyü görebiliyordum, ai, diye anırarak tüm gücümle uçuruma doğru yuvarlandım; bu sırada Lan Lian’ın acı çığlığı oldu beni durduran.</p>
			<p>Sahibim koşarak<a id="GBS.0134.04"/> dağdan aşağıya indi. Tüm vücudu ter içinde kalmıştı, dizlerinde kan izleri vardı, dağdan aşağıya inerken sendeleyip yere düşmüştü besbelli. Benim halimi görünce hüngür hüngür ağlayarak şöyle bağırdı: “Karakaçan’ım benim, ah Karakaçan’ım!..”</p>
			<p>Yanıma gelir gelmez boynuma sarıldı, yardım için gelmiş olan çiftçilerin kimi kuyruğumdan kimi de arka bacaklarımdan tutup beni kaldırmaya çalıyordu, bin<a id="GBS.0134.05"/> bir güçlükle ayağa kalkmaya çabaladım ama kırılmış bacağım yere değer değmez dayanılmaz bir acı duyumsuyordum. Vücudumdan sular seller gibi ter boşanıyordu, yıkılmaya yüz tutmuş bir duvar gibi yere düştüm yine.</p>
			<p>Çiftçilerden biri sempatik bir tonla şöyle dedi: “Bitmiş bu! Artık bir işe yaramaz. Ama merak etmeyin, bu eşek iyice besili, bir kasaba satarsan iyi para eder.”</p>
			<p>“Ananın osuruğu!”<a id="GBS.0135.01"/> diye öfkeyle sövdü o çiftçiye Lan Lian, “Eğer baban bacağını sakatlasaydı onu da mı bir kasaba satacaktın ha?”</p>
			<p>Etrafa toplanan insanlar birden şaşkınca bakakaldı, çiftçi öfkeyle çıkıştı hemen: “Seni sik kafalı, nasıl söz o öyle? Yoksa bu eşek senin baban mı?”</p>
			<p>Çiftçi, Lan Lian’la kavga etmek için kollarını sıvamaya başlamıştı ama yanındaki adamlar onu durdurdular: “Boş ver, boş ver şimdi<a id="GBS.0135.02"/> onu, bu deliyle uğraşılmaz, koskoca ilçede bağımsız çiftçilik yapan bir o var, kaymakam ve ofisindekiler onun hakkında her şeyi biliyorlar.”</p>
			<p>Kalabalık ayrılınca geriye sadece sahibimle ben kaldık. Yarımay gökte asılı duruyordu, bu manzara beni daha da çok hüzünlendirdi. Sahibim, kaymakama ve o çiftçilere sövüp sayarak ceketini çıkardı, ceketi parçalara ayırıp yaralı bacağıma sardı. Ai ai,<a id="GBS.0135.03"/> acıdan ölüyordum! Sahibim başıma sarıldı, gözyaşları inci gibi kulaklarıma dökülüyordu. “Karakaçan’ım, ah Karakaçan’ım!.. Seni teselli edecek ne söyleyebilirim ki? Bir devlet memurunun sözlerine nasıl inanırsın? Bir sorun çıkınca tek yaptıkları diğer memurları kurtarmak olur, bak seni nasıl da bir kenara attılar böyle... Eğer buraya taşı kıracak bir taş ustası gönderselerdi bacağın kurtulabilirdi<a id="GBS.0135.04"/> belki...” Sözünü bitirir bitirmez başımı yere koyup bir hışım taşlık alana doğru koştu, elini çatlağın arasına sokup toynağımı çıkarmaya çalıştı. Sahibim bir yandan ağlıyor, bir yandan da sövüyordu, nefes nefese kalmıştı ama sonunda toynağımı çıkarmayı başardı. Orada öyle toynağım elinde, durmuş hüngür hüngür ağlıyordu. Dağ yollarında gidip gelmekten iyice parlamış olan nalımı görünce ben de ağlamaya<a id="GBS.0135.05"/> başladım, iki gözü iki çeşme.</p>
			<p>Sahibimin yüreklendirmesiyle ve yardımıyla sonunda ayağa kalkabildim. Bacağım kalın kumaş parçalarıyla sıkı sıkı bağlanmış olmasına rağmen zar zor ayakta duruyordum, vücudumdaki ağrı dengemi kaybettirmişti. Uçarcasına seken Eşek Ximen Nao yoktu artık, yerini her adımda bir başını eğip yana doğru sendeleyen topal bir eşek almıştı. Pek çok kez kendimi uçurumdan<a id="GBS.0136.01"/> atmayı düşündüm, kendimi uçurumdan atıp bu sefil hayatı sonlandırmak istiyordum ama sahibimin bana olan sevgisi bunu yapmaktan alıkoyuyordu beni.</p>
			<p>Yatan Boğa Dağı’nın maden toplama alanından Gaomi Kuzeydoğu Bucağı’nın Ximen köyüne giden yol altmış kilometreydi. Bütün bacaklarım sağlıklı olsaydı aradaki bu kısa mesafeden bahsetmezdim bile. Ama şimdi bir toynağım eksilmişti ve onsuz hareket etmem<a id="GBS.0136.02"/> çok zordu, yol boyunca acı acı inleyip ardımda kan ve et parçaları bırakarak ilerledim. Vücudum ağrıdan sanki hafif bir esintinin su yüzeyinde oluşturduğu küçük dalgalanmalar gibi istemsiz bir şekilde titreyip duruyordu. Gaomi Kuzeydoğu Bucağı’nın topraklarına girdiğimizde bacağımdan kötü kokular yayılmaya başladı, bu kokunun peşine düşen sinek orduları kulaklarımızı sağır eden bir şekilde vızıldıyordu.<a id="GBS.0136.03"/> Sahibim bir ağaçtan kopardığı dalları demet halinde birbirine bağlayıp sinekleri kovmaya çalışıyordu. Kuyruğum ardımda hareketsiz bir halde asılı duruyordu, onu sallayacak mecalim bile yoktu, ishalden tüm arkam pislik içinde kalmıştı. Sahibim elindeki dalları her savuruşunda onlarca sineği öldürmesine rağmen onların yerini çok geçmeden daha fazla sinek alıyordu. Sahibim pantolonunu da<a id="GBS.0136.04"/> çıkarıp parçalara ayırdıktan sonra onu da bacağıma sardı. Üzerinde sadece donuyla kalmıştı, ayağında kalın tabanlı, üzerinde kalın dikişleri olan ağır deri ayakkabılar vardı, bu haliyle çok garip ve çok komik görünüyordu.</p>
			<p>Yol boyunca rüzgâr yiyip çiyde konakladık, ben kuru ot yedim, sahibim de yolun kenarındaki bir tarladan yarı çürümüş tatlı patates koparıp açlığını bastırdı. Geniş yollardan<a id="GBS.0136.05"/> uzak durup küçük patikalardan yürüyorduk, insan gördüğümüzde savaş alanından kaçmış iki yaralı asker gibi saklanıyorduk. Huangpu köyüne girdiğimizde köyün büyük yemekhanesi hâlâ açıktı, yoğun ve güzel yemek kokularını alınca sahibimin karnının guruldadığını duydum. Sahibim bana bakınca gözyaşlarını tutamadı. Kirli elleriyle gözyaşlarını sildi, gözleri iyice kızarmıştı, yüksek sesle şöyle bağırdı<a id="GBS.0137.01"/> birden:</p>
			<p>“Anasını satayım, Karakaçan neden korkuyoruz ki biz? Neden saklanıyoruz? Utanılacak bir şey mi yaptık ki? Çok dürüst bir şey yaptık biz, hiçbir şeyden korkumuz olmamalı, Karakaçan sen kamu görevini yerine getirirken yaralandın, komündekilerin seninle ilgilenmesi lazımdı, Karakaçan’ımla ilgilenerek ben de kamu için çalışıyorum! Yürü hadi, köye gidiyoruz!”</p>
			<p>Sahibim sanki bir sinek<a id="GBS.0137.02"/> ordusuna liderlik eder gibi beni de yanına alıp yemekhaneye girdi. Bir açık hava yemekhanesiydi bu, içeride kuzu etli Çin mantısı pişiyordu. Üzerinde buharı tüten mantılar tepelenmiş bir halde mutfaktan çıkarılıyor, masaya konar konmaz da ânında tüketiliyordu. Mantı yiyenlerin kimi ağaç dalları arasına sıkıştırdıkları mantıları boyunlarını büküp kenarından dişlerken kimi de sıcak mantıları, soğutmak<a id="GBS.0137.03"/> için bir elinden ötekine geçirirken ağızlarını şapırdatıyordu.</p>
			<p>İçeri girmemizle birlikte tüm bakışlar üzerimize çevrildi. Çok utangaç, çok çirkin ve çok kirli görünüyorduk. Üzerimizden leş gibi bir koku çıkıyordu, çok yorgun ve çok açtık, onları böylesine şaşırtmamızın nedeni belki de bizim bu iğrenç halimizi görünce iştahlarının kapanmasıydı. Sahibim elindeki dalları üzerime doğru sallayınca<a id="GBS.0137.04"/> sinek sürüsü ürküp havalandı, hemen ardından üzerinden dumanı tüten mantıların ve yemekhanedeki kapların üzerine konmaya başladılar, bunun üzerine insanlar da tiksintiyle söylenmeye başladı.</p>
			<p>Beyaz bir iş giysisi giyen ve görünüşe göre yemekhanenin sorumlusu olan şişman bir kadın koşarken titreyen vücuduyla yanımıza geldi, aramızda birkaç adım kala burnunu tıkayıp vızıldamaya başladı: “Buraya<a id="GBS.0137.05"/> ne halt etmeye geldiniz bakayım? Gidin hadi, defolun!”</p>
			<p>Sahibimi tanıyan biri uzaktan şöyle bağırdı: “Sen Ximen köyünden Lan Lian’sın, değil mi? Gerçekten sen misin bu? Nasıl oldu da bu hale geldin?..”</p>
			<p>Sahibim, o adama sadece bir bakış atmakla yetindi, konuşmadı bile, beni alıp avlunun ortasına götürdü. Avlunun ortasındakiler bizi görünce dört bir yana kaçıştı.</p>
			<p>“Bütün Gaomi ilçesinde<a id="GBS.0138.01"/> bağımsız çiftçilik yapan tek adamdır bu, ta Shandong eyaletinin Changwei bölgesine kadar herkes bilir bunu!” diye bağırmaya devam etti az önceki adam, “Bunun eşeği ruhlara karışmıştır, uçmasını da bilir, iki vahşi kurdu ısırarak öldürmüşlüğü vardır, bir sürü de insanı yaralamıştır, zavallı bacağına ne oldu onun?”</p>
			<p>Şişman kadın üzerimize atılıp kükredi: “Hadi defolun buradan, bağımsız çiftçilere<a id="GBS.0138.02"/> servis yapmıyoruz burada!”</p>
			<p>Sahibim yürümeyi bıraktı, hüzünlü ama sert bir sesle bağırmaya başladı: “Seni şişko domuz, ben bağımsız bir çiftçiyim ve senin gibilerin servis ettiği şeyi yiyeceğime açlıktan ölürüm daha iyi! Ama benim şu eşeğim kaymakamın bineğidir, kaymakamı dağdan indirirken ayağı bir taşın arasına takılınca bacağını kırdı, buna iş kazası denmez mi ha? Eğer bir iş kazasıysa bu,<a id="GBS.0138.03"/> bize servis açmak zorundasınız.”</p>
			<p>Sahibimi, birine böylesine tutkulu bir şekilde söverken ilk kez görüyordum, söverken yüzündeki mavi doğum lekesi karardı, tüyleri yolunmuş bir deri bir kemik kalmış bir horozu andırıyordu, vücudundan leş gibi bir koku salarak diklene diklene kadının üzerine yürüyordu. Şişman kadın öyle köşeye sıkışmıştı ki, birkaç adım geriledi sonra elleriyle yüzünü kapadı,<a id="GBS.0138.04"/> hüngür hüngür ağlayıp koşarak uzaklaştı.</p>
			<p>Üzerinde iyice yıpranmış eski bir üniforma olan, saçları ortadan ikiye ayrılmış, memur görünümlü bir adam dişlerini göstererek ve sahibimle beni baştan aşağıya bir güzel süzerek yanımıza geldi.</p>
			<p>“Ne istiyorsunuz?” diye sordu.</p>
			<p>“Eşeğimin karnını doyurmanızı istiyorum, bir kazan su kaynatıp eşeğimi bir güzel temizlemenizi istiyorum, bir doktor çağırıp<a id="GBS.0138.05"/> eşeğimin bacağına baktırmanızı istiyorum.”</p>
			<p>Memur görünüşlü adam mutfağa doğru bağırıp birkaç adam çağırdı.</p>
			<p>“Onun dediklerini yerine getirin hemen!” dedi.</p>
			<p>Sıcak suyla vücudumu bir güzel yıkadılar. Doktor çağırıp yaramı iyotla dezenfekte ettirdiler, yarama merhem sürüldü ve ardından kalın bir gazlı bezle iyice sardılar. Sonra da yemem için arpa ve yonca karışımı bir yem hazırladılar.<a id="GBS.0139.01"/> Ben yemlenirken bir kâse dolusu sıcak mantı getirip sahibimin önüne bıraktılar. Aşçı görünümlü biri sahibime şöyle fısıldadı:</p>
			<p>“Ağabey, sen de biraz yemek ye inat etme! Bunu şimdi ye ki bir sonraki öğün için endişelenmeyesin, bugünü çıkar ki yarını düşünme, bu siktiğimin zorlu günleri birkaç güne bitecek gibi görünmüyor, acı çekeceksin elbet, sonra mum sönecek ve kendini ölmüş bulacaksın. Ne<a id="GBS.0139.02"/> oldu, gerçekten de yemek yemek istemiyor musun?”</p>
			<p>Sahibim kamburunu çıkarmış, birbirine bağlanmış iki kırık tuğlanın üzerine otururken gözlerini benim artık bir işe yaramayan bacağıma dikmişti, aşçının fısıldadıklarını duymamış gibi görünüyordu. Karnının guruldadığını duyabiliyordum, o beyaz ve iri mantıların sahibime ne kadar da baştan çıkarıcı geldiğini adım gibi biliyordum. O kara ve kirli<a id="GBS.0139.03"/> elinin birkaç kez mantılara doğru uzandığını gördüm ama her seferinde kendine hâkim olup elini geri çekiyordu.</p>
			 
			</article>
  <div style="display:none;"><a id="GBS.0139.04"/></div></body>
</html>