<?xml version="1.0" encoding="UTF-8" standalone="no"?><html xmlns="http://www.w3.org/1999/xhtml">
	<head>
		<title>Yaşam ve Ölüm Yorgunu</title>
		<link href="main.css" rel="stylesheet" type="text/css"/>
<meta name="Adept.resource" value="urn:uuid:ed47d798-c7b1-bfdc-2bb5-537360c88701"/>
	</head>
	<body xmlns:epub="http://www.idpf.org/2007/ops" epub:type="chapter" id="chapter4-6"><div style="display:none;"><a id="GBS.0628.01"/></div>
<article class="chapter">
			<h1 class="chapter_num">42</h1>
			<h1 class="chapter_title">Lan Jiefang’ın ofisinde aşk yapması</h1>
			<h1 class="chapter_title">Huang Hezuo’nun evde elekten fasulye geçirmesi</h1>
			<p>İlk öpücükten sonra geri çekilmeyi, kaçmayı düşündüm, çok mutlu olmama rağmen korkuyordum da, doğal olarak derin mi derin bir suçluluk duygusu vardı bir de. Karımla yirminci ve aynı zamanda son cinsel ilişkimiz olan o gece, yaşadığım içsel çatışmanın ürünüydü. İyi bir sevgili olabilmek için elimden<a id="GBS.0628.02"/> geleni ardıma koymamıştım ama sonuç sefaletti işte.</p>
			<p>Bunu takip eden altı gün boyunca ister şehir dışına çıkayım ister bir toplantıda olayım, ister bir açılış töreninde kurdele keseyim ister bir yemeğe davetli olayım, ister bir arabada ya da ister bir taburede oturayım, ister ayakta dikileyim ister yürüyor olayım, ister uyanık isterse de rüyada olayım aklımda olan tek şey Pang Chunmiao’nun<a id="GBS.0628.03"/> o belli belirsiz görüntüsüydü –onunla olan ilişkim daha yakınlaştıkça görüntüsü daha da belirsizleşiyordu– onunla birlikteyken ruhumu heyecanla titreten o zamanın içine dalmıştım işte. Daha önce yaşadığım her şeyin geçmişte kaldığından adım gibi emindim artık. Ama içimde beni uyaran bir ses de vardı: Durma zamanı artık, daha ileri gitme! Bu ses gittikçe kısılıyordu ama.</p>
			<p>Pazar günü öğleye doğru<a id="GBS.0628.04"/> eyaletten gelen bir subay için ilçe hükümetinin misafirhanesinde düzenlenen yemeğe gittim, yemek salonunda Pang Kangmei’yle karşılaştım. Koyu mavi bir elbise giymiş, boynuna inci bir kolye takmıştı, yüzünde hafif bir makyaj vardı, Mo Yan denilen o ufaklık gibi söyleyecek olursam “minare yıkılmış ama mihrap” gibi sağlam bir kadındı. Onu görür görmez beynimin içinde bir şeyler “vızıldamaya” başladı.<a id="GBS.0628.05"/> Onur konuğu, İlçe Komitesi Organizasyon Bölümü’nden gelen, bir ara Gaomi’de de çalışmışlığı olan, Sha Wuzjing adında, İlçe Komitesi Parti Okulu’nda katıldığım üç aylık bir kurstan sınıf arkadaşımdı, yemek organizasyon bölümü tarafından düzenlenmesine rağmen beni de çağırtıp kendisine eşlik etmemi istemişti. Yemek boyunca sandalyemde iğne varmışçasına oturdum masada, sürekli dolanan ve kekelememe<a id="GBS.0629.01"/> yol açan dilim yüzünden çok aptal görünmüş olmalıyım. Ev sahipliği görevini üstlenen Pang Kangmei, onur konuğuna kadeh kaldırıp onu yiyip içmeye davet ediyordu sürekli, nükte dolu inciler dökülüyordu ağzından, o kadar çok konuştu ki adam sonunda büyülenmiş bir halde, öyle dilsiz bir şekilde kalakaldı. Yemek boyunca Pang Kangmei’nin o buz gibi bakışlarını tam üç kere üzerimde hissettim, her seferinde<a id="GBS.0629.02"/> bir mıh gibi deldiler vücudumu. Yemeğin sonuna kadar dayanmayı başardığımda Pang Kangmei, onur konuğuna odasına kadar eşlik etti, yüzüne takındığı gülümsemeyle bütün konuklara selam vererek ilerliyordu. İlk önce onun arabası geldi, vedalaşırken tokalaştığımız sırada elinin tenime değmesi beni iğrendirmesine rağmen o gayet endişeli bir sesle, “Kaymakam Yardımcısı Lan, renginiz atmış, hastalandıysanız<a id="GBS.0629.03"/> bir doktora görünmelisiniz, ortalıkta gezinmeyin böyle,” dedi.</p>
			<p>Arabama bindim, yol boyunca Pang Kangmei’nin dediklerini düşününce içim ürperdi birden. Kendi kendimi uyarıyordum sürekli: Lan Jiefang fiziksel olarak bir harabeye dönmek ve itibarını kaybetmek istemiyorsan “yol yakınken” uçurumun kenarından kaçmalısın. Ama ne zaman ofis penceremin kenarında ayakta dikilsem güneydoğudaki Xinhua<a id="GBS.0629.04"/> Kitabevi’nin yağmur yemiş tabelasına bakmaktan alıkoyamıyordum kendimi, bütün korku ve endişelerimden arınıyordum işte o zaman, geriye bir o kalıyordu, kemiklerime kazınmış, yüreğime damgalanmış, hayatımın sonuna kadar unutamayacağım bir düşünce, kırk yıllık hayatımda şimdiye kadar hiç yaşamadığım bir duygu. Bir arkadaşımın Manzhouli’den getirdiği Sovyet Kızıl Ordusu’na ait dürbünü elime alıp odağını<a id="GBS.0629.05"/> ayarladıktan sonra Xinhua Kitabevi’ne bakmaya başladım. Kitabevinin kahverengi demir tutamakları olan çift kanatlı kapısı yarı açıktı, tutamakların üzeri pas tutmuştu, arada sırada biri dışarıya çıkınca kalbim heyecandan fırlayacakmış gibi oluyordu, Pang Chunmiao’nun o ince figürünün dışarı çıkmasını bekliyordum dört gözle, sonra büyük bir incelikle karşıya geçip çok zarif bir şekilde bana doğru<a id="GBS.0630.01"/> yürüyecekti ama çıkanların hiçbiri o değildi işte, yüzleri hiç de tanıdık olmayan okurlar çıkıyordu kapıdan, yaşlısı genci, kadını erkeğiyle. Dürbünümün lensleriyle bana doğru çekilen yüzlerin hepsinde aynı ifade vardı: gizemli ve ıssız. İyice aklımı karıştırdı bu ifadeler, yoksa içeride kötü bir şey mi olmuştu? Yoksa onun başına mı kötü bir şey gelmişti? Kitap alır gibi yapıp oraya gitmeyi geçirdim<a id="GBS.0630.02"/> aklımdan defalarca ama aklımda kalan son birkaç mantık kırıntısı her seferinde alıkoyuyordu beni. Duvardaki saate baktım, daha yeni bir buçuktu olmuştu, kararlaştırdığımız buluşma saatine bir buçuk saat vardı daha. Dürbünü yerine koyup katlanır panonun arkasında duran eski bir asker karyolasında kestirmeyi düşündüm biraz. Gözüme uyku girmiyordu ama. Kalktım, dişlerimi fırçalayıp yüzümü yıkadım.<a id="GBS.0630.03"/> Tıraş olup burun kıllarımı kestim. Sonra aynada yüzümü keşfe çıktım, yarısı kırmızı yarısı mavi yüzümle gerçekten de çok çirkin görünüyordum. Yüzümdeki mavi doğum lekesini yavaştan tokatlayıp sövdüm kendi kendime: Seni çirkin mahluk! Özgüvenim dağılmanın eşiğindeydi. Mo Yan’ın beni neşelendirmek için uydurduğu yalanlardan birini hatırladım birden: “Kardeşim, senin yüzünün bir yarısı Guan Yu,<a id="GBS.0630.04"/> diğer yarısıysa Dou Ertun, bu iki general kadar erkeksi bir yüzün var, tam bir kadın avcısısın anlayacağın, hepsinin ölümü senin elinden olacak!” Bunun bir yalan olduğunu bilmeme rağmen özgüvenim yavaş yavaş kendine geldi. Birkaç kez koridorda gezinen hafif ayak sesleri duydum, telaşla kapıyı açtığımda her seferinde boş boş uzanan koridor çıktı karşıma. Onun oturduğu kanepeye oturup kaygıyla beklemeye<a id="GBS.0630.05"/> başladım. Onun ciddi bir tavırla okuduğu “Evcil Hayvanları Tedavi Etme Kılavuzu”nu alıp elimde karıştırırken onun kitabı okurkenki hali canlandı gözlerimin önünde. Kitabın üzerine onun kokusu sinmişti, parmak izleri vardı sayfalarda. Domuz ateşlenmesi, virüs enfeksiyonunun yol açtığı ateşli bir hastalık, hızlı yayılır, ölüm oranı çok yüksektir... Bu kitabı bile ilgiyle okumuştu, gerçekten de<a id="GBS.0631.01"/> çok garip bir kız, diye düşündüm.</p>
			<p>Sonunda kapının tok bir sesle çalındığını duydum. Birden bir üşüme sardı tüm vücudumu, her yerim titriyordu, dişlerim birbirine çarparken telaşla kapıyı açtım, yüzündeki gülümseme ruhumun derinliklerine işledi. Her şeyi unuttum birden, ona söylemeyi planladığım kelimeleri, Pang Kangmei’nin örtük uyarısını, beni bir uçurumun kenarında tutan bütün korkularımı.<a id="GBS.0631.02"/> Kollarımın arasına alıp öptüm onu; o da kollarının arasına alıp öptü beni. Bulutların üzerinde süzülüyor, derin sulara dalıyorduk. Hiçbir şey istemiyorum bu hayatta, tek istediğim sensin. Hiçbir şey korkutamaz beni sen yanımda oldukça...</p>
			<p>Öpüşmelerimizin arasında gözlerimizi açtık, göz gözeydik işte, o kadar yakın. Ağlıyordu, yanaklarındaki gözyaşlarını yaladım, ne kadar taze ve ne kadar tuzluydular.<a id="GBS.0631.03"/> Sevgili Chunmiao, neden? Yoksa bir rüya mı bu, neden? Lan Ağabey sahip olduğum her şey senindir artık, beni istiyorsun, değil mi?.. Boğulurken sazları yakalamaya çalışan biri gibi mücadele ettim kendimle ama bir tek saz parçası bile ele geçiremedim. Tekrar öpüşmeye koyulduk. Böylesine ateşli, böylesine ölümüne bir öpüşmeden sonra gelecek olanlar kaçınılmazdı tabii.</p>
			<p>Birbirimize sarılır bir<a id="GBS.0631.04"/> vaziyette o dar mı dar asker karyolasına uzandık hemen, artık dar filan gelmiyordu karyola. “Chunmiao, canım kız kardeşim benim ben yirmi yaş büyüğüm senden, çirkin bir mahlukum ben, seni incitmekten korkuyorum, yaşamayı hak etmiyorum ben...” diye konuşuyordum abuk sabuk. Çenemi ve yüzümü okşadı. Ağzını kulaklarıma dayayıp, “Seni seviyorum...” diye mırıldandı.</p>
			<p>“Neden?”</p>
			<p>“Bilmiyorum...”</p><div style="display:none;"><a id="GBS.0631.05"/></div>
			<p>“Olacaklardan ben sorumlu olacağım...”</p>
			<p>“Sorumluluk almana gerek yok, bunu ben de istiyorum. Seninle yüz kere birlikte olmadan bırakmam seni.”</p>
			<p>Gözlerinin önünde yüz sap taptaze çimen görmüş bir boğa gibi hissediyordum kendimi. Kısa sürede yüze ulaştık ama birbirimizden kopamayacağımız bir noktaya varmıştık bile çoktan. Yüzüncüsünde bunun sonsuza kadar sürmesini diledik. Yüzümü okşarken<a id="GBS.0632.01"/> gözyaşları eşliğinde şöyle dedi: “İyi bak bana, sakın beni unutma...”</p>
			<p>“Chunmiao, seninle evlenmek istiyorum.”</p>
			<p>“Ben istemiyorum ama.”</p>
			<p>“Kararımı çoktan verdim ben,” dedim, “bizi bekleyenin dipsiz bir uçurum olduğunu da çok iyi biliyorum ama başka bir seçeneğim yok.”</p>
			<p>“O zaman birlikte atlayalım,” dedi.</p>
			<p>O akşam eve dönünce kartları masaya yatırdım. Karım yan odalardan birinde maş<a id="GBS.0632.02"/> fasulyesi eliyordu. Ustalık gerektiren zorlu bir işti bu ama karım işin ehli olup çıkmıştı. İki eli ampul ışığının altında durmadan bir aşağı bir yukarı, bir sağa bir sola savrulurken eleğin içindeki binlerce fasulye tanesi bir yandan zıplıyor, bir yandan da yuvarlanıyorlardı kimi zaman öne doğru kimi zaman da arkaya doğru. Maş fasulyelerinin arasına karışmış yabancı maddeler eleğin ağzından aşağıya<a id="GBS.0632.03"/> süzülüyordu.</p>
			<p>“Ne yapıyorsun?” diye sordum konuşacak başka bir konu bulamadan.</p>
			<p>“Dedesi bize biraz maş fasulyesi göndermiş,” dedi bir anlığına bana bakıp ardından elekten birkaç çakıl parçası alıp, “dedesinin kendi ürünü bunlar, diğer her şey çürüyüp gitti ama bunların çürümesine göz yumamam, filizlenince Kaifang’a filizlerinden yedireceğim,” dedi.</p>
			<p>Sonra eleği sallamaya başladı yine,<a id="GBS.0632.04"/> fasulye taneleri hışırdıyorlardı.</p>
			<p>“Hezuo,” dedim kalbimi taşlaştırıp, “boşanmak istiyorum.”</p>
			<p>Elleri havada dondu kaldı, şaşkın şaşkın bana baktı bir süre, dediğimi anlamamıştı galiba.</p>
			<p>“Hezuo,” dedim, “çok özür dilerim ama boşanmak istiyorum.”</p>
			<p>Elek göğsünün önünden yavaş yavaş yere düşmeye başladı, başta birkaç sonra onlarca, ardından da yüzlerce maş fasulyesi tanesi yeşil bir şelale<a id="GBS.0632.05"/> gibi süzülmeye başladı elekten. Mozaik zeminin üzeri çok geçmeden binlerce maş fasulyesi tanesiyle kaplandı. Elek düşüverdi elinden. Dengesini yitiren vücudu sendelemeye başladı, gidip ona destek olmayı düşündüm ama üzerinde birkaç yeşil soğan ve çoktan kurumuş birkaç kızarmış börek duran doğrama tahtasına yaslanmıştı bile. Ağzını elleriyle kapayıp hıçkırarak ağlamaya başladı, yanaklarından gözyaşları<a id="GBS.0633.01"/> süzülüyordu.</p>
			<p>“Gerçekten de çok üzgünüm ama bunu benim için yapmanı istiyorum senden...” dedim.</p>
			<p>Birden ellerini ağzından çekti, sağ elinin işaretparmağını büküp sağ gözündeki, sol elinin işaretparmağını büküp sol gözündeki yaşları silmeye başladı, dişlerini iyice sıkıp şöyle dedi: “Cesedimi çiğnemeden olmaz bu iş!”</p>

			</article>
  <div style="display:none;"><a id="GBS.0633.02"/></div></body>
</html>