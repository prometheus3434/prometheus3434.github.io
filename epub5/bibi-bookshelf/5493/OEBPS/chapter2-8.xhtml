<?xml version="1.0" encoding="UTF-8" standalone="no"?><html xmlns="http://www.w3.org/1999/xhtml">
	<head>
		<title>Yaşam ve Ölüm Yorgunu</title>
		<link href="main.css" rel="stylesheet" type="text/css"/>
<meta name="Adept.resource" value="urn:uuid:ed47d798-c7b1-bfdc-2bb5-537360c88701"/>
	</head>
	<body xmlns:epub="http://www.idpf.org/2007/ops" epub:type="chapter" id="chapter2-8"><div style="display:none;"><a id="GBS.0260.01"/></div>
<article class="chapter">
			<h1 class="chapter_num">19</h1>
			<h1 class="chapter_title">Jinlong’un yeni yılın şerefine bir oyun sahnelemesi</h1>
			<h1 class="chapter_title">Lan Lian’ın yeminini bozacağına ölmeyi <br/>göze alması</h1>
			<p>Huang Huzhu’yla birlikte olmaya başladıktan sonra ağabeyimin yabani tabiatı büyük ölçüde değişti. Devrim toplumları, kadınları da erkekleri de değiştirir. Yaklaşık bir ay kadar kısa bir sürede ağabeyim sonunun eleştirilenin tekme tokat dövülmesiyle biten o halka açık toplantıları<a id="GBS.0260.02"/> düzenlemez oldu, onun yerini bir düzineden fazla devrimci ve modern Pekin Operası almıştı artık. Bir zamanlar utangaç ve çekingen bir kız olan Huzhu cesur, güçlü ve sınırsız tutkuları olan bir kadına dönüşmüştü. Onun ne kadar iyi bir sesi olduğunu ve ne kadar çok devrimci opera şarkısı bilip bir de oynayabildiğini hiç bilmiyordum doğrusu. Huzhu, A Qingsao’nun, ağabeyim de Guo Jianguang’ın<a class="si-noteref" epub:type="noteref" href="#f38" id="ref_f38">38</a> aryalarını<a id="GBS.0260.03"/> söylerdi. Huzhu, Li Tiemei’nin, ağabeyim de Li Yuhe’nin<a class="si-noteref" epub:type="noteref" href="#f39" id="ref_f39">39</a> aryalarını söylerdi. Bu ikisi hani tencere yuvarlanmış da kapağını bulmuş derler ya işte o kadar uyumlu bir çiftti: Altın Çocuk ve Yeşim Kız. Şimdi bunu itiraf etmeliyim, benim Huang Huzhu’ya olan fantezilerim kuğu etinin tadına bakmak isteyen bir karakurbağasının hayallerinin ötesine geçemedi. Yıllar sonra Mo Yan denilen o ufaklık da bana<a id="GBS.0260.04"/> içini döküp Huzhu hakkında fanteziler kurduğundan bahsetti. İster büyük ister küçük olsun demek ki bütün karakurbağaları kuğu etinin tadına bakmanın hayalini kuruyormuş. Ximen Konağı’nın avlusu kısa bir süre <em>huqin</em><a class="si-noteref" epub:type="noteref" href="#f40" id="ref_f40">40</a> ve flütlerin sesleriyle kadın ve erkeklerin birlikte şakımalarıyla dolup taştı. Devrim karargâhı, kültürel etkinliklerin düzenlendiği bir kulübe dönüşmüştü artık. Her gün yapılan eleştiri<a id="GBS.0260.05"/> toplantıları ve dövüşlerden çıkan uluma ve çığlıklar ilk başlarda ilgi uyandırıcıydı ama gittikçe kabak tadı vermeye başlamıştı. Ağabeyimin birdenbire devrimin formatını değiştirip insanların gözlerine ve kulaklarına getirdiği yenilikler, herkesin yüzünün neşeli bir ışıltıyla parlaması sağladı.</p>
			<p><em>Huqin</em> çalmasını bilen zengin köylü Wu Yuan da müzisyenlerin arasına katılmıştı. Uzun bir şarkıcılık<a id="GBS.0261.01"/> geçmişi olan Hong Taiyue de katıldı gruba. O şanlı inek kalçası kemiğini sallayarak grubun şefliğini yapıyordu. Sokaklardaki karı küremekle görevlendirilmiş olan o kötü unsurlar bile bir yandan kar kürerken bir yandan da avludan yükselen ezginin ritmine ayak uydurup kendi kendilerine mırıldanıyorlardı.</p>
			<p>Yeni yıl arifesinde ağabeyim ve Huzhu kar kış dinlemeden ilçeye küçük bir seyahat yaptılar.<a id="GBS.0261.02"/> Daha horozlar ikinci ötüşlerini tamamlamadan yola çıkıp ertesi gün akşamüzeri geri döndüler. İlçeye yayan gitmişlerdi ama dönerken Luoyang şehrinde imal edilmiş Kızıl Doğu marka bir traktörün üzerinde geldiler. Traktörün yüksek beygir gücü göz önüne alındığında aslında biçerdöver ya da pulluk çekmek gibi çiftlik işlerinde kullanılması düşünülmüştü ama ilçedeki Kızıl Muhafızlar onu bir ulaşım aracı<a id="GBS.0261.03"/> olarak kullanıyordu şimdi. Böyle bir ulaşım aracıyla istedikleri her yere gidiyorlardı, ne kar fırtınaları ne de çamurlu yollar durdurabilirdi onları artık. Traktör sallanırken her an yıkılmak ister gibi duran köprü yerine, üzeri buz tutmuş olan nehirden geçti, seti aşıp köye girdikten sonra köyün ortasından geçen büyük caddeyi izleyip hızla bizim avluya doğru ilerliyordu. Traktör endişesiz bir<a id="GBS.0261.04"/> şekilde, son vitese takmış, gaz pedalı sonuna kadar köklenmiş olarak uçarcasına hızla yol alıyordu, traktörün o büyük ve güçlü paletleri etrafa çamur ve kar sıçratırken arkasında da iki sıra derin mi derin izler bırakıyordu. Traktörün üzerindeki egzoz borusundan uçan bakır zilleri andıran büyük, yeşil duman halkaları çıkıyordu göğe püskürürcesine, duman halkaları havada dönüp birbirine çarpıyor,<a id="GBS.0261.05"/> egzoz borusundan çıkan gürültüden ürken serçe ve kargalarsa bilinmeyen bir yere doğru uçuşuyordu. Ağabeyim ve Huzhu’nun traktörün kabininden atladığını herkes gördü. Onların ardından da ince yüzlü ve melankolik bir genç atladı aşağıya. Genç adamın kısa ve düz saçları vardı, siyah çerçeveli bir gözlük takıyordu, yanaklarındaki kaslar durmadan seğiriyordu, kulakları soğuktan kızarmıştı, üzerinde yıkanmaktan<a id="GBS.0262.01"/> neredeyse beyazlamış olan mavi bir üniforma vardı, göğsüne çok büyük bir Mao Zedong rozeti takmış, gevşekçe sarkıttığı kollarından birinin üst kısmına değil de alt kısmına kızıl bir pazubent geçirmişti. Daha ilk bakışta onun büyük bir savaş görüp gazi olmuş bir Kızıl Muhafız olduğunu anlıyordunuz.</p>
			<p>Ağabeyim, Kaplan Yavrusu Sun’dan borazanını çalarak köylüleri etrafına toplamasını istedi. Genel<a id="GBS.0262.02"/> kurul çağrısını yap! Aslında borazanla yapılacak bir çağrıya gerek bile kalmamıştı, köyde yürüyebilen herkes çoktan toplanmıştı bile. Hemen traktörün etrafını sardılar, sadece görmek yetmezmiş gibi hemen çoksesli bir koro halinde tartışmaya başladılar bu büyük canavar hakkında. İçlerinde işi bilen biri şu konuya parmak bastı: Bu aletin üzerine kaynakla bir taret monte edip bir de top namlusu koyduk<a id="GBS.0262.03"/> mu alın size bir tank! Hava kararmaya başlamıştı, günbatımı batıda parıldarken oluşan kırmızı bulut kümeleri yarın yine kar yağacağının habercisiydi. Ağabeyim acil bir emir verip hemen bir lüks lambası ve şenlik ateşi yakmalarını buyurdu, birazdan büyük ve mutlu bir haber verecekti. Emri verir vermez o eski Kızıl Muhafız’a dönüp onunla konuşmaya başladı. Huzhu eve koşturup annesine iki kâse<a id="GBS.0262.04"/> çılbır yapmasını söyledi, birini o genç adama, diğerini de yol boyunca traktörün kabininden çıkmamış ve şimdi de orada oturan şoföre ikram edecekti. İki adam da evlerine misafir olmayı kibarca reddetti. Isınmak için ofise de buyur etmeyeceklerdi. Pek derinliği olmayan Wu Qiuxiang, Huang Hezuo’yu da peşine takıp üzerinde dumanı tüten çılbır dolu kâselerle dışarıya çıktı. Filmlerdeki kötü kadınlar gibi<a id="GBS.0262.05"/> kaş göz süzüyordu. Eski Kızıl Muhafız yüzünde tiksinti dolu bir ifadeyle yemeği reddetti. Jinlong alçak sesle azarladı onları: Ne yaptığınızı sanıyorsunuz? Çabuk eve geri götürün şunları!</p>
			<p>Lüks lambası sorun çıkarmıştı, dışarıya sarı alevler ve siyah dumanlar püskürtüyordu. Şenlik ateşi yakılmış ve gürül gürül yanıyordu, taze karaçam dalları cızırtıyla yanarken avluya keskin bir aroma yayıyorlardı.<a id="GBS.0263.01"/> Ağabeyim platforma çıktı, şenlik ateşinin o titrek ışığı altında pençelerini altın başlı bir sülüne geçirmiş panter gibi heyecanlı ve tutku doluydu. Konuşmasına başladı: İlçeye vardığımızda İlçe Devrim Komitesi Başkan Yardımcısı Yoldaş Chang Tianhong tarafından sıcak bir şekilde karşılandık, ona köyümüzdeki devrimci hareketler hakkında rapor verdik. Başkan Yardımcısı Chang bizim devrimci<a id="GBS.0263.02"/> çalışmalarımızdan çok memnun kaldı. İlçe Devrim Komitesi Politika ve Çalışma Bölümü Başkan Yardımcısı Yoldaş Luo Jingtao’yu bize köyümüzdeki devrimci çalışmalar konusunda yol göstermesi ve Ximen köyü Devrim Komitesi’nde yer alacakların isimlerini bildirmek üzere köyümüze gönderdi. Yoldaşlar, diye haykırdı ağabeyim, daha Samanyolu Komünü bile bir devrim komitesi kuramamışken, biz Ximen köyü sakinlerinin<a id="GBS.0263.03"/> bir devrim komitesi olacak. Bu, Başkan Yardımcısı Chang adına büyük bir girişimdir, bizim köyümüz adınaysa şanlı bir onurdur, birazdan Başkan Luo sahne alıp isimleri açıklayacak.</p>
			<p>Ağabeyim platformdan aşağıya atlayıp Başkan Yardımcısı Luo’ya platforma çıkması için yardım etmeyi düşünüyordu. Başkan Yardımcısı Luo, platforma çıkmayı reddedip şenlik ateşiyle arasında beş metre mesafe olan bir<a id="GBS.0263.04"/> yerde ayakta dikilmeyi tercih etti, yüzünün yarısı parlıyor, diğer yarısıysa gölgede kalıyordu, cebinden katlanmış beyaz kare bir kâğıt parçası çıkardı, kâğıdı açıp alçak ama boğuk bir sesle okumaya başladı:</p>
			<p>İşte burada Lan Jinlong’u Gaomi ilçesi Samanyolu Komünü Ximen köyü Taburu Devrim Komitesi Başkanı ilan ediyorum, Huang Tong ve Ma Cailiang da başkan yardımcılarıdır...</p>
			<p>Rüzgâr yüzüne<a id="GBS.0263.05"/> yoğun bir duman bulutu üfleyince Başkan Yardımcısı Luo geri çekildi ve bildirisini sonlandırdı, atamanın tarihini bile söylememişti, kâğıdı ağabeyimin eline tutuşturdu, alelacele, görüşürüz, deyip şöyle bir el sıkıştıktan sonra ardına dönüp uzaklaştı. Başkan Yardımcısı Luo’nun davranışından hayrete düşen ağabeyim bir süre söyleyecek bir şey bulamadı, ağzı açık bir şekilde onun peşinden koşturup<a id="GBS.0264.01"/> traktöre sıçramasını ve kabine girmesini izledi. Adam biner binmez motor çalıştırıp vınlamaya başlayan traktör ardına dönüp ardında büyük bir çukur bırakarak geldiği yoldan dönüş yoluna koyuldu. Traktörü gözlerimizle uğurlarken ön farlarından çıkan güçlü bir beyaz ışıkla bizim köyün o büyük caddesini parlak bir <em>hutong</em> gibi aydınlatmasını izledik, traktörün arkasındaki o küçük stop lambaları da<a id="GBS.0264.02"/> bir tilkinin kırmızı gözleri gibi parlıyordu...</p>
			<p>Devrim Komitesi’nin kuruluşunun üçüncü günü akşamı kayısı ağacının dallarına monte edilmiş olan hoparlörler cızırdamaya başlayınca Kızıl Doğu’nun o kulakları sağır eden melodisi duyuldu birden. Müzik bittikten sonra yazılı bir metni okuduğu belli olan bir kadın sesi, ilçe haberlerini sunmaya başladı. İlk haber başlığı ilçede köy düzeyinde kurulan<a id="GBS.0264.03"/> ilk Devrim Komitesi’nin coşkun kutlamasıydı – Samanyolu Komünü Ximen köyü Taburu Devrim Komitesi kuruldu. Ximen köyü Taburu Devrim Komitesi’nin yönetim kurulunun Lan Jinlong, Huang Tong ve Ma Liangcai yoldaşlarından oluştuğunu söyledi spiker, devrimci örgütlerin “üçü bir arada” ilkesinin somutlaşmış haliymiş bu. Kalabalık, başlarını kaldırıp haberin geldiği yönü dinlemeye koyulmuştu, kimseden<a id="GBS.0264.04"/> çıt çıkmıyordu ama hepsi içten içe ağabeyime karşı büyük bir hayranlık beslemeye başlamıştı, ne kadar da genç, daha bu yaşta komite başkanı seçildi, kendi başkan olduğu yetmezmiş gibi bir de müstakbel kayınbabası Huang Tong ve ezelden beridir ablasına yapışmış olan Ma Liangcai de yardımcıları olacak.</p>
			<p>Sonra bir gün daha geçti, sırtında büyük bir deste gazete ve mektup zarfı olan yeşil üniformalı<a id="GBS.0264.05"/> bir genç nefes nefese bizim avluya girdi. Bu yeni postacımızdı, çocuksu bir yüzü ve ışıl ışıl parlayan meraklı gözleri vardı. Sırtındaki gazete ve mektup destesini yere indirdi, posta çantasından üzerinde kayıt etiketi olan, kare şeklinde, küçük ahşap bir kutu çıkarıp ağabeyime uzattı. Ardından bir not defteriyle kalem uzatıp imzalamasını istedi onun. Ağabeyim kutuyu çevirip üzerindeki etiketi<a id="GBS.0265.01"/> okuduktan sonra hemen yanında duran Huzhu’ya dönüp şöyle dedi: Başkan Yardımcısı Chang’dan gelmiş. Bu Başkan Yardımcısı Chang denen adamın aslında Anıran Eşek, Küçük Chang olduğunu biliyordum, örnek teşkil eden bir isyancıydı, İlçe Devrim Komitesi başkan yardımcılığı yapmak dışında bir de propaganda ve sanattan sorumlu kişiydi, onun bu yaptıklarını ağabeyim ablama anlatırken duyuvermiştim işte.<a id="GBS.0265.02"/> Ağabeyimin Küçük Chang’dan bahsedişini dinlerken ablamın yüzünde beliren o karışık duygulanımları da fark etmiştim elbette. Ablamın ona abayı yaktığını da biliyordum ama Küçük Chang’ın kariyerinde bir anda hızla yükselmesi ablamın aşkı önünde bir engel oluşturuyordu işte, çok yönlü ve çok yetenekli bir güzel sanatlar öğrencisinin güzel bir köylü kızına âşık olması ihtimal dahilindeydi ama daha yirmilerinde<a id="GBS.0265.03"/> ve ilçe düzeyinde önde gelen bir memur olan birinin bir köylü güzeliyle evlenme olasılığı neredeyse yüzde sıfırdı, hatta ister Xi Shi<a class="si-noteref" epub:type="noteref" href="#f41" id="ref_f41">41</a> kadar güzel ya da ister aydan daha büyüleyici olsun, sonuç yine sıfırdı. Ağabeyim de farkındaydı elbette ablamın kalbinden geçenlerin, onun ablama şöyle bir tavsiyede bulunduğunu duydum: Biraz daha gerçekçi olup beklentilerini daha düşük tutmalısın, Ma Liangcai<a id="GBS.0265.04"/> başta imparatorluktan yanaydı, peki sonra nasıl oldu da başkan yardımcılığına seçildi? Başkan Yardımcısı Chang’ın iyi niyetini niye anlamazlıktan geliyorsun? Ma Liangcai’yi başkan yardımcılığına o mu getirdi yoksa, diye sordu ablam inatçı bir tavırla. Ağabeyim başıyla onayladı onu. Demek Ma Liangcai’ye varmamı istiyor? Çok bariz değil mi bu? Peki, sana kendi ağzıyla mı söyledi benim Ma Liangcai’ye<a id="GBS.0265.05"/> varmamı istediğini? Söylemesine gerek var mı? Böylesine büyük ve önemli bir adam bütün niyetlerini sözcüklerle ifade etmek zorundaydı sanki? Eline geçen ipucuyla gerisini sen kendin anlayacaksın! Hayır, olmaz, diye üsteledi ablam, bunu bir de onun kendi ağzından duymak istiyorum, yanına gideceğim, eğer kendi ağzıyla Ma Liangcai’ye varmamı istediğini söylerse geri döner dönmez evlenirim onunla!<a id="GBS.0266.01"/> Konuşma buraya vardığında ablamın gözleri çoktan yaşlarla dolmuştu bile.</p>
			<p>Ağabeyim paslı bir makasla ahşap kutuyu açınca içinden bir kat eski gazete kâğıdı, iki tane beyaz pencere kaplama kâğıdı, bir tane de buruşmuş sarı grafon kâğıdı çıktı, onların altında da bir kat kızıl saten vardı, sateni kaldırınca içinden çay fincanı ağzı büyüklüğünde seramik bir Mao Zedong rozeti çıktı. Ağabeyim rozeti<a id="GBS.0266.02"/> eline alır almaz gözleri doluverdi hemen, rozetin üzerinden gülümseyen Mao Zedong’un teveccühünden mi yoksa Küçük Chang’ın kendisine derin bir dostluğun ifadesi olan bu hediyeyi göndermesinden mi etkilendiğini kendi de bilmiyordu. Etrafa toplananların görmesi için rozeti havaya kaldırdı. Avluya birden çok kutsal ve çok vakur bir atmosfer hâkim oldu. Ağabeyim rozeti tek tek herkese gösterdikten<a id="GBS.0266.03"/> sonra sevgili müstakbel yengeciğim Huzhu rozeti alıp çok dikkatli bir şekilde ağabeyimin göğsüne taktı, rozet öyle ağırdı ki ağabeyimin tuniğinin biraz sarkmasına neden oldu.</p>
			<p>Yeni yıl arifesinde ağabeyim ve arkadaşları “Kırmızı Fenerin Efsanesi” adlı modern operayı sahneleme kararı aldılar, Huzhu doğal olarak Tiemei’yi oynayacaktı, daha önce de belirttiğim gibi onun o uzun örgülü saçları sahne<a id="GBS.0266.04"/> için çok kullanışlıydı, Li Yuhe rolünü başta ağabeyim oynayacaktı ama sesi kısıldığından ötürü şarkı söylerken kedi gibi miyavlıyordu, sonunda bu rolü Ma Liangcai’nin oynamasında karar kılındı. Gerçeği söylemem gerekirse Ma Liangcai, ağabeyimden çok daha iyi bir Li Yuhe olurdu zaten. Ağabeyim ne Japon politikacı Hatoyama’yı ne de Wang Lianju’yu oynamak istiyordu, sonunda gizli bir kodu iletirken<a id="GBS.0266.05"/> arabanın önüne atlayan ve sahneye çıkar çıkmaz kahramanca ölen bir trafik polisi rolünü üstlendi. Devrim adına kendini feda eden birini oynamak tam da ağabeyim için biçilmiş bir roldü ne de olsa. Diğer roller de köyün gençleri tarafından kapılıverdi hemen. O kış köydeki herkes sahneye çıkmak için can atıyordu nedense. Her gece Devrim Komitesi’nin ofisinde lüks lambasının beyaz ışığı altında yapılan<a id="GBS.0267.01"/> provaları izlemeye gelenler ofisi tıka basa dolduruyordu, hatta raflarda bile oturanlar oluyordu. Şamatayı izlemeye gelen kalabalık ofisi doldurunca, yer bulamayanlar pencerenin kenarından ya da kapının ağzından içeride neler olup bittiğini izliyorlardı ama daha şamatanın tadına varamadan yeni gelenler tarafından ittirilerek ya da çekiştirilerek bir kenara postalanıyorlardı. Hezuo da bir rol<a id="GBS.0267.02"/> kapmıştı, Tiemei’nin komşusu Guilian Abla rolünü. Mo Yan da her gün ağabeyimin kıçının dibinden ayrılmayıp oyunda bir rol alabilmek için sızlanıp duruyordu. Siktir git, diye kükredi ona ağabeyim, ayak altında dolaşmayı bırak! Mo Yan o küçük gözlerini kırpıştırarak, komutanım, bana da bir rol verin, oyunculuk yeteneğim var benim, dedi. Bunu der demez ardına dönüp karın üzerinde parende atmaya başladı.<a id="GBS.0267.03"/> Ağabeyim ona oynanacak başka bir rolün kalmadığını söyledi. O zaman benim için bir rol ekleyiverin, olmaz mı, dedi Mo Yan. Ağabeyim biraz düşündükten sonra, tamam, dedi, o zaman sen de küçük bir casusu oynarsın. Li Nine rolü oyundaki önemli rollerden biriydi, bu rol bol konuşmalı ve çokça şarkı söylemeyi içeren bir rol olduğundan köyün eğitimsiz kızları bu rolün altından kalkamazdı, uzun uzun<a id="GBS.0267.04"/> düşünülüp taşınıldıktan sonra rol ablama teklif edildi, ablam hiç düşünmeden ve soğuk bir tavırla reddetti rolü tabii.</p>
			<p>Köyde çiçek hastalığıyla doğmuş, tüm yüzü çiçekbozuğu olan Zhang Youcai adında bir adam vardı, sesi de çok gürdü, Li Nine rolünü oynamak için gönüllü oldu ama ağabeyim reddetti onu. Sesi gerçekten de çok iyiydi, büyük bir coşkuyla yüksek oktavdan şarkı söyleyebiliyordu, büyük<a id="GBS.0267.05"/> bir sanatsal yeteneği olan Başkan Yardımcısı Ma Liangcai, ağabeyime şöyle bir öneride bulundu: Başkanım, kitlelerin devrimci coşkusunun önüne engel koyamayız, izin verin de Büyük Hala Tian’ı oynasın bari. Sonunda bu rolü kaptı Zhang Youcai. Büyük Hala Tian’ın topu topu dört cümlesi vardı oyunda: Fakir de fakire yardım etmezse kim yardım edecek fakire, iki acı kabak, bir dal asma, yardım edelim<a id="GBS.0268.01"/> kızcağıza da kurtulsun tehlikeden, kaplanın ağzından kurtulup koşsun geleceğine.” Zhang Youcai, ağzını açar açmaz sanki çatı havalanıyor, pencerelerin beyaz kâğıt kaplamaları tir tir titreyip hışırdıyordu.</p>
			<p>Li Nine rolü için hâlâ uygun bir aday bulunamamıştı, yeni yıl arifesi gittikçe yaklaştığından oyunun prömiyeri yeni yılın ilk gününe ertelendi, Başkan Yardımcısı Chang telefon edip provalara<a id="GBS.0268.02"/> rehberlik edeceğini ve bizim köyü modern operaların tipik bir öncüsü olması için destekleyeceğini bildirdi. Hem heyecanlanan hem de endişelenen ağabeyimin ağzında uçuk çıktı, sesi de daha çok kısıldı. Ağabeyim ablama daha da ısrar edip Başkan Yardımcısı Chang’ın bizzat gelip provaları yöneteceğini söyleyince ablam gözyaşları arasında içini çeke çeke şöyle dedi: Rolü kabul ediyorum.</p>
			
			<p class="margin">Kültür<a id="GBS.0268.03"/> Devrimi’nin patlak vermesiyle birlikte küçük bir bağımsız çiftçi olan ben, kendimi buz gibi bir köşeye itilmiş hissettim. Köyde ne kadar kör ve topal varsa hepsi Kızıl Muhafızlar’a kaılmıştı ama beni aralarına almamışlardı işte. Onların devrimci coşkusunun ateşi yere göğe sığmazken ben sessizce bir köşeye çekilmiş, sıcak gözyaşları arasından gıptayla onları izliyordum sadece. O yıl on altı yaşındaydım,<a id="GBS.0268.04"/> gökleri delip yerleri oyabilecek, rüzgâra göğüs gerip nehirlerin akışını değiştirebilecek yaştaydım yani ama hayır, aklımı başka şeylerin kurcalamasına zorlamıştım kendimi: Kendinden nefret etme, utanç, kaygı, kıskançlık, arzu ve hayaller tüm bunlar gelip kalbimin orta yerinde toplanmıştı işte. Bir keresinde büyük bir cesaret örneği gösterip derimi kalınlaştırarak yeminli düşmanım olan Ximen<a id="GBS.0268.05"/> Jinlong’a karşı davamı savunduktan sonra devrimin akışına katılmak için o asil başımı eğmiştim önlerinde. Ama ağabeyim reddetmişti beni. Şimdi de günahın çağrısına uyup o asil başımı bir kez daha eğecektim.</p>
			<p>Jinlong avlu kapısının batısında mısır sapı kullanılarak oluşturulmuş geçici umumi tuvaletten çıkmış tuniğinin düğmelerini iliklerken güneşin o kırmızı ışıkları yüzüne vuruyordu. Karla<a id="GBS.0269.01"/> kaplı çatılardan menderesler çizen dumanlar yükseliyordu. Duvara renkli tüyleri olan bir horozla düz tüyleri olan yaşlı bir tavuk tünemişti, kuyruğunu bacaklarının arasına kıstırmış bir köpek geçti sokaktan, çok sade ve çok vakur bir sahneydi, ağabeyimle konuşabilmek için bundan daha iyi fırsat geçemezdi elime. Telaşla koşturup önünü kestim. Beni görünce afalladı, hemen ardından tersleyiverdi: Ne<a id="GBS.0269.02"/> yaptığını sanıyorsun? Dilim düğümlenmişti, kulaklarım yanıyordu, neredeyse tüm gün inledim, sonunda dişlerimin arasından zorla da olsa bir “ağabey” çıkıverdi –babamla bağımsız çiftçilik yaptığımdan ötürü beni dövmesinden sonra ona ilk kez böyle sesleniyordum– tereddüt içinde konuşmaya başladım: Ağabey... senin Kızıl Muhafızlar’ına katılmak istiyorum... O vatan haini Wang Lianju’yu ben oynamak istiyorum...<a id="GBS.0269.03"/> Bu rolü kimsenin oynamak istemediğini biliyorum, insanlar bir vatan hainini oynayacağına bir Japon şeytanını oynamayı tercih ediyor. Kaşlarını kaldırıp beni önce baştan aşağıya, sonra da aşağıdan başa doğru bir güzel süzdükten sonra beni aşırı hor gören bir ses tonuyla şöyle dedi: Bu rol için uygun değilsin! Niye, diye atıldım hemen telaşla, söylesene, kel kafalı Lü ve küçük kafalı Cheng<a id="GBS.0269.04"/> bile Japon şeytanlarını oynarken, hatta o Mo Yan bile küçük bir casusu oynayabiliyorken ben niye hiçbir rol için uygun olamıyorum? Kel kafalı Lü çiftçi bir aileden geliyor, küçük kafalı Cheng’in babası Toprak Ağaları Birliği tarafından diri diri toprağa gömüldü, Mo Yan orta sınıf bir köylü ailesinden gelmesine rağmen ninesi Sekizinci Yol Ordusu’nun yaralı askerlerine yardım ve yataklık etti, sense<a id="GBS.0269.05"/> bağımsız bir çiftçisin! Bilmiyor musun yoksa, dedi ağabeyim, bağımsız çiftçiler, toprak ağaları ve zengin köylülerden daha gericidir, toprak ağaları ve zengin köylüler hiç olmazsa reformları dürüst bir tavırla kabullendiler, bağımsız çiftçilerse çok açık bir şekilde halk komününe karşı tavır aldı. Halk komününe karşı olmak demek sosyalizme karşı olmak demektir, sosyalizme karşı olmak demek Komünist<a id="GBS.0270.01"/> Parti’ye karşı olmak demektir, Komünist Parti’ye karşı olmak demek Başkan Mao’ya karşı olmak demektir, Başkan Mao’ ya karşı olmak demekse çıkmaz bir yola girmek demektir! Duvara tünemiş olan horoz ciğerlerini parçalarcasına ötmeye başlayınca korkudan neredeyse altıma işeyecektim. Ağabeyim etrafı kolaçan edip hiç kimsenin olmadığına kanaat getirdikten sonra alçak sesle bana şöyle dedi: Pingnan ilçesinde<a id="GBS.0270.02"/> de bağımsız bir çiftçi vardı, Kültür Devrimi’nin başında yoksul ve orta sınıf köylüler tarafından bir ağaca asılıp dövülerek öldürüldü, tüm mal varlığı da kamulaştırıldı. Babamla sen, benim gizli korumam olmasaydınız şimdiye kadar çoktan tahtalı köyü boylardınız. Bu konuyu ses seda çıkarmadan babamla konuşmanı istiyorum senden, onun o tahta kafasında bir yarık açmalısın ki henüz vakit varken<a id="GBS.0270.03"/> boğayla birlikte komüne katılabilin, kolektife katılınca babam bütün suçu Liu Shaoqi’nin üzerine atsın, kandırıldığını ve hiçbir suçu olmadığını söylesin, haklarını geri istesin. Eğer inat etmeye devam ederse sonu kötü olur, at arabasını durdurmaya çalışan bir peygamberdevesinin intiharından başka bir şey değil bu! Babama onu sokaklarda geçit törenine katıp halka teşhir etmenin yapılabilecek en<a id="GBS.0270.04"/> nazik hareket olduğunu söyle, bir sonraki adım kitlelerin isteğine kalmış, durumun farkına varırlarsa artık onu kurtarmak için ben bile bir şey yapamam. Eğer devrimci kitleler ikinizi birden asmak isterse benim tek yapabileceğim şey bir kenara çekilip adaletin aile bağlarından üstün olduğunu izlemek olacaktır. Kayısı ağacının o iki kalın dalını görüyor musun? Yerden yaklaşık olarak üç metre yukarıda<a id="GBS.0270.05"/> ve adam asmaya çok uygun. Uzun süredir bunları sana söylemek istiyordum ama şimdiye kadar fırsatım olmamıştı, şimdi sana söyleyeceklerimi babama ilet, komüne girdiniz mi yer gök sizin olur, herkes mutlu olmak ister, insanlar bir arada mutludur, insan mutlu olunca boğası da mutlu olur, komüne katılmazsan bundan sonra bir adım dahi atamazsınız, Tanrı’nın ve insanların öfkesi üzerinize olur. Söylediklerimin<a id="GBS.0271.01"/> duyulması çok zor şeyler olduğunu biliyorum ama eğer babamla birlikte bağımsız bir çiftçi olmaya devam edersen korkarım ki evlenecek birini bile bulamayacaksın, kör topal kadınlar bile bağımsız bir çiftçiye varmaz.</p>
			<p>Ağabeyimin bu uzun monoloğu içime bir korku salmıştı, zamanın popüler deyişlerinden biriyle söyleyecek olursam ağabeyimin dedikleri ruhuma çok derinden işlemişti işte. Kayısı ağacının<a id="GBS.0271.02"/> güneydoğuya doğru uzanan o kalın iki dalına bakınca zihnimin derinliklerinde babamla benim –iki mavi yüzün– ağacın dallarında sallanan o içler acısı görüntüsü belirdi birden. Vücutlarımız öylesine uzamıştı ki, soğuk bir esintiyle bir ileri bir geri salınıyordu suyu çekilmiş ve ağırlığını yitirip kurumuş kalmış iki lif kabağı gibi...</p>
			<p>Hemen ahıra babamı bulmaya gittim. Burası babamın sığınağı,<a id="GBS.0271.03"/> kendini güvende ve mutlu hissettiği yerdi. Gaomi Kuzeydoğu Bucağı’nın tarihinde önemli bir yer kaplayan pazarda yapılmış geçit töreninden sonra babam neredeyse dilsizleşmişti. Henüz kırklarında olmasına rağmen saçları tümden beyazlamıştı. Babamın zaten sert olan saç telleri beyazlaştıktan sonra daha da sertleşmişti ve tel tel havaya kalkık haliyle bir kirpinin dikenlerini andırıyordu. Boğa, başını<a id="GBS.0271.04"/> eğmiş bir halde yemliğin arkasında ayakta dikiliyordu, bir boynuzunu kaybettikten sonra asaleti büyük ölçüde azalmıştı. Başına vuran ışık demeti gözlerini iki hüzünlü kristal gibi parlatıyordu, gözlerinin o derin moru insanın içini acıtıyordu. Bizim evin o sert mizaçlı boğası gitmiş, yerini başka bir boğa almıştı artık. Boğalar hadım edilince ve horozların tüyleri yolununca mizaçlarında böyle<a id="GBS.0271.05"/> büyük değişikliklerin olduğunu biliyordum ama boynuzlarından birini yitiren bir boğada böyle büyük bir değişikliğin olacağını hiç düşünmemiştim. Boğa, ahıra girdiğimi görünce sanki aklımdan geçenleri okurcasına baktı bana. Babam yemliğin hemen yanındaki bir saman balyası üzerinde oturuyordu, sırtını içi saman dolu bir çuvala dayamış, ellerini pamuklu ceketinin yenlerinin içine sokmuş, gözlerini dinlendiriyordu,<a id="GBS.0272.01"/> yüzüne ve saçlarına güneş ışınları vuruyordu. Güneş ışınlarının kırmızıya çevirdiği beyaz saçlarının arasında sanki az önce bir saman yığının içinden çıkmış gibi saman çöpleri vardı, solgun yüzünün bazı yerlerinde birkaç boya lekesi kalmıştı. Yüzünün mavi yarısı daha belirgindi artık, rengi de çivit mavisine kaçan bir koyuluktaydı. Kendi yüzümdeki doğum lekesine dokununca sanki bir<a id="GBS.0272.02"/> deri parçasına dokunuyormuş gibi hissettim. Çirkinliğimin simgesiydi bu leke. Küçükken insanlar bana “Küçük Mavi Yüz” diye seslenince hiç utanmaz aksine gurur duyardım bundan ama büyüdükçe değişti bu tutumum, kim bana “Küçük Mavi Yüz” derse dalaşıyordum artık onunla. Hatta kimilerinin babamla benim yüzlerimizdeki mavi doğum lekeleri yüzünden bağımsız çiftçi olduğumuzu söylediğini bile duydum, hatta<a id="GBS.0272.03"/> kimileri bizim gündüzleri dışarı çıkmayıp saklandığımızı, sadece akşamları çıkıp tarla sürdüğümüzü bile söylüyordu. Birkaç kez ay ışığı altında tarla sürmemizin yüzlerimizdeki mavi doğum lekeleriyle hiçbir alakası yoktu aslında. Bu insanların bizim bağımsız çiftçiler olmamızı fizyolojik kusurlarımıza bağlamaları gerçekten de osuruğun osuruğuydu artık. Biz bağımsız çiftçi olmayı inancımızdan, kendi<a id="GBS.0272.04"/> başımıza bağımsız bir şekilde ayakta durabilme hakkımıza olan o güçlü inancımızdan ötürü seçmiştik. Jinlong’un dedikleri inancımı sarsmıştı ama, ben daha en başından beri o kadar da güçlü bir duruş göstermemiştim aslında, babamla birlikte bağımsız bir çiftçi olma nedenim bunun eğlenceli bir şey olduğunu düşünmemden ötürüydü. Ama şimdi beni bundan daha büyük ve daha eğlenceli bir şey çağırıyordu.<a id="GBS.0272.05"/> Ağabeyimin anlattığı Pingnan ilçesindeki o bağımsız çiftçinin trajik akıbeti de içimi titretiyordu elbet, hele kayısı ağacının o kalın iki dalını düşündükçe... Daha ürkütücü olanıysa ağabeyimin kadınlar hakkında söyledikleriydi, çok doğru bir şeydi bu, kör topal kadınlar bile bağımsız bir çiftçiyle evlenmek istemiyordu. Üstüne üstlük ben mavi yüzlü, bağımsız bir çiftçiydim bir de. Babamla birlikte<a id="GBS.0273.01"/> bağımsız bir çiftçi olmayı seçtiğim için biraz pişmanlık duyuyordum açıkçası. Babamın bağımsız bir çiftçi olmasından nefret de etmeye başlamıştım biraz. Babamın yüzündeki o mavi doğum lekesine iğrenerek baktım, bunu bana miras bırakmış olmasından nefret ediyordum. Baba, senin gibi biri evlenmemeliydi, evlense bile çocuk yapmamalıydı hiç!</p>
			<p>“Baba,” diye seslendim yüksek sesle, “baba!”</p>
			<p>Babam<a id="GBS.0273.02"/> yavaş yavaş gözlerini açtıktan sonra bakışlarını üzerimde gezdirdi.</p>
			<p>“Baba, ben komüne katılacağım!”</p>
			<p>Babam muhtemelen böyle bir şeyin geleceğini adı gibi biliyordu, yüzündeki ifade değişmedi bile. Piposunu çıkarıp tütün doldurdu, pipoyu ağzına götürdükten sonra çakmaktaşıyla ateş yakıp bir darı sapını tutuşturdu, ateşi üfleyerek canlandırdıktan sonra piposunu yaktı, derin derin içine çekti<a id="GBS.0273.03"/> sonra, ardından burun deliklerinden iki beyaz duman bulutu saldı havaya.</p>
			<p>“Komüne katılacağım, boğayı da alıp üçümüz birlikte katılalım... Baba, yetti artık!..”</p>
			<p>Babam birden gözlerini koca koca açıp sözcüklerin üzerine tek tek basa basa konuştu:</p>
			<p>“Seni vatan haini! Komüne gireceksen git kendin gir, ne ben girerim komüne ne de boğa!”</p>
			<p>“Neden baba?” dedim haksızlığa uğramış ve çok öfkeli<a id="GBS.0273.04"/> bir sesle, “Yeni yönelim bu, durum artık bu noktaya geldi, Pingnan ilçesindeki bağımsız bir çiftçi devrimci kitleler tarafından bir ağaca asılıp ölene kadar dövülmüş. Ağabeyim dedi ki, seni halka teşhir ettikleri geçit töreni aslında seni korumak içinmiş. Bir sonraki adımda işler çığırından çıkacakmış; toprak ağaları, zengin köylüler, karşıdevrimciler, kötü unsurlar ve kapitalist yola baş koymuş<a id="GBS.0273.05"/> olanlarla işleri bittikten sonra sıra bağımsız çiftçilere gelecekmiş. Baba, Jinlong’un dediğine göre kayısı ağacının o iki kalın dalı var ya hani, işte onlar ikimizi bekliyormuş, baba!”</p>
			<p>Babam piposunu ayakkabısının tabanına birkaç kez vurduktan sonra ayağa kalkıp boğa için yem hazırlamaya koyuldu. Babamın hafiften kamburu çıkmış sırtının görünüşü ve güneşten yanmış o kalın ve kırmızı boynunu<a id="GBS.0274.01"/> görünce küçükken beni sırtına alıp pazara cennet hurması almaya gittiğimiz günleri hatırladım birden. İçim ekşidi, hüzünlü bir sesle konuşmaya devam ettim:</p>
			<p>“Baba, toplum değişiyor artık, Kaymakam Chen alaşağı edildi bile, bize o ‘muska’ları veren bakan da muhtemelen alaşağı edilmiştir çoktan. Bağımsız çiftçilikte inat etmemizin bir anlamı kalmadı artık. Şimdi Jinlong’un Devrim Komitesi’nin<a id="GBS.0274.02"/> başkanı olmasını fırsat bilip komüne katılırsak eğer hem onun yüzü güler hem de bizimki...”</p>
			<p>Babam burnunu yemliğe gömmüş, beni duymuyordu bile. Yavaş yavaş sinirlenmeye başlamıştım.</p>
			<p>“Baba insanlar boşuna senin helaya sıkışmış bir taş olduğunu söylemiyor, hem kokuşmuş hem de sertsin. Baba, bu çıkmaz yolda seni takip edip karanlığa varmak istemediğimden ötürü senden özür dilerim, eğer beni<a id="GBS.0274.03"/> düşünmek istemiyorsan ben de kendi başımın çaresine kendim bakarım. Büyüdüm artık, topluma karışıp evlenmek, o ışıltılı ve geniş yolda yürümek istiyorum ben de, sen nasıl istersen öyle yap!”</p>
			<p>Babam elekteki samanları yemliğe attı, boğanın o yarım boynuzunu okşarken dönüp bana baktı, yüzünde huzurlu ve dingin bir ifade vardı, çok sıcak bir ses tonuyla şöyle dedi bana: Jiefang, sen benim evladımsın,<a id="GBS.0274.04"/> elbette ki senin için en iyisini isterim. İçinde bulunduğumuz durumun ben de farkındayım. Jinlong denen o ufaklığın göğsünde taşıdığı kalp taştan bile sert, damarlarında dolaşan kan bir akrebin kuyruğundan bile zehirli, o “devrimi” için yapamayacağı şey yok onun. Babam başını kaldırdı, gün ışığı gözlerine vurduğundan gözlerini kısıyordu, kafası karışık bir ses tonuyla konuşmaya başladı: İyi<a id="GBS.0274.05"/> kalpli ve düzgün bir toprak ağası olan bir adamın nasıl bu kadar kötü bir oğlu olabilir ki? Gözleri dolmuştu babamın. Üç nokta iki dönümlük arazimizin bir nokta altısını sana veriyorum, komüne katılabilirsin. Bu ahşap pulluk, toprak reformu sırasında “zaferin meyvesi” olarak verilmişti bize, giderken onu da yanında götür, o tek odayı da sana veriyorum. Taşıyabileceğin her şeyi yanında götürebilirsin,<a id="GBS.0275.01"/> komüne girdikten sonra ananlarla ortak olmak istersen ol, olmak istemezsen de kendi başının çaresine bakarsın. Bu boğa ve ahır dışında hiçbir şey istemiyorum ben...</p>
			<p>“Niye baba, Tanrı aşkına söylesene nedenini?” diye haykırdım ciğerimi parçalarcasına, “Böyle bir başına çalışmanın ne anlamı var ki?”</p>
			<p>“Bir anlamı yok,” dedi babam sakin sakin, “ben sadece sessiz sedasız, kendi kararlarımı kendim<a id="GBS.0275.02"/> verebileceğim bir şekilde yaşamak istiyorum, bir başkası karışmasın hayatıma!”</p>
			<p>Jinlong’u bulup konuştum: “Ağabey, babamla konuştuk, komüne katılıyorum.”</p>
			<p>Ellerini heyecanla yumruk yapıp göğsüne vurarak şöyle dedi: “İyi olmuş, çok iyi, Büyük Kültür Devrimi’nin başarılarından biri daha! İlçenin tek bağımsız çiftçisi sonunda sosyalizm yolunda yürümeye başlayacak demek. Harika bir haber bu,<a id="GBS.0275.03"/> İlçe Devrim Komitesi’ne müjdeyi vermeliyiz hemen!”</p>
			<p>“Ama babam komüne katılmıyor,” dedim, “ben kendi başıma geliyorum, yanımda da bir nokta altı dönümlük arazi, ahşap bir pulluk ve bir mibzer getiriyorum.”</p>
			<p>“Ne diyorsun?” dedi Jinlong yüzünü karartıp soğuk bir sesle, “Ne yapmaya çalışıyor bu adam Tanrı aşkına?”</p>
			<p>“Bir şey yapmaya çalışmadığını söyledi, kendi başına sessiz sakin çalışmaya<a id="GBS.0275.04"/> alışmış bir kere, kimsenin sözünü dinlemek istemiyor.”</p>
			<p>“Düpedüz yaşlı piçin teki bu herif!” Yumruğunu sert bir hareketle ahı gitmiş vahı kalmış sekiz kişilik büyük kare masaya geçirince masanın üzerindeki mürekkep şişesi devriliyordu az kalsın.</p>
			<p>“Telaşlanma o kadar,” diye teselli etti onu Huang Huzhu.</p>
			<p>“Nasıl telaşlanmayayım?” dedi Jinlong alçak sesle, “Yeni yıl arifesinde Başkan Yardımcısı<a id="GBS.0275.05"/> Chang ve İlçe Devrim Komitesi’ne iki hediye vermeye hazırlanıyordum tam da, biri bizim köyün sahneleyeceği ‘Kızıl Fenerin Efsanesi’ operası, diğeriyse tüm ilçenin, belki de tüm eyaletin ve bütün ülkenin tek bağımsız çiftçisini ortadan kaldırmaktı, Hong Taiyue bunu başaramamıştı, bunu başararak saygınlığımı daha da pekiştirecektim. Ama senin komüne katılıp onun katılmaması demek geride hâlâ<a id="GBS.0276.01"/> bağımsız bir çiftçinin kalması demek! Olmaz böyle şey, yürü, gidip konuşacağım onunla!”</p>
			<p>Jinlong bir şimşek gibi hızla daldı ahırın içine, yıllardır buraya adım bile atmamıştı.</p>
			<p>“Baba,” dedi Jinlong, “sana baba dememi hak etmiyor olsan da yine de baba diyeceğim sana.”</p>
			<p>“Deme,” dedi babam elinin tersini sallayıp, “sakın deme, bunu hak etmiyorum.”</p>
			<p>“Lan Lian,” dedi Jinlong, “sadece tek<a id="GBS.0276.02"/> bir şey söyleyeceğim, Jiefang’ın ve kendi hatrın için komüne birlikte katılmalısınız. Artık benim sözüm geçerli, ne dersem o oluyor, komüne katıldıktan sonra ağır işlerde çalışmayacağını garanti ederim, eğer daha hafif işler de yapmak istemiyorsan sen de istirahat edersin o zaman, artık iyice yaşlandın, biraz da hayatın tadını çıkarırsın.”</p>
			<p>“O kadar şanslı biri değilim,” dedi babam soğuk bir<a id="GBS.0276.03"/> tavırla.</p>
			<p>“Platformun üstüne çıkıp şöyle bir etrafına bakın istersen,” dedi Jinlong, “Gaomi ilçesine, Shandong eyaletine, Tayvan hariç ülkenin yirmi dokuz eyaletine, şehirlerine, özerk bölgelerine, ülkenin bütün dağ ve nehirlerine bir bak istersen, hepsi kızıla boyanmış, sadece bizim Ximen köyünde kara bir nokta var ve o kara nokta da sensin!”</p>
			<p>“Anasını satayım,” dedi babam, “şeref duydum<a id="GBS.0276.04"/> bundan, demek koskoca Çin’in tek kara noktası benim ha!”</p>
			<p>“Bu kara noktayı sileceğiz!” dedi Jinlong.</p>
			<p>Babam yemliğin altına uzanıp üzeri boğa bokuna bulanmış olan kenevir bir ip alıp Jinlong’un önüne fırlatarak şöyle dedi: “Beni kayısı ağacına asmak istemiyor muydun sen? Hadi buyur!”</p>
			<p>Jinlong ip sanki ip değil de zehirli bir yılanmış gibi geriye sıçradı birden. Dişlerini sıkıp yumruklarını<a id="GBS.0276.05"/> açıp kapadı, ellerini pantolonunun cebine sokup çıkardı. Sonra tuniğinin cebinden bir sigara çıkarıp –Devrim Komitesi’ne başkan seçildikten sonra başlamıştı sigara içmeye– altın sarısı bir çakmakla yaktı sigarasını. Alnı kırıştı birden, görünüşe göre düşünüyordu. Biraz düşündükten sonra sigarasını yere atıp ayağıyla ezdi.</p>
			<p>“Jiefang dışarı çık!” dedi bana.</p>
			<p>Önce yerdeki ipe ardından da Jinlong’un<a id="GBS.0277.01"/> o uzun ince vücuduyla babamın kaslı vücuduna baktım, bu iki erkek kapışırsa kimin galip, kimin mağlup olacağını ve eğer kavga hemen şimdi başlarsa bir kenara çekilip sadece izleyeceğimi mi yoksa araya girip birine yardım edersem kime destek olacağımı düşünmeye başladım.</p>
			<p>“Bir diyeceğin varsa söyle hemen, bakalım ne gibi yeteneklerin varmış,” dedi babam, “Jiefang hiçbir yere gitmiyorsun, burada<a id="GBS.0277.02"/> kalıp gözlerini ve kulaklarını iyice açıp izle bakalım.”</p>
			<p>“Bana uyar,” dedi Jinlong, “seni kayısı ağacında sallandıramayacağımı mı düşünüyorsun yoksa?”</p>
			<p>“Yaparsın,” dedi babam, “elinden her iş gelir senin.”</p>
			<p>“Sözümü kesemezsin, anamın hatrına bu kez gitmene izin veriyorum senin. Komüne girmen için sana yalvaracak değiliz, proletarya şimdiye kadar hiçbir şey için burjuvaziye yalvarmış<a id="GBS.0277.03"/> değildir. Yarın büyük bir toplantı düzenleyip Jiefang’ın arazisi, ahşap pulluğu ve mibzeriyle birlikte komüne katılmasını kutlayacağız, boğa da onunla birlikte komüne katılacak. Jiefang ve boğaya kızıl birer çiçek takdim edeceğiz. İşte o zaman ahırda bir başına kalacaksın. Dışarıdan gong ve davul sesleriyle havai fişeklerin gürültüsü ahıra girince kendini çok kötü hissedeceksin. Etrafında kimse olmayacak,<a id="GBS.0277.04"/> karın seninle yaşamayacak artık, çocuklarından da uzak olacaksın, sana ihanet etmeyen o boğan da elinden zorla alındı mı yaşamanın bir anlamı olacak mı bakalım? Eğer senin yerinde olsaydım,” dedi Jinlong yerdeki ipe bir tekme atıp ahırın kirişine bakarak, “eğer senin yerinde ben olsaydım, bu ipi kirişe geçirip kendimi kendim asardım!”</p>
			<p>Sonra çalımla ardına dönüp uzaklaştı.</p>
			<p>“Seni şeytani<a id="GBS.0277.05"/> piç seni!” Babam olduğu yerde sıçrayıp küfrederek yemliğin hemen önündeki saman balyalarının üzerine çöküverdi. İçimde derin bir keder ve üzüntü vardı, Jinlong’un bu gaddar hareketi beni çok şaşırtmıştı. Babam için çok üzüldüm birden, ona sırtımı döndüğüm için büyük bir utanç duyuyordum, şeytanla işbirliği yapmıştım düpedüz. Babamın yanına koşup elini tuttum ağlayarak.</p>
			<p>“Baba komüne katılmayacağım,<a id="GBS.0278.01"/> hayatımın sonuna kadar bekâr bir sap olarak kalsam da yine de seninle birlikte bağımsız çiftçiliğe devam edeceğim...”</p>
			<p>Babam elleriyle başımı tutup içini çekti, sonra itip uzaklaştırdı beni. Gözlerini kurulayıp belini doğrulttu. “Jiefang,” dedi, “koca adam oldun artık, ağzından çıkanların arkasında durmayı bilmelisin. Komüne katıl, pulluğu, mibzeri, boğayı...” babam bu sırada boğaya baktı,<a id="GBS.0278.02"/> boğa da babama baktı karşılık olarak, “Onu da götür giderken!”</p>
			<p>“Baba,” diye inledim acıyla, “gerçekten de onun gösterdiği yolda mı ilerleyeceksin?”</p>
			<p>“İçin ferah olsun oğlum,” dedi babam ani bir hareketle ayağa kalkıp, “ben kimsenin yolunda ilerlemem, kendi yolumu kendim çizerim.”</p>
			<p>“Baba kendini asmayı aklından bile geçirme sakın!..”</p>
			<p>“Niye böyle bir şey yapayım ki?” dedi babam, “Jinlong’un<a id="GBS.0278.03"/> her şeye rağmen az da olsa biraz vicdanı kalmıştır, insanların o Pingnan’lı bağımsız çiftçiyi öldürdükleri gibi öldürtebilir beni kolayca ama kalbi o kadar da taşlaşmamış daha. Benim kendi kendimi öldüreceğimi umuyor. Benim kendi kendimi öldürmemle birlikte ilçedeki bütün eyaletlerdeki, tüm ülkedeki bu tek kara nokta da kendi kendini silecek. Ben ölmek istemiyorum ama eğer beni öldürmek<a id="GBS.0278.04"/> istiyorlarsa bu konuda yapabileceğim bir şey yok, benim kendi kendimi öldürmemi bekliyorlarsa hüsnükuruntudan başka bir şey değil bu! Ben yaşamak ve gerçekten de iyi bir yaşam sürmek istiyorum, böylece bütün Çin bu kara noktaya alışacak!”</p>
			 
			</article>
		<section class="si-footnotes" epub:type="footnotes">
		<aside class="si-footnote" epub:type="footnote" id="f38"><a class="si-backref" href="#ref_f38">38</a><span class="si-footnote-text">. Dönemin, adını Suzhou şehrinin bir kasabasından alan <em>Shajiabang</em> adlı meşhur operasının başkarakterlerinin isimleri. (Ç.N.)</span></aside>
		<aside class="si-footnote" epub:type="footnote" id="f39"><a class="si-backref" href="#ref_f39">39</a><span class="si-footnote-text">. Dönemin meşhur<div style="display:none;"><a id="GBS.0278.05"/></div> operalarından “Kırmızı Fenerin Efsanesi”nin başkarakterlerinin isimleri. (Ç.N.)</span></aside>
		<aside class="si-footnote" epub:type="footnote" id="f40"><a class="si-backref" href="#ref_f40">40</a><span class="si-footnote-text">. Bir tür yaylı Çin çalgısı. (Ç.N.)</span></aside>
		<aside class="si-footnote" epub:type="footnote" id="f41"><a class="si-backref" href="#ref_f41">41</a><span class="si-footnote-text">. Antik Çin’de “Dört Güzel”den biri. Efsaneye göre; suda yansımasını gören balıklar yüzmeyi unutup batarmış. (Ç.N.)</span></aside>
		</section>
  <div style="display:none;"><a id="GBS.0278.06"/></div></body>
</html>