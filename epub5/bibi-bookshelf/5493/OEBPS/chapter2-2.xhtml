<?xml version="1.0" encoding="UTF-8" standalone="no"?><html xmlns="http://www.w3.org/1999/xhtml">
	<head>
		<title>Yaşam ve Ölüm Yorgunu</title>
		<link href="main.css" rel="stylesheet" type="text/css"/>
<meta name="Adept.resource" value="urn:uuid:ed47d798-c7b1-bfdc-2bb5-537360c88701"/>
	</head>
	<body xmlns:epub="http://www.idpf.org/2007/ops" epub:type="chapter" id="chapter2-2"><div style="display:none;"><a id="GBS.0154.01"/></div>
<article class="chapter">
			<h1 class="chapter_num">13</h1>
			<h1 class="chapter_title">Akın akın gelen misafirlerin komüne <br/>katılmaya zorlaması</h1>
			<h1 class="chapter_title">Bağımsız çiftçiliğin seçkin bir makamdan <br/>yardım alması</h1>
			<p>“Ah Qiansui, artık bana, ‘Dede,’ diye seslenmeni istemiyorum!” Utangaç bir tavırla omzuna vurup, “Benim ellilerinde ihtiyar bir adam olmama ve senin de beş yaşında bir çocuk olmana rağmen eğer kırk yıl geriye dönersek o zaman 1965 olur yıl, hani o çalkantılı baharın<a id="GBS.0154.02"/> yaşandığı yıl, işte o zaman aramızdaki ilişki on beş yaşında genç bir adamla yetişkin bir boğanın ilişkisi olur,” dedim. Başını ciddi bir tavırla sallayıp, “O zaman yaşananlar sanki daha dün yaşanmış gibi canlı hâlâ,” dedi. İşte o zaman gözlerine baktım, gözlerinde o küçük tosuncuğun yaramaz, naif ve isyankâr ifadesi okunuyordu...</p>
			<p>O yıl ailemizin üzerinde oluşan ciddi baskıyı unutmadığına<a id="GBS.0154.03"/> eminim. Geriye kalan tek bağımsız çiftçinin ortadan kaldırılması bizim Ximen Köyü Takımı’nın ve Samanyolu Halk Komünü’nün en önemli meselesiydi. Hong Taiyue, köyün yüksek mevki sevdalısı ve evrensel saygı peşindeki büyüklerini –Büyük Amca Mao Shunshan, Qu Shuiyuan Amca ve dördüncü büyük Qin Buting Amca’yı– seferber edip; köyün belagatli kadınları olan büyük hala Yang Guixiang, üçüncü gelin Su Erman,<a id="GBS.0154.04"/> büyük baldız Chang Suhua ve koca gelin Wu Qiuxiang’ı ve kafası çalışıp ağzı iş yapan öğrenciler olan Mo Yan, Li Jinzhu ve Niu Shunwa’yı da yanına aldı. Az önce yukarıda saydığım on ismi hatırlıyorum sadece, daha bir sürü insan vardı evimize akın akın gelen, sanki kız için çöpçatanlık ya da oğlan için aracılık yapar gibi ya da kendi bilgeliklerini satmaya ya da ne kadar iyi konuşmacı olduklarını<a id="GBS.0154.05"/> göstermeye gelmiş gibi daldılar evimize. Erkekler babamın, kadınlar anamın, öğrenciler de ağabeyimin, ablamın ve doğal olarak benim de etrafımı sardı bir güzel. Erkeklerin piposundan çıkan dumanlar neredeyse evin duvarlarındaki kertenkeleleri boğacaktı; kadınların kıçları <em>kang</em>’ımızın üzerindeki hasır kaplamayı aşındırdı, öğrencilerse üzerimizdeki giysileri parçaladı bizi kovalarken. Komüne katılın<a id="GBS.0155.01"/> hadi, lütfen komüne katılın artık! Uyanın artık, aptal olmayın! Kendin için değilse çocukların için! Seni düşünüyorum da şimdi, o günlerde boğa gözlerinle gördüğün ve boğa kulaklarınla işittiğin her şey komüne katılmakla ilgiliydi. Babam senin ahırındaki bokları temizlerken o yaşlı başlı adamlar gelip ahırın kapısında çok sadık askerler gibi nöbet beklerken durmadan şöyle diyorlardı:</p>
			<p>“Lan<a id="GBS.0155.02"/> Lian akıllı yeğenim, komüne katıl artık, eğer komüne katılmazsan ailen mutsuz olur, hatta boğan bile mutsuz olur!”</p>
			
			<p class="margin">Mutsuz olacak neyim varmış ki? Çok mutluyum ben, benim Ximen Nao olduğumu nasıl bilebilirler ki ya da Eşek Ximen olduğumu, kurşuna dizilmiş bir toprak ağası, parçalanarak öldürülmüş bir eşek, düşmanlarımla nasıl bir arada olmamı beklerler benden? Babana neden bu kadar yakın<a id="GBS.0155.03"/> olmak istedim biliyor musun; çünkü kendi başıma, bağımsız bir şey yapabilmem için babanla birlikte olmam gerekiyordu.</p>
			
			<p class="margin">Kadınlar bizim evin <em>kang</em>’ı üstünde uzaktan gelmiş bir grup arsız akraba gibi bağdaş kurmuş oturuyorlardı. Ağızlarının kenarından sarkan salyalar eşliğinde hani yol kenarlarındaki küçük dükkânlarda durmadan aynı şeyi çalan kasetçalarlardan çıkan sinir bozucu sesler vardır<a id="GBS.0155.04"/> ya, işte onlar gibi nefes almadan konuşuyorlardı. Canıma tak etmişti artık.</p>
			<p>“Koca memeli Yang, koca götlü Su evimden siktirip gidin hadi, sıtkım sıyrıldı sizden be!” diye kükredim öfkeyle.</p>
			<p>Sinirlenmediler bile, aptal gülümsemeleriyle konuşmaya devam ettiler:</p>
			<p>“Eğer komüne katılırsanız, hemen gideriz buradan, eğer katılmazsanız kıçımız <em>kang</em>’ınızda kök salar, vücutlarımız filizlenir,<a id="GBS.0155.05"/> yaprak büyütüp çiçek açarız, en sonunda da öyle büyürüz ki evinizin çatısını başınıza yıkarız!”</p>
			<p>Kadınların arasında en nefret ettiğimse Wu Qiuxiang’dı, belki de bir zamanlar annemle birlikte aynı adamı paylaştıklarından ötürü annemle aralarında özel bir bağ olduğuna inanıp hiç de kibar olmayan bir tavırla konuşuyordu onunla:</p>
			<p>“Yingchun, seninle ben bir değiliz, ben Ximen Nao’ nun tecavüz<a id="GBS.0156.01"/> ettiği hizmetçi bir kızdım, sense onun kıymetli cariyesiydin, ona iki çocuk bile doğurdun, seni toprak ağası sınıfına koyup çalışma kampına göndermedikleri için kendini çok şanslı saymalısın. Zamanında bana iyi davranmanın hatırına Huang Tong’a yalvardım da kurtuldun işte! Ama közün de kızgın bir ateş olduğunu bilmen gerek!”</p>
			<p>Başı Mo Yan’ın çektiği haylaz öğrenciler, kendilerini konuşurken<a id="GBS.0156.02"/> dinlemeye bayılıyorlardı, köyden aldıkları destek ve okuldan aldıkları teşvikle, ellerine o fazladan enerjilerini gösterebilecek bir şans geçmişti işte ve bunu sonuna kadar kullanacaklardı. Öyle heyecanlanmışlardı ki sarhoş maymunlar gibi durmadan hoplayıp zıplıyorlardı. Kimi ağaca kimi de duvara tırmandı, ellerindeki teneke megafonlarla bizim ev sanki bir gericilik kalesiymiş gibi psikolojik bir<a id="GBS.0156.03"/> savaş kampanyası başlattılar:</p>

			<article class="poem">
			<p>Bağımsız çiftçilik ahşap bir köprüdür,</p>
			<p>bir adım attın mı üç kere sallanır,</p>
			<p>sallanan köprü suda boğulur.</p>
			<p>Halk komünü cennete giden yoldur,</p>
			<p>sosyalizm altın bir köprüdür,</p>
			<p>fakirliğin köklerini söküp zenginliğin tohumlarını dikeceğiz.</p>
			<p>Lan Lian inatçı bir ihtiyardır,</p>
			<p>bağımsız çiftçilik çıkmaz bir sokak.</p>
			<p>Farenin biri, bir fıçı sirkeyi<a id="GBS.0156.04"/> heba etti.</p>
			<p>Jinlong, Baofeng, Lan Jiefang,</p>
			<p>elinizi yüreğinize koyup düşünün iyice.</p>
			<p>Babanız gibi inat ederseniz geride kalır, ilerleyemezsiniz bir adım bile.</p>
			</article>

			<p class="margin">Bu şarkının sözlerini Mo Yan yazmıştı, çocukluğundan beri yetenekliydi buna. Çok öfkelenmiştim, Mo Yan denen bu ufaklıktan nefret ediyordum, bir de anamın vaftiz oğlu olacak, benim de vaftiz kardeşim! Her yıl yılbaşı arifesinde<a id="GBS.0156.05"/> anam beni, ona bir kâse Çin mantısı götürmem için zorlar! Neyin vaftiz oğluymuş, neyin vaftiz kardeşi, götüm! Yakınlık, sevgi gibi şeylerden bir kere bile bahsettiğini duymadım, o zaman ben de ona kibar olmayacağım artık. Duvarın kenarına sinip sapanımı çıkardım, ağacın çatalına oturup gözlerini kısmış, elindeki teneke megafonla bizim eve doğru bağıran Mo Yan’ın o sukabağı gibi parlayan kafasına<a id="GBS.0157.01"/> bir saçma fırlattım. Mo Yan acı acı inleyip ağaçtan düşüverdi. Daha bir pipo içimi zaman geçmemişti ki bu velet yine ağaca tırmandı, alnı şişmiş ve kanıyordu, bizim eve doğru bağırmaya devam etti ama:</p>
			
			<article class="poem">
			<p>Lan Jiefang, seni küçük inatçı,</p>
			<p>babanın o çarpık yolunda yürüyorsun.</p>
			<p>Eğer bir daha bana vurmaya kalkışırsan</p>
			<p>seni karakola götürürüm!</p>
			</article>

			<p class="margin">Sapanımı kaldırıp başına nişan<a id="GBS.0157.02"/> aldım yine. Elindeki megafonu yere atıp ağaçtan hızla iniverdi.</p>
			<p>Jinlong ve Baofeng daha fazla dayanamayıp babamla konuşmaya gittiler.</p>
			<p>“Baba, biz de komüne girsek ya,” dedi Jinlong ağabeyim, “okulda bizi insan yerine koymuyorlar.”</p>
			<p>“Biz önden yürürken arkamızdakiler bizi gösterip, ‘Bakın, bunlar bağımsız çiftçinin kızıyla oğlu,’ diyorlar,” dedi Baofeng.</p>
			<p>“Baba,” diye devam etti Jinlong<a id="GBS.0157.03"/> konuşmasına, “Üretim Tugayı’ndaki insanları çalışırken görüyorum da, birlikte çalışırken nasıl da gülüp eğleniyorlar, çok mutlular sanki, seninle anam gibi yalnız değiller hiç, birkaç yüz fazla kile tahılın ne anlamı var ki? Fakirsen herkes fakir, zenginsen herkes zengin.”</p>
			<p>Babam sesini bile çıkarmadı. Genelde babamın sözünün dışına çıkmayan annem bu kez büyük bir cesaret örneği gösterip şöyle<a id="GBS.0157.04"/> dedi:</p>
			<p>“Babası, çocuklar doğru söylüyor, hadi biz de komüne katılalım.”</p>
			<p>Babam piposundan bir nefes alıp başını kaldırarak, “Eğer üzerimde bu kadar baskı kurmasalar, belki ben de komüne katılabilirdim; ama beni sanki büyük bir kartalmışım gibi yakalayıp pişirmek istemeleri yok mu, of, işte bu yüzden komüne girmeyeceğim!” Babam, Jinlong ve Baofeng’e bakıp, “İkiniz yakında ortaokuldan mezun<a id="GBS.0157.05"/> olacaksınız. Sizin eğitiminize devam etmenizi sağlamalıyım daha liseye, üniversiteye, belki de yurtdışına eğitim almaya gideceksiniz ama ben bunu karşılayamam. Yıllardır kenara attığım birkaç kuruşu da elimden aldı onlar. Sizin eğitiminizi karşılayabilsem bile yine de izin vermezler size, bunun benim bağımsız bir çiftçi olmamla hiçbir ilgisi yok, ne demek istediğimi anlıyor musunuz?” dedi.</p>
			<p><a id="GBS.0158.01"/>Jinlong, onu başıyla onayladı.</p>
			<p>“Baba,” dedi içten bir sesle, “seni çok iyi anlıyoruz, hayatımızda bir günümüzü bile toprak ağasının veletleri olarak geçirmediysek de, Ximen Nao’nun esmer mi yoksa beyaz tenli bir adam mı olduğunu bilmesek de onun tohumlarıyız sonuçta, damarlarımızda onun kanı akıyor ve onun gölgesi geziniyor üzerimizde şeytani bir hayalet gibi. Biz, Mao Zedong döneminin genciyiz,<a id="GBS.0158.02"/> kökenimizi seçemesek de gideceğimiz yolu kendimiz seçebiliriz. Biz senin gibi bağımsız çiftçiler olmak istemiyoruz, komüne katılmak istiyoruz, siz katılmasanız bile Baofeng’le ben komüne katılacağız!”</p>
			<p>“Baba, bana on yedi yıldır baktığın için sana çok teşekkür ederim,” dedi Baofeng babamın önünde saygıyla eğilip, “sana karşı hayırlı evlatlar olamadığımız için bağışla bizi. Böyle bir biyolojik<a id="GBS.0158.03"/> babamızın olması yüzünden ilerici eğilimlerin peşinden gitmezsek eğer, hayatımız boyunca başımızı gün ışığına bile çıkaramayacağız.”</p>
			<p>“İyi konuştunuz,” dedi babam, “bugünlerde ben de sık sık bunu düşünür oldum, sizi de benimle birlikte bu karanlık yolda peşimden sürükleyemem.” Sonra eliyle bizi işaret edip şöyle devam etti konuşmasına: “Hepiniz komüne katılın, bağımsız çiftçiliğe ben kendi<a id="GBS.0158.04"/> başıma devam ederim. Bağımsız bir çiftçi olarak kalacağıma yemin ettim ben, şimdi sözümden dönüp kendi ağzıma kendim tokat atamam.”</p>
			<p>“Babası,” dedi annem gözyaşları içinde, “eğer komüne katılacaksak hep beraber katılalım, senin bir başına bağımsız çiftçilik yapmanın ne gereği var?”</p>
			<p>“Daha önce de demiştim, eğer komüne katılacaksam bunu gelip Mao Zedong’un kendi emretmeli bana. Ama Mao Zedong<a id="GBS.0158.05"/> şöyle buyurmuştu: ‘Halk komününe girmek gönüllülük işidir, ayrılmak da yine kişinin kendi rızasına bağlıdır.’ Hal böyleyken ne diye beni zorlayıp duruyorlar? Onların memurları Mao Zedong’dan daha mı büyük yoksa? Onlara teslim olmayacağım, kendi eylemlerimle Mao Zedong’un sözlerinin güvenilir olup olmadığını bizzat kendim sınayacağım.”</p>
			<p>“Baba,” dedi Jinlong alaycı bir sesle, “lütfen ondan öyle<a id="GBS.0159.01"/> gelişigüzel Mao Zedong diye bahsetmeyin, bu bizim gibi insanların yapmaması gereken bir şey, Başkan Mao diyeceksiniz!”</p>
			<p>“Doğru dedin,” dedi babam, “Başkan Mao demeli ya! Ben her ne kadar bağımsız bir çiftçi olsam da yine de Başkan Mao’nun vatandaşlarından biriyim. Bu tarla ve bu ev Başkan Mao’nun önderliğindeki Komünist Parti tarafından bahşedildi bana. Birkaç gün önce Hong Taiyue gelip bana,<a id="GBS.0159.02"/> eğer komüne katılmazsam beni buna zorlayacaklarını söyledi. Su içmeyen ineğin başını zorla suya mı sokarsın? Hayır, yargıya müracaat edeceğim; ilçeye, eyalete, gerekirse ta Pekin’e kadar gideceğim.” Sonra anneme dönüp, “Ben ayrıldıktan sonra çocuklarla birlikte komüne katılın. Sekiz dönümlük arazimiz var, beş kişiyiz, kişi başına bir nokta altı dönüm düşüyor, altı nokta dördünü siz alın, geri kalanı<a id="GBS.0159.03"/> benim. Toprak reformu sırasında bize verilen pulluğu da yanınızda götürün ama boğayı bana bırakın. Bu üç göz odalı evi ayıramayız, çocuklar da büyüdüğüne göre sığamayız artık, komüne katıldıktan sonra, Üretim Tugayı’na bir dilekçe yazıp ev yapacak bir arazi isteyin, ev inşa edildikten sonra oraya taşınırsınız ben burada kalırım, ev ayakta durdukça burada kalacağım, ev yıkılırsa enkazın üzerine<a id="GBS.0159.04"/> bir baraka yapar yine de buradan ayrılmam,” dedi.</p>
			<p>“Baba, neden böyle yapmak zorundasın?” dedi Jinlong ağabeyim, “Sosyalizm dalgasına karşı bir başına durmak bir aynanın karşısına geçip ne kadar çirkin olduğuna bakmak değil de ne? Baba, yaşım daha küçük olmasına rağmen ben bile hissettim bunu, yakında büyük bir sınıf mücadelesi başlayacak. Bizim gibi dayanacak kızıl kökleri olmayan insanlar<a id="GBS.0159.05"/> için bu felaketten tek kurtuluş yolu kendini dalganın akışına bırakmak, eğer akıntıya karşı yürürsek bunun bir kayaya yumurta fırlatmaktan farkı kalmaz!”</p>
			<p>“İşte bu yüzden sizin komüne katılmanızı istiyorum ya, sonuçta ben bir ırgatım, korkacak neyim var ki? Çoktan kırkıma vardım, bu yaşıma kadar da pek başarılı olamadım hayatta, bağımsız çiftçiliği seçmenin beni bu hayatta önemli bir karakter<a id="GBS.0160.01"/> yapacağını bile düşünmezdim. Ha ha, ha ha ha ha!” Babam, gülerken gözyaşları yüzündeki mavi doğum lekesinin üzerine doğru akıyordu. Sonra anneme dönüp, “Anası,” dedi, “bana biraz kavrulmuş tahıl hazırla, yargıya müracaat etmeye gidiyorum.”</p>
			<p>“Babası,” dedi annem ağlayarak, “seninle beraber onca yıl geçirdik, senden ayrılmak istemiyorum, komüne çocuklar katılsın, ben seninle birlikte kalıp bağımsız<a id="GBS.0160.02"/> çiftçi olmak istiyorum.”</p>
			<p>“Olmaz,” dedi babam, “senin kökenin sağlam değil, komüne girersen bir güvencen olur, eğer benimle birlikte kalırsan ellerine köklerini daha derinden araştırmaları için bir fırsat vermiş olursun ve bu benim başıma daha büyük dertler açar.”</p>
			<p>“Baba,” diye seslendim yüksek sesle, “ben de seninle birlikte bağımsız çiftçilik yapmak istiyorum.”</p>
			<p>“Saçmalama!” dedi babam,<a id="GBS.0160.03"/> “Daha çocuksun sen, bir şeyden anladığın yok!”</p>
			<p>“Anlıyorum. Ben her şeyin bilincindeyim. Ben de Hong Taiyue ve Huang Tong gibi adamlardan nefret ediyorum. İçlerinde en tiksindiğim de Wu Qiuxiang, kendini ne sanıyorsa o kadın? O dişi bir köpek gibi kıstığı gözleri ve tavuk götü gibi büzdüğü ağzıyla evimize gelip hangi hakla kendini ilerici biri gibi gösterip bize ahkâm kesebiliyor?” Annem bana<a id="GBS.0160.04"/> bir bakış attı: “Ağzın ne kadar bozulmuş senin öyle, çocuk!” Konuşmaya devam ettim: “Seninle birlikte bağımsız çiftçilik yapacağım baba, sen gübreyi yükleyeceksin, ben de kağnıyı çekeceğim. Bizim kağnının ahşap tekerleri çalışırken çok ses çıkarır, gıcır gucur gıcırdarlar, öyle çok ses çıkarırlar ki herkes bilir geldiğini, ben o sesi çok seviyorum. Bağımsız olacağız, bireysel kahramanlıklar yapacağız<a id="GBS.0160.05"/> baba, sana hayranım ben, seninle birlikte bağımsız çiftçilik yapacağım. Okula gitmesem de olur, bende öğrenci hamuru olmadı hiç, derse girer girmez uykum geliyor. Baba, senin yüzünün yarısı mavi, ben de mavi yüzün diğer yarısıyım, iki mavi yüz nasıl olur da birbirinden ayrılabilir? Yüzümdeki mavi doğum lekesi yüzünden insanlar benimle dalga geçiyor. Öyleyse bırakalım da gülsünler, ölene kadar<a id="GBS.0161.01"/> gülebilirler isterlerse. İki mavi yüz, ilçenin ve eyaletin tek bağımsız çiftçileri, ne havalı değil mi! Baba, beni onaylamalısın!”</p>
			<p>Babam beni onayladı. Aslında ben de babamla birlikte yargıya müracaat etmeye gidecektim ama babam benim evde kalıp tosuncukla ilgilenmemi istedi. Annem, duvarın üzerindeki deliklerden birkaç parça mücevher çıkarıp babama verdi. Görünüşe göre toprak reformu tam<a id="GBS.0161.02"/> anlamıyla başarıya ulaşmamıştı, annem bazı mücevherleri onlardan saklamayı başarmıştı işte. Babam mücevherleri yol masraflarını karşılamak için sattı, önce ilçeye gidip bizim Karakaçan’ın hayatını mahveden Kaymakam Chen’i buldu ve ondan bağımsız bir çiftçi olarak kalabilmesi için izin istedi. Kaymakam Chen onu tüm gün ikna etmeye çalıştı ama babam ona karşı çıkıp hakkını canla başla savundu. Kaymakam<a id="GBS.0161.03"/> ona politik açıdan hayatını hâlâ bağımsız bir çiftçi olarak geçirebileceğini  fakat onun bağımsız çiftçiliğe devam etmemesini dilediğini söyledi. Babam da ona, kaymakam bey, bizim Karakaçan’ın hatırına bana bağımsız çiftçiliğe devam edebilmem için garanti vermenizi istiyorum, dedi. Verdiğin garantiyi duvarıma asınca kimse de gelip bana bulaşmaya cesaret edemez artık. Ah Karakaçan... ne iyi eşekti,<a id="GBS.0161.04"/> dedi kaymakam üzgün bir sesle, sana o eşek için bir borcum var Lan Lian ama istediğin belgeyi sana vermeye yetkim yok. Ama senin durumunu anlatan bir mektup yazarım, o mektubu Eyalet Parti Komitesi Köy İşleri Bürosu’na verirsin. Babam, kaymakamın verdiği mektubu alıp Eyalet Parti Komitesi Köy İşleri Bürosu’na gitti, orada onu büronun şefi karşıladı. Büro şefi de babama komüne girmesini salık<a id="GBS.0161.05"/> verdi, babam da girmem dedi, ben bağımsız bir çiftçi olarak kalma hakkımı kullanmak istiyorum. Başkan Mao ne zaman bağımsız çiftçiliği yasaklarsa işte o zaman komüne katılırım, Başkan Mao eğer böyle bir şey demezse ben de katılmıyorum. Babamın inatçılığından etkilenen büro şefi, kaymakamın yazdığı mektubun altına şu satırları ekledi: Bütün çiftçilerin halk komününe katılıp kolektifleşme yolunda yürümeleri<a id="GBS.0162.01"/> gibi bir dileğimiz de olsa, komüne katılmayı reddedenlerin bunu yapmaya yasal hakları vardır, düşük düzeydeki örgütler, bireyleri komüne katılmaya zorlayamaz ve bu konuda yasadışı yollara başvuramazlar.</p>
			<p>Babam bu ferman gibi mektubu cam çerçeveye koyup hemen duvarına astı. İlçeden döndükten sonra babamın ruh hali iyice düzelmişti. Annem, Jinlong ve Baofeng’le birlikte komüne katıldıktan sonra<a id="GBS.0162.02"/> toprak reformu sırasında toplam sekiz dönüm olarak verilen arazimiz sadece üç nokta iki dönüm kalmıştı, etrafı diğer köylülere ait olan arazilerle çevrili olan bu uzun ve dar arazi sanki okyanusun ortasında kalmış bir barajı andırıyordu. Babam, daha da bağımsız olmak için o üç odanın bağlantılı duvarlarını yıkıp yeni bir oda haline getirdi, bir de ayrı bir giriş kapısı açtı. Yeni bir fırın ve <em><a id="GBS.0162.03"/>kang</em> ekledikten sonra babamla ben orada yaşamaya başladık. Bu odanın dışında avlunun güney duvarına yaslanan boğa ahırı da biz iki mavi yüze aitti. Üç nokta iki dönümlük bir arazimiz, bir boğamız, ahşap tekerlekli bir yük arabamız, ahşap bir pulluğumuz, bir çapamız, bir küreğimiz, iki orağımız, küçük bir tırpanımız, iki dişli bir yabamız vardı, bunlara ilaveten bir <em>wok</em>’umuz, dört pirinç kâsemiz,<a id="GBS.0162.04"/> iki seramik tabağımız, bir lazımlığımız, bir satırımız, bir spatulamız, bir gaz lambamız ve bir de çakmaktaşımız vardı.</p>
			<p>Hâlâ bazı ev eşyalarının eksikliğini çeksek de hepsini yavaş yavaş tamamlayabilirdik. Babam hafiften başıma vurup şöyle dedi:</p>
			<p>“Oğlum, ne diye benimle birlikte bağımsız çiftçilik yapmak istiyorsun ki?”</p>
			<p>Hiç tereddüt etmeden şöyle cevapladım onu: “Çok eğlenceli olacağa<a id="GBS.0162.05"/> benziyor!”</p>
			 
			</article>
  <div style="display:none;"><a id="GBS.0162.06"/></div></body>
</html>