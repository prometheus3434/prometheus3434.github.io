<?xml version="1.0" encoding="UTF-8" standalone="no"?><html xmlns="http://www.w3.org/1999/xhtml">
	<head>
		<title>Yaşam ve Ölüm Yorgunu</title>
		<link href="main.css" rel="stylesheet" type="text/css"/>
<meta name="Adept.resource" value="urn:uuid:ed47d798-c7b1-bfdc-2bb5-537360c88701"/>
	</head>
	<body xmlns:epub="http://www.idpf.org/2007/ops" epub:type="chapter" id="chapter4-16"><div style="display:none;"><a id="GBS.0750.01"/></div>
<article class="chapter">
			<h1 class="chapter_num">52</h1>
			<h1 class="chapter_title">Jiefang’la Chunmiao’nun sahteyi <br/>gerçeğe dönüştürmesi</h1>
			<h1 class="chapter_title">Taiyue’yle Jinlong’un bu dünyadan <br/>birlikte ayrılması</h1>
			<p>Lan Jiefang, sen aşk uğruna hem geleceğinden hem de namından feragat ettin, aileni terk ederek yaptığın hareket doğru düzgün adamların hoş görmeyeceği bir şey olmasına rağmen Mo Yan gibi yazarlar yine de övgüler düzdü sana. Annenin cenazesine bile katılmadın, korkarım ki<a id="GBS.0750.02"/> böylesine bir hayırsız evladı Mo Yan gibi safsatalar kralı bile savunamaz artık.</p>
			
			<p class="margin">Annemin ölüm haberini duymadım bile ben. Xi’an’a kaçtıktan sonra isimsiz bir suçlu gibi yaşadım orada. Pang Kangmei iktidarda olduğu sürece hiçbir mahkemenin beni boşamaya razı olmayacağından çok emindim. Boşanamıyordum ve Chunmiao’yla birlikte yaşamak için yapabileceğim tek şey evden çok uzak bir yerde oturmaktı.</p><div style="display:none;"><a id="GBS.0750.03"/></div>
			<p>Başlarda yabancı yatırımla kurulan bir fabrikada çalıştık. Kabarık saçlı oyuncak bebekler yapıyorlardı. Fabrikanın müdürü yurtdışında yaşadığı söylenilen, koca göbekli, kel, sarı dişli ve Mo Yan’la arası iyi olan şiir sever bir adamdı. Bizim durumumuzu sempatiyle karşıladı, iş tecrübelerimize dayanarak benim için masabaşı bir iş, Chunmiao içinse atölyede muhasebecilik ayarladı. Fabrikanın havası<a id="GBS.0750.04"/> çok kötüydü ve durmadan havada uçuşan tüyler yüzünden burnumuz kaşınıyordu. Fabrikada çalışan işçilerin çoğu görünüşlerine göre kırsal kesimden getirilmiş on üç-on dört yaşlarındaki genç kızlardan oluşuyordu. Bir gün fabrika yandı, işçilerin çoğu yangında öldü, kurtulanlarsa büyük yanıklarla atlattı. Chunmiao, o gün hasta olduğu için işe gitmediğinden kurtuldu yangından. Fabrikada yanan kızların<a id="GBS.0750.05"/> trajik kaderi geceleri uzun süre uyutmadı bizi. Mo Yan yerel gazetede birer iş buldu bize daha sonra.</p>
			<p>Köyden pek çok tanıdık yüze rastladım Xi’an sokaklarında. Onlara selam vermeyi çok istedim ama tek yapabildiğim şey başımı eğip onlar geçene kadar bir köşeye saklanmak oldu. Chunmiao’yla gizlendiğimiz o tek odalı küçük barınağımızda memleket hasreti ve sevdiklerimize olan özlemimizden kaç<a id="GBS.0751.01"/> kere birbirimize sarılıp ağladık anlatamam. Aşk yüzünden evden kaçmıştık ve yine aşk yüzünden geri dönemiyorduk. Telefonunun ahizesini kaç kere kaldırıp yine kaç kere bıraktık anlatamam, posta kutusuna attığımız mektupların başında postacıyı bekleyip bin bir özürle kaç kere mektupları geri istedik sayamam. Köyün haberlerini sadece Mo Yan’dan alıyorduk, o da sadece iyi haberleri iletiyordu. Dünyada<a id="GBS.0751.02"/> artık dramatik hiçbir şeyin olmamasından dolayı konuşulacak bir şeyin kalmadığından korkan bir adam olan Mo Yan bizi romanları için birer malzeme olarak görüyor ve bu yüzden kaderimiz ne kadar trajik, hikâyemiz ne kadar dolambaçlı ve talihsizliğimiz ne kadar dramatik bir hal alırsa o kadar çok ilgileniyordu bizle. Her ne kadar annemin cenazesine katılamamış olsam da tuhaf olayların üst üste gelmesiyle<a id="GBS.0751.03"/> tam da o günlerde hayırlı bir evlat rolüne büründüm; Mo Yan’ın yazarlık atölyesi sınıfından bir arkadaşı Halk Kurtuluş Ordusu’nun yürüttüğü haydutları imha etme kampanyası hakkında bir televizyon dizisi çekiyordu, takma adı Mavi Yüz olan, sinek gibi adam öldüren ama iş annesine gelince dünyanın en hayırlı evladı olan bir haydut karakteri vardı dizide. Fazladan para kazanmam için Mo Yan bizzat<a id="GBS.0751.04"/> önermişti beni arkadaşına. Sakallı, başı Shakespeare gibi kel ve burnu Dante gibi kancaya benzeyen bir adamdı bu arkadaş. Beni görünce bir yandan kalçasına vurarak, “Hay ninesini, makyaja gerek bile yok!” dedi.</p>
			
			<p class="margin">Ximen Jinlong’un gönderdiği Cadillac’la Ximen köyüne geri döndük. O kırmızı yüzlü şoför, arabaya binmeme razı olmadı önce. Oğlun kaşlarını çatıp gözlerini pörtleterek şöyle dedi<a id="GBS.0751.05"/> ona:</p>
			<p>“Bunun bir köpek olduğunu mu sanıyorsun sen? Bu bir azizdir, hem de ninemi bizim sülaledeki herkesten daha çok seviyor!”</p>
			<p>İlçeden daha yeni ayrılmıştık ki kar yağmaya başladı. İnce tuz kristallerini andıran bir kardı bu. Araba köye girdiğinde her yer ince bir kar tabakasıyla kaplanmıştı çoktan. Bize başsağlığı dilemeye gelmiş uzak bir akrabanın gözyaşları içinde bağırmasını duyduk<a id="GBS.0752.01"/> önce:</p>
			<p>“Yer ve gök bile senin için yas tutuyor, ah büyük halacığım benim! İyilik ve kibarlığınla yeri göğü etkiledin, ah yaşlı halacığım benim!”</p>
			<p>Adamın bir koronun solistini andıran ağlaması bir sürü insanın ağlamasını tetikledi birden. Ximen Baofeng’ in boğuk hıçkırıklarını, Ximen Jinlong’un heybetli naralarını ve Wu Qiuxiang’ın şarkı söyler gibi ağlamasını duydum.</p>
			<p>Arabadan iner inmez<a id="GBS.0752.02"/> yüzlerini ellerine gömen Huzhu ve Hezuo da katıldı bu koroya. Oğlun ve Ximen Huan, her biri kendi annesinin koluna girmiş yürüyordu. Ben de hüzünlü bir inleme sesi çıkararak peşlerine takıldım. Büyük ağabeyim de ölmüştü çoktan, duvarın bir köşesinde yatan, bir ayağı çukurda olan bunak ikinci ağabeyim boğuk hıçkırıklarla selamladı beni ama ona cevap verebilecek halde değildim. Dört bacağımdan karnıma<a id="GBS.0752.03"/> doğru esen soğuk bir esinti hissettim, iç organlarım buz kesmişti sanki. Tüm vücudum titriyordu, bacaklarım kalas gibi hissizleşmişti ve çok cansız tepkiler veriyordum. Çoktan yaşlanmış olduğumu biliyordum ben de.</p>
			<p>Annen tabuta konmuştu bile, tabutun kapağı tabutun yanında duruyordu. Cenaze elbisesi mor satenden yapılmıştı ve üzerine koyu altın sarısı renginde Çince uzun yaşam imleri işlenmişti.<a id="GBS.0752.04"/> Jinlong ve Baofeng tabutun iki ucuna geçip diz çökmüşlerdi. Baofeng’in saçları karman çormandı. Jinlong’un gözleri ağlamaktan kızarmış ve şişmişti, gömleğinin önünde kâse ağzı büyüklüğünde gözyaşı lekeleri vardı.</p>
			<p>Hezhu ve Hezuo kendilerini tabutun üzerine atıp tabutun yanlarına vurarak salya sümük ağlamaya başladılar.</p>
			<p>“Ana, ah ana bizim gelmemizi beklemeden nasıl gidersin? Ah ana, sen<a id="GBS.0752.05"/> gidince dayanacak kimsemiz kalmadı, dul ve yetim kaldım, söyle şimdi nasıl yaşayayım ha!..” Bu ağıtı karın yakmıştı.</p>
			<p>“Ana, ah ana tüm yaşamın acılar içinde geçti, tam da gün yüzü görmüşken böyle gitmek niye?” Bu da Huzhu’ nun yaktığı ağıttı.</p>
			<p>Bu ikisinin yağmur damlaları gibi süzülen gözyaşları annenin elbisesinin ve yüzünü kaplayan sarı kâğıdın üzerine düşüyordu. Kâğıt öyle ıslandı ki<a id="GBS.0753.01"/> gören sanki annen kendi ölümüne ağlıyor sanırdı.</p>
			<p>Oğlun ve Ximen Huan, kendi annelerinin ardında diz çökmüş duruyorlardı, birinin yüzü demir gibi kara, diğerininkiyse kar gibi beyazdı.</p>
			<p>Xu Xuerong ve karısı sorumluydu cenaze işlerinden. Xu Hanım, Huzhu ve Hezuo’nun kollarından tutup onları ayağa kaldırmaya çalışırken telaşla şöyle dedi:</p>
			<p>“Aman Tanrı’m, yas içindeki hayırlı evlatlar, gözyaşlarınızı<a id="GBS.0753.02"/> ölünün üzerine akıtmayın sakın, eğer yaşayanların gözyaşlarını taşırsa ölüm ve yaşam arasında sıkışıp kalır yoksa...”</p>
			<p>Xu Amca etrafına bakındıktan sonra şöyle sordu:</p>
			<p>“Bütün yakın akrabaları burada mı?”</p>
			<p>Kimse cevap vermedi.</p>
			<p>“Bütün yakın akrabaları burada mı?”</p>
			<p>Bütün uzak akrabalar birbirine baktı ama yine kimse cevap vermedi ona.</p>
			<p>Uzak bir kuzen batı kanadındaki odayı işaret<a id="GBS.0753.03"/> edip sessizce şöyle dedi:</p>
			<p>“Gidip ihtiyara sorsanıza!”</p>
			<p>Xu Amca’yla birlikte batı kanadındaki odaya gittim. Baban duvarın bir köşesinde oturmuş, kurumuş darı sapı ve ince kenevir ipinden tencere kapağı yapıyordu. Duvara asılı olan gaz lambası sadece kendi etrafını aydınlatıyordu zayıf bir ışıkla. Babanın yüzü bulanıktı ama gözleri çakmak çakmak parlıyordu. Kare bir taburenin üzerinde oturuyordu,<a id="GBS.0753.04"/> dizlerinin arasına neredeyse bitmek üzere olan tencere kapağını sıkıştırmıştı, kenevir ipin kurumuş darı sapları arasından geçerken çıkardığı hışırtı duyuluyordu sadece.</p>
			<p>“Patron,” diye seslendi Xu Amca, “Jiefang’a haber gönderdin mi? Yarım saate kadar gelirse bence...”</p>
			<p>“Kapatın tabutun kapağını!” dedi baban, “Köpek yetiştirmek çocuk yetiştirmekten daha hayırlı bir iş!”</p>
			
			<p class="margin">Dizide oynayacağımı<a id="GBS.0753.05"/> duyunca Chunmiao da televizyona çıkmak istedi. Bunun üzerine Mo Yan’ı görmeye gittik, o da yönetmeni görmeye gitti. Yönetmen, Chunmiao’yu gördükten sonra, “O zaman sen de ‘Mavi Yüz’ün kız kardeşini oyna,” dedi. Dizi, otuz bölüm olarak planlanmıştı ve on haydudun hikâyesine odaklanacaktı. Her hikâye üç bölüm çekilecekti yani. Yönetmen dizinin hikâyesini kabaca anlattı bize: Mavi Yüz, çetesi<a id="GBS.0754.01"/> dağıldıktan sonra tek başına dağa çıkar. Halk Kurtuluş Ordusu onun ne kadar hayırlı bir evlat olduğunu bildiğinden kız kardeşi ve annesini ikna edip annesinin öldüğü haberini yayar ve haberi iletmesi için kız kardeşini dağa gönderir. Haberi duyan Mavi Yüz hemen dağdan inip yas giysileri içinde annesinin tabutunun başına koşturur, cenazeye yardım etmek için gelen köylülerin arasına karışmış olan<a id="GBS.0754.02"/> Halk Kurtuluş Ordusu’nun askerleri üzerine atılıp onu yere düşürdüğünde annesi tabutun içinden doğrulup, “Oğlum, Halk Kurtuluş Ordusu, esirlerine iyi davranır, teslim ol lütfen!” der. “Anladınız mı?” diye sordu yönetmen. Anladık, dedik. “Kar, dağı kapattığından,” dedi yönetmen, “dış çekim yapamayacağız, birkaç günlüğüne haydut kıyafetiyle dolaş dışarıda, sonra annenin ölüm haberini aldığın zaman<a id="GBS.0754.03"/> yakalanma korkusu olmadan onun cenazesine katıldığını düşün. Sence bu duyguyu verebilir misin?” Deneyelim de görelim bakalım. Yas giysilerini getirin. Birkaç kadın küf kokusu yayan bir giysi yığınının içinden beyaz bir cübbe getirip üzerime giydirdi, başıma bir yas şapkası geçirip belime de kenevir bir ip bağladılar. “Yönetmen bey, ben rolüme nasıl hazırlanacağım?” diye sordu Chunmiao. “Onu ağabeyin<a id="GBS.0754.04"/> olarak görsen yeter,” dedi yönetmen. “Bir silahım olması gerekmez mi?” diye sordum yönetmene. “Söylemeseydin unutacaktım az kalsın,” dedi yönetmen, “‘Mavi Yüz’ün iki tane silahı var. Aksesuvarlar, aksesuvarları getirin hemen, beline iki tabanca sıkıştırın!” Bana yas giysisini giydiren kadınlar belime iki tane tahta saplı tabancı sıkıştırdı birden. “Peki ben yas giysisi giymeyecek miyim?” diye<a id="GBS.0754.05"/> sordu Chunmiao. “Ona da giydirin hemen,” diye seslendi yönetmen. “Bu tabancadan nasıl ses çıkacak?” diye sordum yönetmene. “Tabancayı ateşleyip ne yapacaksın ki?” dedi yönetmen, “Anan tabutun içinden doğrulup teslim olmanı istediğinde tabancaları şöyle bir yoklayıp yere atacaksın sadece.” Anladın mı? Anladım. Haydi çekime başlayalım o zaman. Kamerayı hazırlayın! Annemin tabutunun konduğu yas odası<a id="GBS.0755.01"/> Henan köyünün batı girişine sıralanmış tek katlı yıkık odalardan biriydi. Chunmiao’ yla ben bu odayı Shandong çörekleri yapabileceğimiz bir dükkân olarak kiralamak istemiştik ama kirası çok yüksek olduğundan tutamamıştık bir türlü. Dolayısıyla çevreye çok aşinaydık. Yönetmen sahneye duygusal olarak hazırlanmamızı istedi bizden, tabutun önünde hiç gözyaşı dökmeyecek, kuru kuru ağlayıp bağıracaktık<a id="GBS.0755.02"/> sadece. Chunmiao’nun o kocaman yas giysisiyle sarmalandığından şişman görünen vücuduna ve yeterli beslenemediğinden kurumuş ve sararmış o küçük yüzüne bakınca içime nüfuz eden sonsuz bir aşkla dolup taştım, gözyaşlarım kendiliğinden akmaya başladı birden. Ah, Chunmiao, canım kız kardeşim benim, pamuklara sarılı ve yeşim taşıyla beslenebileceğin rahat bir yaşam sürmek varken talihine bak ki soluğu<a id="GBS.0755.03"/> benim korsan gemimde aldın, bu tuhaf memleketin en tenha yerine gelip sefalet çektin. Chunmiao göğsüme yaslanıp ağlamaya başladı, ağlarken tüm vücudu sanki binlerce kilometre yol kat ettikten sonra ağabeyine kavuşan küçük bir kız çocuğu gibi titreyip duruyordu. “Kes, kes, kes fazla dramatik oldu bu!” diye bağırdı yönetmen.</p>
			
			<p class="margin">Xu Hanım, tabutun kapağını kapatmadan önce annenin yüzündeki sarı<a id="GBS.0755.04"/> kâğıdı kaldırıp şöyle dedi:</p>
			<p>“Yas tutanlar, son bir kez bakın ama gözyaşlarınızı merhumenin yüzüne düşürmeyin sakın!”</p>
			<p>Annenin yüzü hafiften şişmişti ve sanki ince bir altın tozu tabakasıyla kaplanmış gibi sapsarıydı. Gözleri tamamen kapalı değildi, gözlerindeki aralıktan sanki onun o fani yüzüne bakan herkesi kınıyormuş gibi soğuk bir ışık süzülüyordu.</p>
			<p>“Ana, sen gidince öksüz kaldım<a id="GBS.0755.05"/> ah!..” diye iki gözü iki çeşme ağlıyordu Jinlong. İki yakın akrabası öne atılıp kollarından tuttukları gibi tabuttan uzaklaştırdılar onu.</p>
			<p>“Ana, ah anacığım benim, kızını da yanına alsana!..” Baofeng kafasını tabutun yanına vururken tok sesler çıkarıyordu tabuttan. Birkaç kişi öne atılıp onu da kollarından tuttukları gibi tabutun yanından uzaklaştırdılar hemen. Saçları daha genç yaşında beyazlaşmış<a id="GBS.0756.01"/> olan Ma Gaige anasına sımsıkı sarılıp tabutun üzerine kapaklanmasını engelledi onun.</p>
			<p>Karın tabutun kenarına tutunurken kuru bir çığlık attı, gözleri yuvalarında dönünce yere düşüp bayıldı. Kalabalık aceleyle yanına koşturup onu bir kenara sürükledikten sonra kimi başparmağıyla işaretparmağı arasındaki boşluğu ovuşturup kimi de burnunun hemen altındaki deriyi çimdikleyip ayıltmaya çalıştı onu,<a id="GBS.0756.02"/> epey uğraştıktan sonra ayıldı karın.</p>
			<p>Xu Amca avludaki marangozlara seslenip aletleriyle birlikte içeri girmelerini işaret etti. Marangozlar tabutun kapağını çok dikkatli bir şekilde kaldırıp ölmüş ama gözleri hâlâ biraz açık olan kadının üzerine kapadılar. Çiviler çakılırken yas tutanların ağıt korosu bir kreşendoya daha ulaştı.</p>
			<p>Bunu takip eden iki gün boyunca Jinlong, Baofeng, Huzhu ve<a id="GBS.0756.03"/> Hezuo tabutun iki başına serilmiş olan hasırların üzerine oturup gece gündüz nöbet tuttular tabutun başında. Lan Kaifang’la Ximen Huan tabutun önüne koydukları iki taburenin üzerine karşılıklı oturup toprak bir kabın içinde ölülerin ruhları için yakılan sahte kâğıt paralardan yaktılar. Tabutun arkasındaki büyük kare masanın üzerinde annenin kitabesi duruyordu, kitabenin iki yanına büyük ve kalın<a id="GBS.0756.04"/> birer beyaz mum yerleştirilmişti. Kâğıt paraların külleri titrek mum ışığında uçuşurken etrafa çok vakur bir hava hâkim oluyordu.</p>
			<p>Başsağlığına gelmiş olanlar bir türlü bitmek bilmeyen uzun bir kuyruk oluşturmuştu. Okuma gözlüğü takmış olan Xu Amca kayısı ağacının altındaki bir masaya oturmuş büyük bir dikkatle cenazede yakmak için getirilen kâğıt paraların hesabını tutuyordu. Eş dost, komşu<a id="GBS.0756.05"/> ve akrabaların getirdiği kâğıt paralar kayısı ağacının altında küçük bir yığın oluşturmuştu. Hava o kadar soğuktu ki Xu Amca dolmakalemindeki mürekkebin donmaması için sürekli ucunu üflüyordu kalemin, sakalının üzerini kırağı kaplamıştı. Kayısı ağacının dalları buz tutmuştu ve dalların üzerine toplanan kırağı kar beyazı hanımeli çiçeklerini andırıyordu.</p>
			
			<p class="margin">Yönetmenin yönlendirmeleriyle duygularımızı<a id="GBS.0757.01"/> kontrol altına almaya çalışıyorduk. Kendime durmadan şunu hatırlatıyordum: Lan Jiefang değilim ben, gözünü bile kırpmadan adam öldüren azılı haydut Mavi Yüz’üm ben, sobaya gizlediği bir el bombasıyla sabah onun için kahvaltı hazırlayan karısının yüzünü havaya uçurmuş bir adamım, kendine takma adı olan Mavi Yüz’le hitap eden bir çocuğun dilini kesmiş bir adam. Annem ölünce büyük bir hüzne<a id="GBS.0757.02"/> kapılmıştım ama gözyaşlarımı kontrol altına alıp acımı kalbimin en derin yerine gömmek zorundaydım. Gözyaşlarım öyle değerli şeylerdi ki onları musluk suyu gibi akıtamazdım öyle. Ama Chunmiao’yu yas giysileri içinde ve o kirli yüzüyle görür görmez kişisel acım roldekini bastırıyor, kişisel duygularım roldekilerin yerini alıyordu hemen. Birçok deneme yaptık ama yönetmen tatmin olmamıştı bir türlü.<a id="GBS.0757.03"/> O gün Mo Yan da çekim alanındaydı ve gün boyunca yönetmenle konuşup durdu. Mo Yan’ın ona şöyle dediğini duydum: “Kel He, işi bu kadar ciddiye almasana, bana bu konuda yardım etmelisin, aksi takdirde bozuşuruz.” Sonra bizi bir kenara çekip şöyle dedi: “Ya size ne oluyor? Gözyaşı bezleriniz aşırı gelişmiş mi yoksa? Chunmiao istediği kadar ağlayabilir ama senin tek yapman gereken üç-beş damla gözyaşı<a id="GBS.0757.04"/> akıtmak. Burada ölen senin anan değil ki, haydudun birisinin anası. Üç bölüm çekilecek bölüm başına üç bin yuan alacaksın, Chunmiao da iki bin alacak, üç kere üç, dokuz, üç kere iki altı eder, toplamda on beş bin yuan kazanacaksınız, bu parayla epey rahatlarsınız. Sana tavsiyem tabutun başındaki ağlama sahnesi çekilirken tabutun içindeki kadını kendi anan olarak görmemen, senin anan şimdi Ximen<a id="GBS.0757.05"/> köyünde ipek ve saten giyiyor, yediği önünde yemediği arkasında! Tabutun içinde yatanın on beş bin yuan olduğunu düşün yeter!”</p>
			
			<p class="margin">Köy yolu karla kaplı olmasına rağmen defin günü kırktan fazla araba geldi Ximen köyüne. Arabaların egzozlarından çıkan pis duman yolun üzerindeki karı eritip kirli bir suya dönüştürdü, eriyen kar daha sonra grimsi buz parçalarına dönüştü. Arabalar Ximen Konağı’nın<a id="GBS.0758.01"/> karşısındaki meydanda park etti, Sun ailesinin üçüncü oğlu kolunda kızıl bir kol bandıyla trafiği yönetiyordu. Araba motorlarının donmasından korkan şoförler arabaları çalışır halde park edip arabaların içinde kalarak ısınmaya çalıştılar. Kırktan fazla arabanın egzoz borusundan çıkan duman etrafı dumana boğdu.</p>
			<p>Defin törenine gelenlerin hepsi kerli ferli adamlardı. Çoğu ilçenin önde gelen memurlarından<a id="GBS.0758.02"/> oluşuyordu, geriye kalanlarsa Ximen Jinlong’un diğer ilçelerden gelen yakın arkadaşlarıydı. Köylüler soğuk moğuk dinlemeden avlunun önündeki sokakta toplanıp şamatayı izlemeye gelmişlerdi, çoğu heyecanla tabutun dışarı çıkartılmasını bekliyordu. Bu birkaç gün boyunca herkes beni unutmuşa benziyordu. Geceleri ikinci ağabeyimle takılıyor, gündüzleriyse avlunun içinde bir dışarı çıkıp bir<a id="GBS.0758.03"/> içeri girerek volta atıyordum kendi başıma. Oğlun beni iki kere besledi, birincisinde önüme buharda pişmiş bir çörek fırlattı, ikincisindeyse birkaç donmuş tavuk kanadı. Çöreği yedim. Tavuk kanatlarına dokunmadım ama. Ximen Nao’nun acı anılarının zihnimin derinliklerinden yavaş yavaş yükselmeye başlaması yüzünden birkaç gündür çok üzgündüm. Bazen dördüncü reenkarnasyonumda olduğumu unutup kendimi<a id="GBS.0758.04"/> bu konağın sahibi gibi hissediyordum, daha yeni vefat etmiş karısının taze acısını taşıyan bir adam olarak buluyordum kendimi, bazen de Yin ve Yang’ın farklı yolları olduğunun bilincine varıyor ve bu sis içinde kalmış dünyanın ve onun üzerindeki insanların benim gibi bir köpekle ilgisi olmadığını anlıyordum.</p>
			<p>O gün defni izlemeye gelmiş köylülerin çoğu ya köyün yaşlıları ya da burnu sümüklü<a id="GBS.0758.05"/> çocuklardı, gençlerin çoğu ilçede çalışıyordu çünkü. Yaşlılar, çocuklara Ximen Nao’nun kendi annesi için düzenlediği defin törenini anlatmakla meşguldü: “Dört parmak kalınlığında servi ağacından yapılmış bir tabutu vardı, yirmi dört tane irikıyım adam ancak taşıyabiliyordu. Yolun iki yanına peş peşe flamalar yerleştirilmişti, her elli adımda bir çadır vardı, çadırların içi dayalı döşeliydi, her bir<a id="GBS.0759.01"/> çadırın içi bütün bütün domuzlar ve koyunlarla karpuz ve buharda pişmiş koca koca çöreklerle dolup taşıyordu...” Anıların bataklığına düşmemek için hemen koşarak uzaklaştım yanlarından. Sonuçta bir ayağı çukurda bir köpektim ben sadece, önümde uzun yıllar uzanmıyordu artık. Defin törenine katılmak için gelen memurların hiç istinasız hepsinin siyah pardösü giyip siyah atkı taktıklarını gördüm. İçlerinden<a id="GBS.0759.02"/> çok azı sansar kürkünden yapılmış siyah şapka takıyordu, ya keldiler ya da çoktan kelleşmeye başlamış olmalılardı, şapka takmayanların hepsinin gür, siyah saçları vardı. Saçlarına düşen kar taneleri göğüslerinin önlerine iliştirdikleri beyaz kâğıt çiçeklerle büyük bir uyum içindeydi.</p>
			<p>Öğleyin Hongqi<a class="si-noteref" epub:type="noteref" href="#f90" id="ref_f90">90</a> marka bir polis arabasıyla siyah bir Audi geldi Ximen Konağı’nın avlu kapısının önüne. Üzerinde<a id="GBS.0759.03"/> yas giysileri olan Ximen Jinlong telaşla avludan dışarı çıktı. Şoför arabanın kapısını açınca üzerinde yünlü siyah bir palto olan Pang Kangmei indi arabadan. Üzerindeki paltonun siyahlığından olacak yüzü her zamankinden daha solgun görünüyordu. Yıllardır görmemiştim onu, ağzının ve gözlerinin kenarlarında derin kırışıklıklar çıkmıştı. Sekretere benzeyen bir adam onun göğsünün önüne kâğıttan<a id="GBS.0759.04"/> beyaz bir çiçek iliştirdi. Her ne kadar heybetli görünüyorsa da gözlerinde çoğu insanın fark edemeyeceği derin bir hüzün vardı. Siyah deri eldiven giydiği elini uzatıp Ximen Jinlong’la tokalaşırken gizli bir anlam taşıyan sesiyle şöyle dediğini duydum:</p>
			<p>“Acını kontrol altına al, sakin ol, soğukkanlılığını kaybetme sakın.”</p>
			<p>Ximen Jinlong vakur bir edayla başını salladı.</p>
			<p>Pang Kangmei’nin<a id="GBS.0759.05"/> arabasından iyi bir çocuk olan Pang Fenghuang da çıktı. Boyu annesininkini geçmişti bile. Gerçekten de çok güzel ve şık bir genç kız duruyordu karşımda. Üzerinde uzun, beyaz bir ceket, altında açık mavi bir kot, ayaklarında kuzu derisi beyaz bir mokasen, başındaysa el örgüsü, beyaz bir yün şapka vardı. Hiç makyaj yapmamıştı, buna gerek de yoktu zaten.</p>
			<p>“Bu senin Ximen Amca’n,” dedi Pang Kangmei<a id="GBS.0760.01"/> kızına.</p>
			<p>“Merhaba amca!” dedi Pang Fenghuang gönülsüzce.</p>
			<p>“Ninenin tabutuna gidip secde etmeni istiyorum senden,” dedi Pang Kangmei, “seni büyütmemde çok yardımcı oldu ninen.”</p>
			
			<p class="margin">Tabutun içinde on beş bin yuan olduğunu düşünmeye zorladım kendimi. Bağlanmış desteler halinde değil de, etrafa saçılmış, tabutun kapağı açıldığı anda uçmaya hazır halde bekleyen on beş bin yuan. İşe yaradı<a id="GBS.0760.02"/> bu düşünce, Chunmiao’ya bakınca onun yerine tuhaf giyinmiş bir palyaço gördüm. Yas giysisi de öyle uzundu ki yürürken yerde sürünüyor ve arada sırada Chunmiao’yu tökezletiyordu. Giysinin yenleri de çok uzundu, eski operalardaki oyunculara benziyordu bu haliyle. Dudakları sırıtıyormuş gibi aralanmış, çok da düzgün olmayan dişleri ortaya çıkmıştı. Uzun yenleriyle durmadan gözyaşlarını silerken yüzü<a id="GBS.0760.03"/> kavanozdan daha yeni çıkarılmış haşlanmış bir kaz yumurtası gibi bir gri bir siyah oluyordu. Onu böyle hayal edince bırakın ağlamayı gülmemek için zor tutuyordum kendimi. Ama eğer şimdi gülmeye başlarsam o on beş bin yuanın bir kuş sürüsü gibi uçup gideceğini de çok iyi biliyordum. Gülmemek için dişlerimi iyice sıkıp Chunmiao’ya bakmamaya çalıştım, dümdüz ileriye bakarak büyük adımlarla girdim avluya.<a id="GBS.0760.04"/> Chunmiao’nun kolundan tuttuğum gibi peşim sıra sürükledim onu, hiç gitmek istemediği bir yere anne babası tarafından zorla sürüklenen bir çocuk gibi sendeleye sendeleye geliyordu arkamdan. Avluya bir zamanlar ekimi yasak olan siyah pamuk dikilmişti, her yer kar altında olmasına rağmen o küflü çöp kokusunu alabiliyordum. Odaya girer girmez kestane rengine boyanmış olan bir tabutla karşılaştım,<a id="GBS.0760.05"/> kapağı duvarlardan birine dayanmış, benim gelmemi bekliyordu. Tabutun etrafına onlarca insan dikilmişti, kiminin üzerinde yas giysileri vardı kimisiyse günlük kıyafetleriyle duruyordu, bu insanların yarıdan fazlasının kılık değiştirmiş olan Halk Kurtuluş Ordusu askerleri olduğunu biliyordum ve her an üzerime atlamaya hazır bekliyorlardı. Odanın duvarları kapkara bir şeyle kaplanmıştı, bomba yapımında<a id="GBS.0761.01"/> kullanılan siyah pamuk lifleriyle uçuşan tozdan olduğunu anladım bunun. Haydut Mavi Yüz’ün annesinin tabutun içinde dümdüz uzandığını gördüm, yüzüne sarı bir kâğıt örtülmüştü, üzerinde satenden mor bir cenaze elbisesi vardı, satenin üzerine altın sarısı iplikle uzun yaşam anlamına gelen Çince karakterler işlenmişti. Tabutun önünde diz çöküp feryat figan bağırdım:</p>
			<p>“Ah ana, hayırsız oğlun zamanında<a id="GBS.0761.02"/> yetişemedi!..”</p>
			
			<p class="margin">Annenin tabutu yas çığlıkları ve komşu ilçeden gelen çiftçilerden oluşmuş ünlü bir çalgıcı topluluğunun müziği eşliğinde avluya çıktı sonunda. Uzun zamandır bekleyen seyircileri heyecan bastı birden. Cenaze alayının en önünde ellerindeki uzun bambu sopalarla yolu açan iki adam vardı. Uçlarında beyaz kumaşlar asılı olan bambu sopalar serçeleri ürkütmek için yapılmış korkulukları<a id="GBS.0761.03"/> andırıyordu. Bu iki adamın ardından ellerindeki bayrakları havaya kaldırmış olan bir düzine çocuk geliyordu. Yaptıkları işin sonunda ödüllendirilecek olan çocukların yüzünde gizleyemedikleri bir neşe vardı. Bu onur bekçisi gençlerin ardındansa cenaze alayının yoluna kâğıt para saçan iki adam geliyordu, işlerini büyük bir ustalıkla yapıyorlardı, saçtıkları paralar onlarca metre havaya uçtuktan<a id="GBS.0761.04"/> sonra yavaş yavaş yere düşüyordu. Para saçan adamların arkasından da dört adamın taşıdığı mor renkli küçük bir sayvan geliyordu, sayvanın içinde annenin kitabesi vardı. Kitabenin üzerinde antik Çince karakterlerle şöyle yazıyordu: Ximen Nao’nun Karısı, Soyadı Bai, Yingchun diye Bilinir. Bu kitabeyi görenler Ximen Jinlong’un annesinin soyunu Lan Lian’ın elinden alarak biyolojik babası Ximen Nao’ya<a id="GBS.0761.05"/> iade ettiğini anladılar hemen, hem de bir cariye olarak değil de nikâhlı karısı olarak. Son derece sıra dışı bir olaydı bu, Yingchun gibi yeniden evlenmiş bir kadının ilk kocasının aile mezarlığına gömülmesi uygun değildi ama Ximen Jinlong bu eski geleneği yıkıp geçmişti işte. En sonda da annenin devasa mor tabutu geliyordu. Tabutun dört tarafında dörderli olarak duran tabut taşıyıcılarının hepsi<a id="GBS.0762.01"/> baştan aşağı simsiyah giyinmiş ve göğüslerinin üzerine kâğıttan beyaz çiçekler takmış olan nezih insanlardı. Tabut taşıyan bu on altı irikıyım adamın hepsi aynı boydaydı, hepsinin saçları kazınmıştı ve üniformalarının üzerinde sarı harflerle “Çam Turnası” yazıyordu. Komşu ilçenin evlilik ve cenaze işleri şirketinin profesyonel tabut taşıyıcılarıydı bu adamlar. Uygun adım yürürlerken belleri dik<a id="GBS.0762.02"/> duruyor, yüzlerinde çok ciddi bir ifadeyle o ağır mı ağır tabutu sanki kuştüyüymüş gibi taşıyorlardı. Tabutun ardından ellerinde söğütten yapılmış yas sopalarıyla merhumun torunları geliyordu. Oğlun, Ximen Huan ve Ma Gaige günlük giysilerinin üzerine beyaz çarşaf sarıp başlarına beyaz kumaş bağlamışlardı. Bu üçü her biri sessiz gözyaşları döken annelerinin koluna girmişlerdi. Jinlong ardında yas<a id="GBS.0762.03"/> sopasını sürürken sık sık yere diz çöküyor, feryat figan ağlayıp kırmızı gözyaşları döküyordu. Baofeng zaten boğuk olan sesi ve cam gibi donuk gözleriyle ağzı açık yürüyordu, ne gözyaşı döküyor ne de sesi çıkıyordu artık. Karın tüm vücut ağırlığını oğlunun o sıska mı sıska vücuduna yaslamıştı, birkaç yakın akraba arada öne atılıp oğluna yardımcı oluyordu onu taşıması için. Karın bu haliyle mezarlığa<a id="GBS.0762.04"/> yürümüyor da daha çok sürükleniyor gibi görünüyordu. Huzhu’nun toplamadığı uzun siyah saçları herkesin dikkatini çekiyordu. Normalde ördüğü ve başının arkasında siyah bir ağla topladığı saçları uzaktan bakınca sırtında siyah bir bohça taşıyormuş gibi görünürdü, şimdiyse cenaze kuralları gereğince omuzlarından saldığı saçları başından ta yerlere kadar dökülen siyah bir şelaleyi andırıyordu. Yerde<a id="GBS.0762.05"/> sürüklenen saç uçları epey kirlenmişti. Uzak bir kadın akraba Huzhu’nun saçlarının bu halini görünce birkaç adım öne çıkıp saçları yerden aldığı gibi kendi kolunun içine topladı. Yol kenarında duran izleyicilerin kendi aralarında Huzhu’nun büyülü saçları hakkında fısıldaştıklarını duydum. Şöyle dedi biri: “Ximen Jinlong’un etrafı böyle güzel kadınlarla bulut gibi çevriliyken neden hâlâ karısını<a id="GBS.0763.01"/> boşamıyor? Çünkü yaşadığı bu hayatı karısı ihsan etti ona, ona zenginlik ve refah veren karısının o mucizevi saçları!”</p>
			<p>Pang Kangmei, Pang Fenghuang’ın elinden tutmuş, memurlar ve diğer varlıklı insanlarla birlikte merhumenin birinci dereceden yakınlarının arkasından ilerliyordu. “Çifte suçtan” yargılanalı tam üç ay olmuştu, vadesi dolmuştu yani, henüz karar uygulanmasa da çok yakında başına<a id="GBS.0763.02"/> büyük bir felaket gelecekti muhtemelen. Öyleyse şimdi sonradan medyada büyük bir yankı uyandıracak olan bu cenaze törenine katılmasının mantığı neydi ki? Hayatın cilveleri konusunda büyük bir deneyimi olan bir köpek olarak bu karmaşık sorunun cevabını ne kadar düşünsem de bulamıyordum bir türlü. Ama bunun Pang Kangmei’yle bir ilgisi olmadığını düşünüyorum, olsa olsa Pang Fenghuang’ın işiydi bu,<a id="GBS.0763.03"/> bu asi ve güzel kız ne de olsa senin annenin torunu sayılıyordu.</p>
			
			<p class="margin">“Ah ana, hayırsız oğlun zamanında yetişemedi!..” Repliğimi kükredikten sonra Mo Yan’ın bana verdiği tavsiyelerin hepsi uçup gitti aklımdan, bir dizide Mavi Yüz’ü canlandırdığımı filan da unutuverdim birden. Hayal görüyordum, hayır, hayır bir hayal değildi bu, gerçekten de öyle olduğunu gördüm, şimdi karşımda tabutun içine<a id="GBS.0763.04"/> cenaze elbisesiyle uzanmış yatan ve yüzü sarı bir kâğıt parçasıyla örtülmüş olan kadın benim canım anacığımdı. Onu altı yıl önce son kez gördüğümde yaşadığımız olaylar gözümün önünde canlandı birden. Yüzümün mavi yarısı şişmiş ve çok feci yanıyordu, kulaklarım uğulduyordu, az önce babam ayakkabı tabanıyla vurmuştu bana çünkü, annemin tamamen ağarmış saçlarını görüyordum, o puslu gözyaşlarıyla yıkanmış<a id="GBS.0763.05"/> yüzünü, dişsiz ve iyice çökmüş ağzını, artık iş göremeyen, yaşlılıktan damarları çıkmış ve benek benek olmuş ellerini, dikenli dişbudak ağacından yapılmış, yerde yatan bastonunu ve beni korumaya çalışırken attığı o acı çığlığı... İşte o zaman yaşadığımız bütün bu görüntüler birden ortaya çıkınca kendimi tutamayıp ağlamaya başladım; ah ana, oğlun zamanında yetişemedi! Ah anacığım hakarete uğramış<a id="GBS.0764.01"/> ve yüzüne tükürülmüş oğlunun yaptıklarından sonra onca sene nasıl ayakta kaldın sen; ama oğlunun sana olan sevgisi hiç değişmedi, ah anacığım benim, hayırsız oğlun yanında Chunmiao’yu da getirdi seni görmesi için, ana, lütfen gelinin olarak kabul et onu!</p>
			
			<p class="margin">Annenin mezarı, Lan Lian’ın o meşhur tarlasının güneyine kazılmıştı. Ximen Jinlong, Ximen Nao’yla Bai’ nin birlikte yattığı mezarı açıp<a id="GBS.0764.02"/> anneni onun içine gömecek kadar da cüretkâr olamamıştı haliyle, böylece üvey babası ve kaynanasının yüzüne bakabilecek kadar haysiyeti kalmıştı. Ximen Nao’yla Bai’nin mezarının sol tarafına yeni ve pahalı bir mezar yaptırttı annen için. Mezarın büyük taş kapıları açılınca dipsiz ve karanlık bir tünele giriyormuş gibi oluyordu insan. Mezarın etrafı aşılmaz bir insan duvarıyla çevrilmişti bile. Kalabalığın<a id="GBS.0764.03"/> heyecanlı yüzlerine baktım, daha sonra eşeğin, boğanın, domuzun ve köpeğin mezarına da baktım, insanların gide gele üzerine basmasından taş gibi sertleşmiş olan zemine bakınca allak bullak oldu aklım. Yıllar önce Ximen Nao’yla Bai’nin mezarına şırladığım yerin kokusunu alınca yaklaşan kıyametin kaçınılmazlığı vurdu kalbimi. Yavaştan domuzun mezarına gidip şırladım biraz, sonra mezarın yanına<a id="GBS.0764.04"/> çömelip puslu düşüncelere daldım: Ximen ailesinden olanlar ya da Ximen ailesiyle birinci dereceden akraba olanlar, umarım köpek olarak vücuda gelmiş olan beni şimdi bu seçtiğim yere gömersiniz öldüğümde.</p>
			<p>Tabut taşıyıcılar omuzlarındaki sopaları yere indirdiler. Tabutun etrafında devasa bir böceğin etrafını saran sarı bir karınca sürüsü gibi toplandılar. Kalın örgüleri olan kenevir ipleri tabutun<a id="GBS.0764.05"/> altından geçirip elinde beyaz bir flama olan şeflerinin işaretiyle tabutu o uzun tünel boyunca mezarın içine sürüklüyorlardı. Birinci dereceden akrabaların hepsi mezarın önünde diz çöktü, secde edip feryat figan ağlıyorlardı. Çiftçilerden oluşan çalgıcılar mezarın arkasında ayakta dikiliyordu, başında püsküllü bir şapka, elindeyse kızıl püsküllü mızrak olan birinin işaretiyle hep birlikte hızlı<a id="GBS.0765.01"/> bir melodi çalmaya başladıklarında ayaklarıyla tempo tutan kalabalık ritim duygusunu kaybetti. Ama kimse şikâyet etmedi bu durumdan, çoğu melodinin hızlandığını bile fark etmedi. İçlerinde müzikten anlayan birkaç kişiyse o puslu havada bu kasvetli cenaze törenine biraz da olsa renk katan altın renkli trombona, kornete ve kornoya dikmişlerdi gözlerini.</p>
			
			<p class="margin">Ağlayıp sızlamaktan bayılacaktım neredeyse,<a id="GBS.0765.02"/> birinin arkamdan bağırdığını duydum ama ne dediğini tam anlayamadım. Ah anacığım, son bir kez göreyim seni!.. Elimi uzatıp annemin yüzünü kaplayan o sarı kâğıdı kaldırdım. Yüzü anneminkine hiç de benzemeyen yaşlı bir kadın birden tabutun içinden doğrulup çok ciddi bir ses tonuyla şöyle dedi bana: “Ah oğlum, Halk Kurtuluş Ordusu, esirlerine çok iyi davranır, lütfen teslim ol onlara!” Kıç<a id="GBS.0765.03"/> üstü yerde buldum kendimi birden, kafamın içi beyaz bir boşlukla kaplandı. Tabutun etrafındaki kalabalık üzerime çullanıp yere serdi beni. Buz gibi iki el belime uzanıp belimdeki iki silahı çıkardı birer birer.</p>
			
			<p class="margin">Annenin tabutu tam mezara konulmak üzereyken şişkince kapitone ceket giymiş olan bir adam kalabalığın ortasından dışarı fırladı birden. Sendeleye sendeleye koştururken keskin bir<a id="GBS.0765.04"/> içki kokusu yayılıyordu üzerinden. Bir yandan koşturuyor, bir yandan da üzerindeki ceketi çıkarmaya çalışıyordu, ceketi çıkarınca arkasına fırlattı. Yere atılan ceket yerde bir koyun ölüsü gibi duruyordu. Elleri ve ayaklarını kullanıp annenin tabutunun üzerine çıkmaya çalışırken tüm vücudu titriyordu, arada kayıp aşağıya düşecek gibi oluyor ama sonra dengesini koruyordu yine, sonunda tabutun üzerine<a id="GBS.0765.05"/> çıkmayı başardı. Hong Taiyue! Hong Taiyue! Tabutun üzerinde sabit duruyordu şimdi. Üzerinde eski püskü, toprak sarısı, askerî bir üniforma vardı, beline kalın, kızıl bir fünye bağlamıştı. Bir elini havaya kaldırıp yüksek sesle şöyle kükremeye başladı:</p>
			<p>“Yoldaşlarım, proletar kardeşlerim, Vladimir İlyiç Lenin ve Mao Zedong’un piyadeleri, toprak ağası sınıfının soyundan gelen, dünya proletaryasının<a id="GBS.0766.01"/> ortak düşmanı ve dünyayı yok etmeye çalışan Ximen Jinlong’a savaş açmanın tam zamanıdır şimdi!”</p>
			<p>Kalabalık şaşkınlıktan donakaldı. Birkaç saniye sessizlikten sonra kimi ardına dönüp kaçmaya kimi kendini yere atıp yüzükoyun yatmaya başladı kimi de elini ayağını nereye koyacağını bilemez bir şaşkınlıkla öylece ayakta dikilmeye devam etti. Pang Kangmei içgüdüsel bir hareketle kızını hemen arkasına<a id="GBS.0766.02"/> sakladı, çok korkmuş görünüyordu ama kısa sürede kendini toparlayıp sakinleşti. Öne doğru birkaç adım atıp giderek yükselen ve kararlı bir ses tonuyla şöyle dedi:</p>
			<p>“Hong Taiyue, Gaomi ilçesi Komünist Parti sekreteri olarak, bu aptalca davranışına bir son vermeni emrediyorum sana!”</p>
			<p>“Pang Kangmei ayak yapma bana! Neyimin parti sekreteri sanıyorsun kendini sen? Ximen Jinlong’la aynı zincirin<a id="GBS.0766.03"/> halkalarısınız ikiniz, el ele vermiş Gaomi Kuzeydoğu Bucağı’nda kapitalizmi yeniden kurmaya çalışıyorsunuz, Kızıl Gaomi Kuzeydoğu Bucağı’nı karartmaya çalışıyorsunuz, proletaryaya ihanet ettiniz siz, ikiniz de halk düşmanısınız!”</p>
			<p>Ximen Jinlong ayağa kalkıp yas şapkasını eliyle geriye itti –şapka yere düştü hemen– elini kızgın bir boğayı sakinleştirmek ister gibi havaya kaldırdı. Yavaş yavaş<a id="GBS.0766.04"/> mezara doğru yürümeye başladı.</p>
			<p>“Yanıma yaklaşma sakın!” diye bağırdı Hong Taiyue yüksek sesle elini belindeki fünyenin ateşleyicisine atıp.</p>
			<p>“Amca, iyi amcam benim...” dedi Jinlong neşeli bir ses tonuyla, “Senin elinde büyüdüm ben, bana öğrettiğin her bir sözcüğü adım gibi biliyorum. Ah amcacığım, devrin değişmesiyle toplum da gelişti, benim yaptığım her şey zamana ayak uydurmak için! Amcacığım<a id="GBS.0766.05"/> doğruyu söyle bana, onlarca yıldır daha iyiye gitmedi mi köylülerin yaşamı ha!..”</p>
			<p>“O şatafatlı sözlerini kendine sakla!”</p>
			<p>“Amca in aşağıya,” dedi Jinlong, “eğer yaptıklarımın kötü olduğunu söylüyorsan hemen istifa edip yerimi daha iyi birine bırakırım, istersen Ximen köyünün mührünü senin avucuna bırakırım.”</p>
			<p>Jinlong ve Hong Taiyue arasındaki konuşma devam ederken Pang Kangmei’yi polis<a id="GBS.0767.01"/> arabasıyla cenazeye getiren polis memuru ve diğerleri mezara doğru sürünüyorlardı. Tam ayağa kalkıp tabutun üzerine sıçrayacakları sırada Hong Taiyue aşağıya atlayıp sıkı sıkı Jinlong’a sarıldı.</p>
			<p>Boğuk bir patlama sesi duyulduktan sonra havaya duman ve kan kokusu karıştı.</p>
			<p>Neredeyse sonsuzluk gibi gelen uzun bir süreden sonra sağa sola kaçmış olan şaşkın kalabalık yavaşça toparlanıp kendine<a id="GBS.0767.02"/> geldi. Et ve kemikleri birbirine geçmiş olan kanlı vücutları birbirinden ayırdılar, Jinlong çoktan vermişti son nefesini, Hong Taiyue’yse zar zor nefes alıyordu, insanlar ölmek üzere olan bu yaşlı adamla ne yapacaklarını bilemez bir halde bakakaldılar ona. Yüzü balmumuyla kaplanmış gibi duruyordu, son derece zayıf bir sesle ve ağzından durmadan kan akarken şöyle dedi kesik kesik:</p>
			<p>“Bu... son<a id="GBS.0767.03"/> muhabere... Yarın için birleşin... Enternasyonal... mutlaka...”</p>
			<p>“Fış” diye bir sesle kan fışkırdı ağzından, neredeyse otuz santim havalandıktan sonra etrafa saçıldı. Gözleri yanan tavuk tüyü gibi parladı birden, bir-iki derken kararıp sonsuza kadar söndü ateş.</p>
			 
			</article>
		<section class="si-footnotes" epub:type="footnotes">
		<aside class="si-footnote" epub:type="footnote" id="f90"><a class="si-backref" href="#ref_f90">90</a><span class="si-footnote-text">. Kızıl bayrak. (Ç.N.)</span></aside>
		</section>
  <div style="display:none;"><a id="GBS.0767.04"/></div></body>
</html>