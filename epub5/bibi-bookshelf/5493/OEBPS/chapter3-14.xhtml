<?xml version="1.0" encoding="UTF-8" standalone="no"?><html xmlns="http://www.w3.org/1999/xhtml">
	<head>
		<title>Yaşam ve Ölüm Yorgunu</title>
		<link href="main.css" rel="stylesheet" type="text/css"/>
<meta name="Adept.resource" value="urn:uuid:ed47d798-c7b1-bfdc-2bb5-537360c88701"/>
	</head>
	<body xmlns:epub="http://www.idpf.org/2007/ops" epub:type="chapter" id="chapter3-14"><div style="display:none;"><a id="GBS.0544.01"/></div>
<article class="chapter">
			<h1 class="chapter_num">34</h1>
			<h1 class="chapter_title">Hong Taiyue’nin erkeklik organını yitirmesi</h1>
			<h1 class="chapter_title">Kesik Kulak’ın kralın tahtına el koyması</h1>
			<p>“Domuz Yetiştirme Üstüne Öyküler” adlı kitabında Hong Taiyue’nin testislerini ısırıp onu sakat bir adama nasıl çevirdiğimi ayrıntılarıyla anlatır Mo Yan. Hong Taiyue o hafiften yana eğilmiş olan kayısı ağacının altına çömelmiş ihtiyaç giderirken nasıl da arkadan saldırdığımı yazar ona. Ay ışığını,<a id="GBS.0544.02"/> kayısı ağacının o hoş kokusunu, ay ışığı altında polen toplayan arıları filan büyük bir ciddiyet ve gösterişle tasvir ettikten sonra bir de şöyle çok harika bir cümleye imza atar: “Kayısı bahçesinin içindeki o küçük patika ay ışığı altında süt akan bir dere gibi kıvrılıyordu.” Beni insan testisi yemeye bayılan anormal bir domuz olarak tasvir etmek bu küçük beyefendinin resmen götünden uydurduğu<a id="GBS.0544.03"/> bir şeydi, yalanın daniskasıydı, düpedüz iftira! Beni bir düşünün hele, yaşamının yarısını kahramanlık etmekle geçirmiş olan On Altı Numaralı Domuz, sıçmakta olan birinin arkasından gizlice saldırıya geçiyorum, olacak iş değil! Bunu yazarken pislik yapmak istememiş olabilir ama yazdığını okuyunca tiksindim resmen. O yılın baharında Gaomi Kuzeydoğu Bucağı’nda azılı bir suçluya dönüştüğümü, bir köylünün<a id="GBS.0544.04"/> onlarca sığırını ısırarak öldürdüğümü ve bunu yaparken çok kötü yöntemler kullandığımı da yazar. Yazdığına göre tam da sığırlar sıçarken yine arkalarından saldırıp kıç deliklerini ısırmış ve bağırsaklarını kaptığım gibi sürüklemişim. Aynen şöyle yazıyor:</p>
			
			<blockquote>
			<p>Kımıl kımıl kıvrılan gri beyaz bağırsaklar sahneye çıktı birden, üzerleri kum ve çamurla kaplıydı... Dayanılmaz bir acı içindeki<a id="GBS.0544.05"/> sığırlar peşlerinden bağırsaklarını sürüyerek deli gibi sokaklarda koştuktan sonra yere yığılıp kaldılar...</p>
			</blockquote>

			<p class="margin">Bu ufaklık şeytani hayal gücünü seferber edip tam bir canavar olarak tasvir etmiş beni. Aslında o sığırları katleden, Changbai Dağı bölgesinden kaçmış vahşi bir yaşlı kurttu, çok kurnaz olduğundan hiçbir seferinde ardında iz bile bırakmadı, böylece onun suçu da benim üzerime yıkılmış<a id="GBS.0545.01"/> oldu hiç hak etmediğim halde. Daha sonra Wu ailesinin Kumla Ağzı’na kaçtı bu yaşlı kurt, emir vermeme filan gerek kalmadan benim o vahşi çocuklarım ve torunlarım tarafından bir güzel tekmelenip cılkı çıkarıldıktan sonra parçalara ayrıldı.</p>
			<p>O akşam gerçekten olanları anlatayım şimdi de, o akşam yalnız ay ile birlikte köyün bütün sokaklarını kat ettim, girmediğim delik kalmadı. Yolumuz bir kez<a id="GBS.0545.02"/> daha kayısı bahçesine düşünce Hong Taiyue’yi gördüm orada. Sahibinin hayatını kurtarırken kendi hayatını kurban etmiş o köpeğin mezarından fırlamış gibi çıkmıştı karşımıza işte. O hafiften yana eğilmiş olan kayısı ağacının altına dikilmiş uzun uzun işiyordu. Matarasını boynuna asmıştı, leş gibi içki kokuyordu, bir zamanlar sünger diye tanımlanan bu adam tam teşekküllü bir alkolik olup çıkmıştı işte,<a id="GBS.0545.03"/> körkütük sarhoştu. Mo Yan’ın deyimiyle söylersem, “Göğsüne birikmiş toprağı içkiyle ferahlatıyordu.” İşini bitirdikten sonra ağız dolusu sövmeye başladı:</p>
			<p>“Bırakın beni, sizi sadık köpekler!.. Elimi ayağımı bağlayıp ağzımı tıkamak istiyorsunuz demek, anca gidersiniz! Etimi kuşbaşı doğrayabilirsiniz ama benim şu çelik gibi sert komünist yüreğimi ezemezsiniz asla! Sizi piç kuruları bana inanmıyor<a id="GBS.0545.04"/> musunuz yoksa? Siz inanmasanız da ben inanıyorum ya...”</p>
			<p>Hong Taiyue’nin konuşmasından büyülenen ay ile ben onun peşine düşüp bir ağaçtan başka bir ağaca dolanmaya başladık kayısı bahçesinin içinde. Ne zaman dikkatsizliği yüzünden ona çarpan bir ağaç çıksa karşısına yumruklarını havaya kaldırıp sakalını üfüren ve gözlerini belerten bir öfkeyle sövüp duruyordu:</p>
			<p>“Hay anasını, demek sen bile<a id="GBS.0545.05"/> bana çarpmaya yelteniyorsun, işçi sınıfının çelik yumruğunun tadına bak o zaman!..”</p>
			<p>İpekböceği yetiştirilen barakaların yanına geldiği zaman kapıyı yumruklamaya başladı. Kapı açılınca Ximen Bai’nin o parlayan yüzünü gördüm. İçi tepeleme dut yaprağı dolu olan bir sepetle açmıştı kapıyı. Dut yapraklarının taze kokusuyla ipekböceklerinin dut yaprağı yerken çıkardığı, bahar yağmurunu andıran o<a id="GBS.0546.01"/> çıtır çıtır ses ay ışığına çıkınca birbirine karıştılar. Gözleri koca koca açılmıştı Bai’nin, görünüşe göre çok şaşırmıştı.</p>
			<p>“Parti Sekreteri Hong... demek siz geldiniz, burada ne yapıyorsunuz?”</p>
			<p>“Kimi bekliyordun ya?” dedi Hong Taiyue vücudunu dengede tutmaya çalışırken ama omzunu ipekböceği kozalarının sıralandığı raflara çarpmadan da duramıyordu bir türlü. Çok tuhaf bir ses tonuyla, “Duyduğuma<a id="GBS.0546.02"/> göre toprak ağalarının taktığı ahmak şapkasını sen de çıkarmışsın artık, tebrik etmek istedim seni,” dedi.</p>
			<p>“Bunu size borçluyum...” Ximen Bai sepeti yere bırakıp yenleriyle gözünün yaşını silerken, “Eğer o yıllar boyunca sizin desteğinizi görmeseydim şimdiye kadar çoktan öldürmüşlerdi beni dayaktan,” dedi.</p>
			<p>“Saçmalama!” dedi Hong Taiyue öfkeyle, “Biz komünistler sana devrimci bir insanlıkla<a id="GBS.0546.03"/> yaklaştık başından beri!”</p>
			<p>“Anlıyorum, Parti Sekreteri Hong gerçekten yürekten anlıyorum sizi...” Hemen ardından nedense tutarsız bir biçimde devam etti konuşmasına: “Size hep söylemek istediğim bir şey vardı ama o zamanlar ‘şapka’ taktığımdan söylemeye cesaret edemedim, şimdi sorun yok ama, ‘şapka’ yok artık başımda. Ben de komün üyesiyim...”</p>
			<p>“Ne demeye çalışıyorsun?”</p>
			<p>“Jinlong geçen<a id="GBS.0546.04"/> birini gönderdi de, size bakmamı istiyor benden...” dedi Ximen Bai utanarak, “Eğer parti sekreteri de karşı çıkmazsa bundan sonra ona bakmayı canıgönülden isterim, dedim ben de...”</p>
			<p>“Bai Xing, ah Bai Xing neden bir toprak ağasısın sen?” diye mırıldandı Hong Taiyue.</p>
			<p>“‘Şapka’mı çoktan attım başımdan, ben de bir vatandaşım artık, komün üyesiyim. Şimdi sınıf ayrımı diye bir şey kalmadı artık...”<a id="GBS.0546.05"/> diye mırıldandı Bai.</p>
			<p>“Saçmalık!” Hong Taiyue ısınma turuna başladı yine, adım adım Bai’nin yanına gitti. “Artık ‘şapka’ takmasan da yine de toprak ağasısın sen, damarlarında toprak ağası kanı akıyor, kanın zehirli senin!”</p>
			<p>Bai geri çekilmeye başladı, ta ipekböceklerinin durduğu raflara kadar geriledi. Hong Taiyue dişlerini gıcırdata gıcırdata acıtıcı şeyler söylüyordu ama gözlerindeki ifadeden<a id="GBS.0547.01"/> belli belirsiz bir sıcaklık taşıyordu. “Sonsuza kadar düşmanımız olacaksın sen bizim!” Kükrüyordu ama ıslak ıslak parlıyordu gözleri, ellerini uzatıp Bai’nin memelerini avuçladı birden.</p>
			<p>Bai inledi, karşı koymaya çalışıyordu.</p>
			<p>“Parti Sekreteri Hong, benim kanım zehirlidir, dikkat edin de üzerinize bulaşmasın!”</p>
			<p>“Diktatörlüğün hedefi konumundasın hâlâ, sana şunu söyleyeyim, ‘şapka’nı artık<a id="GBS.0547.02"/> takmasan da yine de bir toprak ağasısın işte!” Kollarını Bai’nin beline sardı, alkol kokan ağzıyla tıraşsız çenesini yüzüne bastırdı, darı saplarından yapılmış ipekböceği rafları iki insanın ağırlığına dayanamayıp yere devrildi ikisini de peşinden götürerek, beyaz ipekböcekleri üzerlerinde sürünüyordu, kimi ezilip ölmüştü, sağ kalanlar dut yaprağı kemirmeye devam etti...</p>
			<p>Bu sırada bir bulut<a id="GBS.0547.03"/> geçti ayın önüne, Ximen Nao iken yaşadığım acı, tatlı ve ekşi bütün anılar zihnime doluverdi birden karanlığın pusunda. Bir domuz olarak çok açıktı zihnim ama insan olarak karmaşadan başka bir şey göremiyordum. Evet, ben öleli çok uzun zaman olmuştu, ister haklı ister haksız bir ölüm olsun, ister bir zorunluluktan dolayı ister öylesine ölmüş olayım, sonuçta insan yaşamım sonlanmıştı çoktan ve Ximen<a id="GBS.0547.04"/> Bai’nin o işi başka erkeklerle de yapmaya hakkı vardı işte ama Hong Taiyue’ nin bir yandan küfredip bir yandan da o işi yapmasına müsamaha gösteremeyecektim; bir hakaretti bu, hem Ximen Bai’ye hem de bana, Ximen Nao’ya yapılmış bir hakaret. Zihnimde onlarca ateşböceği uçuşuyordu sanki, sonra bir araya gelip büyük bir ateş topu oluşturdular gürül gürül yanan, gözlerimin önündeki her şey bataklık<a id="GBS.0547.05"/> yakamozu gibi parlamaya başladı birden, ipekböcekleri fosforlu bir yeşile bürünmüştü, insanlar da öyle. Öne atıldım hemen, amacım onu, Bai’nin üzerinden uzaklaştırmaktı ama ağzım testislerine denk gelince onları ısırmamak için gerçekten de mantıklı bir neden bulamadım...</p>
			<p>Evet, bir anlık öfkenin hesaplanamaz sonuçları vardı işte. Bai o gece kendini ipekböceği yetiştirilen barakanın kirişine<a id="GBS.0548.01"/> astı. Hong Taiyue ilçedeki hastaneye gönderilip hayati tehlikeyi atlattı ama bu olaydan sonra canavar öfkesine sahip tuhaf bir mahluk oldu çıktı. Ben de korkulası bir yaratık ilan edildim, anlatıldıkça daha da gizemleştirildim; kaplan kadar vahşi, kurt kadar acımasız, tilki gibi kurnazmışım, yabandomuzu kadar deli cesaretim olduğu söyleniyordu, olaylar o kadar büyüdü ki sonunda büyük ölçekli bir<a id="GBS.0548.02"/> domuz avı başlatıldı.</p>
			<p>Mo Yan denilen o ufaklığın yazdığına göre Hong Taiyue’yi ısırdıktan sonra Gaomi Kuzeydoğu Bucağı’nın her köşesine gidip azılı suçlar işlemeye devam etmişim, köylülerin tarla sürdükleri öküzlerin başına çöreklenmişim bir felaket gibi ve insanlar çok uzun bir süre açık havada sıçamaz olmuşlar kıç deliklerini ısırıp bağırsaklarını sökerim korkusundan. Daha önce de belirttiğim<a id="GBS.0548.03"/> gibi onun uydurmasıydı bunlar hep. Gerçek olan şu ki bir anlık kafa karışıklığı sırasında Hong Taiyue’yi sakatladıktan hemen sonra, yani aynı gece soluğu Wu ailesinin Kumla Ağzı’nda aldım. Birkaç dişi domuz yanıma yanaştı hemen ama öfkeyle uzaklaştırdım onları. Bu işin burada bitmeyeceğine dair bir önsezi vardı içimde, bu durumla başa çıkmak için tavsiye almak umuduyla Diao Xiaosan’ı aramaya<a id="GBS.0548.04"/> başladım.</p>
			<p>Olanları genel hatlarıyla anlattıktan sonra Diao Xiaosan içini çekerek şöyle dedi:</p>
			<p>“On Altı Numaralı kardeş, görünüşe göre aşk unutulmaz bir şey, daha en başında anlamıştım Bai’yle aranda bir şeyler olduğunu. Olan olmuş artık, şimdi neyin doğru neyin yanlış olduğunu tartışacak zaman değil, bence gidip biraz ortalığı ayağa kaldırarak şöyle harbi bir şamata çıkaralım!”</p>
			<p>Bundan<a id="GBS.0548.05"/> sonra olanları daha doğru bir şekilde yazdı Mo Yan, Diao Xiaosan bütün genç ve güçlü yabandomuzlarına bir çağrı yapıp onları çam korusunun oradaki tepede toplamamı istedi benden. İhtiyar Diao deneyimleri onaylanmış yaşlı bir komutan edasıyla atalarımızın insanlarla ve kaplan, panter gibi yırtıcı hayvanlarla giriştiği mücadelelerin şanlı tarihini anlattı bize. Sonra da atalarımızın icat ettiği numaraları<a id="GBS.0549.01"/> koydu önümüze.</p>
			<p>“Kralım,” dedi, “bu gençlere çam korusuna gidip vücutlarını nasıl çam yağına bulayacaklarını ve ardından nehir kenarına gidip kumda debelenerek üzerlerini kumla nasıl kaplayacaklarını anlatın, bu işlemi durmadan tekrarlasınlar...”</p>
			<p>Bir ay sonra vücutlarımız hiçbir bıçağın işleyemeyeceği, doğal bir altın zırhla kaplanmış oldu, bir taşa ya da ağaca çarptığımızda tank gibi sesler<a id="GBS.0549.02"/> çıkarıyorduk. İlk başlarda vücutlarımızı çok hantal hissettik biraz ama çok geçmeden alıştık bu duruma. İhtiyar Diao bize birkaç savaş taktiği de öğretti: nasıl pusu kuracağımızı, nasıl sürpriz saldırı yapacağımızı, nasıl kuşatma altına alacağımızı ve nasıl geri çekileceğimizi falan filan. Yüz savaşa katılmış deneyimli bir savaş gazisinin otoritesiyle çok mantıklı ve doğru şeyler anlatıyordu.<a id="GBS.0549.03"/> Hayranlıkla iç geçirip önceki hayatlarından birinde çok önemli bir strateji uzmanı olmuş olması gerektiğini söylüyorduk ona. O da alaycı bir şekilde sırıtarak iyice gizemli bir hale getiriyordu varlığını. O insafsız yaşlı kurt aptalca bir hareket yapıp kum adacığına yüzdü bir gün, başta bizi kendine rakip bile görmeyen bir tavrı vardı ama bizim delinmesi neredeyse imkânsız olan ve bizi yaralanmalardan<a id="GBS.0549.04"/> koruyan o çelik gibi sert derimizden bir ısırık almaya yeltenince, işte o zaman vahşiliğinden eser bile kalmadı. Benim çocuklarım ve torunlarım –daha önce de anlattığım gibi– önce onun pestilini çıkarıp ardından da parçalara ayırdılar.</p>
			<p>Ağustos ayında durmadan yağmur yağdı, nehrin seviyesi taşma noktasına ulaşmıştı, mehtaplı gecelerde ayın yansımasıyla su yüzeyine çekilen koca balık sürüleri<a id="GBS.0549.05"/> kıyıya vuruyordu. Bizim için bulunmaz bir şanstı bu, kendimize büyük bir ziyafet çekip bol bol enerji depoladık. Kum adacığının üzerindeki vahşi hayvan sayısı gün geçtikçe arttığından yiyecek savaşları da daha çetin geçmeye başlamıştı. Yabandomuzu sürüsüyle tilki sürüsü arasında büyük bir savaş patlak verdi, kum ve çam yağından yapılmış altın sarısı doğal zırhlarımızla tilkileri kıyının altın sarısı<a id="GBS.0550.01"/> avlanma alanından sürüp nehrin ortasındaki o üçgen çıkıntıyı tekelimize aldık nihayetinde. Tilkilerle yapılan savaşta benim soyumdan da yaralanan ve sakatlananlar oldu elbet. Çünkü kulaklarımızı ve gözlerimizi o altın sarısı zırhla kaplayamamıştık. O tilki sürüsü savaşın en kritik anlarında kıçlarından leş gibi bir osuruk salıyordu. Burun direğini kırıp göze iğne gibi batan bu pis koku çok da<a id="GBS.0550.02"/> zehirliydi. Güçlü olan domuzlar dayanabiliyordu bu ölümcül saldırıya ama dayanıksız olanlar ânında seriliveriyordu oldukları yere. İşte o kısacık ânı fırsat bilen tilkiler hemen domuzların üzerine atılıp o sivri dişleriyle ya kulaklarını koparıyor ya da o keskin pençeleriyle gözlerini oyuyordu domuzların. Diao Xiaosan’ın emriyle iki gruba ayrıldık sonra, biri saldırı grubu oldu, diğeriyse hazırda<a id="GBS.0550.03"/> bekliyordu. Tilkiler zehirli gazlarını salıp ısırmaya davrandığında burunlarına misk otu tıkayıp hazır olda bekleyen grup karşı saldırıya geçiyordu hemen. Komutanımız Diao Xiaosan tilkilerin sürekli osuramayacağını biliyordu, ilk osuruk ölümcül bir yoğunlukta olabilirdi ama ikinci osuruk hafif zarara neden oluyordu sadece. İlk zehirli osuruk bulutuna maruz kalmış olan domuzlar da cesurca savaşmak<a id="GBS.0550.04"/> için yanıp tutuşuyordu elbet, gözleri yuvalarından oyulmuş ve kulakları ısırılıp koparılmış olmasına rağmen, hazırda bekleyen grup için cesurca atılıyorlardı düşmanın üzerine. Birkaç saldırıdan sonra tilki sürüsünün yarıdan fazlası ya öldü ya da ağır bir şekilde yaralandı, cesetleri ve kemikleri kırılmış vücutları serilmişti kıyının üzerine, sık ılgın çalılarının üzerinden onlarca gür tilki kuyruğu<a id="GBS.0550.05"/> sarkıyordu. Ilgınların yumuşak dallarına konan doymuş karasinek sürüleri hem dalların rengini değiştiriyor hem de ağırlıklarıyla aşağıya eğiyorlardı dalları olgun meyvelermiş gibi. Tilkilerle verilen bu büyük savaştan sonra kum adacığındaki yabandomuzu nüfusu zengin savaş deneyimi olan bir muharebe takımına evrildi. Son derece etkili bir savaş eğitimi olan bu mücadele aynı zamanda insanlarla yapılacak<a id="GBS.0551.01"/> olan o büyük savaşın provası gibiydi.</p>
			<p>Diao Xiaosan’la birlikte Gaomi Kuzeydoğu Bucağı’ndakilerden bir domuz avı bekliyorduk ama Ay Festivali’nin üzerinden iki hafta geçmesine rağmen hâlâ bir hareketlenme yoktu ortalıkta. İhtiyar Diao birkaç zeki, küçük yabandomuzunu istihbarat toplamaları için nehrin karşısına gönderdi ama hiçbiri geri dönmedi bir daha. Bu zeki ufaklıkların insanların eline<a id="GBS.0551.02"/> düştüğünü tahmin ediyordum; derileri yüzülmüş, iç organları çıkarılmış ve çöreklerin içine konulmak üzere kıyım kıyım edilmiş olmalılardı. O zamanlar yaşam standartları eskisine oranla bir hayli iyileşmiş olan insanlara evcil domuz eti yemekten gına gelmiş ve vahşi et yeme sevdasına düşmüşlerdi. Bu yüzden sonbaharın ortalarına doğru gelindikçe domuz avı sanki imparatorluk tacını kuşanıp, “Halkın<a id="GBS.0551.03"/> iyiliği için domuz belasının kökünü kurutalım,” diyen gururlu bir bayrak taşıma hareketine dönüştü, asıl amaç ise yabani etle iştahı kabarmış olan insanları tatmin etmekti aslında.</p>
			<p>Büyük olayların çoğu oyun gibi başlar ya hani, altı ay süren büyük domuz savaşı da böyle başladı işte. Cumhuriyet Bayramı tatilinin ilk günü bir öğleden sonra başladı her şey, güneş pırıl pırıl parlıyordu, sonbaharın<a id="GBS.0551.04"/> açık göğünde keskin bir hava vardı, kum adacığını yabani krizantemlerin kokusu, çam ağaçlarından gelen reçine kokusu ve pelin otunun o şifalı kokusu kaplamıştı. Havada nahoş kokular da vardı elbet ama bunlardan bahsetmeyeceğim. Uzun süren barış dönemi gergin sinirlerimizi gevşetmişti, bütün gün yemek yemek dışında hiçbir şey yapmayan yabandomuzlarının kafaları da boşalmıştı iyice, kimi ağaçların<a id="GBS.0551.05"/> arasında saklambaç oynuyor, kimi yüksek bir yamaca çıkıp manzarayı seyrediyor, kimi de romantik aşk maceraları yaşıyordu; becerikli küçük bir yabandomuzu yumuşak ağaç dallarından taç gibi yuvarlak bir halka yapıp üzerini yaban çiçekleriyle süsledikten sonra dişi bir domuzun boynuna geçirdi, küçük dişi domuz o küçük kuyruğunu sallayarak erkeğine yaslanmış duruyordu, öyle mutluydu ki mutluluktan<a id="GBS.0552.01"/> erimeye başlamış bir çikolatayı andırıyordu.</p>
			<p>İşte böylesine harika günlerden bir gün bir düzine kadar tekne gördük nehirde süzülen. Teknelerin her birine kızıl bayrak çekilmişti, başı çeken kurşun kaplama teknenin üzerinde yeri göğü inleten bir davul vardı bir de. Başlarda hiçbir domuz bunun domuz katliamının başlangıcı olduğunu filan anlamadı, bir fabrikanın, Komünist Gençlik Birliği’nin<a id="GBS.0552.02"/> ya da Sendikalar Birliği’nin tekneyle yaptıkları sonbahar gezintisi olduğunu sanmıştık.</p>
			<p>Diao Xiaosan’la ben kum tepesine çıkmış, bu teknelerin kum adacığının o sivri burnuna yanaşmasını izliyorduk, teknedekiler bağrışarak karaya çıktı birden. Gördüklerimi Diao Xiaosan’a rapor ediyordum alçak sesle, o da başını eğmiş, kulaklarını dikmiş bir halde uzakta olan biteni duymaya çalışıyordu pür dikkat.<a id="GBS.0552.03"/> Yaklaşık olarak yüz kişi var, dedim, turist galiba. Birisi düdük çaldı sonra. “Sahilde toplanıp toplantı yapacaklar gibi görünüyor,” dedim. Düdük çalanın konuşmasını kesintisiz bir şekilde bize doğru taşıyordu rüzgâr. Sıraya giriyorlar, dedi Diao Xiaosan, o konuşan adamın sözlerini aktarıyordu bir yandan da bana, ağ gibi yakın durun birbirinize, ateş açmayın hemen, suya süreceğiz onları. Ne,<a id="GBS.0552.04"/> silahları mı var? diye sordum şaşkınlıkla. Bizim için gelmişler, dedi Diao Xiaosan, işaret verip birliği toparla. Sen yap, dedim, dün balık yerken kılçığı takıldı boğazıma, sen yap hadi. Diao Xiaosan derin bir nefes alıp başını yukarı kaldırdı, ağzını yarım açıp boğazının en derin yerinden hava saldırısı alarmını andıran keskin bir çığlık attı. Kum adacığındaki ağaç dalları sallanmaya, yabani otlar<a id="GBS.0552.05"/> dalgalanmaya başladı birden; büyüğü, küçüğü, yaşlısı, genci bir sürü yabandomuzu adacığın dört bir yanından kum tepesine doğru yola koyuldu. Tilkiler, porsuklar ve yabantavşanları da şaşırmışlardı, kimi korkuyla kaçıyor, kimi yuvasına gizleniyor, kimi de etrafta daireler çizip olan biteni izlemeye çalışıyordu.</p>
			<p>Üzerimize bulaşmış çam reçinesi ve kumdan oluşan zırhlarımızla bir örnek, kahverengi<a id="GBS.0553.01"/> üniformalar giymiş askerler gibiydik, başları yukarıda, azıdişlerini gösteren ardına kadar açılmış ağızları ve ışıl ışıl parlayan küçük gözleriyle iki yüzden fazla yabandomuzu vardı birliğimin içinde, yarıdan fazlası akrabamdı, hepsi bekliyordu, heyecanlanmışlardı, hepsi tedirgindi ve fırlamaya hazırlardı, dişlerini gıcırdatıp toynaklarıyla yeri dövüyorlardı.</p>
			<p>“Çocuklarım,” diye seslendim,<a id="GBS.0553.02"/> “savaş başlamak üzere. Hepsinin silahı var elinde, taktiğimiz açık alandan faydalanıp kaçmak olacak, saklambaç oynayacağız, sizi doğuya sürmelerine izin vermeyin sakın, eğer yapabilirseniz arkalarından dolanın!”</p>
			<p>Öfkeli bir damızlık öne atılıp yüksek sesle bağırdı birden:</p>
			<p>“İtiraz ediyorum! Birlik oluşturup üstlerine saldırmalıyız, nehre sürelim onları!”</p>
			<p>Adı bilinmeyen, Kesik Kulak dedikleri<a id="GBS.0553.03"/> bir domuzdu bu. Aşağı yukarı yüz yetmiş beş kilo çekiyordu, kalın bir reçine tabakasıyla kaplı kocaman bir başı ve tilkilere karşı kahramanca verilen büyük savaştan yadigâr kalmış yarım bir kulağı vardı. Fazla gelişmiş çene kasları ve keskin dişleriyle bir ısırışta tilkinin birinin başını parçalara ayırdığını hatırladım birden, en güçlü savaşçımdı o benim ve en güçlü rakibimdi de aynı zamanda,<a id="GBS.0553.04"/> benimle hiçbir kan bağı taşımıyordu, kum adacığı yabandomuzlarının yerli lideriydi, benimle dövüşmek için çok küçüktü eskiden, şimdiyse kocaman bir domuz olmuştu bile. Domuzlar kralı olmaya meraklı olmadığımı söylemiştim ama bu, tahtımı bu acımasız ve vahşi elemana bırakacak olduğum anlamına da gelmiyordu. Diao Xiaosan öne atılıp arka çıktı bana:</p>
			<p>“Kral ne diyorsa o yapılacak!”</p>
			<p>“Kral bize<a id="GBS.0553.05"/> teslim olun derse teslim mi olacağız yani?” diye homurdandı Kesik Kulak hoşnutsuzca.</p>
			<p>Birçok domuzun ona katılıp hoşnutsuzca homurdandığı duydum, çok can sıkıcı bir durumdu bu, bu birliği yönetmenin hiç de kolay bir şey olmayacağını biliyordum zaten, Kesik Kulak’ın sesini kısmazsam birliğin iki gruba ayrılacağını da biliyordum, önümüzde bu büyük savaş varken birliğin iç meselelerini tartışmanın<a id="GBS.0554.01"/> sırası değildi şimdi.</p>
			<p>“Emirlerimi yerine getirin çabuk, dağılın hemen!” diye bağırdım ciddi bir ses tonuyla.</p>
			<p>Domuzların çoğu sözümü dinleyip ağaçların ya da çalıların arasına karıştı ama kırk kadar domuz, görünüşe göre Kesik Kulak’ın yeminli takipçileriydi bunlar, onunla birlikte kahramanca bir tavır takınıp insanların üzerine doğru yürümeye başladı çalım ata ata.</p>
			<p>İnsanlar uzun bir<a id="GBS.0554.02"/> yılanı andıran düz bir çizgide sıraya geçmişti, batıdan doğuya doğru uygun adım yola çıktılar. Kimi hasır kimi de kanvastan yapılmış şapka giyiyordu, kiminin güneş kimininse okuma gözlüğü vardı, kimi ceket gömlek, kimi de takım elbise giymişti, kimi deri, kimi de spor ayakkabı giyiyordu; kimi yürürken bir yandan da gong çalıyor kimi de cebine sıkıştırdığı havai fişekleri yakıyordu, kimi elindeki<a id="GBS.0554.03"/> sopayla önüne çıkan yabani otlara vuruyor, kimi de öne doğrulttuğu tüfeğiyle yürürken bağırıp duruyordu etrafa... Grubun hepsi gençlerden oluşmuyordu, aralarında şakaklarına ak düşmüş, keskin gözlü ve sırtı dik duran yaşlılar da vardı; hepsi erkek de değildi, bir düzine kadar zarif genç kız da karışmıştı aralarına.</p>
			<p>“Pata pat!” Çifte patlar, halk arasında “çifte tekme” denilen havai fişeklerin<a id="GBS.0554.04"/> sesiydi bu, yerde sarı, gökteyse beyaz bir duman bulutu belirdi birden.</p>
			<p>“Dong!..” Gong sesiydi bu, kırık bir gongun sesi, Sichuan Operası’nda kullandıkları türden hani.</p>
			<p>“Çık artık ortaya, eğer ortaya çıkmazsan ateş açarız!..” Elinde sopa olan birinin narasıydı bu da.</p>
			<p>Bu düzensiz birlik, domuz avına çıkmış gibi görünmüyordu hiç, aksine 1958 yılında serçeleri ürkütüp kaçıranlara benziyorlardı.<a id="GBS.0554.05"/> Aralarında Beşinci Pamuk İşleme Tesisi’nden gelen işçiler olduğunu da gördüm çünkü seni görmüştüm Lan Jiefang. O zamanlar tamzamanlı bir çalışandın artık, pamuk kalite kontrol grubunun başındaydın. Karın Huang Hezuo da tamzamanlı çalışmaya başlamıştı, yemekhanede çalışıyordu o da. Üzerindeki demir grisi ceketin kollarını kıvırmıştın, bileğinde ışıl ışıl parlayan bir kol saati vardı. Karın<a id="GBS.0555.01"/> da birliğin içindeydi o gün, tesisteki işçilerin yaşam kalitesini yükseltmek için biraz yabandomuzu eti almaya gelmişti muhtemelen. İkinizin dışında komünden birkaç yetkili, Tedarik ve Pazarlama Kooperatifi’nden birileri ve Gaomi Kuzeydoğu Bucağı’nın bütün köylerinden birkaç kişi de gelmişti. Boynunda demirden bir düdük asılı, görünüşe göre bu organizasyonu düzenleyen adam da kimdi ki canım? Ximen<a id="GBS.0555.02"/> Jinlong tabii ki de! Bir anlamda oğlum sayılırdı benim, domuzlar ve insanlar arasında verilecek bu büyük savaş yine bir anlamda baba oğul savaşı sayılırdı.</p>
			<p>İnsanların bağrışıp çağrışmaları söğüt ağaçlarının tepelerine yuva yapmış olan leylekleri ürkütüp sürüler halinde havalanmalarına neden oldu, ağaçların üzerindeki sayısız leylek yuvası boş boş titrerken kuşlardan dökülen tüyler uçuşuyordu<a id="GBS.0555.03"/> havada. Bir de başlarını göğe çevirip leylekleri izliyordu heyecanlı kalabalık. Yuvalarından fırlayan onlarca tilki, ateş topları gibi çalıların arasına karıştı. Muzaffer bir tavırla yaklaşık olarak bin metre kadar ilerlemiş olan kalabalık Kesik Kulak’ın ölüm mangasıyla karşılaştı birden.</p>
			<p>Kalabalıktan biri şöyle seslendi yüksek sesle: “Domuzlar kralı!” Dağılmış olan kalabalık toplanmaya başladı<a id="GBS.0555.04"/> hemen. Domuz Birliği’yle İnsan Birliği’nin arasında yaklaşık olarak elli metre filan kalınca her iki birlik de durdu aniden sanki antik çağlarda karşı karşıya gelmiş iki ordu gibi. Kesik Kulak, Domuz Birliği’nin önüne diz çökmüş, o iki düzine kadar vahşi yabandomuzu da arkasına sıralanmıştı. İnsan Birliği’nin en önündeyse Ximen Jinlong dikiliyordu ayakta, elinde bir av tüfeği, boynuna asılı<a id="GBS.0555.05"/> olan demir düdüğün yanındaysa gri yeşil renkte bir dürbün vardı. Öyle bir elinde tüfek, diğerinde dürbünle ayakta dikilirken Kesik Kulak’ın o çirkin yüzü ve küstah kibriyle üzerine doğru atıldığını görünce çok şaşırdı tabii. “Gongu çalın!” diye bağırdığını duydum. “Savaş naraları başlasın!” dedi bir de. Serçeleri ürkütüp kaçırma taktiğini kullanmayı düşünüyordu hâlâ, domuz sürüsünü şaşırtıp doğuya<a id="GBS.0556.01"/> sürecek, böylece nehre dökecekti onları. Daha sonra kum adacığının iki tarafına demirlemiş olan yirmi beygir gücünde dizel motorlarla çalışan iki kurşun kaplama teknenin daha olduğunu öğrenecektik, her teknenin içindeyse deneyimli domuz avcılarından ve savaş gazilerinden oluşan keskin nişancı takımları vardı. O zamanlar kurt avcılığı yapan o üç adam da aralarındaydı. Bir zamanlar omzu Eşek Ximen<a id="GBS.0556.02"/> tarafından ısırılmış olan Qiao Feipeng öyle yaşlanmıştı ki ağzında dişi bile kalmamıştı, Liu Yong ve Lü Xiaopo’ysa hayatlarının, baharındaydılar henüz. Bu üçü de iyi silah kullanırdı, 69 üretimi otomatik tüfek kullanıyorlardı, on beş mermi alan magazinleriyle seri atış yapabiliyorlardı. Bu tüfeklerin avantajı attıklarını vurmasıydı, hedefi hiç şaşırmazlardı, zayıf noktasıysa mermilerinin delme kapasitesinin<a id="GBS.0556.03"/> düşüklüğüydü, elli metreden üzerimizdeki zırhları delebilirdi ama yüz metreden sonra yaralanma riski azalıyordu. Bu büyük savaşta kum adacığının iki ucuna kaçan yabandomuzlarının birkaç düzinesi vuruldu ama büyük çoğunluğu yaşamaya devam etti.</p>
			<p>İnsan Birliği’nin gongu çaldı, naralar atıldı hatta göğe kadar yükseldi nara sesleri; ama sadece kuru gürültüydü bu, kimsenin öne atılacak cesareti<a id="GBS.0556.04"/> yoktu. Kesik Kulak uzun bir savaş ciyaklaması atıp büyük bir cesaretle insanların üzerine atıldı. İnsan Birliği’nin onca tüfeği olmasına rağmen içlerinde ateş eden bir Jinlong oldu, o da gelişigüzel bir atış yaptığından saçma sürüsü söğüt ağaçlarından birine isabet etti sadece, suçsuz bir yuvayla bahtsız bir leylek yaralandı arada, domuzlardan hiçbirinin bir kılına bile zarar gelmedi. Domuz Birliği<a id="GBS.0556.05"/> atağa geçince insanlar arkalarına bile bakmadan kaçmaya başladı. İnsan Birliği’nin içinde en keskin çığlıkları atan kadınlar oldu. Kadınların arasında en acıklı çığlığı atansa Huang Hezuo’ydu. Kaçarken yere düşünce Kesik Kulak ısırıverdi onun o havaya kalkmış kıçını. Kıçından ısırılıp “yarım kıçlı”ya dönen Hezuo, bundan sonra yürürken acınası bir eğimle topallayan sakat birine dönüştü bir çırpıda.<a id="GBS.0557.01"/> Domuz sürüsü insan kalabalığı içine dalınca bir hengâme yaşandı. Hayaletler gibi feryat edip kurtlar gibi uluyordu insanlar. Bu karışıklıkta bıçaktan sopaya kadar çeşitli aletlerin darbesine maruz kalan domuzların derisi bile incinmedi. Sadece tek gözlü bir domuz ağır şekilde yaralandı panik içinde bir insanın fırlattığı mızrak boğazına denk gelince. Çoktan teknelerden birinin içine tüymüş olan<a id="GBS.0557.02"/> Jiefang, Hezuo’nun yaralandığını görünce cesaretini toplayıp tekneden atladığı gibi elindeki gübre atmak için kullanılan üç dişli tırmıkla yardıma koştu. Bir elinde Hezuo, diğerinde üç dişli tırmıkla geri çekilirken kahramanlığını ve ne kadar cesur olduğunu gösterdin bizlere. Bu davranışın itibar kazandırdı sana, ben de hayranlık duydum sana. Karmaşadan kendine gelen Jinlong birinin elindeki namlusunun<a id="GBS.0557.03"/> boyu kısa ama çapı büyük olan bir av tüfeğini alıp birkaç cesaretli kişiyi yardıma çağırdı. Kardeşinin cesaretinden ilham almış olacak yüreğindeki cesareti elindeki tüfeğin tetiğine bastırınca Kesik Kulak’a ateş etti, parlayan bir ateş kütlesi Kesik Kulak’ın karnına hücum etti. Onun o kalın zırhını delemeyen saçmalar üzerini yaktı sadece. Başlarda bir ateş topu gibi koşturan Kesik Kulak, yere<a id="GBS.0557.04"/> yatıp birkaç kere yuvarlandıktan sonra söndürdü zırhındaki yangını. Liderlerinin yaralandığını gören domuz sürüsü geri çekildi. Ateş ederken geri tepen ve kabzası kırılan tüfekten çıkan barut, Jinlong’un yüzünü kapkara etti, iki elinin baş ve işaretparmakları arasında kalan yerlerden kan damlamaya başladı.</p>
			<p>Kesik Kulak’ın emre itaatsizlik ederek verdiği büyük mücadele domuz sürüsünün galibiyetiyle<a id="GBS.0557.05"/> sonuçlandı. İnsanların kaçarken arkalarında bıraktıkları ayakkabı, hasır şapka, sopa vb. silahlar, domuz sürüsünün zaferinin kanıtıydı. Zaten kibirli olan Kesik Kulak savaş ganimetlerinden sonra daha bir kibirli oldu, domuz sürüsünün yarıdan fazlası çoktan onu desteklemeye başlamıştı bile. Ganimetleri sürükleyerek kum adacığında geçit töreni yapıp zaferi kutlamaya koyuldular.</p>
			<p>“İhtiyar Diao,<a id="GBS.0558.01"/> şimdi ne yapacağız?” diye sordum bu kurnaz kardeşime, ayın pırıl pırıl parladığı ve yıldızların çok az olduğu bir gece Diao Xiaosan’ın kum tepesindeki mağarasına gizlice girerken, “Olmadı tahttan feragat edip yerimi Kesik Kulak’a bırakayım?”</p>
			<p>Çenesini ön toynaklarına yaslamış bir halde mağarasında uzanırken kör gözünden zayıf bir parıltı süzülüyordu karanlığın ortasında. Nehrin azgın sularının<a id="GBS.0558.02"/> ağaç köklerine çarparken çıkardığı su sesi geliyordu mağaranın dışından.</p>
			<p>“İhtiyar Diao söyle hadi, sen ne dersen onu yapacağım.”</p>
			<p>Uzun bir soluk verdi önce, gözündeki o zayıf parıltı yok oldu birden. Dürttüm onu, vücudu iyice yumuşamıştı, hiç tepki vermedi. “İhtiyar Diao!” diye haykırdım şaşkınlıkla, “Öldün mü yoksa? Hayır, olamaz, ölemezsin!..” Ama ölmüştü işte, uzun süredir beklediğim<a id="GBS.0558.03"/> şey sonunda başıma gelmişti. Gözlerim doldu birden, sıcak yaşlar süzüldü yanaklarımdan, içime büyük bir hüzün çöktü.</p>
			<p>Mağaradan çıkınca ay ışığı altında yeşil yeşil parlayan bir sürü gözle karşılaştım. Domuz sürüsünün önüne çömelmiş oturan Kesik Kulak’ın gözlerinde vahşi bir parıltı vardı. Hiç korkmuyordum, aksine büyük bir rahatlık çökmüştü üzerime. Nehrin dalgalı suyunun cıva gibi göz alıcı<a id="GBS.0558.04"/> bir parlaklıkla parladığını gördüm, çalı ve ağaçların arasına tünemiş sonbahar böceklerinin çoksesli melodisini ve durmadan değişen müziğini dinledim, ateşböceklerinin dallar arasında dokuduğu yeşil kumaşı izledim, ayın çoktan batıya, Beşinci Pamuk İşleme Tesisi’nin oraya gittiğini gördüm, tesisin ayın tam karnının altında kalan pamuk paketleme atölyesinin çatısının üzerinde yanıp sönen ve ayın<a id="GBS.0558.05"/> yumurtladığı yeşil yumurtaları andıran filament ampulleri gördüm sonra, paketleme makinesinden gelen, elektrikli çekiç darbelerinin o hızlı, ritmik ve iç karartan sesini dinledim, her bir darbe kalbimi dövüyordu sanki tüm ağırlığıyla. Sakince Kesik Kulak’ın yanına gidip şöyle dedim: “Benim canım arkadaşım Diao Xiaosan öldü, perişanım, tahttan vazgeçmeye razıyım.”</p>
			<p>Bana inanmadığı her halinden<a id="GBS.0559.01"/> belliydi, ona karşı sürpriz bir saldırıya geçmemem için içgüdüsel olarak birkaç adım geri çekildi. Gözlerinin içine bakarak şöyle dedim:</p>
			<p>“Taht için benimle dövüşmek istiyorsan onu da seve seve yaparım elbette!”</p>
			<p>Kesik Kulak’la uzun uzun bakıştık, görünüşe göre beni tartıyordu bir güzel, iki yüz elli kiloluk cüsseme, taş gibi sert koca kafama ve çelikten yapılmış örs gibi duran sivri dişlerime<a id="GBS.0559.02"/> bakınca içine bir korku düştü tabii, şöyle dedi sonunda:</p>
			<p>“Anlaştık! Ama senden kum adacığını hemen terk etmeni ve bir daha buraya geri dönmemeni rica edeceğim.”</p>
			<p>Başımı olur anlamında salladım, ön toynaklarımdan birini kaldırıp arkasındaki kalabalığa el salladığım gibi arkamı dönüp uzaklaştım oradan. Adacığın güney ucuna gidip nehre girdim. Elli kadar yabandomuzunun beni uğurlamak için<a id="GBS.0559.03"/> arkamdan geldiğini biliyordum, hepsinin gözleri yaşla dolu olmalıydı ama ardıma bile bakmadım. Suya dalıp karşı kıyıya yüzmeye başladım hemen, gözlerimi kapadım, gözyaşlarım nehir suyuna karışıyordu.</p>
			 
			</article>
  <div style="display:none;"><a id="GBS.0559.04"/></div></body>
</html>