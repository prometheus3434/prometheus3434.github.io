<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xml:lang="tr">
<head>
  <meta content="Atlantis Word Processor 1.6.5.10" name="Generator" />

  <title>Bilinmiyor</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <p class="p4"><span class="t">&nbsp;</span></p>

  <p class="p1"><span class="t">&nbsp;</span></p>

  <p class="p1"><span class="t12">&nbsp;</span></p>

  <p class="calibre3"><span class="t5">&nbsp;&nbsp;&nbsp;&nbsp;&nbsp;&nbsp;&nbsp;Z</span>ihin nedir? Zihin bir nesnedir, bir olay değildir.Bir nesnenin maddesi vardır, bir olay ise sadece bir işlemdir. Bir nesne kaya gibidir; olay ise dalga gibi: Vardır, ama maddesel değildir. Sadece rüzgâr ve deniz arasındaki olaydır; bir işlemdir, bir fenomen.</p>

  <p class="calibre3">Anlaşılması gereken ilk şey budur: Zihin, bir dalga veya bir nehir gibi bir işlemdir, ama maddesel değildir. Bir madde olmuş olsaydı, çözülemezdi. İçinde madde varsa, ardında tek bir iz bile bırakmadan yok olabilecektir. Bir dalga denizde kaybolduğunda, geriye ne bırakır? Hiçbir şey, tek bir iz bile. O yüzden bilenler, zihnin gökyüzüne uçan bir kuş gibi olduğunu söylerler -arkasında hiçbir ayak izi bırakmaz, en ufak bir iz bile. Kuşlar uçar, ama yol bırakmaz, ayak izi bırakmaz.</p>

  <p class="calibre3">Zihin sadece bir işlemdir. Aslında zihin var değildir, sadece düşünceler, düşünceler o kadar hızlı hareket ederler ki, süreklilik içinde bir şeyin var olduğunu düşünürsün ve hissedersin. Bir düşünce gelir, diğer bir düşünce gelir ve böylece devam eder. Araları o kadar küçüktür ki, bir düşünceyle bir diğeri arasındaki arayı göremezsin. Böylece iki düşünce birleşerek süreklilik kazanır ve bu süreklilikten dolayı sen de bir zihin olduğunu düşünürsün. Düşünceler vardır -zihin değil- sanki birer elektron gibidirler, madde yoktur. Düşünceler, zihnin elektronlarıdır. Tıpkı kalabalık gibi... Bir anlamda kalabalık var, ama bir diğer anlamda yoktur, sadece bireyler vardır. Ama birçok birey bir araya gelince, sanki onlar tekmiş gibi bir his verir. Bir ulus hem vardır, hem yoktur; sadece bireyler vardır. Bireyler bir ulusun, bir topluluğun, bir kalabalığın elektronlarıdır.</p>

  <p class="calibre3">Düşünceler vardır, zihin yoktur. Zihin sadece görüntüdür. Zihnin daha derinlerine indiğinde ise zihin kaybolur. O zaman düşünceler kalır, ama zihin kaybolduktan ve sadece bireysel düşünceler kaldıktan sonra, birçok şey anında çözümlenir. Birincisi: Anında düşüncelerin bulut gibi olduğunu -gelirler ve giderler- ve senin de gökyüzü olduğunu anlarsın. Zihin yoksa, artık düşüncelere dahil olmadığını anında kavrarsın. Düşünceler oradadır ve tıpkı bulutların gökyüzünden geçmesi veya rüzgârın ağaçların içinde geçmesi gibi, içinden geçerler. Düşünceler senin içinden geçerler ve bunu ancak engin bir boşluk olduğun için yapabilirler. Engelleme yoktur, engel yoktur. Onları engelleyecek hiçbir duvar yoktur.</p>

  <p class="calibre3">Sen duvarlarla çevrili bir fenomen değilsin. Gökyüzün sonuna dek açıktır, düşünceler gelir gider. Ve bir kez düşüncelerin gelip gittiğini ve senin de gözleyen olduğunu anladığında, zihnin kontrol altına alınmış olur.</p>

  <p class="calibre3">Zihin, kontrol edilemez. Öncelikle olmadığı için kontrol edilemez. Olmayan bir şeyi nasıl kontrol edebilirsin ki? İkincisi, zihni kim kontrol edecek? Zihnin ötesinde hiç kimse yoktur ve hiç kimse yok diyorsam, zihnin ötesinde hiç kimsenin olmadığını kastediyorum -bir hiçlik olduğunu. Öyleyse zihni kim kontrol edecek? Zihni kontrol eden birisi varsa, bu sadece zihnin, başka bir bölümünü kontrol eden bir parçası, bir bölümü olabilir. Ego işte budur.</p>

  <p class="calibre3">Zihin, bu şekilde kontrol edilemez. Zihin yoktur ve onu kontrol edecek kimse de yoktur. İçsel boşalmışlık görebilir, ama kontrol edemez. Bakabilir, ama kontrol edemez. Ama bu bakış bile kontroldür; gözlem ve tanıklık etme fenomeninin kendisi kontrolü ele geçirir, çünkü zihin yok olur. Tıpkı gece karanlığında, birisinin seni takip ettiğinden korkarak koşman ve seni takip edenin gölgenden başkası olmaması gibidir. Ne kadar çok koşarsan, gölgen o denli yaklaşır. Ne kadar hızlı koşarsan koş, fark etmez; gölge oradadır. Ne zaman geriye dönüp baksan, gölgen oradadır. Bu şekilde ondan kaçamazsın ve bu şekilde onu kontrol edemezsin. Gölgenin daha derinlerine bakmak zorundasın. Sessizce dur ve gölgenin daha derinlerine bak. Gölge kaybolacaktır, çünkü zaten yoktur. Bu, sadece ışığın yokluğudur. Zihin de varlığının yokluğundan başka bir şey değildir. Sessizce oturur ve zihninin derinliklerine bakarsan, zihin yok olur. Düşünceler kalır. Onlar varoluşsaldır, ama zihni bulamazsın.</p>

  <p class="calibre3">Zihin gittikten sonra ikinci bir kavrayış daha gelişir: Düşüncelerin senin olmadığını görebilirsin. Tabii ki gelirler ve kimi zaman bir süreliğine içinde dinlenip, sonra giderler. Sen onlar için bir dinlenme yeri olabilirsin, ama onlar senin içinde meydana gelmezler. Hiç tek bir düşüncenin bile senden doğmadığını fark ettin mi? Tek bir düşünce bile senin varlığından meydana gelmemiştir. Daima dışarıdan gelirler. Sana ait değildirler. Köksüz, evsiz etrafta dolaşıp dururlar. Bazen içinde dinlenirler, hepsi bu. Tıpkı bir bulutun bir tepenin üzerinde dinlenmesi gibi. Sonra kendiliğinden yine harekete geçerler, senin hiçbir şey yapman gerekmez. Sadece izlersen, kontrolü ele geçirirsin.</p>

  <p class="calibre3">Aslında kontrol sözcüğü çok iyi bir sözcük değildir, çünkü sözcükler iyi olmayabilirler. Sözcükler zihne, düşünceler dünyasına aittirler. Sözcükler çok, ama çok derine nüfuz edemezler; sığdırlar. Kontrol sözcüğü de pek iyi değildir, çünkü kontrol edecek kimse olmadığı gibi, kontrol edilecek kimse de yoktur. Ancak deneysel anlamda gerçekleşen bazı şeyleri anlamaya yardımcı olur. Derine bakarsan, zihin kontrol altındadır. Aniden zihnin efendisi haline gelmişsindir.</p>

  <p class="calibre3"><span class="t10">Dü</span><span class="t10">ş</span><span class="t10">ünceler oradad</span><span class="t10">ı</span><span class="t10">r, ama art</span><span class="t10">ı</span><span class="t10">k senin efendin de</span><span class="t10">ğ</span><span class="t10">ildirler, sana art</span><span class="t10">ı</span><span class="t10">k hiçbir</span> <span class="t10">ş</span><span class="t10">ey yapamazlar. Sadece gelir ve giderler. T</span><span class="t10">ı</span><span class="t10">pk</span><span class="t10">ı</span> <span class="t10">ya</span><span class="t10">ğ</span><span class="t10">murdaki bir lotus çiçe</span><span class="t10">ğ</span><span class="t10">ini gibi dokunulmam</span><span class="t10">ı</span><span class="t10">ş</span> <span class="t10">kal</span><span class="t10">ı</span><span class="t10">rs</span><span class="t10">ı</span><span class="t10">n. Lotus çiçe</span><span class="t10">ğ</span><span class="t10">inin taçyapraklar</span><span class="t10">ı</span><span class="t10">na su damlar, ama ak</span><span class="t10">ı</span><span class="t10">p giderler, hatta dokunmazlar bile. Lotus, dokunulmam</span><span class="t10">ı</span><span class="t10">ş</span> <span class="t10">kal</span><span class="t10">ı</span><span class="t10">r.</span></p>

  <p class="calibre3">Bu nedenle Doğu'da lotus çiçeği çok önemlidir, bir sembol haline gelmiştir. Doğu'dan çıkan en büyük sembol, lotustur. Doğu bilincinin tüm anlamını taşır. "Bir lotus gibi ol, hepsi bu. Dokunulmamış kalırsan, kontrol sende olur. Dokunulmamış kalırsan, efendi sen olursun."</p>

  <p class="calibre3">Zihin, bilinci rahatsız eder, tıpkı dalgalı bir denizin rahatsız etmesi gibi. Yabancı bir şey gelmiştir -rüzgâr. Denize veya bilince dışarıdan bir şey olmuştur - düşünceler veya rüzgâr ve kaos yaratmıştır. Ama kaos daima yüzeydedir. Derinlerde dalga yoktur -olamaz, çünkü rüzgâr derinlere işleyemez. Öyleyse her şey sadece yüzeydedir. İçe dönersen, kontrolü sağlarsın. Yüzeyden içe dönersen, merkeze inersin. Birden, yüzeyde hâlâ kargaşa olmasına rağmen, sen rahatsız olmazsın.</p>

  <p class="calibre3">Bunlar, sadece içinde sözcüklerle anlatılamayan bazı nitelikleri anlamanı sağlamak için kullanılan metaforlardır. Bu metaforlar şiirseldir. Bunları anlayış göstererek anlamaya çalışırsan, belirli bir anlayışa ulaşırsın. Ama mantıkla anlamaya çalışırsan, asıl meseleyi kaçırırsın.</p>

  <p class="calibre3">Yoga, merkezde yoğunlaşmak, merkeze doğru ilerlemek, orada kök salmak ve oraya yerleşmekten başka bir şey değildir. Orada bütün bakış açın değişir. Dalgalar hâlâ orada olabilir, ama sana ulaşamazlar. Artık sana ait olmadıklarını ve sadece yüzeyde yabancı bir maddeyle bir anlaşmazlık olduklarını görebilirsin. Ve merkezden baktığında bu anlaşmazlık zamanla ortadan kalkar. Yavaş yavaş gevşersin. Yavaş yavaş, orada güçlü bir rüzgâr olduğu için dalga oluşmasının gayet doğal olduğunu kabul edersin. Artık endişeli değilsin ve endişe olmayınca, dalgalardan zevk bile alabilirsin. Onlarda yanlış olan bir şey yoktur. Sorun, sen de yüzeyde olduğun zaman ortaya çıkar. Yüzeyde küçük bir sandalın içindesindir ve güçlü bir rüzgâr gelir ve gelgit vardır ve denizin tamamı çıldırır. Tabii ki endişelenirsin, ölesiye korkarsın. Tehlikedesin. Dalgalar, küçücük sandalını her an altüst edebilir. Her an ölebilirsin. Küçük sandalınla ne yapabilirsin ki? Nasıl kontrol edebilirsin? Dalgalarla savaşmaya başlasan, yenilirsin. Savaşmak işe yaramayacaktır. Dalgaları kabul etmek zorundasın. Aslında dalgaları kabul edip, sandalının, ne kadar küçük olursa olsun, onlara karşı değil, onlarla birlikte gitmesine izin verirsen hiçbir tehlike kalmayacaktır.</p>

  <p class="calibre3">Bilince odaklanmak zihnin kontrolüdür. Öyleyse zihnini kontrol etmeye kalkma. Sözcükler seni yanıltabilir. Hiç kimse kontrol edemez ve kontrol etmeye çalışanlar delirir. Nev- rotik olurlar, çünkü zihni kontrol altına almaya çalışmak, zihnin bir parçasının zihnin bir diğer parçasını kontrol etmeye çalışmasından başka bir şey değildir.</p>

  <p class="calibre3">Sen kimsin ki kontrol etmeye çalışacaksın? Sen de kontrol etmeye çalışan bir dalgasın, tabii ki dinsel bir dalga. Ama dinsel olmayan dalgalar da vardır. Cinsellik vardır ve öfke vardır ve kıskançlık vardır, sahiplenme vardır ve nefret vardır. Dinsel olmayan milyonlarca dalga vardır. Bir de dinsel dalgalar vardır: Meditasyon, sevgi, merhamet. Ama bunların hepsi yüzeyin yüzeyindedir. Ve yüzeyde dinsel olan veya olmayan fark etmez.</p>

  <p class="calibre3">Zihninde yanlış bir şey yoktur, düşüncelerinde yanlış bir şey yoktur. Yanlış bir şey varsa bile, yüzeyde kalır, çünkü o zaman bütünü tanımazsın ve gereksiz yere kısımlar ve kısmi kavrayış nedeniyle acı çekersin. Tam bir kavrayış gereklidir ve bu da ancak merkezden mümkündür, çünkü merkezden bütün boyutlara, bütün yönlere ve çevredeki her yere bakabilirsin.</p>

  <p class="calibre3">Başka bir açıdan zihin bir yolcunun giysilerinde toplanan toz gibidir. Milyonlarca kez yolculuk yapmışsın ve hiç banyo yapmamışsın gibidir. Üzerinde bayağı toz toplanmıştır doğal olarak -ama bunda yanlış bir şey yoktur; öyle olması gerekir- tabakalarca toz toplanmıştır ve sen de bu tabakaların kişiliğin olduğunu düşünürsün. Onlarla o kadar özdeşleşmişsindir, bu toz tabakalarıyla o kadar uzun süre birlikte yaşamışsındır ki, artık cildin gibi görünmeye başlamışlardır. Onlarla özdeşleşmişsindir.</p>

  <p class="calibre3">Zihin geçmiştir, anılardır, tozdur. Herkes bu tozu toplar. Yolculuk yapıyorsan, toz toplarsın. Ama onunla özdeşleşmen gerekmez, onunla bir olman gerekmez, çünkü onunla bir olursan, sen toz değil, bilinç olduğun için, başın derde girer.</p>

  <p class="calibre3">Zihin, milyonlarca yolculukta toplanan toz gibidir. Gerçek dini açı, sıradan olana karşı radikal dini açı, giysileri atmaktır. Onları boşuna yıkamaya çalışma, çünkü yıkanmazlar. Sadece bir yılan gibi eski derinden çık ve arkana bile bakma. Yoga'nın tam olarak öğretmeye çalıştığı budur: Kişiliklerinden nasıl kurtulacağın. Bu kişilikler, giysilerindir.</p>

  <p class="calibre3">Şu "kişilik" (İng. "personality") sözcüğü çok ilginçtir. Yunanca 'persona' kökünden gelir. Eski Yunanistan'da aktörlerin dramlarda yüzlerini gizlemek için kullandıkları maskeler anlamına gelir. Bu maskeye 'persona' denirdi ve bundan 'kişilik' sözcüğü türetildi. Kişiliktir maske olan, sen değil. Kişilik, başkalarına gösterdiğin sahte bir maskedir. Ve yaşamlarla birçok deneyimler sayesinde birçok kişilik, giysi geliştirmişsindir. Hepsi kirlenmiştir. Onları çok kullanmışsındır ve onlar yüzünden orijinal yüzünü tamamen kaybetmişsindir.</p>

  <p class="calibre3">Orijinal yüzünün ne olduğunu bilmiyorsun. Başkalarını kandırıyorsun ve kendi aldatmacalarının kurbanı oluyorsun. Bütün kişiliklerinden vazgeç, çünkü kişiliğine sıkıca tutunursan, yüzeyde kalırsın. Bütün kişiliklerinden vazgeç ve sadece doğal ol; o zaman merkeze doğru uçabilirsin. Merkeze bir kez ulaşıp, oradan baktın mı, zihnin olmadığını görürsün. Başlangıçta düşünceler devam edecektir, ama senin işbirliğin olmadığından yavaş yavaş azalacaklardır. Senin işbirliğini de kaybedince, onlarla işbirliği yapmadığında, sana gelmeyi keserler. Artık orada olmadıklarından değil. Onlar oradadır, sadece sana gelmeyi keserler.</p>

  <p class="calibre3">Düşünceler sadece davetli misafirler olarak gelirler. Asla davetsiz gelmezler, unutma. Bazen, "Bu düşünceyi asla davet etmedim." diye düşünürsün, ama yanlışın olmalı. Bir şekilde, herhangi bir zamanda -tamamen unutmuş da olsan- onları davet etmişsindir. Düşünceler asla davetsiz gelmezler. Önce onlar, davet edersin, ancak öyle gelirler. Kimi zaman sırf eski alışkanlıktan dolayı, onları davet etmediğin zaman, eski bir dost olduğun için kapını çalarlar. Ama işbirliği yapmazsan, zamanla seni unuturlar ve sana gelmezler. Düşüncelerin kendiliğinden gelmeyi kesmesi kontroldür. Düşünceleri kontrol ettiğinden değil -sadece varlığının içsel mabedine ulaşırsın ve düşünceler kendileri tarafından kontrol edilirler.</p>

  <p class="calibre3">Yine başka bir açıdan, zihin bir bakıma geçmiştir, anılardır, biriken tüm deneyimlerdir: Yaptığın her şey, düşündüğün her şey, arzu ettiğin her şey, düşünü kurduğun her şey - her şey, bütün geçmişin, anıların. Anılar zihindir. Anılarından kurtulmadığın sürece, zihni kontrol edemezsin.</p>

  <p class="calibre3">Anılardan nasıl kurtulunur? Daima seni takip ederler. Aslında anılar sensin, öyleyse nasıl kurtulursun? "Kimsin sen?" diye sorduğumda, bana adını söylersin. Anıların bunlardır. Annen baban sana geçmişte bir zaman bu adı vermişlerdir. Sana "Sen kimsin?" diye soruyorum ve sen bana aileni anlatıyorsun: Babanı, anneni. Bu bir anıdır. Sana "Kimsin sen?" diye soruyorum ve sen bana eğitimini, aldığın dereceleri anlatıyorsun: Sosyal bilimlerde yüksek lisans yapmışsındır veya bir felsefe doktorusundur ya da bir mühendis veya mimar. Anı budur.</p>

  <p class="calibre3">Sana "Kimsin sen?" diye sorduğumda gerçekten içine bakmış olsaydın, tek cevabın "Bilmiyorum." olurdu. Her ne diyorsan, sen değil, anıların olacaktır. Tek özgün cevap, "Bilmiyorum." olurdu, çünkü kendini tanımak yapılacak en son şeydir. Ben kim olduğumu söyleyebilirim, ama cevap vermek istemiyorum. Sen, "Kimsin sen?" sorusuna cevap veremezsin, ama cevabın hazırdır.</p>

  <p class="calibre3">Bilenler, bu konuda sessiz kalırlar. Ancak bütün anılar atıldıktan ve bütün lisanlar atıldıktan sonra, kim olduğunu söyleyemezsin. Senin içine bakabilirim, sana bir duruş verebilirim; tüm varlığımla seninle olabilirim -işte cevabım budur. Ama bu cevap, sözcüklerle ifade edilemez, çünkü sözcüklerle verilen her neyse anılarının bir parçası, zihninin bir parçası olacaktır. Bilincinin değil.</p>

  <p class="calibre3">Anılardan nasıl kurtuluruz? Onları izle, onlara tanıklık et. Ve her zaman şunu hatırla: "Bu bana oldu, ama bu ben değilim." Tabii ki belli bir aile içinde doğdun, ama bu sen değilsin. Bu sadece sana oldu; senin dışında bir olaydır. Tabii ki birileri sana bir isim verdi. Yararı vardır, ama isim sen değilsin. Tabii ki bir şeklin var, ama bu şekil sen değilsin. Şekil sadece kendini içinde bulduğun evdir. Şekil sadece kendini içinde bulduğun bedendir. Ve bu beden sana ebeveynlerin tarafından verildi. Bir hediyedir, ama sen değildir.</p>

  <p class="calibre3">İzle ve ayrım yap. Doğuda <span class="t10">vivek,</span> ayrım dedikleri budur. Sürekli olarak ayrım yaparsın. Ayrım yapmaya devam et - sonunda sen olmayan her şeyi elediğin bir an gelecektir. Bu aşamada aniden ilk kez sen kendin olarak kendi varlığınla yüz yüze geleceksin. Sen olmayan tüm kimlikleri ayırıp atmaya devam et: Aileni, bedenini, zihnini. Bu boşalmışlıkta, sen olmayan her şey atıldıktan sonra birden varlığın su yüzüne çıkar.</p>

  <p class="calibre3"><span class="t10">Kusursuz bir sessizlik</span> <span class="t1">oldu</span><span class="t1">ğ</span><span class="t1">unda,</span> <span class="t10">kök salm</span><span class="t10">ı</span><span class="t10">ş</span> <span class="t10">ve merkezde yo</span><span class="t10">ğ</span><span class="t10">unla</span><span class="t10">ş</span><span class="t10">m</span><span class="t10">ı</span><span class="t10">ş</span><span class="t10">s</span><span class="t10">ı</span><span class="t10">nd</span><span class="t10">ı</span><span class="t10">r ve olan biteni seyrediyorsundur. Ku</span><span class="t10">ş</span><span class="t10">lar öter, sesleri duyulur; yolda trafik vard</span><span class="t10">ı</span><span class="t10">r, sesleri duyulur; ayn</span><span class="t10">ı</span> <span class="t10">ş</span><span class="t10">ekilde zihninin içsel trafi</span><span class="t10">ğ</span><span class="t10">i de ordad</span><span class="t10">ı</span><span class="t10">r -sözcükler, dü</span><span class="t10">ş</span><span class="t10">ünceler, içsel bir konu</span><span class="t10">ş</span><span class="t10">ma. Trafik sesi duyulur, ama sen sadece sessizce oturursun, hiçbir</span> <span class="t10">ş</span><span class="t10">ey yapmadan -bu zor fark edilir bir ilgisizliktir.</span> <span class="t10">İ</span><span class="t10">lgisizce bakars</span><span class="t10">ı</span><span class="t10">n. Bu veya</span> <span class="t10">ş</span><span class="t10">u yol umurunda de</span><span class="t10">ğ</span><span class="t10">ildir; dü</span><span class="t10">ş</span><span class="t10">üncelerin gelip gelmedi</span><span class="t10">ğ</span><span class="t10">i umurunda de</span><span class="t10">ğ</span><span class="t10">ildir; senin için hiç fark etmez. Ne olmas</span><span class="t10">ı</span><span class="t10">, ne de olmamas</span><span class="t10">ı</span> <span class="t10">seni ilgilendirmez. Sadece oturursun ve zihin trafi</span><span class="t10">ğ</span><span class="t10">i akmaya devam eder.</span></p>

  <p class="calibre3">İlgisiz oturmayı başarabilirsin, ama zor olacaktır, zaman alacaktır. Ama ilgisiz olma hünerini kazanacaksın. Bu bir teknik değil, bir hünerdir. Teknik öğrenilebilir, ama hüner öğrenilemez. Sadece oturup, onu hissetmek zorundasın. Bir teknik öğretilebilir, ama bir hüner öğretilemez. Sadece oturup hissetmek zorundasın. Bir gün, doğru zaman geldiğinde, sen sessizken birden nasıl olduğunu, nasıl ilgisizleşebildiğini anlayacaksın. Bir an için trafik oradaydı, ama sen ilgisizdin ve birden seninle zihnin arasındaki mesafe enginleşti. Zihnin, dünyanın diğer ucundaydı. Bu mesafe, senin o anda merkeze indiğini gösterir. Hüneri bir kez hissettin mi, o zaman her an her yerde merkeze doğru kayabilirsin. İçeri damlarsın ve hemen bir ilgisizlik, engin bir ilgisizlik etrafını sarar. Bu ilgisizlikte, zihnin sana dokunamaz. Zihnin efendisi olursun.</p>

  <p class="calibre3">İlgisizlik, efendi olmanın yoludur. Zihin böyle kontrol altına alınır. O zaman ne mi olur? Merkeze ulaştıysan, zihnin kargaşası yok olur. Bu kargaşa sadece senin dış sınırda olmandan kaynaklanıyor. Gerçekte kargaşa zihin değildir. Zihin artı dış sınırda sen, kargaşadır. İçe dönersen, zamanla zihninin kargaşadan kurtulduğunu görürsün. Her şey yatışır, her şey hizaya girer. Belirli bir düzen meydana gelir.</p>

  <p class="p"><span class="t10">Zihin, saf bir kristale dönü</span><span class="t10">ş</span><span class="t10">ür.</span></p>

  <p class="calibre3">Bütün karışıklıklar, kargaşalar, akımlar arası çaprazlama gidiş gelişler, hepsi yatışır. Tüm bu kargaşaların sırf sen dış sınır çizgisinde olduğun için meydana geldiğini anlamak çor zordur. Ve sen, tüm bilgeliğinle, dış sınır çizgisinde kalarak kargaşayı çözmeye kalkarsın.</p>

  <p class="calibre3">Birçok kez şu küçük hikâyeyi anlatmışımdır: Buda, öğle vakti bir yolda gidiyormuş ve hava çok sıcak olduğundan susamış. Müridi Ananda'ya dönüp, "Sen geri git. İki üç mil geride küçük bir dereye rastlamıştık. Oradan bana biraz su getir." demiş. Buda bir ağacın altında dinlenirken, Ananda dereye gitmiş. Ama işi çok zormuş, çünkü tam dereye yaklaşmışken, dereden birkaç öküz arabası geçmiş. Dere çok sığ ve küçükmüş. İçinden geçen öküz arabaları yüzünden de kirlenmiş. Aşağıya çöken bütün kirler su yüzüne çıkmış -eski kuru yapraklar ve her türlü kir varmış. Su içilecek gibi değilmiş. Ananda, senin yapacağın şeyi yapmış, dereye girmiş ve her şeyi dibe çöktürmeye çalışmış ki, su yine temiz olsun. Ama bu şekilde suyu daha fazla kirletmiş. Başka ne yapabilirmiş ki? Geri gelmiş ve "Su içilecek gibi değil, ama ileride bir nehir biliyorum. Oraya gidip, su alacağım." demiş. Ama Buda ısrar etmiş ve "Geri git. Ben o dereden su istiyorum." demiş. Buda ısrar edince, Ananda ne yapabilir? Gönülsüz de olsa tekrar geri dönmüş. Birden meseleyi kavramış, çünkü dereye vardığında kirin yarısının tekrar dibe çökmüş olduğunu görmüş. Hiç kimse kiri dibe çöktürmeye çalışmadan, kendiliğinden çökmüş. Böylece anlatılmak isteneni anlamış.</p>

  <p class="calibre3">Sonra bir ağacın altına oturmuş ve derenin akışını seyretmiş, çünkü kirin yarısı henüz suyun üzerindeymiş; yüzeyde hâlâ birkaç kuru yaprak varmış. Beklemiş ve beklemiş ve hiçbir şey yapmamış. Kısa bir süre sona su kristal gibi berraklaşmış, ölü yapraklar gitmiş ve kirin tamamı dibe çökmüş. Koşarak ve dans ederek geri dönmüş. Buda'nın ayaklarının dibine çökmüş ve "Anladım." demiş. "Hayatım boyunca zihnimle yaptığım buydu. Artık bundan böyle sadece bir ağacın altına oturup, zihnimdeki akımın geçmesine ve olayları yatıştırmaya, bir düzen getirmeye çalışmayacağım."</p>

  <p class="calibre3">Hiç kimse zihnine bir düzen getiremez. Düzenin getirilmesi kaos yaratır. İzleyip, bekleyebilir ve bu arada ilgisizce bakabilirsen, olaylar kendiliğinden yatışacaktır.</p>

  <p class="calibre3">Doğa, kaostan nefret eder. Doğa, düzeni sever. Doğada her şeyin bir düzeni olduğundan, kaos sadece geçici bir durum olabilir. Bunu anlayabiliyorsan, zihninle herhangi bir şey yapma. Bu çılgın zihni kendi başına bırak. Sadece izle. Ona hiç dikkat etme. Unutma ki, izlemek ve dikkatini vermek ilgi yaratır. Dikkatini verirsen, fazla ilgilenmiş olursun. Sadece izlersen, ilgisizleşirsin.</p>

  <p class="calibre3">Buda bunu <span class="t10">Upeksha,</span> ilgisizlik -mutlak ve tamamen ilgisizlik, diye adlandırır. Sadece kıyısında oturarak, nehir akar ve olaylar yatışır, kir dibe çöker ve kuru yapraklar uçar gider. Birden dere kristal gibi berraklaşır.</p>

  <p class="calibre3">Patanjali bu nedenle der ki: Zihin faaliyetleri kontrol altındaysa, zihin saf kristale dönüşür. Ve zihin kristale dönüştüğünde, içinden üç şey yansır: Nesne, özne ve bu ikisi arasındaki ilişki.</p>

  <p class="calibre3">Zihin tamamen berraklaştığında, bir düzene girdiğinde, artık kargaşa yoktur, olaylar yatışmıştır ve bu üç şey yansımıştır. İşte o zaman zihin bir ayna haline gelir, üç boyutlu bir ayna. Aynadan dış dünya, nesnelerin dünyası yansır. İç dünya, öznellik, bilinç dünyası yansır. İkisi arasındaki ilişki, kavrayış yansır, hem de çarpıtılmadan.</p>

  <p class="calibre3">Çarpıtmalar, zihnine çok fazla karıştığın için meydana gelirler. Öyleyse çarpıtma nedir? Zihin, basit bir mekanizmadır, tıpkı gözler gibi. Gözlerini kullanarak bakarsın ve dünya yansır. Ama gözlerin sadece tek bir boyutu vardır: Onlar sadece dünyayı yansıtabilir, seni değil. Zihin ise üç boyutlu bir fenomendir, çok derindir. Her şeyi yansıtır, hem de çarpıtmadan. Aslında genelde çarpıtır. Ne zaman bir nesne görsen ve zihnine karşı ilgisiz değilsen, o nesne çarpıtılır. Başka bir şey görürsün. İçine algını, fikirlerini karıştırırsın. Görüşün katışıksız olmaz. Fikirlerinle bakarsın ve fikirlerini üzerine yansıtırsın.</p>

  <p class="calibre3">Bir Afrika kabilesinde doğmuşsan, ince değil, kalın dudakların güzel olduğunu düşünürsün. Birçok Afrika kabilesinde dudaklar gittikçe daha kalın hale getirilir. Özellikle kadınlar, dudaklarını daha kalın hale getirmek için araçlar icat ederler, çünkü kalın dudakların daha güzel olduğu düşünürler; fikir budur. Tüm kabile tarihi boyunca bu düşüncede olmuşlardır. İnce dudaklarla doğan bir kız çocuğu kendini değersiz hisseder.</p>

  <p class="calibre3">Hindistan'da ise ince dudaklar sevilir. Dudakların biraz daha kalınsa, çirkin olduğun düşünülür. Ve bu fikirler zihnine yerleşir ve öylesine derinlere kök salar ki, görüşünü çarpıtırlar. Ne ince dudaklar, ne de kalın dudaklar güzeldir ya da çirkindir. Güzel ve çirkin aslında birer çarpıtmadır. Onlar senin fikirlerindir ve sen onları gerçekliğin içine karıştırırsın.</p>

  <p class="calibre3">Nesnelerin dünyasında, gerçeklikte, hiçbir şey daha değerli veya daha değersiz değildir. Biçilen değer, zihin tarafından, senin tarafından yaratılır. Hiçbir şey güzel değildir, hiçbir şey çirkin değildir. Nesneler oldukları gibidir. Onlar böyle olmakla var olurlar. Ama sen yüzeyde olup, fikirlerini katar ve 'Benim güzellik hakkındaki fikrim bu; benim gerçek hakkındaki fikrim bu.' demeye başlarsan -işte o zaman her şey çarpıtılır.</p>

  <p class="calibre3">Merkeze indiğinde ve zihnini tamamen tek başına bırakıp, merkezden zihnini seyrettiğinde, artık onunla özdeşleşmemişsindir. Yavaş yavaş bütün fikirler yok olur. Zihin kristal gibi berraklaşır.</p>

  <p class="calibre3">Ayna, zihnin üç boyutlu aynası bütünü yansıtır: Nesneyi, özneyi ve kavrayışı, yani kavrayanı, kavrayışı ve kavrananı.</p>
</body>
</html>
