<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xml:lang="tr">
<head>
  <meta content="Atlantis Word Processor 1.6.5.10" name="Generator" />

  <title>Bilinmiyor</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <p class="p4"><span class="t">&nbsp;</span></p>

  <p class="calibre3"><span class="t11">&nbsp;&nbsp;&nbsp;&nbsp;&nbsp;&nbsp;&nbsp;Z</span>ihin, bağımlılığın kaynağı olabileceği gibi, özgürlüğün kaynağı da olabilir. Zihin, bu dünyanın kapısı, bu dünyanın girişidir; ama çıkışı da olabilir. Zihin, seni cehenneme götürür; ama seni cennete de götürebilir. Demek ki, zihnin nasıl kullanıldığına bağlıdır. Zihnin doğru kullanımı meditasyon olur; zihnin yanlış kullanımı ise delilik.</p>

  <p class="calibre3">Zihin, herkesle her yerdedir. İçinde dolaylı olarak hem karanlık, hem ışık olasılığı vardır. Zihnin kendisi ne düşmandır, ne dost. Onu bir dost da yapabilirsin, bir düşman da. Bu sana bağlıdır zihnin arkasına gizlenen sana. Zihnini aracın, kölen haline getirebilirsin, zihnin en üst noktaya ulaşmanı sağlayan geçiş olabilir. Sen zihninin kölesi olursan ve zihninin efendin olmasına izin verirsen, efendin olan bu zihin seni en üst kedere ve karanlığa götürür.</p>

  <p class="calibre3">Bütün teknikler, bütün yöntemler, Yoga'nın tüm yolları derinden sadece tek bir problemle ilgilenir: Zihnin nasıl kullanılacağı. Doğru kullanıldığında, zihin sonunda "zihinsizlik" noktasına gelir. Yanlış kullanıldığında ise sadece bir kaos olduğu, birçok sesin birbirine düşman oldukları bir noktaya varır -çelişkili, karışık, deli.</p>

  <p class="calibre3">Tımarhanedeki deli ve <span class="t10">Bodhi</span> ağacının altındaki Buda -her ikisi de zihinlerini kullanmışlardır; her ikisi de zihinden geçmişlerdir. Buda, zihnin yok olup gittiği bir noktaya gelmiştir. Doğru kullanıldığında, zihin yok olup gittiği bir noktaya gelir. Doğru kullanıldığında, yok olup gitmeye devam eder ve tamamen yok olduğu bir an gelir. Deli de zihnini kullanmıştır. Yanlış kullanıldığında, zihin bölünür; yanlış kullanıldığında birçok zihin olur; yanlış kullanıldığında kalabalıklaşır. Sonuç olarak zihin burada olur, ama sen kesinlikle yoksundur.</p>

  <p class="calibre3">Buda'nın zihni yok olup gitmiştir, ama Buda bütünlük içinde hâlâ vardır. Delinin zihni bir bütün olmuştur ve kendisi tamamen yok olup gitmiştir.</p>

  <p class="calibre3">Buda da zihnini kullanır, onun zihni bacakları gibidir. İnsanlar bana gelip, "Aydınlanmış birinin zihnine ne oluyor? Sadece ortadan mı kayboluyor? Onu kullanamıyor mu?" diye soruyorlar.</p>

  <p class="calibre3">Bir efendi olarak yok olup gidiyor, ama bir köle olarak kalıyor. Pasif bir araç olarak kalıyor. Bir Buda onu kullanmak istiyorsa, onu kullanır. Buda seninle konuştuğunda, ona ihtiyaç duyacaktır, çünkü zihin olmadan konuşmak mümkün değildir. Zihnin kullanılması zorunludur. Buda'ya gittiğinde, seni fark etmesi, daha önce de olduğunu fark etmesi için zihnini kullanmak zorundadır. Zihin olmadan farkındalık olmaz; zihin olmadan anı olmaz. Ama unutma ki, o zihni kullanıyor, aradaki fark bu -sen zihnin tarafından kullanılıyorsun. Onu ne zaman kullanmak istiyorsa, kullanıyor. Ne zaman kullanmak istemiyorsa, kullanmıyor. Zihin, pasif bir araçtır; üzerinde hiçbir etkisi yoktur.</p>

  <p class="calibre3">Böylece Buda bir ayna olarak kalır. Aynanın önüne geçtiğinde, ayna senin görüntünü yansıtır. İlerlediğinde, yansıma gider; ayna boştur. Sen bir ayna gibi değilsin. Birini görürsün, adam gider, ama düşünceler devam eder, yansıma devam eder. Onun hakkında düşünmeye devam edersin. Ve durmak istesen bile zihnin seni dinlemez.</p>

  <p class="calibre3">Zihne egemen olmaktır Yoga. Ve Patanjali "zihnin durması" dediğinde, bunun anlamı, "bir efendi olarak durmak"tır. Zihin, bir efendi olarak durur. O anda aktif değildir. Pasif bir araçtır. Sen emredersin, o çalışır; sen emir vermezsin, sessiz kalır. Sadece bekler. Kendini belli edemez. Bildiri gücü gitmiştir; şiddeti gitmiştir. Seni kontrol etmeye çalışmaz.</p>

  <p class="calibre3">Meditasyon, iç dengeyi bulmaktır. İç dengeyi kazandığında ve hiçbir ürperme yoksa, gövde zihninin tamamı durmuştur, doğru bilginin merkezi çalışmaya başlar. Bu merkez aracılığıyla bilinen her şey doğrudur.</p>

  <p class="calibre3">Nerede misin? Merkezde değilsin. Yanlış bilgi ve doğru bilgi merkezleri arasındasın. Bu nedenle kafan karışık. Bazen bir anlık bir görüntü gözüne ilişiyor. Doğru bilgi merkezine doğru eğiliyorsun; o anda bazı anlık görüntüler alıyorsun. Sapıklık merkezine doğru eğiliyorsan, sapıklık sana ulaşıyor. Ve her şey birbirine karışıyor; kaos içindesin.</p>

  <p class="calibre3">Buda'ya binlerce soru sorulmuştur. Bir gün, adamın biri, "Yeni sorularla geliyoruz. Daha soruyu sorar sormaz, cevaplamaya başlıyorsun. Asla üzerinde düşünmüyorsun. Bu nasıl oluyor?" diye sormuş.</p>

  <p class="calibre3">Buda'nın cevabı şöyledir: "Düşünme meselesi değil. Sen soruyu soruyorsun ve ben de ona sadece bakıyorum. Ve gerçek olan her şey ortaya çıkıyor. Hakkında düşünme ve kafa yorma meselesi değildir. Cevap, mantıklı bir sonuç olarak gelmiyor. Mesele sadece doğru merkeze odaklanmaktadır."</p>

  <p class="calibre3">Buda bir meşale gibidir. Nereye doğru hareket ediyorsa, orayı ortaya çıkarıyor. Soru ne olursa olsun, ana nokta o değildir. Buda ışığa sahiptir ve bu ışık ne zaman bir sorunun üzerine akarsa, cevap ortaya çıkacaktır. Cevap, bu ışıktan doğacaktır. Bu basit bir fenomen, bir ifşadır.</p>

  <p class="p"><span class="t10">Do</span><span class="t10">ğ</span><span class="t10">ru bilginin üç kayna</span><span class="t10">ğı</span> <span class="t10">vard</span><span class="t10">ı</span><span class="t10">r:</span></p>

  <p class="calibre3"><span class="t10">Do</span><span class="t10">ğ</span><span class="t10">rudan idrak, sonuç ç</span><span class="t10">ı</span><span class="t10">karma ve bilinçlenenlerin sözleri.</span></p>

  <p class="calibre3"><span class="t10">Pratyaksha,</span> doğrudan idrak, doğru bilginin ilk kaynağıdır. Doğrudan idrak, herhangi bir arabulucu, herhangi bir medyum, herhangi bir aracı olmadan yüz yüze bir karşılaşmadır. Bir şeyi doğrudan biliyorsan, bilen bilinenle anında karşı karşıya gelir. Bağlantılı olduğun hiç kimse, arada hiçbir köprü yok. Bu doğru bilgidir. Ama birçok problemi de beraberinde getirir.</p>

  <p class="calibre3">Genelde <span class="t10">pratyaksha,</span> doğrudan idrak, çok yanlış bir şekilde tercüme edilmiş, yorumlanmış ve hakkında yanlış yorumlar yapılmıştır. <span class="t10">'Pratyaksha'</span> sözcüğü, "gözlerinin önünde" anlamına gelir. Ama gözlerin kendisi de bir arabulucudur; bilen onların arkasında saklıdır. Gözler aracıdır. Beni duyabiliyorsun, ama bu doğrudan değildir, bu yakın değildir. Beni duyuların, kulakların aracılığıyla duyarsın. Beni gözlerin aracılığıyla görürsün. Gözlerin sana yanlış bilgi verebilir, kulakların yanlış rapor verebilir. Hiç kimseye inanmamalısın; hiçbir arabulucuya inanmamalısın, çünkü arabulucuya güvenemezsin. Gözlerin hastaysa, sana farklı bir bilgi vereceklerdir; gözlerin ilacın etkisi altındaysa sana farklı bir bilgi vereceklerdir; gözlerin anılarla doluysa sana farklı bilgi vereceklerdir.</p>

  <p class="calibre3">Âşık olduğunda, başka birini görürsün. Âşık olmadığın takdirde, bunu asla göremezsin. Normal bir kadın, âşık olduğunda dünyanın en güzel kadını haline gelebilir. Gözlerin aşkla doluysa, sana bir başkasını gösterirler. Ve aynı kişi, gözlerin nefretle doluysa, dünyanın en korkunç insanı gibi görünebilir. Gözlerin güvenilir değildir.</p>

  <p class="calibre3">Kulakların aracılığıyla duyuyorsun. Kulaklar sadece birer araçtır; yanlış çalışabilirler. Söylenmemiş bir şeyi duyabilirler, söylenen bir şeyi kaçırabilirler. Duyular güvenilir değildir; sadece mekanik birer araçtırlar.</p>

  <p class="p1"><span class="t">&nbsp;</span></p>

  <p class="calibre3">Öyleyse <span class="t10">pratyaksha,</span> doğrudan idrak nedir? Doğrudan idrak, sadece bir arabulucunun, hatta duyuların bile olmadığı zaman mümkün olabilir. Patanjali, bu durumda bu doğru bilgidir, der. Doğru bilginin ilk temel kaynağı budur: Bir şeyi biliyorsan ve bu bilgi için başkasına bağımlı değilsen.</p>

  <p class="calibre3">Duyuları ancak derin meditasyonla aşabilirsin. O zaman doğrudan idrak mümkün olabiliyor. Buda, en derin içsel varlığını tanımaya başladığında, o en derin içsel varlık <span class="t10">pratyaksha,</span> doğrudan idraktir. Hiçbir duyu dahil edilmez, hiç kimse bilgi vermez, aracı gibi hiç kimse yoktur. Bilen ve bilinen karşı karşıyadır; aralarında hiç kimse yoktur. Yakınlık budur ve sadece yakınlık doğru olabilir.</p>

  <p class="calibre3">Böylece ilk doğru bilgi, sadece kendi iç varlığımızın bilgisi olabilir. Dünyanın tamamını biliyor olabilirsin, ama kendi varlığının en içteki çekirdeğini bilmiyorsan, varlığın tamamı saçmadır, gerçek bilgi değildir; ilk temel doğru bilgi sana ulaşmadığı için doğru olamaz. Yapının tamamı yanlıştır. Birçok şey bilebilirsin... Kendini tanıyamadıysan, bilginin tamamı raporlara dayanır, duyularının verdiği raporlara. Ama duyularının doğru bilgi verdiğinden nasıl emin olabilirsin? Geceleri rüya görürsün. Rüya görürken, rüyanın gerçek olduğuna inanmaya başlarsın. Duyuların rüyayı bildirir -gözlerin onu görür, kulakların onu duyar, ona dokunabilirsin. Duyuların sana bunu bildirir, bu nedenle gerçek olduğu illüzyonuna kapılırsın. Sen buradasın... O sadece bir rüya olabilir. İyi ama seninle gerçekten konuştuğumdan nasıl emin olabilirsin? Belki de sadece bir rüyadır -sen beni rüyanda görüyorsundur. Rüyayı gördüğün sırada her rüya gerçektir.</p>

  <p class="calibre3">Chuang Tzu, bir gün rüyasında bir kelebeğe dönüştüğünü görmüş. Ertesi sabah çok üzgünmüş. Müritleri sormuşlar, "Neden bu kadar üzgünsün?" diye.</p>

  <p class="calibre3">Chuang Tzu, "Başım belada. Hiçbir zaman bu kadar belada olmamıştı. Bu bilmece imkânsız gibi görünüyor; çözülemez. Geçen gece rüyamda bir kelebeğe dönüştüğümü gördüm." demiş.</p>

  <p class="calibre3">Müritleri gülmüşler. "Bunda ne var? Bu bir sır değil ki. Rüya sadece bir rüyadır." demişler. Chuang Tzu şöyle demiş: "Ama bak, benim başım dertte. Chuang Tzu, rüyasında bir kelebeğe dönüştüğünü görebiliyorsa, şimdi bir kelebek de rüyasında Chuang Tzu'ya dönüştüğünü görebilir. Öyleyse şu anda gerçekle karşı karşıya mı olduğuma, yoksa yine mi rüya gördüğüme nasıl karar vereceğim? Ve Chuang Tzu bir kelebeğe dönüşebiliyorsa, bir kelebek neden rüyasında bir Chuang Tzu'ya dönüşmesin ki?"</p>

  <p class="calibre3">İmkânsız diye bir şey yoktur; tersi de olabilir. Duyularına güvenemezsin. Rüyalarında seni aldatırlar. LSD ya da buna benzer bir uyuşturucu aldığında, duyuların seni aldatmaya başlar. Orada olmayan şeyler görmeye başlarsın. Seni o kadar aldatabilirler ki, bazı şeylere kendini tehlikeye atacak kadar inanabilirsin.</p>

  <p class="calibre3">Duyulara güvenilmez. Öyleyse doğrudan idrak nedir? Doğrudan idrak, duyular olmadan bilinen bir şeydir. Böylece ilk doğru bilgi ancak içsel varlığımızın bilgisi olabilir, çünkü ancak orada duyulara ihtiyaç duyulmayacaktır. Diğer her yerde duyulara ihtiyaç olacaktır. Beni görmek istediğinde, gözlerin aracılığıyla görmek zorundasın; ama kendini görmek istiyorsan, gözlerine ihtiyacın yoktur. Kör bir insan bile kendini görebilir. Beni görmek istiyorsan, ışığa ihtiyacın olacaktır, ama kendini görmek istiyorsan, bunu karanlıkta da yapabilirsin, ışığa ihtiyaç duymazsın. En karanlık mağarada bile kendini görebilirsin. Hiçbir arabulucuya -ışığa, gözlere-&nbsp; ihtiyaç duymazsın. İçsel deneyim hemen yanındadır ve bu yakınında olan deneyim bütün doğru bilgilerin temelidir.</p>

  <p class="calibre3"><span class="t10">Bu içsel</span> <span class="t1">deneyimde</span> <span class="t10">bir kez kök sald</span><span class="t10">ığı</span><span class="t10">nda, sana birçok</span> <span class="t10">ş</span><span class="t10">ey olmaya ba</span><span class="t10">ş</span><span class="t10">layacakt</span><span class="t10">ı</span><span class="t10">r. Onlar</span><span class="t10">ı</span> <span class="t10">hemen anlayamayabilirsin. Merkezine, içsel varl</span><span class="t10">ığı</span><span class="t10">na kök salm</span><span class="t10">ı</span><span class="t10">ş</span><span class="t10">,</span></p>

  <p class="p1"><span class="t">&nbsp;</span></p>

  <p class="calibre3"><span class="t10">onun üstesinden gelmeyi, onu</span> <span class="t1">do</span><span class="t1">ğ</span><span class="t1">rudan</span> <span class="t10">bir deneyim olarak hissetmeyi ba</span><span class="t10">ş</span><span class="t10">arm</span><span class="t10">ı</span><span class="t10">ş</span> <span class="t1">ki</span><span class="t1">ş</span><span class="t1">i,</span> <span class="t10">duyular</span><span class="t10">ı</span> <span class="t10">taraf</span><span class="t10">ı</span><span class="t10">ndan aldat</span><span class="t10">ı</span><span class="t10">lamaz. O uyanm</span><span class="t10">ı</span><span class="t10">ş</span><span class="t10">t</span><span class="t10">ı</span><span class="t10">r. Gözleri onu yan</span><span class="t10">ı</span><span class="t10">lamaz, kulaklar</span><span class="t10">ı</span> <span class="t10">yan</span><span class="t10">ı</span><span class="t10">tlamaz; hiçbir</span> <span class="t10">ş</span><span class="t10">ey onu aldatamaz. Aldat</span><span class="t10">ı</span><span class="t10">lmas</span><span class="t10">ı</span> <span class="t10">imkâns</span><span class="t10">ı</span><span class="t10">zd</span><span class="t10">ı</span><span class="t10">r.</span></p>

  <p class="calibre3">Bir saplantı içinde yaşadığın için sen aldatılabilirsin. Doğruyu bilen haline geldiğinde aldatılamazsın. Aldatılamazsın! O zaman her şey, tek tek doğru bilginin şeklini alır. Bir kez kendini tanıdığında bildiğin her şey otomatik olarak doğru olacaktır, çünkü sen doğrusun. Unutulmaması gereken fark budur: Sen doğruysan, her şey doğru olur; sen yanlışsan, her şey yanlış gider. Öyleyse mesele dışarıda bir şeyler yapma meselesi değil, içeride bir şeyler yapma meselesidir.</p>

  <p class="calibre3">Bir Buda'yı aldatamazsın -bu imkânsızdır. Bir Buda'yı nasıl aldatabilirsin? O kendi içinde kök salmıştır. Sen onun için şeffafsın, onu aldatamazsın. Sen bilmeden, o seni bilir. İçinde en küçük düşünce parıltısını bile açıkça görür. En içteki varlığına kadar sana nüfuz eder.</p>

  <p class="calibre3">Nüfuzun, başkalarına en az kendine nüfuz ettiğin kadardır. Kendi içine nüfuz edebiliyorsan, aynı oranda her şeye nüfuz edebilirsin. İçeride ne kadar hareket edebiliyorsan, dışarıda da o ölçüde hareket edebilirsin. Ve içeride tek bir adım bile ilerlememişsen, dışarıda ne yaparsan yap, sadece bir rüya gibidir.</p>

  <p class="calibre3">Patanjali der ki: Sonuç çıkarma, doğru bilginin ikinci kaynağıdır. Doğru mantık, doğru şüphe, doğru iddia sana doğru bilgiye giden yolda yardımcı olabilir. İşte buna sonuç çıkarma, <span class="t10">anuman</span> der. Doğrudan görmedin, ama her şey sonu kanıtlıyor; böyle olmak zorunda. Böyle olması gerektiğine dair duruma bağlı kanıtlar vardır.</p>

  <p class="calibre3">Patanjali der ki: Sonuç çıkarma sana doğru bilgiye giden yolda yardımcı olabilir, ama bu, doğru sonuç çıkarma olmalıdır. Mantık tehlikelidir, çift kenarlıdır. Mantığı yanlış kullanabilirsin ki, böyle bir durumda da bir sonuca varırsın.</p>

  <p class="calibre3">Doğru sonuç çıkarma, seni büyüten bir kişi, seni büyüten bir şeydir. Yanlış sonuç çıkarma ise ne kadar mükemmel görünürse görünsün, büyümeni engelleyen bir şeydir. Sonuç çıkarma da doğru bilginin kaynağı olabilir. Doğru bilginin kaynağı olarak mantık da kullanılabilir, ama ne yaptığının farkında olmak zorundasın. Sadece mantıklıysan, bu seni intihara sürükleyebilir. Mantık, bir intihar haline gelebilir - ki birçok insan için intihar haline gelmiştir.</p>

  <p class="calibre3">Sadece birkaç gün önce Kaliforniya'dan doğru yolu arayan biri buraya geldi. Yolu çok uzundu... Beni görmeye gelmişti. Sonra bana şöyle dedi: "Meditasyon yapmadan önce ya da bana meditasyon yapmamı söylemeden önce -çünkü sana kim gelirse gelsin, onları meditasyona ittiğini duydum-&nbsp; yani beni meditasyona itmeden önce, birçok sorum var." En az yüz kadar sorudan oluşan bir listesi vardı. Mümkün olan hiçbir soruyu eksik bırakmadığını sanıyorum... Tanrı hakkında, ruh hakkında, gerçek hakkında, cennet ve cehennem ve her şey hakkında -sorularla dolu bir kâğıt. Ve dedi ki: "Bu soruları cevaplamadığın sürece meditasyon yapmayacağım."</p>

  <p class="calibre3">Aslında bir taraftan çok mantıklı, çünkü "Sorularım cevaplanmadan nasıl meditasyon yapabilirim? Haklı olduğuna güvenmediğim ve şüphelerimi gidermediğin sürece bana gösterdiğin yola nasıl saparım? Hatalı olabilirsin. O yüzden haklı olduğunu ancak şüphelerimi gidererek kanıtlayabilirsin." demektedir.</p>

  <p class="calibre3">Ancak şüpheleri giderilemeyecek gibidir. İşte ikilem de burada: Meditasyon yaptığı takdirde, şüpheleri yok olabilir, ama o sadece şüpheleri olmadığı takdirde meditasyon yapacağını söylüyor. Peki bu durumda ne yapılabilir? "Önce Tanrı'nın var olduğunu kanıtla." diyor adam. Bunu bugüne kadar hiç kimse kanıtlamamıştır, kanıtlayamaz da. Bu, Tanrı'nın var olmadığı anlamına gelmez, ama Tanrı'nın varlığı da kanıtlanamıyor. Kanıtlanabilecek ya da kanıtlanmayabilecek küçük bir şey değildir ki. O sadece yaşamak zorunda olduğun, bilmek zorunda olduğun hayati bir şeydir. Hiçbir kanıt buna yardımcı olamaz.</p>

  <p class="calibre3">Ama mantık açısından adam haklı. "Kanıtlamadığın sürece buna nasıl başlayabilirim? Ruh yoksa, meditasyonu kim yapıyor? Öyleyse önce bir özün olduğunu kanıtla ki, meditasyon yapabileyim." demektedir.</p>

  <p class="calibre3">Bu adam resmen intihar ediyor. Hiç kimse asla onun sorularına cevap veremeyecektir. Bütün o bariyerleri kendisi kurmuştur ve bu bariyerler büyümesini engelleyecektir. Ama mantığı çalışıyor. Böyle bir kişiyle ne yapabilirim? Sorularına cevap vermeye başlarsam, yüzlerce şüphe yaratabilen bir kişi, milyonlarca şüphe yaratacaktır, çünkü şüphe duymak zihnin bir yolu, zihnin bir tarzıdır. Bir soruya cevap verirsin, ama bu cevapla on tane soru yaratır, çünkü zihin hep aynı kalır.</p>

  <p class="calibre3">O, şüpheler aramaktadır ve ona mantıklı bir biçimde cevap verirsem, mantıklı zihninin beslenmesini, daha da güçlenmesini sağlamış olurum. Onu beslerim, ama bu bir işe yaramaz. Onun mantıksallıktan uzaklaştırılması gerekir.</p>

  <p class="calibre3">Böylece ona bir soru sordum: "Hiç âşık oldun mu?" O da bana cevap verdi: "Ama neden? Konuyu değiştiriyorsun." Ben de dedim ki: "Sorularına döneceğim, ama aniden hiç âşık olup olmadığını sormak bana çok anlamlı geldi." O da bana cevap verdi: "Evet!" Yüzü değişti. Ben de sordum: "Sevmeden, âşık olmadan önce aşk olgusundan şüphe duydun mu?" O anda kafası karıştı. Kendini rahatsız hissetmeye başladı. Ve şöyle dedi: "Hayır, üzerinde hiç düşünmedim. Sadece âşık olmuştum ve sonradan fark ettim." Ben de şöyle dedim: "Tam tersini yapıyorsun: Önce aşk hakkında düşün, aşkın mümkün olup olmadığını, aşkın var olup olmadığını, var olup olamayacağını. Ve önce kanıtlanmasını iste. Sonra da kanıtlanmadığı sürece hiç kimseye âşık olmayacağını bir koşul haline getir."</p>

  <p class="calibre3">"Ne diyorsun? Hayatımı mahvedeceksin. Böyle bir koşul getirirsem, sevemem ki." dedi. "Ama..." dedim kendisine, "Bu senin yaptığın şeyin aynısı. Meditasyon tıpkı aşk gibidir, önce bilmen gerekir. Tanrı aşk gibidir. İsa'nın Tanrı'nın sevgi olduğunu söylemesi ondandır. Aşk gibidir. Önce denenmesi gerekir."</p>

  <p class="calibre3">Mantıklı bir zihin kendini kapatabilir; hem de öylesine mantıklı bir şekilde ki, büyüme imkânlarına kendi kapılarını kapattığını hiçbir zaman hissetmeyeceği şekilde. Öyleyse sonuç çıkarma, yani <span class="t10">anuman,</span> büyümeye yardımcı olacak şekilde düşünmek demektir. O zaman doğru bilginin kaynağı haline gelebilir.</p>

  <p class="calibre3">En güzeli üçüncü kaynaktır ve başka hiçbir yerde doğru bilginin kaynağı haline getirilmemiştir: Bilinçlenenlerin sözleri, <span class="t10">agama.</span> Bu üçüncü kaynak hakkında uzun tartışmalar yapılmıştır. Patanjali der ki: Doğrudan bilebiliyorsan, bu doğrudur. Doğru sonuç çıkartabilirsin; o zaman da doğru yoldasın ve kaynağa ulaşırsın.</p>

  <p class="calibre3">Ama sonuç çıkartamayacağın ve bilemediğin bazı şeyler vardır. Ama bu dünyada ilk değilsin, ilk doğru yolu arayan değilsin. Milyonlarca çağ boyunca milyonlarca insan doğruyu aramıştır ve sadece bu gezegende değil, diğer gezegenlerde de. Arama sonsuzdur ve birçoğu yerine ulaşmıştır. Hedefe ulaşıp, tapınağa girmişlerdir. Onların sözleri de doğru bilginin kaynağıdır.</p>

  <p class="calibre3"><span class="t10">Agama,</span> bilenlerin sözleri anlamına gelir. Buda bir şey söyler veya İsa bir şey söyler: Ne dediğini bilmeyiz, onu denememişizdir ve bu yüzden onu yargılayamayız. Bu sözler aracılığıyla ne gibi ve nasıl doğru sonuç çıkartacağımızı bilmiyoruz. Ve sözler çelişkili olduğundan, istediğin her sonucu çıkartabilirsin.</p>

  <p class="calibre3">Sözler çok çelişkili ve mantıksızdır. Ve bilen herkes çelişkili konuşmak zorundadır, çünkü gerçek sadece çelişkiler aracılığıyla ifade edilebilir. Açıklamaları açık değildir; gizemlidir. Ve sonuç çıkartmaya başladığında, her türlü sonucu çıkartabilirsin. Sonuç çıkartıyorsan, zihnin burada demektir. Sonuç çıkartma işlemi, senin sonuç çıkartman olur. O yüzden Patanjali der ki: Burada üçüncü bir kaynak var.</p>

  <p class="calibre3">Bilmiyorsun. Doğrudan bilmiş olsaydın, soru olmazdı, herhangi bir kaynağa ihtiyaç olmazdı. Doğrudan idrak etmiş olsaydın, sonuç çıkartmaya veya aydınlanmış olanların sözlerine ihtiyaç duymuyor olurdun. Sen bizzat aydınlanmış olurdun. O zaman diğer iki kaynağı es geçebilirsin. Sonuç çıkartmış olursun, ama bu sonuç senin sonucun olacaktır. Çıldırmışsan, çıkarttığın sonuç da çılgın olacaktır. Ama durum böyle değilse, o zaman üçüncü kaynağı denemende yarar vardır -aydınlanmış olanların sözleri.</p>

  <p class="calibre3">Bunların ne doğruluğunu, ne de yanlışlığını kanıtlayamazsın. Sadece güvenebilirsin ve bu güven varsayımlara dayanır; bu oldukça bilimseldir. Bilimde de bir hipotez olmadan işlem yapamazsın. Ama hipotez inanç değil, sadece bir çalışma aracıdır. Bir hipotez sadece bir yöndür; sen deney yapmak zorunda kalırsın. Ve bu deney, hipotezin doğru olduğunu kanıtlarsa, hipotez bir kuram haline gelir. Deney yanlış giderse, hipotezin ıskartaya çıkar. Aydınlananların sözlerine de bir hipotez olarak güvenle yaklaşmalısın. Daha sonra bunları yaşamında tecrübe edersin. Doğru oldukları kanıtlanırsa, hipotezin bir inanç haline gelir; yanlış oldukları ortaya çıkarsa, hipotezi ıskartaya çıkartabilirsin.</p>

  <p class="calibre3">Buda'ya gidersin. O sana, "Bekle! Sabırlı ol, meditasyon yap ve iki yıl boyunca hiç soru sorma." diyecektir. Ona güvenmek zorundasın, başka çaresi yok.</p>

  <p class="calibre3">Şöyle düşünebilirsin: "Bu adam beni belki de aldatıyordur. O zaman hayatımın iki yılı boşa gider. İki yıl sonra bu adamın sadece bir hokkabaz, sadece bir aldatmaca veya aydınlandığına dair bir illüzyonla kendini kandıran biri olduğu ortaya çıkarsa, iki yılım boşa harcanmış olur." Ama yine de başka bir yolu yoktur. Bu riski göze almak zorundasın. Ve Buda'ya güvenmediğin halde orada kalırsan, bu iki yıl faydasız olacaktır, çünkü güvenmediğin sürece çalışamazsın. Ve çalışman öylesine şiddetlidir ki, sadece güvenin varsa kendini ona tamamen bırakabilir, tamamen içine girebilirsin. Güvenin yoksa, bir şeyleri geri çekmeye devam edersin ve bu geri çekmeler Buda'nın sana gösterdiklerini denemene izin vermeyecektir. Riski vardır, ama hayatın kendisi de bir risktir. Daha yüce bir hayat için daha yüksek riskler olacaktır. Tehlikeli bir yol üzerinde yürüyorsun. Ama unutma ki, hayatta sadece tek bir yanlış vardır, o da hiç hareket etmemek; sadece korkarak oturmak; sadece hareket ettiğinde bir şeylerin yanlış gideceğinden korkmak; yani beklemenin ve oturmanın daha iyi olduğunu düşünmektir. Tek yanlış budur. Tehlikede olmazsın, ama büyüme de olmayacaktır.</p>

  <p class="calibre3">Patanjali der ki: Bilmediğin şeyler var; mantığın sonuç çıkartamayacağı şeyler var; bunlara güvenmek zorundasın. Bu üçüncü kaynak nedeniyle <span class="t10">guru,</span> efendi, bir gereklilik haline gelir -bilen biri. Ve riski almak zorundasın; bu bir risktir diyorum, çünkü hiçbir garantisi yoktur. Her şeyin sadece boşuna zaman israfı olduğu ortaya çıkabilir, ama riski almak daha iyidir, çünkü zaman israfı olduğu ortaya çıksa bile, birçok şey öğrenmiş olursun. Artık hiç kimse seni kolayca aldatamaz. En azından bunu öğrenmiş oldun.</p>

  <p class="calibre3">Ve güvenle ilerlersen, tamamen ilerlersen, Buda'yı bir gölge gibi takip edersen, ona olanlar sana da olmaya başlayabilir. Bunlar Gautam Buda'ya, İsa'ya, Mahavira'ya olmuştur ve gittikleri yolu biliyorlardır. Onlarla iddia edersen, kaybeden sen olursun. Onlar kaybeden olamaz; seni sadece bir kenara atarlar.</p>

  <p class="calibre3">Bu yüzyılda, bunlar Gurdjieff'e olmuştur. Birçok insan onun cazibesine kapılmıştır, ama o, yeni müritleri için öyle bir durum yaratmıştır ki, tamamen güvenmedikleri sürece - saçmalıklara bile güvenmedikleri takdirde- hemen ayrılmak zorunda kalıyorlardı. Ve bu saçmalıklar planlıydı. Gurdjieff yalan söylemeye devam ederdi. Sabah başka bir şey, öğleden sonra başka bir şey söylerdi. Ve sen soru soramazdın! Mantıklı zihnini tamamen altüst ederdi.</p>

  <p class="calibre3">Sabah, "Bu çukuru kazın. Bu bir zorunluluk! Akşama da bitmesi gerekiyor." derdi. Ve bütün gün boyunca sen o çukuru kazardın. Güç sarf ederdin, yorulurdun, terlerdin, yemek bile yemezdin ve akşam olduğunda gelip, sana "Toprağı çukura geri koyun. Yatağa gitmeden önce bitmesi gerekiyor." derdi.</p>

  <p class="calibre3">En sıradan zihin bile böyle bir durumda, "Ne demek istiyorsun? Tüm günümü buna harcadım. Ve gerekli bir şey olduğunu ve akşam bitmiş olması gerektiğini düşündüm ve şimdi gelip diyorsun ki 'Toprağı çukura geri koyun!"'</p>

  <p class="calibre3">Böyle bir şey söylediğinde Gurdjieff şöyle diyecektir: "Hemen gidiyorsun! Git! Ben sana göre değilim, sen de bana göre değilsin."</p>

  <p class="calibre3">Asıl mesele kazmak veya çukur değildi. Asıl mesele, saçma bir şey bile olsa ona güvenip güvenmeyeceğini denemekti. Ve bir kez ona güvendiğini ve seni nereye götürürse oraya gideceğini bildikten sonra, gerçek olaylar o zaman gelecektir. Test bitmiştir, sen denenmişsin ve özgün kabul edilmişsindir- çalışabilen ve güvenebilen gerçek bir arayan.</p>

  <p class="calibre3">Patanjali bir efendidir ve bu üçüncü kaynağı binlerce müritle edindiği deneyimlerden dolayı çok iyi bilir. Birçok mürit ve doğru yolu arayanlarla çalışmış olmalı. Sadece bu sayede Yoga-Sutraları gibi bilimsel bir incelemeyi yazmak mümkündür. Bu, bir düşünürün eseri değil, zihnin çeşitli türleriyle deneyim kazanmış ve zihninin birçok tabakasına inmiş ve çeşitli kişilerle çalışmış birinin eseridir. Bunu üçüncü kaynak haline getirir: Bilinçlenmiş olanların sözleri.</p>

  <p class="p"><span class="t10">Yanl</span><span class="t10">ı</span><span class="t10">ş</span> <span class="t10">bilgi, nesnenin tam kar</span><span class="t10">ş</span><span class="t10">ı</span><span class="t10">l</span><span class="t10">ığı</span> <span class="t10">olmayan hatal</span><span class="t10">ı</span> <span class="t10">bir anlay</span><span class="t10">ı</span><span class="t10">ş</span><span class="t10">t</span><span class="t10">ı</span><span class="t10">r.</span></p>

  <p class="calibre3">Hepimizin üzerinde büyük bir yanlış bilgi yükü vardır, çünkü bir gerçekle karşılaşmadan önce önyargılıyız.</p>

  <p class="calibre3">Bir Hindu'ysan ve biri sana tanıştırıldığında Müslüman olduğu söylenirse, hemen bu adamın yanlış olduğuna dair yanlış bir tutuma kapılırsın. Bir Hıristiyan'san ve bir Yahudi ile tanıştırılıyorsan, bu adamı 'sevme' yoluna <span class="t10">gitmiyorsun,</span> bu adamın içine girmeye çalışmıyorsun. "Yahudi" dendiğinde önyargın su yüzüne çıkıyor; bu adamı tanıdığını sanıyorsun. Tanımaya gerek yok; bu adamın ne tür bir insan olduğunu biliyorsun -bir Yahudi.</p>

  <p class="calibre3">Önceden belirlenmiş bir anlayışın var, önyargılı bir zihnin ve bu önyargılı zihnin sana yanlış bilgi veriyor. Bütün Yahudiler kötü değildir; aynı şekilde bütün Hıristiyanlar veya bütün Müslümanlar da kötü değildir. Ne de bütün Hindular iyidir. Gerçekten de iyilik veya kötülük herhangi bir ırka mahsus değildir; kişilere, bireylere mahsustur. Kötü Müslümanlar, kötü Hindular olabileceği gibi iyi Müslümanlar, iyi Hindular da olabilir. İyilik ve kötülük herhangi bir ulusa, herhangi bir ırka, herhangi bir kültüre mahsus değildir; bireylere, kişiliklere aittir. Ancak önyargısız bir insanla karşılaşmak çok zordur. Senin de açığa vurulman gerekir.</p>

  <p class="calibre3">Bir seferinde bana oldu bu. Seyahat ediyordum. Kompartımanıma girdim. Beni görmeye birçok kişi geldiğinden, kompartımanda oturan başka bir yolcu hemen ayağıma dokundu ve "Büyük bir aziz olmalısın. Seni görmeye bu kadar çok insan geldiğine göre." dedi. Ben de adama dönüp, "Ben bir Müslüman'ım. Büyük bir aziz olabilirim, ama ben bir Müslüman'ım." dedim. Adam şok oldu! Bir Müslüman'ın ayağına dokunmuştu, halbuki o bir <span class="t10">Brahmin’</span>di! Terlemeye başladı, gergindi. Tekrar baktı ve bana, "Hayır, şaka yapıyorsun." dedi. Kendini teselli etmek için, "Şaka yapıyorsun." dedi.</p>

  <p class="calibre3">"Şaka yapmıyorum. Neden şaka yapayım? Ayağıma dokunmadan önce araştırma yapsaydın!" dedim. Sonra ikimiz kompartımanda yalnız kaldık. Bana tekrar tekrar baktı ve her seferinde uzun ve derin bir nefes aldı. Gitmeyi ve banyo yapmayı düşünmüş olmalı! Ama benimle karşı karşıya gelmedi. Ben oradaydım, ama O, 'Müslüman' anlayışıyla meşguldü. Ve o bir Brahmin'di -bana dokunarak kirlenmişti.</p>

  <p class="calibre3">Hiç kimse nesnelerle, kişilerle oldukları gibi karşılaşmaz - bir önyargın vardır. Bu önyargılar <span class="t10">viparyaya</span> yaratır; bu önyargılar yanlış bilgiyi yaratır. Ne düşünürsen düşün, gerçeği daha yeni öğrenmediysen, yanlıştır. Geçmişini, önyargılarını beraberinde taşıma. Zihnini bir kenara bırak ve gerçekle yüz yüze gel. Görülecek ne varsa, onu gör. Çağrışım yapma.</p>

  <p class="calibre3">Çağrışım yapmaya devam ediyoruz. Zihnimiz tamamen doludur ve çocukluğumuza sabitlenmiştir. Her şey bize hazır sunulmuştur ve hazır sunulan bu bilgiden dolayı yaşamımız bir illüzyon haline gelir. Asla gerçek bir insanla karşılaşmazsın, asla gerçek bir çiçek görmezsin. Sadece "Bu bir gül." dendiğinde mekanik olarak "Güzel!" dersin. Güzelliği hissetmemişsindir, güzelliği duyularınla algılamamışsındır, bu çiçeğe hiç dokunmamışsındır. Zihninde "Gül güzeldir." diye bir şey vardır sadece; 'Gül' sözcüğünü duyduğun anda, zihninde bir çağrışım yapar ve sen de "Güzeldir." dersin.</p>

  <p class="calibre3">Ve gülün güzel olduğunu hissettiğine inanmaya başlarsın, ama bu doğru değildir. Bu yanlıştır. Sadece bak. İşte bu yüzden çocuklar olayların iç yüzünü yetişkinlerden daha derin görebiliyorlar, çünkü isimleri bilmiyorlar. Henüz önyargıları yok. Bir gül sadece güzelse güzeldir; bütün güller güzel değildir. Çocuklar, olaylara yaklaşırlar; gözleri daha tazedir. Nesneleri oldukları gibi görürler, çünkü çağrışım yapmayı bilmezler.</p>

  <p class="calibre3">Bizler ise onları bir an önce büyütmek, birer yetişkin haline getirmek için acele ederiz. Zihinlerini bilgiyle doldururuz. Bu, psikologların en yakın zamandaki keşiflerinden biridir ki, çocuklar okula başladıklarında, üniversiteden ayrıldıklarında sahip oldukları zekâdan daha fazla zekâya sahiptirler. En son bulgular bunu kanıtlamaktadır. Çocuklar, birinci sınıfa başlarken daha fazla zekâya sahiptirler. Bilgileri arttıkça, zekâları düşecektir. Ve üniversite mezunu, master ve doktora seviyesine geldiklerinde bitmiş olacaklardır. Doktora derecesiyle geri geldiklerinde, zekâlarını üniversitede bir yerlerde bırakmış olacaklardır. Ölüdürler, bilgiyle doludurlar, bilgiyle tıka basa doldurulmuşlardır -ama bu bilgi yanlıştır; her şey hakkında bir önyargıdır. Artık hiçbir şeyi doğrudan hissedemezler, canlı insanları doğrudan hissedemezler, doğrudan yaşayamazlar. Her şey sözlü hale gelmiştir. Hiçbir şey gerçek değildir, zihinsel hale gelmiştir.</p>

  <p class="calibre3">Önyargılarını, bilgini, anlayışlarını, önceden belirlenmiş bilgilerini bir kenara at ve canlan, tekrar çocuk ol. Ve bunu bir andan bir ana yapmalısın, çünkü her anı topluyorsun.</p>

  <p class="calibre3">En eski Yoga aforizmalarından biri şöyledir: Her an öl ki, her an yine doğabilesin. Geçmişteki her anda öl, topladığın bütün tozları fırlatıp at ve canlanmış görün. Ama bunu devamlı olarak yap, çünkü bir sonraki an toz yine toplanır.</p>

  <p class="calibre3">Nan-in, doğru yolu arayan biriyken bir Zen ustası aramaktaydı. Bu usta ile uzun yıllar yaşadıktan sonra, usta ona şöyle dedi: "Her şey tamam. Sen neredeyse hedefine ulaştın."</p>

  <p class="calibre3">Ama 'neredeyse' demişti. Bu yüzden Nan-in sordu: "Ne demek istiyorsun?"</p>

  <p class="calibre3">Usta şöyle dedi: "Birkaç günlüğüne seni başka bir ustaya göndermek zorundayım. Son tamamlayıcı dokunuşu o yapacaktır." Nan-in çok heyecanlandı. "Beni hemen gönder!" dedi. Yanına bir mektup verildi. Öylesine heyecanlıydı ki, kendi ustasından daha yüce bir usta olan birinin yanına gönderildiğini düşünüyordu. Ama adamın yanına geldiğinde, onun hiç kimse olmadığını gördü -sadece bir hanın hancısıydı, bir hanın kapıcısı.</p>

  <p class="calibre3">Hayal kırıklığına uğramıştı ve "Bu bir tür şaka olmalı. Bu adam mı benim son ustam olacak? O mu bana son tamamlayıcı dokunuşu yapacak?" diye düşündü. Ama gelmişti işte ve bu yüzden "En azından dinlenmek için birkaç gün burada kalabilirim, sonra geri dönerim. Uzun bir yolculuktu." diye düşündü. Hancıya döndü ve "Ustam bana bu mektubu verdi." dedi.</p>

  <p class="calibre3">Hancı, "Ama ben okuma bilmiyorum; o yüzden mektubun sende kalsın. Ona ihtiyacın yok. Burada kalabilirsin." dedi.</p>

  <p class="calibre3">Nan-in, "Ama senden bir şey öğrenmek için buraya gönderildim." dedi.</p>

  <p class="calibre3">Hancının cevabı şöyle oldu: "Ben sadece bir hancıyım. Bir usta değilim, bir öğretmen değilim. Bir yanlış anlama olmuş. Yanlış kişiye geldin. Ben sadece bir hancıyım. Öğretemem, hiçbir şey bilmiyorum. Ama burada olduğuna göre, beni izleyebilirsin. Bu yararlı olabilir. Dinlen ve izle."</p>

  <p class="calibre3">Ama izlenecek bir şey yoktu. Hancı, sabahları hanın kapısını açardı. Daha sonra misafirler gelirdi ve hancı onların eşyalarını temizlerdi -tencereleri, kapları ve her şeyi- ve onlara hizmet ederdi. Gece herkes gittikten ve misafirler yattıktan sonra eşyalarını tekrar temizlerdi: Tencereleri, kapları, her şeyi. Ve sabahları yine aynı şey.</p>

  <p class="calibre3">Üçüncü gün Nan-in sıkılmaya başladı. Ve şöyle dedi: "İzlenecek hiçbir şey yok. Kapları temizliyorsun, olağan işler yapıyorsun, öyleyse ben gideyim." Hancı güldü, ama hiçbir şey demedi.</p>

  <p class="calibre3">Nan-in geri döndü. Ustasına çok kızgındı ve ona sordu: "Neden? Neden beni böyle uzun bir yolculuğa gönderdin? Çok sıkıcıydı ve adam sadece bir hancıydı. Bana hiçbir şey öğretmedi; sadece 'İzle' dedi -ama izleyecek bir şey yoktu."</p>

  <p class="calibre3">Ama ustası dönüp, şöyle dedi: "Yine de üç dört günlüğüne oradaydın. İzlenecek bir şey olamasa bile bir şeyler izlemiş olmalısın. Ne yaptın?"</p>

  <p class="calibre3">Nan-in cevap verdi: "İzledim! Geceleri kapları, tencereleri temizledi, her şeyi yerine koydu ve sabahları onları tekrar temizledi."</p>

  <p class="calibre3">Usta şöyle dedi: "İşte bu! Öğreti bu işte! Bunun için gönderildin! O tencereleri gece temizlemişti, ama sabahları temiz tencereleri tekrar temizliyordu. Bunun anlamı nedir? Çünkü geceleri bile, hiçbir şey olmazken, onlar tekrar kirlendiler, yine biraz tozlandılar. Sen temiz olabilirsin -ki artık öylesin-&nbsp; sen masum olabilirsin, ama her an temizlenmeye devam etmek zorundasın. Hiçbir şey yapmasan da, zaman geçtiği için kirlenirsin. Her an, sadece zamanın geçmesi yüzünden... Hiçbir şey yapmayıp, bir ağacın altında otursan bile kirlenirsin. Ve bu kirlilik kötü veya yanlış bir şey yaptığın için değildir, sadece zamanın geçmesinden kaynaklanmaktadır. Toz toplanır, sen de onu temizlemeye devam edersin.</p>

  <p class="calibre3">İşte son dokunuş budur. Çünkü temiz olduğun için gururlandığını hissedebiliyorum ve şimdi artık sürekli bir temizlenme çabası göstermek zorunda olduğunun farkındasın."</p>

  <p class="calibre3">An be an ölmeli ve tekrar doğmalıyız. Ancak o zaman yanlış bilgiden kaçabiliriz.</p>

  <p class="p"><span class="t10">Sözcüklerle gözünün önüne getirilen ve arkas</span><span class="t10">ı</span><span class="t10">nda hiçbir madde olmayan görüntü vikalpa'd</span><span class="t10">ı</span><span class="t10">r, imgelemdir.</span></p>

  <p class="calibre3">İmgelem, sadece sözcüklerle, sözlü yapılarla yaratılır. Bir şeyi göz önüne getirebilirsin -orada değildir, gerçek değildir, ama zihin görüntüleriyle onu gözünün önüne getirirsin. Ve onu öylesine geniş bir kapsamda gözünün önüne getirebilirsin ki, kendin bile ona aldanırsın ve gerçek olduğunu düşünürsün. Hipnotizmada olan budur. Bir kişiyi hipnotize et ve herhangi bir şey söyle; Görüntüyü gözünün önüne getirir ve bu görüntü gerçek olur. Bunu yapabilirsin. Bunu birçok şekilde yapıyorsun.</p>

  <p class="calibre3">İmgelem, bir güçtür, ama göz önüne getirilen bir güç, hayal edilen bir güçtür. Onu kullanabilirsin ve onun tarafından kullanılabilirsin. Kullanabilirsen, yararlı olacaktır, ama onun tarafından kullanılırsan, ölümcüldür, tehlikelidir. İmgelem, her an delilik haline gelebilir. İmgelemi kullanarak, içsel büyümen ve kristalleşmen için bir durum yaratabiliyorsan, yararlı olabilir. Ama bu durum sözcüklerle yaratılmış, göz önüne getirilmiş bir şey olacaktır.</p>

  <p class="calibre3">İnsanlar için sözcükler, dil, sözlü yapılar öylesine önemli bir hale gelmiştir ki, artık ondan daha önemli bir şey yoktur. Birisi aniden, "Yangın!" diye bağırdığında, 'yangın' sözcüğü seni anında değiştirecektir. Orada bir yangın olmayabilir... Ama sen beni dinlemeyi kesersin. Durmak için herhangi bir çaba göstermen gerekmez; aniden dinlemeyi keser ve oraya buraya koşuşturmaya başlarsın. 'Yangın' sözcüğü senin imgelemin olur.</p>

  <p class="calibre3">Bu şekilde birçok sözcüğün etkisindesin. Reklam işindeki insanlar, imgelemler yaratmak için hangi kelimeleri kullanmaları gerektiğini iyi bilirler. Bu sözcükleri kullanarak seni yakalarlar, pazarın tamamını yakalarlar. Bunun gibi birçok sözcük vardır. Modayla birlikte onlar da değişir.</p>

  <p class="calibre3">Bu sözcüklerin ve etkilerinin iyice anlaşılması gerekmektedir. Gerçeği arayan bir kişi, sözcüklerin etkisinin farkında olmalıdır. Siyasetçiler, reklamcılar -hepsi sözcükler kullanırlar ve sözcüklerle öyle imgelemler yaratırlar ki, hayatını bile tehlikeye atarsın; hayatını sadece birkaç sözcük için bir kenara atabilirsin.</p>

  <p class="calibre3">Bu sözcükler hangileridir? -'Ulus, 'milli bayrak'- sadece sözcükler. 'Hinduizm'... "Hinduizm tehlikede." diyebilirsin ve aniden birçok insan bir şeyler yapmaya, hatta ölmeye hazır olabilir -sadece birkaç sözcük için! "Ulusumuz hakarete uğramıştır": 'Ulusumuz' nedir? -sadece bir sözcük. Bayrak, bir kumaş parçasından başka bir şey değildir, ama ulusun tamamı bayrak için ölebilir, çünkü birileri bayrağa hakaret etmiştir, onu aşağılamıştır. Bu dünyada sırf sözcükler yüzünden ne büyük saçmalıklar dönmektedir. Sözcükler tehlikelidir; içinde derin etki kaynaklarına sahiptirler. İçinde bir şeyi tetiklerler ve sen de bunlara kapılıp gidersin.</p>

  <p class="calibre3">Patanjali der ki: İmgelemin anlaşılması gerekir, çünkü meditasyon yolunda sözcüklerin düşürülmesi gerekecektir ki, başkalarının etkileri de düşürülebilsin. Unutma ki, sözcükler bir başkası tarafından öğretilmektedir; sözcüklerle doğmazsın. Sözcükler sana öğretildi ve bu sözcüklerle birlikte birçok önyargı da öğretilmiş oldu. Din, mitoloji, her şey sözcükler aracılığıyla beslenir. Sözcük medyumdur, kültür, toplum, bilgi aracıdır.</p>

  <p class="calibre3">Unutma ki, sadece tanıklık eden bilinç gerçektir; bunun dışında hiçbir şey gerçek değildir. Ne olursa olsun, güzel olabilir, tadını çıkarmaya değebilir -tadını çıkartın. Krişna ile dans etmek güzeldir; bunda yanlış bir şey yoktur. Dans et! Tadını çıkart! Ama unutma ki, bu imgelemdir, güzel bir rüyadır. İçinde kaybolup gitme. Kendini kaybedersen, imgelem tehlikeli bir hal almıştır. Birçok dindar insan sadece imgelemdedir. Ve imgelemde devam ederek hayatlarını boşuna harcarlar.</p>

  <p class="calibre3"><span class="t10">Soru</span></p>

  <p class="calibre3"><span class="t10">İ</span><span class="t10">nsanlar için sadece iki alternatifin var oldu</span><span class="t10">ğ</span><span class="t10">unu söylüyorsun -delilik ya da meditasyon; ama dünyada milyonlarca insan ikisine de ula</span><span class="t10">ş</span><span class="t10">mam</span><span class="t10">ı</span><span class="t10">ş</span><span class="t10">t</span><span class="t10">ı</span><span class="t10">r. Buna ula</span><span class="t10">ş</span><span class="t10">acaklar</span><span class="t10">ı</span><span class="t10">n</span><span class="t10">ı</span> <span class="t10">dü</span><span class="t10">ş</span><span class="t10">ünüyor musun?</span></p>

  <p class="calibre3">Ulaştılar! Meditasyona değil, deliliğe ulaştılar! Ve tımarhanede kapalı olan deliler ile dışarıda olan deliler arasıdaki fark sadece derece farkıdır. Nitelik açısından bir fark yoktur; farkı sadece nicelik açısındandır. Sen daha az deli olabilirsin, başkaları daha fazla deli, ama sonuçta, insan şimdiki haliyle delidir.</p>

  <p class="calibre3">Neden insana şimdiki haliyle deli diyorum? Delilik birçok anlama gelebilir. Birincisi, merkeze yoğunlaşmamışsındır. Merkeze yoğunlaşmamışsan, çıldırmışsındır. Merkeze yoğunlaşmamak, içinde birçok sesin olduğu anlamına gelir -sen birçok insansın, kalabalıksın. Ve evde hiç kimse efendi değildir, ama her hizmetçi, efendi olduğunu iddia eder. Kargaşa, anlaşmazlıklar ve sürekli bir mücadele vardır. Sürekli bir iç savaş halindesin. Bu iç savaş devam etmediği takdirde, meditasyonda olursun. Gece gündüz, yirmi dört saat devam eder. Birkaç dakikalığına zihninden her ne geçiyorsa bir yere yaz ve dürüst ol. Zihninden tam olarak ne geçiyorsa, onu yaz; bunun çılgınca olduğunu hissedeceksin.</p>

  <p class="calibre3">Zen Ustaları der ki: Git ve orijinal yüzünü bul -doğmadan önceki yüzünü, öldükten sonraki yüzünü. Doğum ve ölüm arasında hep sahte yüzlerin vardır. Sürekli olarak aldatırsın -sadece başkalarını değil; bir aynanın önünde durduğunda kendini de aldatırsın. Aynada asla gerçek yüzünü görmezsin. Asla kendi kendinle yüzleşmeye yüzün olmaz. Aynadaki yüz de sahtedir. Onu sen yaratırsın, sen tadını çıkartırsın; boyanmış bir maskedir.</p>

  <p class="calibre3">Sadece başkalarını değil, kendimizi de aldatırız. Aslında kendimizi aldatmamışsak, başkalarını da aldatamayız. Bu yüzden kendi yalanlarımıza inanmak zorundayız; ancak bu şekilde başkalarının bize inanmasını sağlayabiliriz. Kendi yalanlarına inanmıyorsan, hiç kimse bunlara aldanmaz.</p>

  <p class="calibre3">Ve yaşam dediğin bu baş belasının tamamı seni hiçbir yere götürmez. Çılgınca bir konudur. Çok çalışırsın, Çok fazla çalışırsın; yürür ve koşarsın. Ve hayatın boyunca mücadele verirsin, ama hiçbir yere ulaşamazsın. Nereden geldiğini, nereye hareket ettiğini, nereye gittiğini bilmezsin. Sokakta bir adama rastladığında, ona 'Nereden geliyorsun, efendim?' diye sorduğunda, sana 'Bilmiyorum' der ve 'Nereye gidiyorsun' diye sorduğunda, sana 'Bilmiyorum' deyip, yine de 'Beni engellemeyin, acelem var derse, bu adam hakkında ne düşünürsün? Tabii ki deli olduğunu.</p>

  <p class="calibre3">Nereden geldiğini ve nereye gittiğini bilmiyorsan, acele etmenin ne anlamı var? Ama herkes böyledir ve herkes sokaklardadır. Yaşam bir sokaktır; ve sen daima ortasındasındır. Nereden geldiğini bilmezsin, nereye gittiğini bilmezsin. Kaynak hakkında hiçbir bilgin, hedef hakkında hiçbir bilgin yoktur, ama sonunda hiçbir yere ulaşmak için her türlü çabayı göstererek acele edersin.</p>

  <p class="calibre3">Bu nasıl bir akıl sağlığıdır? Ve bütün bu mücadelelerden bir anlık mutluluk kazanamıyorsun -bir anlık bile. Sadece belki bir gün, belki yarın, ertesi gün veya öldükten sonra ahrette mutluluğun seni beklediğini umuyorsun. Ertelemek, şu anda kendini fazla kötü hissetmemek, sadece bir hiledir.</p>

  <p class="calibre3"><span class="t10">Bir anl</span><span class="t10">ı</span><span class="t10">k bile mutlulu</span><span class="t10">ğ</span><span class="t10">un yoktur. Bu nas</span><span class="t10">ı</span><span class="t10">l bir ak</span><span class="t10">ı</span><span class="t10">l sa</span><span class="t10">ğ</span><span class="t10">l</span><span class="t10">ığı</span><span class="t10">d</span><span class="t10">ı</span><span class="t10">r? Sürekli mutsuzluk -ve hepsinden önemlisi, bu mutsuzlu</span><span class="t10">ğ</span><span class="t10">u ba</span><span class="t10">ş</span><span class="t10">kas</span><span class="t10">ı</span> <span class="t10">yaratm</span><span class="t10">ı</span><span class="t10">yor. Ac</span><span class="t10">ı</span><span class="t10">n</span><span class="t10">ı</span> <span class="t10">kendin yarat</span><span class="t10">ı</span><span class="t10">yorsun. Bu nas</span><span class="t10">ı</span><span class="t10">l bir ak</span><span class="t10">ı</span><span class="t10">l sa</span><span class="t10">ğ</span><span class="t10">l</span><span class="t10">ığı</span><span class="t10">d</span><span class="t10">ı</span><span class="t10">r? Sürekli kendi ac</span><span class="t10">ı</span><span class="t10">n</span><span class="t10">ı</span> <span class="t10">yarat</span><span class="t10">ı</span><span class="t10">yorsun! Ben buna delilik diyorum.</span></p>

  <p class="calibre3"><span class="t10">Ak</span><span class="t10">ı</span><span class="t10">l sa</span><span class="t10">ğ</span><span class="t10">l</span><span class="t10">ığı</span><span class="t10">, merkeze yo</span><span class="t10">ğ</span><span class="t10">unla</span><span class="t10">ş</span><span class="t10">mad</span><span class="t10">ığı</span><span class="t10">n</span><span class="t10">ı</span> <span class="t10">fark etmendir. Böylece ilk i</span><span class="t10">ş</span><span class="t10">in merkeze yo</span><span class="t10">ğ</span><span class="t10">unla</span><span class="t10">ş</span><span class="t10">mak olur; kendi içinde hayat</span><span class="t10">ı</span><span class="t10">n</span><span class="t10">ı</span> <span class="t10">yönlendirebilece</span><span class="t10">ğ</span><span class="t10">in, hayat</span><span class="t10">ı</span><span class="t10">n</span><span class="t10">ı</span> <span class="t10">disipline edebilece</span><span class="t10">ğ</span><span class="t10">in bir merkeze sahip olmak olur; içinde yönlendirebilece</span><span class="t10">ğ</span><span class="t10">in, hareket edebilece</span><span class="t10">ğ</span><span class="t10">in bir ustaya sahip olmak olurdu. Yap</span><span class="t10">ı</span><span class="t10">lacak ilk</span> <span class="t10">ş</span><span class="t10">ey kristalle</span><span class="t10">ş</span><span class="t10">mekse, ikinci ad</span><span class="t10">ı</span><span class="t10">m da kendi ac</span><span class="t10">ı</span><span class="t10">n</span><span class="t10">ı</span> <span class="t10">yaratmamakt</span><span class="t10">ı</span><span class="t10">r. Ac</span><span class="t10">ı</span> <span class="t10">yaratan her</span> <span class="t10">ş</span><span class="t10">eyi b</span><span class="t10">ı</span><span class="t10">rak -ac</span><span class="t10">ı</span><span class="t10">y</span><span class="t10">ı</span> <span class="t10">yaratan bütün gerekçeleri, arzular</span><span class="t10">ı</span><span class="t10">, umutlar</span><span class="t10">ı</span><span class="t10">.</span></p>

  <p class="calibre3">Ama sen bunun farkında değilsin. Yapmaya devam ediyorsun; onu yarattığını göremiyorsun. Ne yaparsan yap, tohum ekiyorsun. Bunu ağaçlar takip eder ve ne ektiysen, onu biçersin. Ve ne zaman bir şeyi biçersen, içinde acı vardır, ama sen asla bu tohumları bizzat ektiğini görmezsin. Ne zaman acı çekersen, başka bir yerden geldiğini düşünürsün; bir tesadüf olduğunu veya sana karşı çalışan kötü güçler olduğunu düşünürsün.</p>

  <p class="calibre3">Böylece şeytanı yarattın. Şeytan sadece bir şamar oğlanıdır -asıl şeytan sensin. Acını kendin yaratıyorsun. Ama ne zaman acı yaratıyorsan, suçu şeytanın üzerine atıyorsun, sanki şeytan bir şey yapıyormuş gibi. Böylece rahatlıyorsun. Asla kendi budalaca yaşam kalıbının, aptal yaşam kalıbının farkına varmıyorsun.</p>

  <p class="calibre3">Ya da buna alın yazısı diyorsun veya Tanrı beni deniyor diyorsun. Ancak sana olan her neyse tek nedeni bizzat sen olduğun gerçeğinden kaçınmaya devam ediyorsun. Hiçbir şey tesadüf değildir. Her şeyin nedensel bir bağlantısı vardır ve neden de sensin.</p>

  <p class="calibre3">Örneğin, âşık oluyorsun. Aşk sana bir duygu verir, büyük mutluluğun yanı başında bir yerde olduğu duygusunu. İlk kez birilerinin, en azından bir kişinin, seni görmekten mutlu olduğunu hissediyorsun. Çiçek açmaya başlıyorsun. Tek bir kişi bile seni görmekten mutlu oluyorsa, seni bekliyorsa, seni seviyorsa, sana bakıyorsa, çiçek açmaya başlıyorsun. Ama sadece başlangıçta ve derhal yanlış kalıpların çalışmaya başlıyor -âşık olduğun, sevdiğin kişiye hemen sahip olmak istiyorsun.</p>

  <p class="calibre3">Ama sahip olmak öldürmektir. Sevgiline sahip olduğun anda, onu öldürdün demektir. O zaman acı çekiyorsun. Gözyaşı döküyor ve ağlıyorsun ve sevdiğin kişinin hatalı olduğunu, alınyazının yanlış olduğunu düşünüyorsun. Kader benim tarafımı tutmuyor diyorsun. Ancak aşkı sahip olma duygusu, sahip olma hırsıyla zehirlediğini bilmiyorsun.</p>

  <p class="calibre3">Âşık olan herkes bunu yapar ve âşık olan herkes acı çeker. Sana en derin lütuflarda bulunabilen âşk, en derin mutsuzluk haline geliyor. Bu nedenle eski kültürler, özellikle de eski çağlarda Hindistan'da aşk fenomenini tamamen yok etmişlerdir. Çocuklar için evlilik ayarlıyorlardı -böylece âşık olma olasılıkları yoktu, çünkü aşk mutsuzluğa götürüyordu. Bu, bilinen bir fenomendi -âşka izin verdiğin takdirde, âşk seni mutsuzluğa götürürdü -bu nedenle bu olasılığı hiç sağlamamak en iyisiydi. Bırak çocukları, küçük çocukları evlensinler. Âşık olmadan önce bırak evlensinler. Hiçbir zaman aşkın ne olduğunu bilmeyecekler ve mutsuzluğa düşmeyeceklerdir.</p>

  <p class="calibre3">Ama aşk asla mutsuzluk yaratmaz. Onu zehirleyen sensin. Aşk daima zevktir, aşk daima kutlamadır. Aşk, doğanın izin verdiği en derin coşkudur. Ama sen onu yok ediyorsun.</p>

  <p class="p1"><span class="t">&nbsp;</span></p>

  <p class="calibre3"><span class="t10">Fark</span><span class="t10">ı</span><span class="t10">nda ol ve ba</span><span class="t10">ş</span><span class="t10">kalar</span><span class="t10">ı</span><span class="t10">n</span><span class="t10">ı</span><span class="t10">n deli oldu</span><span class="t10">ğ</span><span class="t10">unu dü</span><span class="t10">ş</span><span class="t10">ünme.</span></p>

  <p class="calibre3"><span class="t10">Bizzat deli oldu</span><span class="t10">ğ</span><span class="t10">unu ve bir</span> <span class="t10">ş</span><span class="t10">eyler yapmak zorunda oldu</span><span class="t10">ğ</span><span class="t10">unu ta derinlerden hisset. Hemen! Bu bir acil durumdur! Erteleme, çünkü hiçbir</span> <span class="t10">ş</span><span class="t10">ey yapamayaca</span><span class="t10">ğı</span><span class="t10">n bir an gelebilir. Öyle ç</span><span class="t10">ı</span><span class="t10">ld</span><span class="t10">ı</span><span class="t10">rabilirsin ki, hiçbir</span> <span class="t10">ş</span><span class="t10">ey yapamazs</span><span class="t10">ı</span><span class="t10">n.</span></p>

  <p class="calibre3">Şimdi bir şey yapabilirsin. Hâlâ limitler dahilindesin. Bir şeyler yapılabilir, çaba gösterilebilir, kalıplar değiştirilebilir. Ama hiçbir şey yapamayacağın, paramparça olduğun, hatta bilincini kaybettiğin bir an gelebilir.</p>

  <p class="calibre3">Deli olduğunu hissedebiliyorsan, bu umut verici bir işarettir. Kendi gerçekliğine karşı uyanık olabileceğini gösterir. Kapı ordadır; gerçekten aklı başında olabilirsin. Bunu anlamanın bile akıl sağlığına bir katkısı olur.</p>

  <p class="calibre3"><span class="t10">Soru:</span></p>

  <p class="calibre3"><span class="t1">Sadece bakarak, sadece beyin hücrelerindeki kay</span><span class="t1">ı</span><span class="t1">tlara tan</span><span class="t1">ı</span><span class="t1">kl</span><span class="t1">ı</span><span class="t1">k ederek, dü</span><span class="t1">ş</span><span class="t1">üncenin kaynaklar</span><span class="t1">ı</span><span class="t1">n</span><span class="t1">ı</span> <span class="t1">durdurmam</span><span class="t1">ı</span><span class="t1">z nas</span><span class="t1">ı</span><span class="t1">l mümkün olabilir, aç</span><span class="t1">ı</span><span class="t1">klar m</span><span class="t1">ı</span><span class="t1">s</span><span class="t1">ı</span><span class="t1">n?</span></p>

  <p class="calibre3">Onlar asla yok olmaz, ama tanıklık ederek kimlikleri kırılır. Buda, aydınlandıktan sonra kırk yıl aynı bedende yaşamaya devam etmiştir; bedeni durmamıştır. Kırk yıl boyunca sürekli konuşmuş, açıklamalar yapmış, insanlar ona ne olduğunu ve onlara da aynısının nasıl olabileceğini anlatmaya çalışmıştır. Zihnini kullanmıştır; zihni durmamıştır. Ve on iki yıl sonra doğduğu şehre geri döndüğünde babasını tanımış, eşini tanımış, oğlunu tanımıştır. Zihni oradaydı, anıları oradaydı; aksi takdirde tanıması mümkün olmazdı.</p>

  <p class="calibre3">Zihin gerçekte durmaz. Zihin durdu dediğimizde, kimliğinin kırıldığını anlatmaya çalışıyoruz. Artık bunun zihin, bunun da sen olduğunu biliyorsun. Köprü kırılmıştır. Artık zihin efendi değildir. Sadece bir araç haline gelmiştir; gerçek yerini bulmuştur. Böylece ne zaman ihtiyacın olursa, zihnini kullanabilirsin. Bir fan gibidir! Kullanmak istediğinde açarsın ve fan çalışmaya başlar. Şu anda fanı kullanmıyoruz, dolayısıyla o da çalışmıyor. Ama oradadır, var olmayı bırakmamıştır. İstediğin her an onu kullanabilirsin. Yok olmamıştır.</p>

  <p class="calibre3">Tanıklık ederek, kimlik yok olur, zihin değil. Ve kimliğin yok olduğunda, tamamen yeni bir varlık olursun. İlk kez gerçek fenomenle, gerçek gerçekliğinle karşı karşıya gelirsin. İlk kez kim olduğunu öğreniyorsun. Zihin artık sadece etrafındaki mekanizmanın bir parçasıdır.</p>

  <p class="calibre3">Sanki bir pilotmuşsun ve bir uçak uçuruyormuşsun gibidir. Birçok araç kullanıyorsun; gözlerin birçok araç üzerinde çalışır ve bir onun, bir bunun farkına varır. Ama sen araç değilsin.</p>

  <p class="calibre3">Bu zihin, bu beden ve beden zihnin birçok fonksiyonu senin etrafındadır, mekanizmandır. Bu mekanizmada iki şekilde var olabilirsin. Var olmanın bir yolu kendini unutmak ve sanki mekanizma senmişsin gibi hissetmektir. Bu köleliktir, mutsuzluktur. Bu dünyadır, <span class="t10">samsar'</span>dır.</p>

  <p class="calibre3">Bir diğer yolu ise ayrı olduğunun, farklı olduğunun farkına varmaktır. O zaman kullanmaya devam edersin, ama bu sefer çok farklıdır. Artık mekanizma sen değilsin. Ve mekanizmada bir şeyler yanlış giderse, onu düzeltmeye çalışabilirsin, ama rahatsız olmazsın. Mekanizmanın tamamı da yok olsa, yine rahatsız olmazsın.</p>

  <p class="calibre3">Buda'nın ölümü ile senin ölümün birbirinden farklı birer fenomendir. Ölürken Buda, sadece mekanizmanın öldüğünü bilir. Mekanizma kullanılmıştır ve artık ona ihtiyaç yoktur. Bir yük kalkmıştır; özgür kalmıştır. Artık herhangi bir şekle bağlı kalmadan hareket edecektir. Ama ölürken sen, tamamen farklısın. Acı çekersin, ağlarsın, çünkü mekanizmanın değil, senin öldüğünü hissedersin. Bu senin ölümündür. O zaman yoğun bir acı haline gelir.</p>

  <p class="calibre3"><span class="t10">Sadece tan</span><span class="t10">ı</span><span class="t10">kl</span><span class="t10">ı</span><span class="t10">k ederek, zihin durmaz ve beyin hücreleri de çal</span><span class="t10">ı</span><span class="t10">ş</span><span class="t10">may</span><span class="t10">ı</span> <span class="t10">b</span><span class="t10">ı</span><span class="t10">rakmaz. Aksine daha canl</span><span class="t10">ı</span> <span class="t10">hale gelirler, çünkü daha az çeli</span><span class="t10">ş</span><span class="t10">ki, daha çok enerji vard</span><span class="t10">ı</span><span class="t10">r.</span></p>

  <p class="calibre3"><span class="t10">Daha taze hale geleceklerdir.</span> <span class="t1">Ve</span> <span class="t10">onlar daha do</span><span class="t10">ğ</span><span class="t10">ru, daha kesin bir biçimde kullanabileceksin, ama onlar</span><span class="t10">ı</span> <span class="t10">sana yük yapmayacakt</span><span class="t10">ı</span><span class="t10">r ve seni bir</span> <span class="t10">ş</span><span class="t10">ey yapmaya zorlamayacaklard</span><span class="t10">ı</span><span class="t10">r. Seni bir oraya bir buraya çekmeyeceklerdir. Efendi sen olursun.</span></p>

  <p class="calibre3">İyi, ama sadece tanıklık ederek bu nasıl olabilir? Çünkü olmuştur; tanıklık etmeyerek kölelik oluşmuştur. Kölelik olmuştur, çünkü tetikte değildin; öyleyse tetikte olduğunda kölelik yok olacaktır. Kölelik sadece farkında olmamaktır. Başka hiçbir şeye gerek yoktur. Ne yaparsan yap, daha çok tetikte ol.</p>

  <p class="calibre3">Burada oturup beni dinliyorsun. Farkında olarak da dinleyebilirsin, farkında olmayarak da. Farkında olmayarak da olsa, beni dinliyor olacaksın, ama farklı olacaktır, niteliğinde farklılık olacaktır. Kulakların dinliyor olacak, ama zihnin başka bir yerde meşgul olacaktır.</p>

  <p class="calibre3">Sonra bazı sözcükler sana nüfuz etmeye başlayacaktır. Ve karışacaklardır; zihnin onları kendi tarzında yorumlayacaktır. Ve onlara kendi fikirlerini dahil edecektir. Her şey karmakarışık ve düzensiz olacaktır. Dinlemiş olacaksın, ama birçok şeyi es geçeceksin, dinlemek istemeyeceksin. Seçeceksin. Sonra da her şey çarpıtılacaktır.</p>

  <p class="calibre3">Tetikteysen, tetikte olmaya başladığın an düşünce duracaktır. Tetikteyken düşünemezsin. Enerjini tamamı tetikte olmaya geçer ve düşünceye dalmak için hiç enerjin kalmaz. Sadece tek bir an için bile tetikteysen, sadece dinlersin. Hiçbir bariyer yoktur. Karıştırılacak hiçbir sözcük yoktur. Yoruma ihtiyaç duymazsın. Etkisi doğrudandır.</p>

  <p class="calibre3">Tetikte olarak dinleyebilirsen, söylediklerim anlamlı da olabilir, anlamsız da, ama tetikte olarak dinlemenin anlamı daima büyük olacaktır. Bu tetikte oluş, bilincinin doruk noktasıdır. Geçmiş çözülecektir; gelecek yok olacaktır. Başka bir yerde olmayacaksın, sadece burada ve şimdi olacaksın. Ve düşüncenin olmadığı o sessiz anda kendi kaynağınla derin bir temas halinde olacaksın. Bu kaynak büyük mutluluktur ve bu kaynak ilahidir. Öyleyse yapılması gereken tek şey, her şeyi tetikte olarak yapmaktır.</p>
</body>
</html>
