<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xml:lang="tr">
<head>
  <meta content="Atlantis Word Processor 1.6.5.11" name="Generator" />
  <link href="../Styles/style.css" rel="stylesheet" type="text/css" />

  <title>Ağustosböceği ve Karınca</title>
</head>

<body>
  <h2 class="h21"><a id="a3"></a>Ağustosböceği ve Karınca</h2>

  <p class="p7">Öğlen güneşi, Konuşması Yadırganmayan Hayvanlar Ormanı&rsquo;nı cayır cayır yakmaktaydı. Öyle bir sıcak vardı ki pınarın suyu bile terliyordu. Ağaçlar serinlemek için yapraklarını yelpaze gibi kullanıyor, çoğu hayvansa buldukları gölgeliklerde miskince uyukluyordu. O saatlerde orman, yaz sıcağını yüze çarpan rüzgârın boğucu minimal müziği dışında, genellikle sessizdi. Ne anlatmaya çalıştıkları türdeşleri tarafından bile anlaşılmayan ahmak kuşlar bile cıvıldamaya üşeniyorlardı.</p>

  <p class="p7">O saatlerde balçıklaşan yaz sıcağının hiç de arzu edilmeyen bunaltıcı ahengini, çoğu hayvanca tuhaf karşılanan bir melodi bozuyordu. Boyutlarına rağmen ormanın derinliklerine kadar ulaşmayı başaran bir keman sesiydi bu. Tellerin üzerinde sinek kanadıymışçasına hareket eden yayı, Ağustosböceği tutuyordu. Ağustosböceği, yakıcı güneşten korunabileceği bir yer seçer, o anki ruh haline göre açılışını yapardı. Kemanı konuşturur, güldürür, ağlatır, övdürür, sövdürür, neredeyse bütün hayvanların seslerini taklit ettirirdi. Kemanla tek vücut olmuş bu yaratığın dinletisi, ormanın ruhunun da bir parçasıydı. Kemanın sesi, toprağı çatlatan filizi karşılıyordu, yere düşen meyveyi… Nasılsa yolunu şaşırmış, karada debelenen şaşkın bir balığın çırpınışlarıydı… Ayının rüyasında, bala ulaşma çabasına düşmanca karşılık veren arılardı… Kemandan yayılan nameler, ağzını memeye dayamış yavru maymunun sütüne karışıyordu. Gündüz düşlerine eşlik ediyordu. Elbette her hayvanın hoşuna gitmiyordu. Bezgin uykularının bölünmesinin günahını ona yükleyen kimi hayvanlar, huzursuz homurtular çıkarıyor ama yerlerinden kıpırdamaya yeltenmiyorlardı.</p>

  <p class="p7">Ağustosböceği, ormanın ve orman sakinlerinin tepkilerinden habersiz, yeteneklerinin sınırlarını zorlamakla meşguldü. Yeni geçişler, süslemeler bulmaya çalışıyor, an geliyor zorlanıyor, sinirleniyor, boncuk boncuk terliyordu. Kendini iyice kaptırdığında vücuduna kramplar giriyor, daha zorlandığındaysa sinir krizlerinden bitap düşüyordu. Çalıştığı parçaların hakkından geldiğinde, tüm hücrelerine yayılan esrimenin hükmü altına giriyor, coşkusunu kemanıyla dalga dalga yayıyordu.</p>

  <p class="p7">Ormanın içinde süzülen keman sesine aldırmadan, sırtındaki yükle, bir o yana bir bu yana sürekli koşturan Karınca &ldquo;<span class="t10">yaza aldanmamal</span><span class="t10">ı</span><span class="t10">, k</span><span class="t10">ı</span><span class="t10">ş</span> <span class="t10">da gelecek. Devran boynunu öte yana büktü</span><span class="t10">ğ</span><span class="t10">ünde yeter mi bu yiyecek</span>&rdquo; diyerek, yuvasına erzak taşıyordu. Günün ilk ışıklarıyla işe koyuluyor, hava kararıncaya dek çalışıyordu. Ağustosböceği&rsquo;ne olan sevgisiyse onu bir kaşık suda boğacak kadardı. Ona, kemanına sinir oluyor, &ldquo;sabah akşam gıygıy da gıygıy, kafa şişirmekten başka ne işe yarıyor ki bu hayvan&rdquo; diye söyleniyordu.</p>

  <p class="p7">Günlerden bir gün Ağustosböceği, neşeyle allegroya geçiş yaparken, uzaktan sırtında yükle yalpalaya yalpalaya Karınca&rsquo;nın geldiğini gördü. Kemanı bırakıp selam verdi ama Karınca onu görmezden gelmeye çalıştı. Ağustosböceği seslendi; &ldquo;<span class="t10">merhaba kar</span><span class="t10">ı</span><span class="t10">nca karde</span><span class="t10">ş</span><span class="t10">, gel biraz soluklan. Ne</span><span class="t10">ş</span><span class="t10">eni yerine getirecek</span> <span class="t10">ş</span><span class="t10">ark</span><span class="t10">ı</span><span class="t10">lar çalay</span><span class="t10">ı</span><span class="t10">m sana</span>&rdquo;. Karınca ise öfkeyle &ldquo;<span class="t10">bu yaz</span><span class="t10">ı</span><span class="t10">n bir de k</span><span class="t10">ı</span><span class="t10">ş</span><span class="t10">ı</span> <span class="t10">var, o zaman da karn</span><span class="t10">ı</span><span class="t10">n zil çalar</span>&rdquo; diye cevap verip hızla uzaklaştı. Ağustosböceği şaşkın, Karınca&rsquo;nın arkasından bir süre baktıktan sonra yeniden kemanını alıp neşeli namelerini sürdürdü. Yaz boyunca Ağustosböceği&rsquo;nin tüm davetlerini geri çevirdi Karınca. Sadece geri çevirmekle kalmadı, çoğunlukla tersledi onu.</p>

  <p class="p7">Gece gündüzü, gündüz geceyi kovaladı, günler geçti ve yaz, ormanı yavaş yavaş terk etti. Ağustosböceği, serinleyen havada karnını doyurmak için, sonbaharda dökülenlerle idare ediyordu. Havalar serinledikçe sanatını daha çok yuvasında sürdürür olmuştu. Neşeli şarkılardan çok, sakin hatta hüzünlü parçalara yer veriyordu. Keman yayının hareketleri, sadece kanat çırpışlarına değil, sararmış yaprağın yere düşüşüne de benziyordu artık. Karınca&rsquo;ysa o mevsimde bile güneşi gördüğü günlerde yuvasından çıkıyor, yiyecek toplamaya devam ediyordu.</p>

  <p class="p7">Derken toprağa yılın ilk karı düştü, ardından bir tane ve bir tane daha… Kar, gürültüsüz patırtısız ama bir o kadar da acımasız, çoğaldıkça çoğalıyordu. Orman sakinleri çoktan yuvalarına çekilmişti. Kimileri kış geçene kadar gözlerini açmak niyetinde değildi. Artık beyazın iliğe işleyen haşinliğiyle yüzleşecek kimse kalmamıştı. Gündüz bile bu zorba karşısında kendini daha az gösterir olmuştu. Ağustosböceği&rsquo;yse, iyice azalan yiyeceğini idareli kullanabilmek için az hareket ediyor, gününün çoğunu uyuklayarak geçiriyordu. Kemanını pek az kullanıyor, kullandığında ise neşeli parçalar hiç çalmıyordu.</p>

  <p class="p7">Bir süre sonra Karınca&rsquo;nın dediği gerçekleşti. Ağustosböceği&rsquo;nin evinde hiç yiyecek kalmadı. Açlığın tüm enerjisini yiyip bitirmesine fırsat vermeden, en yakın komşusu olan Karınca&rsquo;nın yuvasının yolunu tuttu. Kemanı da yanındaydı. Böylece yapılan iyiliği karşılıksız bırakmayacak, misafir edileceği yuvayı şenlendirebilecekti.</p>

  <p class="p7">Çok uzun olmamakla birlikte kış yüzünden aşılması zor bir yolculuktu. Kar yüzünden her yer birbirine benziyordu. Sırtında kemanı, güçlükle bulduğu Karınca&rsquo;nın kapısını çaldı. Karınca kapıyı açınca, kısa süren bir şaşkınlık geçirdi. Ağustosböceği&rsquo;nin solgun ve bitkin yüzüne baktı, sonra gözü kemana takıldı, karşısındakini baştan aşağıya süzdü, ardından keskin bir kahkaha patlattı. Kapısının ne için çalındığı belliydi. Yazın tüm yorgunluğu, sadece bu sahnenin yaşanmasına değerdi. Ağustosböceği&rsquo;nin ağzını açmasına fırsat kapıyı kapatmaya yeltendi. Ağustosböceği kapının arasına ayağını koydu. &ldquo;<span class="t10">Kar</span><span class="t10">ı</span><span class="t10">nca karde</span><span class="t10">ş</span><span class="t10">, amma hödüksün! Biz yaz</span><span class="t10">ı</span><span class="t10">n o kadar u</span><span class="t10">ğ</span><span class="t10">ra</span><span class="t10">ş</span><span class="t10">t</span><span class="t10">ı</span><span class="t10">k bunca eseri repertuar</span><span class="t10">ı</span><span class="t10">m</span><span class="t10">ı</span><span class="t10">za katt</span><span class="t10">ı</span><span class="t10">k, kar</span><span class="t10">ş</span><span class="t10">ı</span><span class="t10">l</span><span class="t10">ığı</span> <span class="t10">açl</span><span class="t10">ı</span><span class="t10">ktan ölmek mi olmal</span><span class="t10">ı</span><span class="t10">? Sen payla</span><span class="t10">ş</span><span class="t10">ı</span><span class="t10">rs</span><span class="t10">ı</span><span class="t10">n yeme</span><span class="t10">ğ</span><span class="t10">ini, ben çalar</span><span class="t10">ı</span><span class="t10">m saz</span><span class="t10">ı</span><span class="t10">m</span><span class="t10">ı</span><span class="t10">, beraber oynar</span><span class="t10">ı</span><span class="t10">z…</span>&rdquo; dedikten sonra ayağını geri çekti. Karınca aralıktan kafasını uzattı, tükürürcesine &ldquo;<span class="t10">bütün yaz çald</span><span class="t10">ı</span><span class="t10">n saz,</span> <span class="t10">ş</span><span class="t10">imdi de oyna biraz</span>&rdquo; dedikten sonra kapıyı hızlıca kapattı.</p>

  <p class="p7">Ağustosböceği, duvara dönüşen kapı yüzünden canı sıkılmış halde geri döndü. Karınca&rsquo;nın sözü kulağında çınlamakta, beyninin kıvrımlarını kavurmaktaydı. &ldquo;<span class="t10">Bütün yaz çald</span><span class="t10">ı</span><span class="t10">n saz,</span> <span class="t10">ş</span><span class="t10">imdi de oyna biraz… Saz… saz… saaaaz… oyna biraz… oyna biraz… oyna… oyna… oyna… OYNAAAA…</span>&rdquo; Karınca&rsquo;nın bu kabalığına anlam veremiyor, içi içini yiyordu. &ldquo;<span class="t10">BÜTÜN YAAAAAZ…</span>&rdquo; Kışı tek başına yuvasında geçiren Karınca sıkılmaz mı? Tamam, mevsimi aşacak kadar yiyeceği topladı ama bu kadarla biter mi? Yiyip, içip yatmakla koca kış geçer mi?</p>

  <p class="p7">Yol boyunca kar, iri tanelerini dökmeye devam ediyor, Ağustosböceğinin eve varmasını geciktiriyor, zorlaştırıyordu. Yuvasına dönünce sıkıntısını atmak için kemanını dertli dertli çalmaya başladı. Evde yiyecek yok, karnı kemana eşlik ederken, bir şarkı tutturdu:</p>

  <p class="p5"><span class="t10">&ldquo;Kimseye etmem</span> <span class="t10">ş</span><span class="t10">ikâyet, a</span><span class="t10">ğ</span><span class="t10">lar</span><span class="t10">ı</span><span class="t10">m ben halime</span><span class="t10"><br /></span><span class="t10">Titrerim mücrim gibi, bakt</span><span class="t10">ı</span><span class="t10">kça istikbalime&rdquo;</span></p>

  <p class="p7">Karınca ilk anda yaptığından çok keyif almıştı. Sonra keyif, sıkıntıya dönüştü, ağırlaştı, ağırlaştı, ağırlaştı, huzuru büsbütün kaçtı. Sessiz, kasvetli yuvasında, yaptığı hareket yüzünden köpüren vicdanına karşı bir türlü galebe çalamıyordu. Odasını ileri geri arşınlıyor, arada ağzına bir iki lokma yiyecek tıkıştırıyor ama bir türlü boğazından geçiremiyordu. Gözünün önüne Ağustosböceği&rsquo;nin o garip hali, kapanmakta olan kapı karşısında yüzünün aldığı şekil geliyordu. Ayaklarıyla yere vurup tempo tutmaya, dans etmeye çalıştı ama neşesi yerine gelmedi. Şarkı söylemek istedi, sesi kendi kulaklarının bile tahammül sınırlarını aşıyordu. &ldquo;<span class="t10">Ama çald</span><span class="t10">ı</span><span class="t10">, ben çal</span><span class="t10">ı</span><span class="t10">ş</span><span class="t10">ı</span><span class="t10">rken o saz çald</span><span class="t10">ı</span><span class="t10">. Ba</span><span class="t10">ş</span><span class="t10">kalar</span><span class="t10">ı</span> <span class="t10">yar</span><span class="t10">ı</span><span class="t10">n için ter dökerken, o da çal</span><span class="t10">ı</span><span class="t10">ş</span><span class="t10">sayd</span><span class="t10">ı</span><span class="t10">. Hak etmedi mi? Etti. Niye vicdan azab</span><span class="t10">ı</span> <span class="t10">duyacakm</span><span class="t10">ı</span><span class="t10">ş</span><span class="t10">ı</span><span class="t10">m, duymam. Hay orman cini! Mideme külçe gibi oturdu… Ama ben çal</span><span class="t10">ı</span><span class="t10">ş</span><span class="t10">t</span><span class="t10">ı</span><span class="t10">m, çok çal</span><span class="t10">ı</span><span class="t10">ş</span><span class="t10">t</span><span class="t10">ı</span><span class="t10">m. O saz çald</span><span class="t10">ı</span><span class="t10">…</span>&rdquo; Karınca kendi kendine söylendi durdu ama bir türlü vicdanının çivili yatağında rahat edemedi. Nihayet dayanamayıp, yola çıktı.</p>

  <p class="p7">Kar, tipiye dönüşmüş, şiddetini iyiden iyiye arttırmış, yolları altına almış, tümsekler oluşturmuştu. Karınca, ağaçlar konusunda uzmandı, ormandaki ağaçların her birini ahbabıymışçasına tanırdı. Onlar kılavuzluk etmese, kaybolması, soğuktan donup ölmesi işten bile değildi. Çetin bir yolculuğun ardından nihayet Ağustosböceği&rsquo;nin yuvasına geldi. İçeriden keman sesi geldiğini duyunca önce şaşırdı, sonra öfkelendi. &ldquo;Ben bu havada, acıyıp bunca yol tepeyim, beyimiz dalgasına baksın&rdquo; diye söylendi. Fakat içeriden gelen nameler hiç de neşeli değildi. Kemanın acı inlemesini Ağustosböceği&rsquo;nin kederli sesi takip ediyordu.</p>

  <p class="p5">&ldquo;<span class="t10">Gezdi</span><span class="t10">ğ</span><span class="t10">im dikenli a</span><span class="t10">ş</span><span class="t10">k yollar</span><span class="t10">ı</span><span class="t10">ndan,</span> <span class="t10"><br /></span><span class="t10">elimden bir k</span><span class="t10">ı</span><span class="t10">r</span><span class="t10">ı</span><span class="t10">k saz geldi geçti.</span> <span class="t10"><br /></span><span class="t10">Kara talihimden yine bu y</span><span class="t10">ı</span><span class="t10">l da</span> <span class="t10"><br /></span><span class="t10">bahar</span><span class="t10">ı</span> <span class="t10">görmeden yaz geldi geçti.</span>&rdquo;</p>

  <p class="p7">Karınca bütün hücrelerine dek titredi. Gözyaşlarını tutamayarak hüngür hüngür ağlamaya başladı. O kadar yüksek perdeden çıkıyordu ki ses, içeriye de ulaştı. Dışarıdaki acı inleyişe kulak kesilen Ağustosböceği, kapıyı açtığında karşısında Karınca&rsquo;yı görünce şaştı kaldı.</p>

  <p class="p7">&ldquo;Karınca kardeş, ne arıyorsun burada?&rdquo;</p>

  <p class="p7">&ldquo;Ya Ağustosçuğum sana çok ayıp ettim ben. Eşekliğim yüzünden içim içimi yedi bitirdi. Sen haklıymışsın, biraz geç de olsa anladım. Gel bu kış misafirim ol. İkimize de yetecek yiyeceğim var. Sen çalarsın, birlikte oynarız.&rdquo;</p>

  <p class="p7">Böylece Ağustosböceği, Karınca&rsquo;nın evine yerleşti. Gün içinde yuvanın yakınından geçenler, içerideki bağırış çağırışın sebebini merak ederler. Tertipleri, kafa yapıları, hevesleri, dünya görüşleri hiç mi hiç birbirine uymayan iki ayrı yaratıktır onlar. Belki bu yüzden durmadan tartışır, kavga ederler. Akşamlarıysa neşeli keman sesi, neşeli şarkılar duyulur aynı yuvada. Muhtemelen gün ve akşam arasındaki bu farklılık çoğumuzu garip gelir. Onlar, tüm zıtlıklarına rağmen arkadaştırlar. Onlar, karnı doyuran ile ruhu besleyen gayretin kardeşliğine kanıttırlar. Onlar… Her neyse…</p>

  <p class="p7">Gökten üç elma düştü.</p>

  <p class="p7">Üçü de &ldquo;daha yok mu&rdquo; diyenlerin başına…</p>
</body>
</html>
