<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xml:lang="tr">
<head>
  <meta content="Atlantis Word Processor 1.6.5.11" name="Generator" />
  <link href="../Styles/style.css" rel="stylesheet" type="text/css" />

  <title></title>
</head>

<body>
  <p class="p3">&nbsp;</p>

  <h2 class="h21"><a id="ncx181"></a><a id="a11"></a>Türkiye&rsquo;nin Yıldızı (Şeref Sizsiniz)</h2>

  <p class="p7">Yıldız olmayı kim istemez? Gökteki yıldızlar kadar ulaşılmaz olmayı, alkışlarla şımartılmayı, hayran olunan, imrenilen, özenilen, taklit edilen biri olmayı kim istemez? İmza almak için çırpınanlar, röportaj için sıraya giren gazeteciler, albüm teklifleri, konser teklifleri, evlenme teklifleri, ödüller… Türkiye yıldızını seçiyor. Televizyonda anonsları duyar duymaz <span class="t10">i</span><span class="t10">ş</span><span class="t10">te arad</span><span class="t10">ığı</span><span class="t10">m f</span><span class="t10">ı</span><span class="t10">rsat</span> dedim, <span class="t10">o benim</span>! Türkiye&rsquo;nin aradığı yıldız benim.</p>

  <p class="p7">Daha küçükken kadın günlerinde marifetlerimi göstermeye başlamıştım. Kadınlar coştuklarında, teybe bir kaset koyar, koca koca gövdeleriyle göbek atmaya başlarlardı. Annemin arkadaşları &ldquo;hadi kız oyna&rdquo; diye beni de ortaya sürerlerdi. Ben de el çırpmaları arasında süzülür, titrer, kıvırdıkça kıvırırdım. Tiz kahkahalar kulağımı yırtardı, kollarımı bacaklarımı mıncıklarlardı, yanaklarımı ısırırlardı, anlardım eğleniyorlar.</p>

  <p class="p7">Annem önce istemedi. Kızını kimselere emanet edemezmiş. Bunca zaman gözü gibi baktığı biricik kızını kurtlar sofrasında yedirmezmiş. Ünlüyseler de ne mal oldukları belli değilmiş. <span class="t10">Anneci</span><span class="t10">ğ</span><span class="t10">im</span> dedim, <span class="t10">sen yan</span><span class="t10">ı</span><span class="t10">mdan hiç ayr</span><span class="t10">ı</span><span class="t10">lmazs</span><span class="t10">ı</span><span class="t10">n, hep gözünün önünde olurum</span>. Nazlandı, dudak büktü ama sonunda <span class="t10">bir de babana sor bakal</span><span class="t10">ı</span><span class="t10">m</span> dedi. Küçüklüğümden beri &ldquo;geleceğin Sibel Can&rsquo;ı&rdquo; derdi babam bana. Yarışmaya katılmak istediğimi söyleyince gülümseyerek karşıladı, <span class="t10">annen olur dediyse tamam k</span><span class="t10">ı</span><span class="t10">z</span><span class="t10">ı</span><span class="t10">m.</span></p>

  <p class="p7">En yakın arkadaşıma niyetimi söylediğimde çok sevindi. Güzelliğimle kimse başa çıkamazmış ama sesim biraz sorun yaratabilirmiş. Böyle konuşmasını kıskanmasına yordum. Biliyorum, kendisi yarışmaya katılmayı aklından bile geçiremez, babası onu komaya sokar. Beni cesaretlendirmeyişine içerledim. Yok jüri moralimi bozarmış, yok fazla ümitlenmemeliymişim, yok boş yere vaktimi harcamamalıymışım. Hem bodur boylu, hem çarpık dişli! Hiç çekinmeden söyledim, yüzü kireç gibi oldu. Altta da kalmadı cadaloz. Benim de yamuk ağızlı ve peltek olduğumu, ayrıca kalas gibi vücudum olduğunu söyledi. Saçlarından yakalayıp yerlerde süründürmemek için zor tuttum kendimi. Kıskanç cüce! Şimdiden krizlere girmiş. Ömür boyu konuşmayacağım onunla.</p>

  <p class="p7">Artık beni yolumdan kimse döndüremez, o seçimlere katılacak ve yıldız olacağım. Aynanın karşısında sürekli prova yapıyorum, dans figürleri çalışıyorum. Kollarımı havaya kaldırıyor, belimi kıvırıyor, gözlerimi baya baya, ağzımı yaya yaya şarkı söylüyorum. Gencim, güzelim, şarkı var, dans var, daha ne olsun? Bir de erkek kardeşim var, tam Şam şeytanı. Ergen velet, benim için daha çok zebani. Ben çalışırken dalga geçip duruyor, çirkin çirkin taklidimi yapıyor. Saç saça baş başa kavgaya tutuştuk, annem zor ayırdı. Canı çok yanmış olacak ki kavgadan sonra bir daha ilişmedi.</p>

  <p class="p7">Geleceğimi engellemeye çalışan bütün fesatlara rağmen vazgeçmedim. Belirtilen günün sabahı, annemle birlikte kayıtların yapılacağı otele gittik. En kötü ihtimalle öğlene kadar sıra geleceğini sanıyordum. Genci-yaşlısı her türden insan vardı otelin bahçesinde. İnanılmaz bir kalabalık, şaştım. Gerçi hiçbirinin bana rakip olabileceğini sanmıyorum.</p>

  <p class="p7">Gözlüklü, kel kafalı, fare suratlı, ufak tefek bir adam şimdiye kadar duyduğum en tiz sesle prova yapıyordu. Yüzünün rengi kırmızı ile mor arasında gidip geliyor, şarkının sözlerini karıştırıyor, unutuyor, tekliyordu. Bir başka köşede heyecanlarından mıdır bilinmez, iki kız sözlerini hiç anlayamadığım bir şarkıyı cırlıyorlar, sonra ağlayarak birbirlerine sarılıyorlardı. Sonra iki arkadaşın break-dance gösterisine tanık oldum, sonu kanlı bitti. Yan yana dururlarken yerde bacak hareketleri yapıyorlardı ki havada uçuşan ayaklardan biri diğerinin suratına iniverdi. Burnundan kanlar akan çocuk, boylu boyunca yere serildi. Tutup götürdüler, herhalde ilkyardıma. Ayağında çorap, parmak arası terlik, saçı, üstü başı darmadağın bir kadın gördüm. Nasıl olmuş da dilenci diye geri çevirmemişler? Şarkı söylemeye başladı, sesi hiç fena değil. Ama yeter mi? Yaşlı bir adam gördüm, saçları boyalı. Hareketlerini Zeki Müren&rsquo;e benzettim, sesi de andırıyordu.</p>

  <p class="p7">Sıra numaramı aldım, sıranın bugün bize gelmeyeceğini söylediler. İki gün sonra gelmeliymişiz. Eve döndük. O bekleyiş heyecanıyla geceleri gözlerime uyku girmiyordu. İnadına yavaş geçen iki günün sonunda tekrar otele geldik. İçeriye alınanlara jüri karşısında ne yapılması gerektiği anlatılıyordu. Dans ederken yaralanan çocuk, şişmiş bandajlı yüzle oradaydı. Heyecanım gittikçe artıyordu. Benden bir öndeki uzun saçlı, aşırı derecede kilolu kız, gülerek dışarı çıktı, &ldquo;oldu&rdquo; diyerek kameralara doğru yöneldi. Onu görünce kendime güvenim arttı.</p>

  <p class="p7">Sonunda sıra bende. İçeriye girdim, uyarıldığım gibi, durmam gereken noktada durdum. İçerisi spotlar yüzünden ışıl ışıl ve sıcaktı. Uzunca masanın gerisinde dört jüri üyesi yan yana duruyordu, yorgun ve sıkıntılı görünüyorlardı. Yüzlerinde neşeden eser yoktu. Boynunda, kollarında ve ellerindeki kilolarca takı yüzünden şarkıcı jüri hanım, nefes alsa şıkırtılı sesler çıkarıyordu. Gıcıklığıyla ünlü olansa elindeki tükenmez kalemi parmakları arasında döndürüp duruyordu. Başımla selam verip gülümsedim. Doldurduğum form, organizatör jürinin elindeydi. İsmimi söyledi.</p>

  <p class="p7">&ndash; Evet, ayrıca dans da ediyorum.</p>

  <p class="p7">&ndash; Tamam, dansınızla birlikte, şarkınızı da dinleyelim.</p>

  <p class="p7">Gösterimi yapıp merakla gözlerine baktım, memnun bir ifade yakalayamadım. Sanki insan yüzlerine değil, duvara bakıyordum.</p>

  <p class="p7">&ndash; Sence oldu mu?</p>

  <p class="p7">Bu kötüye işaretti.</p>

  <p class="p7">&ndash; Bilmiyorum, takdir sizin. Çok çalıştım, evdeki herkes çok…</p>

  <p class="p7">&ndash; Ama olmadı.</p>

  <p class="p7">Hayalini kurduğum gelecek, ellerimden uçup gidiyordu. Gözlerimdeki yaşları zor zapt ediyordum. Titrek bir sesle:</p>

  <p class="p7">&ndash; Ama neden?</p>

  <p class="p7">&ndash; Sor bakalım neden?</p>

  <p class="p7">&ndash; Ya, hayır!</p>

  <p class="p7">&ndash; Ya, hayır&rsquo;ı yok. Bir kere şarkı söyleyemiyorsun, söylediklerin anlaşılmıyor, sesin güzel değil, dans ettiğini söyledin, onu da yapamıyorsun.</p>

  <p class="p7">Sağlı sollu yumruklar yemiş gibi hissettim. Yufka yüreklidir, o beni anlar, yardımcı olur umuduyla şarkıcı jürinin ellerine sarıldım, bir yandan da ağlıyordum:</p>

  <p class="p7">&ndash; Ne olur!</p>

  <p class="p7">Şarkıcı &ldquo;canım&rdquo; demekle yetindi. Organizatör:</p>

  <p class="p7">&ndash; Olmadı, olması da mümkün değil.</p>

  <p class="p7">Yalvarıyordum.</p>

  <p class="p7">&ndash; Lütfen!</p>

  <p class="p7">&ndash; Lütfen çıkar mısın? Daha sırada bir sürü insan var.</p>

  <p class="p7">Dönüp hızla formumu kaptım ve paramparça edip fırlattım. Koşarak dışarıya kaçtım. Annem peşimden koşuyordu, bizim peşimizden de kamera. Mikrofonu tutan, içeride ne olduğunu sorunca döndüm, ağlayarak ve bağırarak cevapladım:</p>

  <p class="p7">&mdash; Onların iyilikleri sahte, hiçbir yakınlık göremedim. Yoksa sesim açılacaktı. Yakınlık gösterselerdi sesim kendiliğinden açılacaktı.</p>

  <p class="p7">Annem daha olayı tam kavrayamamıştı ama biricik kızını üzenlere bol &ldquo;bip&rdquo;li sözcükler savurdu. Otelden nasıl çıktım, eve nasıl döndüm hiç hatırlamıyorum. Sonraki iki gün hasta yattım. Hiç olmazsa televizyonda gösterilmesin diye dua ettim, o da kabul olmadı.</p>

  <p class="p7"><span class="t10">Sonuna kadar hakl</span><span class="t10">ı</span><span class="t10">yd</span><span class="t10">ı</span><span class="t10">lar, bende o yeteneklerin hiçbirisi yokmu</span><span class="t10">ş</span><span class="t10">,</span> diye düşünmüyorum elbette. Kendimi seyrederken biraz utandım, doğru. Ne yapayım, kızmış, kırılmıştım. Ama o küstah jüri de kim oluyormuş? Benim hayallerim, güzelliğim onların iki dudağı arasında mı? Zeki Müren&rsquo;i taklit eden adamcağızı da gördüm programı izlerken. Jüri kıkır kıkır gülüyordu zavallıya. <span class="t10">Aç</span><span class="t10">ı</span><span class="t10">n da bir taraflar</span><span class="t10">ı</span><span class="t10">n</span><span class="t10">ı</span><span class="t10">za gülün, soysuz</span> <span class="t10">ş</span><span class="t10">ebekler!</span></p>

  <p class="p7">Terbiyesizler! Bana haksızlık ettiler. İstesem kendi çabamla da büyük bir yıldız olabilirim. Ama bütün hevesimi kaçırdılar. Türkiye&rsquo;yi önemli bir yıldızdan mahrum ettiler. Onların suçu.</p>
</body>
</html>
