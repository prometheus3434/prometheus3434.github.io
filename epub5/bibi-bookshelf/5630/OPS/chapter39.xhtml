<?xml version="1.0" encoding="utf-8"?>
<html xmlns="http://www.w3.org/1999/xhtml" xmlns:epub="http://www.idpf.org/2007/ops">
  <head>
    <title>Z Yalnızlığı</title>
    <meta http-equiv="Content-Type" content="text/html; charset=utf-8" />
  

</head>
  <body epub:type="chapter">
	<section>
		<h1><span epub:type="pagebreak" title="198" id="page198"></span><st c="0">Tacİz</st></h1>
		<p><st c="6">Candan’la birbirimizi tam on gün boyunca görmüyoruz o günden sonra.</st></p>
		<p><st c="74">O beni aramıyor. </st><st c="92">Ben de onu aramıyorum.</st></p>
		<p><st c="114">Üstelik tatil. </st><st c="130">Yapacak hiçbir şey yok.</st></p>
		<p><st c="153">İnternet sitelerinde tur atmaktan gözlerim şaşı kaçıyor.</st></p>
		<p><st c="210">Candan’ın beni bir daha hiç aramayacağını düşündükçe, gözlerim doluyor. </st><st c="283">Açıp ondan özür dilesem mi, diye düşünüyorum sık sık. </st><st c="337">Ama hemen vazgeçiyorum. </st><st c="361">Ben bir suç işlemedim ki! </st><st c="387">Gerçek arkadaş olmayı istemek suç mu?</st></p>
		<p><st c="424">Ama hemen sonra kendimden utanıyorum. </st><st c="463">Sınıfta hiç kimsenin yüzüne bakmadığı bir kızdım. </st><st c="513">Candan bana değer verdi. </st><st c="538">Bana evini açtı. </st><st c="555">Bana elini uzattı. </st><st c="574">Bense onun elini ısırdım.</st></p>
		<p><st c="599">Tek yaptığım, yalnızım diye zırlamak.</st></p>
		<p><span epub:type="pagebreak" title="199" id="page199"></span><st c="637">Sıkıntıdan dört dönüyorum.</st></p>
		<p><st c="664">Canım sürekli bir şeyler tıkınmak istiyor. </st><st c="708">Ama evde güzel hiçbir şey yok. </st><st c="739">(Hiçbir zaman olmaz zaten.)</st></p>
		<p><st c="766">Anneme zırt pırt hırlıyorum. </st><st c="796">“Bir kere de şu evde havuçlu bir kek pişirsen, bir çörek pişirsen!”</st></p>
		<p><st c="863">Annem, “Az ye de kendine uşak tut,” diyor.</st></p>
		<p><st c="906">Annem böyledir işte! </st><st c="928">Mutfakla arası hiçbir zaman iyi olmadı. </st><st c="968">Yemek yapmayı hiç sevmez. </st><st c="994">O yüzden de pişirdiği şeylerin hepsi kötüdür.</st></p>
		<p><st c="1039">Bari ben yapayım, diyorum ve internetten mercimek köftesi tarifi buluyorum. </st><st c="1116">Evde kırmızı mercimek ve ince bulgur var ama taze soğan yok.</st></p>
		<p><st c="1176">Olsun, diyip işe girişiyorum. </st><st c="1207">Kırmızı mercimekleri pişireyim derken, yakıyorum. </st><st c="1257">Bütün ev pis pis kokuyor. </st><st c="1283">Vazgeçiyorum mercimek köftesinden falan.</st></p>
		<p><st c="1323">Dolapta bir parça irmik var. </st><st c="1353">Tozşekerle karıştırıp tavaya atıyorum. </st><st c="1392">Katır katır kavruluyorlar. </st><st c="1419">Yağ ilave etmek sonradan geliyor aklıma. </st><st c="1460">Biraz soğuyunca oturup yiyorum. </st><st c="1492">İğrenç bir şey ama yine de bir tür tatlı işte!</st></p>
		<p><st c="1538">Bir işe yarıyor olmak için ikizlere matematik çalıştırmaya başlıyorum.</st></p>
		<p><st c="1609">Kafaları bir türlü basmıyor. </st><st c="1639">Beni delirtiyorlar.</st></p>
		<p><st c="1658">“Siz ne olacaksınız büyüyünce böyle yaa!” diyorum.</st></p>
		<p><st c="1709">Cem, “Ben pezevenk olucam,” diyor.</st></p>
		<p><st c="1744">Filiz, “Ben de orospu,” diyor.</st></p>
		<p><st c="1775">“Ne diyorsunuz be!” diye bağırıyorum.</st></p>
		<p><span epub:type="pagebreak" title="200" id="page200"></span><st c="1813">Cem açıklıyor. </st><st c="1829">Babam televizyon dizilerindeki erkeklere pezevenk, kadınlara orospu dediği için, onlar da büyüyünce bunlardan olmak istiyorlarmış. </st><st c="1960">Çünkü dizilerde oynamak istiyorlarmış.</st></p>
		<p><st c="1998">Başım sanki bir ceviz ve birisi bir ceviz kıracağıyla başımı sıkıştırıyor.</st></p>
		<p><st c="2073">Kendimi evden dışarı atıyorum. </st><st c="2105">Kırtasiyeye kadar yürüyorum.</st></p>
		<p><st c="2133">Abim heykel gibi oturuyor tezgâhın arkasında. </st><st c="2180">Müşteri yok. </st><st c="2193">İçeri giriyorum.</st></p>
		<p><st c="2209">Abim, “Hoş geldiniz, buyurun!” diyor dalgın dalgın. </st><st c="2262">Sonra dikkatle bakıyor ve benim ben olduğumu fark ediyor.</st></p>
		<p><st c="2319">“N’aber, ne yapıyorsun?” diyorum, laf olsun diye. </st><st c="2370">Satılan malları inceliyormuş gibi yapıyorum. </st><st c="2415">Bir defterin fiyatını soruyorum. </st><st c="2448">Amacım abimle biraz laflamak ama abim hiç iyi görünmüyor.</st></p>
		<p><st c="2505">“N’oldu?” diye soruyorum. </st><st c="2532">“Yine Çiğdem meselesi mi?”</st></p>
		<p><st c="2558">Başını sallıyor. </st><st c="2576">İyi bir iş bulup onu geri kazanacakmış. </st><st c="2616">Kararlıymış.</st></p>
		<p><st c="2628">Ama bunları söylerken o kadar yorgun görünüyor ve bir enkaza o kadar çok benziyor ki, çişi gelse tuvalete kadar gidebilir mi, emin değilim.</st></p>
		<p><st c="2768">“Abi, sen yurtdışına gitsene! </st><st c="2799">Oralarda güzel bir hayat kur kendine!”</st></p>
		<p><st c="2837">“Olur. </st><st c="2845">Nasıl gideyim? </st><st c="2860">Şişme botla mı?” diye soruyor.</st></p>
		<p><span epub:type="pagebreak" title="201" id="page201"></span><st c="2890">“Sen mülteci değilsin, delirme! </st><st c="2923">Pasaport çıkart öyle git.”</st></p>
		<p><st c="2949">“Tabii tabii. </st><st c="2964">Olmayan paralarımla hemen hallederim bu işi. </st><st c="3009">Ayrıca bu esmer tenim, kara kaşlarımla tüm Avrupa da kucağını açmış beni bekliyor.”</st></p>
		<p><st c="3092">“Amerika’ya git o zaman. </st><st c="3118">Ya da Avustralya’ya git.”</st></p>
		<p><st c="3143">“Çok uzak oraları! </st><st c="3163">Yorgunum ben.”</st></p>
		<p><st c="3177">“Yürüyerek git demedim ya! </st><st c="3205">Burada çalış, uçak parası biriktir, öyle git.”</st></p>
		<p><st c="3251">“Bazen hakiki bir moron oluyorsun.”</st></p>
		<p><st c="3287">“Sana çekmişim!”</st></p>
		<p><st c="3304">“Git başımdan! </st><st c="3320">İşin gücün yok mu senin?”</st></p>
		<p><st c="3345">“Yok. </st><st c="3352">İşim de yok, arkadaşım da yok. </st><st c="3383">Beni kimse sevmiyor!”</st></p>
		<p><st c="3404">“Öff be! </st><st c="3414">Ne hastasın! </st><st c="3427">Beni de kimse sevmiyor. </st><st c="3451">N’apayım, şu binanın damından aşağı mı atayım kendimi?”</st></p>
		<p><st c="3506">Gösterdiği binaya bakıyorum. </st><st c="3536">Hiç de fena fikir değil aslında.</st></p>
		<p><st c="3568">Sonra Zeynep ve mavi paltosu görünüyor. </st><st c="3609">Binanın damını gösterip gösterip göz kırpıyor Zeynep. </st><st c="3663">Hey Allah’ım! </st><st c="3677">Öbür dünyada da yalnızlık diye bir sorun var galiba.</st></p>
		<p><st c="3729">“Abi, hiç para vermeseler bile, doğru düzgün bir işe başla bence sen. </st><st c="3800">Bu kırtasiye sana hiç iyi gelmedi.”</st></p>
		<p><st c="3835">Boş boş bakıyor yüzüme.</st></p>
		<p><st c="3859">Sonra dışarı çıkıyorum ve heykel gibi dikiliyorum kapının önünde. </st><st c="3926">Ne yapacağımı kesinlikle bilmiyorum.</st></p>
		<p><st c="3962">Dünya bir lunapark ve ben de kapının önündeyim. </st><span epub:type="pagebreak" title="202" id="page202"></span><st c="4011">Kapıda dev bir biletçi var ve beni içeri sokmuyor. </st><st c="4062">Çılgınlar gibi eğlenenlere dışarıdan bakıp yutkunmak benim kaderim.</st></p>
		<p><st c="4129">Teşvikiye’ye doğru yürüyüp bir iki kitapçıya bakayım bari biraz, diyorum.</st></p>
		<p><st c="4203">İçimde bir ses, Candan’ı da görürsün belki, diyor.</st></p>
		<p><st c="4254">Sen çeneni kapatsana, diyorum içimdeki sese.</st></p>
		<p><st c="4299">Köşeye varınca adımlarımı iyice hızlandırıyorum. </st><st c="4349">Neme lazım, Candan’la ya hakikaten karşılaşırsam, “Ne arıyorsun buralarda?” diye sorarsa alaycı alaycı, ne derim o zaman? </st><st c="4471">Nişantaşı’na doğru adeta koşturuyorum. </st><st c="4510">Karakolu ve camiyi geçiyorum. </st><st c="4540">Mağazalar başlıyor. </st><st c="4560">Her birinin önünde uzun uzun durup, vitrindeki giysilere ve ayakkabılara bakıyorum. </st><st c="4644">Param olsaydı hangilerini alırdım diye kendimce eğlence yaratmaya uğraşıyorum. </st><st c="4723">Ama olmuyor, hiç eğlenemiyorum.</st></p>
		<p><st c="4754">Cebimde sadece on lira var. </st><st c="4783">Üç günden önce de annemden başka para alamam.</st></p>
		<p><st c="4828">On lirayla ne yapılır?</st></p>
		<p><st c="4851">Ara sokaktaki dondurmacıdan iki top dondurma alınabilir. </st><st c="4909">Hakiki dondurma. </st><st c="4926">Şok şok şok’taki gibi çakma değil. </st><st c="4961">Ama çakmasının fiyatı iki lira. </st><st c="4993">Üstelik, o da lezzetli. </st><st c="5017">Sağlığa zararlıysa zararlı, ne yapayım! </st><st c="5057">Sağlığa faydalı hiçbir şey yok ki zaten hayatımızda.</st></p>
		<p><st c="5109">Bir pastanenin önünde durup vitrindeki ağız sulandıran tatlıları seyrediyorum.</st></p>
		<p><st c="5188">İçimde öyle bir açlık, öyle bir boşluk, öyle bir hırs </st><span epub:type="pagebreak" title="203" id="page203"></span><st c="5243">var ki, beni bıraksalar bütün dükkânı yerim. </st><st c="5288">Yine de doymam.</st></p>
		<p><st c="5303">Tam o sırada ensemde yıvışık bir ses duyuyorum.</st></p>
		<p><st c="5351">“Ismarlayayım mı sana tatlı?”</st></p>
		<p><st c="5381">Hayretle dönüyorum. </st><st c="5402">İyi tanıdığım ama ilk anda jetonumun düşmediği bu ses kimin diye.</st></p>
		<p><st c="5467">Tabii ya! </st><st c="5478">Emrah iti huzurlarınızda!</st></p>
		<p><st c="5503">“İstemez!”</st></p>
		<p><st c="5514">“Aman aman! </st><st c="5527">Gurur yapmayı da bilirmiş!”</st></p>
		<p><st c="5554">Gözlerimi dikip öldürecekmiş gibi bakıyorum. </st><st c="5600">Şu anda, dile benden ne dilersen, diyen bir cin olsa karşımda, tüm dövüş sanatlarını bilmeyi dilerdim. </st><st c="5703">O zaman bu serseriyi öyle bir pataklardım ki!</st></p>
		<p><st c="5748">“Nereye gidiyorsun böyle? </st><st c="5775">Yoksa bir yerden mi dönüyorsun?”</st></p>
		<p><st c="5807">İçimden, “Sana ne!” diyorum. </st><st c="5837">Dışımdan: “Arkadaşıma gidiyorum.”</st></p>
		<p><st c="5870">Kahretsin! </st><st c="5882">Neden böyle söyledim sanki? </st><st c="5910">Şimdi soracak da soracak!</st></p>
		<p><st c="5935">“Kimmiş arkadaşın?”</st></p>
		<p><st c="5955">“Sınıf arkadaşım.”</st></p>
		<p><st c="5974">“Erkek mi?”</st></p>
		<p><st c="5986">Resmen geri zekâlı bu. </st><st c="6010">Resmen patlak kafa!</st></p>
		<p><st c="6029">Derin bir nefes alarak, tane tane söylüyorum. </st><st c="6076">“Hayır. </st><st c="6084">Kız.”</st></p>
		<p><st c="6089">“Senin ipini fazla uzun tutuyorlar. </st><st c="6126">Başına bir iş gelirse, bacaklarını kırarım bak!”</st></p>
		<p><st c="6174">Başıma bir iş gelirse bacaklarımı kırarmış! </st><st c="6219">Ettiği la</st><span epub:type="pagebreak" title="204" id="page204"></span><st c="6228">fa bak. </st><st c="6237">Başıma bir iş gelirse ancak senin gibiler yüzünden gelir!</st></p>
		<p><st c="6294">“Kız kısmı her gün sokaklarda sürtmez! </st><st c="6334">Okumuyor musun tecavüz haberlerini sen?”</st></p>
		<p><st c="6374">“Ne tecavüzü ya? </st><st c="6392">Ne diyorsun sen?”</st></p>
		<p><st c="6409">“Duydun ne dediğimi. </st><st c="6431">Sokaklarda çok sürtüyorsun sen.”</st></p>
		<p><st c="6463">“Sokaklarda sürtmüyorum ben. </st><st c="6493">Arkadaşımın evinde ders çalışıyoruz.”</st></p>
		<p><st c="6530">“Ne olacak o kadar ders çalışınca, hee?” diye yavşıyor bu kez. </st><st c="6594">Hee, derken yamulan o ağzını şöyle bir kırsam öyle mutlu olacağım ki!</st></p>
		<p><st c="6663">“Karnemde iyi notlar oluyor.”</st></p>
		<p><st c="6693">“N’oluyor karnende iyi notlar olunca? </st><st c="6732">İyi notlarla zengin mi olucan? </st><st c="6763">Doktor mu olucan, mühendis mi olucan? </st><st c="6801">Bana tepeden mi bakıcan? </st><st c="6826">Ulan, ben okumadım ama hayat bilgim yaldızlı beş! </st><st c="6876">Seninse dünyadan haberin yok makarna surat! </st><st c="6920">Annene hiç yardım etmiyormuşsun evde. </st><st c="6958">Varsa yoksa ders ders!”</st></p>
		<p><st c="6981">Öldürecek gibi bakıyorum. </st><st c="7008">Ama bir şey söylemiyorum. </st><st c="7034">Ne söylenir zaten bu göte?</st></p>
		<p><st c="7060">“Neredeymiş bu arkadaşının evi bakalım?”</st></p>
		<p><st c="7101">Ani bir panik yükseliyor içimde. </st><st c="7135">Hayır! </st><st c="7142">Candanlar’ın evini bilmesin! </st><st c="7171">Ne yapacağı belli olmaz bunun!</st></p>
		<p><st c="7201">Ters yöne dönüyorum. </st><st c="7223">Elimle Valikonağı tarafını işaret ediyorum. </st><st c="7267">“Şurada. </st><st c="7276">Az ilerideki apartman.”</st></p>
		<p><st c="7299">“Uh uh! </st><st c="7308">İyi yere tezgâh açmışlar. </st><st c="7334">Ne iş yapıyor arkadaşının babası?”</st></p>
		<p><span epub:type="pagebreak" title="205" id="page205"></span><st c="7368">“Bilmiyorum.”</st></p>
		<p><st c="7382">“Terslenme lan! </st><st c="7399">Biliyorsundur sen.”</st></p>
		<p><st c="7418">“Bilmiyorum. </st><st c="7432">Sormadım. </st><st c="7442">Ticaret yapıyor galiba.”</st></p>
		<p><st c="7466">İşte, bir yalan daha attım! </st><st c="7495">Ama ne yapayım! </st><st c="7511">Babası gazeteci desem, bu it annemle babamın ağzından girer burnundan çıkar, Candanlar’a gitmemi engeller.</st></p>
		<p><st c="7617">“Ne ticareti kız? </st><st c="7636">Kadın ticareti olmasın sakın?” Kendi yaptığı espri pek hoşuna gidiyor gerzeğin. </st><st c="7716">Hırıltılı hırıltılı gülüyor.</st></p>
		<p><st c="7744">Bense içimden yirmiye kadar sayıyorum. </st><st c="7784">Yirmiye gelince bir daha sayıyorum. </st><st c="7820">Sabır sabır sabır!</st></p>
		<p><st c="7838">“İyi, hadi bakalım. </st><st c="7859">Gözüm üstünde, unutma! </st><st c="7882">Bir yamuğunu gördüm mü binerim tepene! </st><st c="7921">Öyle aşna fişna durumları falan... </st><st c="7956">Aman diyim ha! </st><st c="7971">Canına okurum bak!”</st></p>
		<p><st c="7990">Uzanıp omuzumu tutuyor. </st><st c="8015">İçimden kusmak geliyor.</st></p>
		<p><st c="8038">Sırıtarak, “Şu saçlarını da bir tarasan be... </st><st c="8085">Hep böyle karışık,” diyor. </st><st c="8112">Sonra da göğsümü elliyor. </st><st c="8138">Sanki eli tesadüfen oradaymış, tesadüfen değmiş gibi. </st><st c="8192">Ama hissediyorum, mıncıklıyor.</st></p>
		<p><st c="8222">Allah cezanı versin, diyorum içimden. </st><st c="8261">Umarım, yürürken başına koca bir tabela düşer de beynin delinir!</st></p>
		<p><st c="8325">Tam yürüyeceğim, “Abin kırtasiyede çalışmaya başlamış ha!” diyor.</st></p>
		<p><st c="8391">“Evet,” diyorum. </st><st c="8409">Yine hırıldayarak gülüyor.</st></p>
		<p><st c="8435">“Çalışsın, çalışsın! </st><st c="8457">Diplomayı iyi ki aldı bak! </st><st c="8484">Yoksa bu kırtasiye işini hayatta bulamazdı!”</st></p>
		<p><st c="8528">Sonra da boğula boğula gülüyor. </st><st c="8561">Gülerken suratı şekilden şekile giriyor.</st></p>
		<p><span epub:type="pagebreak" title="206" id="page206"></span><st c="8601">Sessizce bekliyorum.</st></p>
		<p><st c="8622">Nihayet çekiliyor önümden. </st><st c="8650">Yürümeye başlıyorum.</st></p>
		<p><st c="8670">Acaba takip eder mi beni?</st></p>
		<p><st c="8696">Az ilerde bir kafe var ve içerisi çok kalabalık. </st><st c="8746">İçeri dalıp, kenarda bekliyorum bir süre. </st><st c="8788">Kendimi emniyette hissedince çıkıyorum dışarı.</st></p>
		<p><st c="8834">Allah’ın cezası!</st></p>
		<p><st c="8851">Anneme anlatmam lazım bunları. </st><st c="8883">Yok tatlı ısmarlayacakmış, yok saçımı niye taramıyormuşum! </st><st c="8942">Anneme mutlaka anlatmam lazım. </st><st c="8973">Göğsümü elledi. </st><st c="8989">Ama anlar mı annem? </st><st c="9009">Anlamaz. </st><st c="9018">Üstelik kabak yine benim başıma patlar. </st><st c="9058">Sen aranmasan erkekler bir şey yapmaz, der. </st><st c="9102">Unut gitsin!</st></p>
	</section>
	<div id="charCountTotal" value="9114"></div></body>
</html>
