<?xml version="1.0" encoding="utf-8"?>
<html xmlns="http://www.w3.org/1999/xhtml" xmlns:epub="http://www.idpf.org/2007/ops">
  <head>
    <title>Z Yalnızlığı</title>
    <meta http-equiv="Content-Type" content="text/html; charset=utf-8" />
  

</head>
  <body epub:type="chapter">
	<section>
		<h1><span epub:type="pagebreak" title="148" id="page148"></span><st c="0">İyİlİğe gİden yollar tıkalı olunca,</st><br /><st c="36">herkes kötülüğü seçİyor</st></h1>
		<p><st c="60">Ümit Hanım, bugün derste ilginç bir şey anlattı: Doğuştan sahip olduklarımız ve çabalayarak sahip olduklarımız.</st></p>
		<p><st c="172">Doğuştan sahip olduklarımız: Boyumuz, kemik yapımız, ses tonumuz, saç ve göz rengimiz, güdülerimiz.</st></p>
		<p><st c="272">Ümit Hanım, bir insanı gerçek insan yapan şeylerin, doğuştan sahip oldukları değil, çalışıp çabalayarak sahip olduğu şeyler olduğunu söyledi. </st><st c="415">Yani duygular, sevgi, merhamet, nezaket ve anlayış... </st><st c="469">Bunlar öğrenilen ve geliştirilen şeylerdir, dedi. </st><st c="519">Aile ve okulların esas görevi bu olmalıymış.</st></p>
		<p><st c="563">Tamam oldu gözlerim doldu, dedim içimden.</st></p>
		<p><st c="605">Böylece, asla gerçek bir insan olamayacağımı kesinlikle anlamış bulunuyorum.</st></p>
		<p><st c="682">Çünkü insanı insan yapan duyguları öğrenebileceğim hiçbir yer yok. </st><st c="750">Ne aile ne de okul.</st></p>
		<p><span epub:type="pagebreak" title="149" id="page149"></span><st c="769">Aile’yi ele alalım: Benim ailem gölge aile. </st><st c="814">Varlar gibi, ama aslında yoklar.</st></p>
		<p><st c="846">Beşiktaş sokaklarından rastgele altı insanı bir eve tıksanız, bir aile olur muydu bu?</st></p>
		<p><st c="932">Olmazdı. </st><st c="942">Bizimki de olmuyor.</st></p>
		<p><st c="961">Annemle babam birbirlerini sevmiyorlar. </st><st c="1002">Dahası, iki yabancı gibiler.</st></p>
		<p><st c="1030">Abim hepimize yabancı. </st><st c="1054">Hep içine kapalıydı. </st><st c="1075">Hep aşırı saftı. </st><st c="1092">Buna tam olarak naiflik deniyor aslında. </st><st c="1133">Saf kelimesini iyi bir şey gibi algılamayın yani.</st></p>
		<p><st c="1182">Ben zaten hepsine yabancıyım. </st><st c="1213">Her sabah, “Kim bu insanlar?” kafasıyla dolaşıyorum evde.</st></p>
		<p><st c="1270">Sadece ikizler birbirine bağlı. </st><st c="1303">O da, öğrenilmiş değil, doğuştan gelen bir şey. </st><st c="1351">Bir içgüdü.</st></p>
		<p><st c="1362">Okullara gelince... </st><st c="1383">Onuncu yılımdayım ve okullarda aşağılanmadan başka şey görmedim. </st><st c="1448">Öğretmenler sürekli azarlarlar, insanın içinde iyi bir şeyler varsa bile hepsini ezer, yok ederler. </st><st c="1548">İlkokulda çok iyi bir çocuk vardı bizim sınıfta. </st><st c="1597">Adı Sinan’dı. </st><st c="1611">Okul gömleğini pantolonunun içine sokmazdı, yarısı hep dışarıda olurdu. </st><st c="1683">Pantolonunu da beline çekmezdi, hep kıçının üstüne düşürürdü. </st><st c="1745">Saçlarını jöleyle dimdik yapardı. </st><st c="1779">Çok sevimliydi. </st><st c="1795">Akıllıydı. </st><st c="1806">Ben Sinan’a âşıktım. </st><st c="1827">Onun bu aşktan hiç haberi olmadı gerçi. </st><st c="1867">Ama konu bu değil.</st></p>
		<p><st c="1885">Konu, öğretmenler. </st><st c="1905">Onlar, Sinan’ın aklına hiç bakmadılar. </st><st c="1944">Hep jöleli saçlarına, düşük pantolonuna ve uçları dışarıda gömleğine baktılar. </st><st c="2023">Sürekli disiplin cezası verdiler. </st><st c="2057">Sınıf öğretmenimiz, Sinan’ın o dimdik saçlarını </st><span epub:type="pagebreak" title="150" id="page150"></span><st c="2105">elleriyle bastıra bastıra düzeltirdi. </st><st c="2143">Sonra da yapış yapış ellerini çocuğun gömleğine silerdi. </st><st c="2200">Bütün sınıf gülerdi. </st><st c="2221">Ben gülmezdim. </st><st c="2236">Ortada çok yanlış bir şeyler olduğunu hisseder ve üzülürdüm.</st></p>
		<p><st c="2296">Okulları sevmememin bir diğer nedeni, birörnek giyinme zorunluluğu.</st></p>
		<p><st c="2364">Hepimiz böyle birörnek giyinirsek, kişiliğimiz ne olacak?</st></p>
		<p><st c="2422">Daha doğrusu, bir kişiliğimiz olacak mı?</st></p>
		<p><st c="2463">Okullarda içinde yaşadığımız şu dünya da öğretilmiyor.</st></p>
		<p><st c="2518">Mesela, ben insanların neden sürekli savaştığını merak ediyorum. </st><st c="2584">Candanlar’ın evine gidip gelmeye başladığımdan beri politik konulara ilgi duyuyorum. </st><st c="2669">Çünkü Ümit Hanım’la kocası sürekli bunları konuşuyor. </st><st c="2723">Suriye, Ortadoğu, göçmenler...</st></p>
		<p><st c="2753">Bu konularda bir şeyler öğrenmek için internet sitelerini tarıyorum. </st><st c="2823">Bir sürü rezalet okuyorum. </st><st c="2850">Şurada patlama, burada katliam. </st><st c="2882">Burada elli ölü, şurada kırk ölü.</st></p>
		<p><st c="2915">Gerçek mi bunlar? </st><st c="2934">Yoksa bir tür bilgisayar oyunu gibi bir şey mi?</st></p>
		<p><st c="2981">Evet, bu aptalca soruyu soruyorum. </st><st c="3017">Çünkü tüm bu savaşlar gerçekten oluyorsa, insanların ölüp gidenler için üzüntüden kahrolması ve hiç durmadan ağlaması gerekmez mi?</st></p>
		<p><st c="3147">Oysa hiç de üzüntülü görünmüyorlar.</st></p>
		<p><st c="3183">Yok, mutluluktan göbek de atmıyorlar tabii. </st><st c="3228">Aslında herkes mutsuz. </st><st c="3251">Ama başka başka nedenlerden. </st><st c="3280">Kiminin </st><span epub:type="pagebreak" title="151" id="page151"></span><st c="3288">parası az, kimi istediği arabayı alamıyor, kimi işinden memnun değil, kiminin işi bile yok, kimini sevgilisi terk etmiş. </st><st c="3409">Böyle nedenlerden dolayı üzgünler. </st><st c="3444">Ama savaşlar oluyor, insanlar ölüyor, çocuklar ölüyor diye “gerçekten” üzülen hiç kimseyi görmedim ben.</st></p>
		<p><st c="3547">Öğretmenler derslerde bu konulardan hiç bahsetmiyor. </st><st c="3601">Varsa yoksa akarsular, deltalar, formüller, binom açılımı, olasılık hesapları, vesaire vesaire...</st></p>
		<p><st c="3698">İnternette dolaşırken, alabora olup batan teknelerle ilgili haberleri okuduğumda çok düşünmüştüm bunları.</st></p>
		<p><st c="3804">Neden dünya böyle kâbus gibi bir yer?</st></p>
		<p><st c="3842">Ve neden bu kadar çok kötülük var?</st></p>
		<p><st c="3877">Sanırım, “iyi insan”lığa giden bütün yollar tıkalı olunca, insanlar can havliyle “kötü insan” olmayı seçiyor. </st><st c="3988">Ve bu durum, dünyayı çirkin bir yer yapıyor.</st></p>
		<p><st c="4032">Okullarda mutluluk, aşk, dostluk konularında dersler olsa keşke. </st><st c="4098">Çünkü kimse nasıl mutlu olacağını bilmiyor.</st></p>
		<p><st c="4141">Ama bir öğretmene aşktan ya da mutluluktan söz edemezsin. </st><st c="4200">Edersen, ağır bir hakaret işiteceğin kesindir.</st></p>
		<p><st c="4246">İyi ama neden?</st></p>
		<p><st c="4261">Sonuçta öğretmenler Uranüs’ten gelmedi. </st><st c="4302">Onlar da insan. </st><st c="4318">Onlar da mutlu olmak istiyor. </st><st c="4348">Aşkı onlar da merak ediyor.</st></p>
		<p><st c="4375">Merak etmeseler dizi seyretmezlerdi. </st><st c="4413">Ama seyrediyorlar. </st><st c="4432">Kendi aralarında konuşurlarken duyuyorum. </st><st c="4474">Sürekli olarak dizi karakterlerini ya da evlilik programlarındaki tipleri çekiştiriyorlar.</st></p>
		<p><span epub:type="pagebreak" title="152" id="page152"></span><st c="4564">Herkes mutlu olmak istiyorsa, neden peki bu ikiyüzlülük?</st></p>
		<p><st c="4621">Neden sanki mutluluk ya da aşk ya da dostluk hiç derdimiz değilmiş, tüm derdimiz hücrelerdeki mitokondri, lizozom ve plastitlermiş gibi davranmak zorundayız? </st><st c="4780">Neden kurbağanın solunum sistemini öğrenmek zorundayız?</st></p>
		<p><st c="4835">Anlaşılır şey değil!</st></p>
	</section>
	<div id="charCountTotal" value="4856"></div></body>
</html>
