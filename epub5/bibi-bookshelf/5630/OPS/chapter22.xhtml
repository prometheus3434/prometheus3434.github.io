<?xml version="1.0" encoding="utf-8"?>
<html xmlns="http://www.w3.org/1999/xhtml" xmlns:epub="http://www.idpf.org/2007/ops">
  <head>
    <title>Z Yalnızlığı</title>
    <meta http-equiv="Content-Type" content="text/html; charset=utf-8" />
  

</head>
  <body epub:type="chapter">
	<section>
		<h1><span epub:type="pagebreak" title="115" id="page115"></span><st c="0">İstanbul’un üvey evlatları</st></h1>
		<p><st c="27">O cumartesi Candanlar’a gitmek üzere evden çıktım. </st><st c="79">Beşiktaş’tan yukarı, Akaretler yoluna vurdum kendimi.</st></p>
		<p><st c="132">Güneşli günler devam ediyor. </st><st c="162">Ve sonbahar en sevdiğim mevsimdir.</st></p>
		<p><st c="196">Akaretler, yabancı filmlerde gördüğüm caddeler gibi tıpkı. </st><st c="256">Rengârenk tenteli kafeler, süslü püslü oteller, lezzetli yiyecekler satan marketler var.</st></p>
		<p><st c="344">Çeşit çeşit insan geçip gidiyor yanımdan. </st><st c="387">Çekik gözlü Japonlar, güneşte derileri parlayan zenciler ve peynir gibi beyaz tenli, buz mavisi gözlü Avrupalılar.</st></p>
		<p><st c="501">Burası neden düzenli ve güzel? </st><st c="533">Bizim yaşadığımız mahalle neden o kadar iç karartıcı?</st></p>
		<p><st c="586">Sadece yirmi dakikalık yürüme mesafesinde nasıl oluyor da bu kadar farklı iki sokak var?</st></p>
		<p><st c="675">Anlamadığım şeyler bunlar.</st></p>
		<p><span epub:type="pagebreak" title="116" id="page116"></span><st c="702">Ben, şu anda oturduğumuz evde doğmuşum.</st></p>
		<p><st c="742">Babam da İstanbul’da doğmuş, annem de. </st><st c="782">Ama onların anneleri, babaları başka yerlerden gelmiş. </st><st c="837">Nerelerden, bilmiyorum. </st><st c="861">Bu tip konular konuşulmaz bizde. </st><st c="894">Ama babam sık sık şöyle söyler: “Asıl İstanbullu biziz! </st><st c="950">Doğma büyüme bu şehirliyiz! </st><st c="978">Ama daha dün köyden gelen dallamalar parayla oynarken, biz zar zor geçiniyoruz! </st><st c="1058">Doğru düzgün yürümeyi bile bilmeyen karılar milyarlık ciplerle geziyor. </st><st c="1130">Nereden buluyor bu millet o kadar parayı? </st><st c="1172">Biz neden bulamıyoruz?”</st></p>
		<p><st c="1195">Sonra başlar, “Ah, ne fırsatlar kaçırdık!” konulu tiyatroya.</st></p>
		<p><st c="1256">Yok o çocukken Seyrantepe’de beş kuruşa ev satılıyormuş da, babası tenezzül etmemiş; yok Arnavutköy’ de koca ahşap binayı yüz liraya satıyorlarmış da, tepemize çöker bu, altında kalırız deyip almamışlar; yok Ümraniye’de arsalar bedavaymış, hatta üste para veriyorlarmış...</st></p>
		<p><st c="1529">Konuşur da konuşur... </st><st c="1552">Söyleye söyleye artık kendisinin de inandığı zırvaları habire tekrarlar.</st></p>
		<p><st c="1624">Konuştukça sinirlenir, sinirlendikçe daha çok konuşur. </st><st c="1680">Ve kabak her zamanki gibi annemin başına patlar: “Senin yüzünden! </st><st c="1746">Tutumsuz kadın! </st><st c="1762">Eline geçeni harcadın, şu evden başka hiçbir şeyimiz yok!”</st></p>
		<p><st c="1820">Annem delirir sonra. </st><st c="1842">“Elime geçen mi! </st><st c="1859">Elime geçen mi! </st><st c="1875">Ne geçmiş benim elime? </st><st c="1898">Hayatında iki bin lirayı bir arada gördün mü, diye sorsana önce!”</st></p>
		<p><st c="1963">Ve sonra kavga büyür.</st></p>
		<p><span epub:type="pagebreak" title="117" id="page117"></span><st c="1985">“Dört çocuğu senin yüzünden yaptık!”</st></p>
		<p><st c="2022">“Bak hele, kendi kendime mi doğurdum onları? </st><st c="2068">Beğenmiyorsan, ek bir iş daha bulayım, sen de ev işlerini üstlen!”</st></p>
		<p><st c="2134">“Höst, karşında erkek var, ne demek ev işlerini sen yap! </st><st c="2192">Yaptığın ev işi de ev işi olsa bari! </st><st c="2229">Her şeyi makineler yıkıyor!”</st></p>
		<p><st c="2257">“Tabii tabii, uçarak giriyorlar makineye zaten! </st><st c="2306">Sonra da uçarak çıkıp kendilerini ütüleyip dolaplara yerleşiyorlar!”</st></p>
		<p><st c="2374">“Kes artık!”</st></p>
		<p><st c="2387">“Sen kes artık!”</st></p>
		<p><st c="2404">Neyse ki, birbirlerine tekme tokat girişmiyorlar (Artık!). </st><st c="2464">Atışmaları hep lafta kalıyor.</st></p>
		<p><st c="2493">Belki de abimden utanıyorlardır.</st></p>
		<p><st c="2526">Bir keresinde babam, annemin üstüne yürümüştü ve abim, babamın elini tutarak geriye bükmüştü. </st><st c="2621">Babam, “Ulan... </st><st c="2637">ulan... </st><st c="2645">babana el mi kaldırıyorsun?” diye delirmişti önce, ama abim ağlamaya başlayınca utanıp kendine gelmişti. </st><st c="2750">Annem mutfağa kaçmıştı, babam sokağa. </st><st c="2788">Ben abimin yanına gitmiştim. </st><st c="2817">Beraber ağlamıştık.</st></p>
		<p><st c="2836">Kafama bu tür düşünceler dolduğunda, kilolu (Tam kilolu denemez bana aslında, az toparlak denebilir.) biri olduğum için seviniyorum. </st><st c="2970">İleride evlenirsem ve kocam olacak hıyar üstüme yürürse, karşısında armut toplamayacağım. </st><st c="3060">Ama ah keşke boyum biraz daha uzun olsaydı!</st></p>
		<p><span epub:type="pagebreak" title="118" id="page118"></span><st c="3103">Ansızın, sivri topuklar üstünde zar zor yürüyen, tüm o aşırı zayıf kızlar için çok üzülüyorum.</st></p>
		<p><st c="3198">İlerde evlendiklerinde kocalarını kızdırmasalar iyi olur. </st><st c="3257">İki tokatlık canları var çünkü.</st></p>
		<p><em><st c="3288">“Param olduğunda mutlaka yapılacaklar”</st></em><st c="3327"> listeme iki madde daha ilave etmeliyim:</st></p>
		<ul>
			<li><st c="3367"> Bir dövüş sanatı öğren. </st><st c="3392">(Karate olabilir, judo olabilir.) Ya da bir savunma sanatı.</st></li>
			<li><st c="3451"> Kaslı vücut yapmak için bir spor salonuna kaydol.</st></li>
		</ul>
	</section>
	<div id="charCountTotal" value="3501"></div></body>
</html>
