<?xml version="1.0" encoding="utf-8"?>
<html xmlns="http://www.w3.org/1999/xhtml" xmlns:epub="http://www.idpf.org/2007/ops">
  <head>
    <title>Z Yalnızlığı</title>
    <meta http-equiv="Content-Type" content="text/html; charset=utf-8" />
  

</head>
  <body epub:type="chapter">
	<section>
		<h1><span epub:type="pagebreak" title="110" id="page110"></span><st c="0">Emrah dİye bİrİ</st></h1>
		<p><st c="16">Eve girdiğimde tüm neşem fıstt diye söndü. </st><st c="60">Emrah Abi, salonda başköşede oturuyordu.</st></p>
		<p><st c="100">Dayımın oğludur Emrah.</st></p>
		<p><st c="123">Dünyanın en sevimsiz adamıdır. </st><st c="155">Ama biz onu sevmek zorundayız. </st><st c="186">En azından sever gibi davranmak zorundayız. </st><st c="230">Çünkü Emrah Abi bize yardım eder. </st><st c="264">Evimize ne zaman gelse, poşetler dolusu erzak getirir. </st><st c="319">Pirinç, nohut, fasulye, salça, un, yağ tenekeleri... </st><st c="372">Hep böyle şeyler. </st><st c="390">Güzel şeyler getirmez hiç. </st><st c="417">Ne çikolata, ne pizza, ne de pasta. </st><st c="453">Ona göre, bu tür yiyecekler züppelere göreymiş. </st><st c="501">Adam gibi adamlar için pide, lahmacun, çiğköfte, işkembe ve kelle çorbası varmış. </st><st c="583">Diğerlerini elitler yesinmiş!</st></p>
		<p><st c="612">Bildiğiniz kazmanın teki işte!</st></p>
		<p><st c="643">Parasını, arabasına ve iğrenç kıyafetlerine harcar. </st><st c="696">Tabii kendisi ne kadar çirkin giyindiğinin farkında bile </st><span epub:type="pagebreak" title="111" id="page111"></span><st c="753">değildir; tüm zevksizler gibi.</st></p>
		<p><st c="783">Ben güzel giyinemiyorum mesela. </st><st c="816">Ama bu, hiçbir zaman güzel giyinemeyeceğim anlamına gelmez. </st><st c="876">Param olduğunda iyi giyineceğim. </st><st c="909">Çünkü iyi şeyleri seçme yeteneği var bende.</st></p>
		<p><st c="952">Emrah Abi’deyse öyle bir yeteneğin gramı bile yok.</st></p>
		<p><st c="1003">İşini sorarsanız... </st><st c="1024">Kuruçeşme’de bir park alanının değnekçisidir. </st><st c="1070">Böyle birinden ne cacık olur ki?</st></p>
		<p><st c="1102">Değnekçi, park alanına park eden arabalardan para alan kişidir. </st><st c="1167">Para vermeyen olursa, o araba bir daha o otoparka gelemez. </st><st c="1226">Çünkü ya lastiklerinden biri patlar ya da gövdesinde boydan boya çizik oluşur. </st><st c="1305">Ya da yan aynası falan kopar.</st></p>
		<p><st c="1334">Bence bu, bir tür haraç. </st><st c="1360">Ve Emrah Abi de bir tür mafya.</st></p>
		<p><st c="1390">En azından babamın ve abimin fikri bu. </st><st c="1430">Babam ve abim, Emrah Abi’den nefret ediyor.</st></p>
		<p><st c="1473">Hele abim! </st><st c="1485">Çünkü Emrah (Şu adama abi demek istemiyorum ama ağzım alışmış bir kere!) bizim eve her gelişinde, “N’aber ulan? </st><st c="1597">Hâlâ iş bulamadın mı?” diye dalga geçiyor onunla.</st></p>
		<p><st c="1646">Emrah yirmi iki yaşında. </st><st c="1672">Yani, abimle aynı yaşta. </st><st c="1697">Ama anneme sorarsanız, Emrah Abi hayatı yemiş yutmuş!</st></p>
		<p><st c="1750">Emrah Abi’nin annemin sandığı kadar çok para kazanmadığına da eminim. </st><st c="1821">Annem para söz konusu olduğunda pireyi deve gibi göstermeye bayılır.</st></p>
		<p><st c="1889">Gerçi, bir iki kez anneme gizli gizli para verirken </st><span epub:type="pagebreak" title="112" id="page112"></span><st c="1942">gördüm onu. </st><st c="1954">Babamın ve abimin evde olmadığı zamanlarda.</st></p>
		<p><st c="1997">“Niye ondan para alıyorsun?” diye sorsam, “Para yetişmiyor da ondan!” der annem, çıkar işin içinden.</st></p>
		<p><st c="2098">Emrah Abi’den nefret etmemin asıl nedeni şu: Bize ne zaman gelse, ahlak ve namus nutukları atar. </st><st c="2196">Hedefte de hep ben varım tabii. </st><st c="2228">Evin tek genç kızıyım ya! </st><st c="2254">İkizlerin Filiz’i daha çok küçük, ne de olsa.</st></p>
		<p><st c="2299">Anneme bakarak konuşur. </st><st c="2324">Benimle hiçbir zaman doğrudan konuşmaz. </st><st c="2364">Ve benim adım, “BU”dur hep.</st></p>
		<p><st c="2391">“BU’na göz kulak oluyor musun? </st><st c="2423">Okula gidip gelirken halt karıştırıyor mu?”</st></p>
		<p><st c="2466">Annem omuz silker. </st><st c="2486">“Aman ne haltı karıştıracak? </st><st c="2515">Görmüyor musun halini! </st><st c="2538">Aklını kitaplar almış!”</st></p>
		<p><st c="2561">Her defasında öfkeden kulaklarım kızarır. </st><st c="2604">Ben oradayken, benim hakkımda sanki ben orada yokmuşum gibi konuşmaları rezil bir şey!</st></p>
		<p><st c="2690">Bazen kendimi savunmak için bir şey söyleyecek olurum. </st><st c="2746">Her ikisi de acayip acayip süzer beni. </st><st c="2785">Kendini savunmak sana mı kaldı, gibilerinden.</st></p>
		<p><st c="2830">Emrah Abi (Bak yine abi diye kaçtı ağzımdan. </st><st c="2876">Aslında Emrah iti demek istiyorum!) ikizlere harçlık verir. </st><st c="2936">Bana da verir. </st><st c="2951">Almak istemem ama zorla verir. </st><st c="2982">Verirken parmakları koluma, elime sürtünür.</st></p>
		<p><st c="3025">Öyle zamanlarda öldürecek gibi bakarım ona. </st><st c="3070">Ve hemen tuvalete gidip, o pis parmaklarının değdiği yerleri sabunlarım.</st></p>
		<p><span epub:type="pagebreak" title="113" id="page113"></span><st c="3142">Bir keresinde arkamdan, “Deli bu!” dediğini duydum anneme.</st></p>
		<p><st c="3201">Dışarı çıkıp haykırmak istedim: </st><em><st c="3234">Sandığın kadar salak değilim ben! </st><st c="3268">O pis bakışlarının ne anlama geldiğini biliyorum! </st><st c="3318">Halt derken neyi kastettiğini biliyorum! </st><st c="3359">Parmakların neden hep koluma değiyor, biliyorum!</st></em></p>
		<p><st c="3407">Ama yapmadım. </st><st c="3422">Yapsaydım büyük çıngar çıkardı.</st></p>
		<p><st c="3453">Çünkü insanlar “gerçekten kötü” şeylerin ortalığa dökülmesini sevmez. </st><st c="3524">Ailelerde gerçekten kötü şeyler hiç konuşulmaz. </st><st c="3572">Aile bireyleri sadece küçük şeyler için hırpalar birbirini. </st><st c="3632">Aslında tüm o hakaretler ve aşağılamalar, o hiç konuşulamayan büyük şeyler yüzündendir. </st><st c="3720">Ama sanki bunun farkında değilmiş gibi davranırlar. </st><st c="3772">Oyunu kuralına göre oynarlar yani.</st></p>
		<p><st c="3806">Emrah Abi’nin en sevdiği laftır bu: Oyunu kuralına göre oynamak.</st></p>
		<p><st c="3871">Keşke sorabilsem: </st><em><st c="3890">Kızlara namuslu ol diye nutuk atıp, sonra her fırsatta onların kollarına bacaklarına sürtünmek... </st><st c="3988">Oyunu kuralına göre oynamak budur değil mi, Emrah Abi?</st></em><st c="4042"> Pardon, </st><em><st c="4051">Emrah iti?</st></em></p>
		<p><st c="4061">İşte yine evdeydi. </st><st c="4081">Başköşede çayını höpürdetiyordu. </st><st c="4114">Abimse, yanında ezik büzük oturuyordu.</st></p>
		<p><st c="4152">“Nereden geliyor BU?” diye sordu anneme. </st><st c="4194">Soruyu sorarken bana da baktı ama tam bana değil, otuz santim kadar sağıma.</st></p>
		<p><st c="4269">“Okuldan geliyorum! </st><st c="4290">Başka nereden olacak!”</st></p>
		<p><st c="4312">“Bunun dili çok uzun!” dedi anneme.</st></p>
		<p><span epub:type="pagebreak" title="114" id="page114"></span><st c="4348">Abim, Emrah’a ters ters baktı. </st><st c="4380">Annem de abime ters ters baktı.</st></p>
		<p><st c="4411">Ben hiçbirine bakmayıp ardiye-odama çekildim.</st></p>
		<p><st c="4457">Ben de kötü biriyim, itiraf ediyorum.</st></p>
		<p><st c="4495">Kötü biri olmasam, Emrah itinin verdiği şu iPhone’u kabul etmezdim.</st></p>
		<p><st c="4563">Kendisi yeni iPhone alınca, eskisini bana getirmişti yazın. </st><st c="4624">Üstüne atlamıştım resmen. </st><st c="4650">Çünkü sınıfta tüm o pahalı cep telefonlarını gördükçe, benim külüstür (ve balta kadar büyük) telefondan utanır olmuştum.</st></p>
		<p><st c="4770">Aptallık ettiğimi biliyordum. </st><st c="4801">Cep telefonu aslında bir hiçtir, onu da biliyordum. </st><st c="4853">Ama yine de o iPhone’un üstüne atlamıştım. </st><st c="4896">Çünkü cep telefonu bir hiç değildir. </st><st c="4933">Bakmayın demin yüksekten attığıma. </st><st c="4968">Cep telefonu her şeydir. </st><st c="4993">Giysilerim, saçım başım, çantam ve ayakkabılarım, hakkımda hep tatsız gerçekler söylüyorlar. </st><st c="5086">Hiç olmazsa, cep telefonum güzel şeyler söylesin istedim. </st><st c="5144">O yüzden atladım üstüne. </st><em><st c="5169">İşte, iPhone kullanacak kadar paralı ve havalı bir kız! </st></em><st c="5225">Böyle düşünsünler istedim.</st></p>
		<p><st c="5251">Tuvalete bile yanımda taşıyorum onu. </st><st c="5289">Neden bilmem.</st></p>
		<p><st c="5302">Oysa ne arayan var ne de mesaj atan. </st><st c="5340">Yine de, kulağım hep onda. </st><st c="5367">Sanki bir gün birisinden mesaj gelecek. </st><st c="5407">O hep beklediğim gerçek arkadaştan.</st></p>
		<p><st c="5442">O gerçek arkadaş Candan’sa şayet, neden cep telefonu yok?</st></p>
		<p><st c="5500">Hayat gerçekten bir bilmece!</st></p>
	</section>
	<div id="charCountTotal" value="5529"></div></body>
</html>
