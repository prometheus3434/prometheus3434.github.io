<?xml version="1.0" encoding="utf-8"?>
<html xmlns="http://www.w3.org/1999/xhtml" xmlns:epub="http://www.idpf.org/2007/ops">
  <head>
    <title>Z Yalnızlığı</title>
    <meta http-equiv="Content-Type" content="text/html; charset=utf-8" />
  

</head>
  <body epub:type="chapter">
	<section>
		<h1><span epub:type="pagebreak" title="64" id="page64"></span><st c="0">Geçmİşe dönüş - 2:</st><br /><st c="19">Bİr yıl öncesİ - Pİzza facİası</st></h1>
		<p><st c="50">Derken, Füsun beni evinde vereceği doğum günü partisine davet etti.</st></p>
		<p><st c="118">Eve davet edilmek farklı bir şeydi. </st><st c="155">“Takılalım” demek gibi değildi. </st><st c="187">Klana gerçekten dahil olmak demekti.</st></p>
		<p><st c="223">Mutluydum. </st><st c="235">Sonunda gerçek anlamda onlardan biri olacaktım.</st></p>
		<p><st c="282">İki gün boyunca ağlayarak anneme kendimi acındırmış, taksitle bir çift kırmızı Nike aldırmayı başarmıştım.</st></p>
		<p><st c="389">O spor ayakkabıları giydiğimde her şey değişecek ve ben süper havalı bir görünüme kavuşacağım sanmıştım.</st></p>
		<p><st c="494">Abimin lacivert kazağı, temiz bir kot pantolon, kırmızı Nike’larım, kulağımda sallantılı kırmızı küpeler ve kocaman kırmızı bir torba-çanta. </st><st c="636">Öyle gitmiştim Füsun’un evine.</st></p>
		<p><st c="666">Evi okula çok yakındı. </st><st c="690">Elimde adres, kolayca bulmuştum. </st><st c="723">Etiler’in iç taraflarında, yeşillikler içinde bir </st><span epub:type="pagebreak" title="65" id="page65"></span><st c="773">siteydi. </st><st c="782">Daire, en öndeki bloklardan birinde, üçüncü kattaydı.</st></p>
		<p><st c="835">Bütün sınıf oradaydı. </st><st c="858">Ve inanılmaz görünüyorlardı. </st><st c="887">Şaşkınlıktan ve kıskançlıktan donakalmıştım.</st></p>
		<p><st c="931">Kızlar yüksek topuklu ayakkabılar ve süper mini etekler giymişlerdi. </st><st c="1001">Kot pantolonum ve kırmızı spor pabuçlarımla yaratık gibi dikildim kapı eşiğinde. </st><st c="1082">Hele ayakkabılarımı çıkarmaya kalktığımda tam oldu! </st><st c="1134">Füsun gülmekten yerlere yattı. </st><st c="1165">“N’apıyorsun yaa! </st><st c="1183">Çorapla mı gezeceksin içerde!” dedi ve beni sırtımdan itiverdi salona doğru. </st><st c="1260">Halıların kenarından yürümeye çalışarak içeri girdim. </st><st c="1314">Halılara üzüntüyle bakıyordum. </st><st c="1345">O kadar güzeldiler ki, sokak ayakkabılarıyla onların üstünde yürümek cinayet sayılırdı.</st></p>
		<p><st c="1432">Oğlanlar en az kızlar kadar inanılmazdı. </st><st c="1474">Yandan ayrılmış saçları, gözlerinin üstüne havalı havalı dökülen perçemleri, pahalı parfümleri, sarışınlıkları, kumrallıkları, dalgalanan gömlekleriyle hepsi birer Kıvanç Tatlıtuğ, birer Robert Pattinson gibiydi.</st></p>
		<p><st c="1686">Ne yapacağımı bilemeden durdum öyle.</st></p>
		<p><st c="1723">Kimdim ben? </st><st c="1736">Daha doğrusu, neydim? </st><st c="1758">Kız gibi değildim. </st><st c="1777">Oğlan da değildim. </st><st c="1796">Bir nevi yaratıktım. </st><st c="1817">Burada ne arıyordum?</st></p>
		<p><st c="1837">Neden akıl edememiştim diğer kızlar gibi giyinmeyi? </st><st c="1890">İyi de, benim ince çoraplarım ve yüksek topuklu ayakkabılarım yoktu ki! </st><st c="1962">Eteği de okul dışında hiç giymem. </st><st c="1996">Çünkü bacaklarım biçimsiz.</st></p>
		<p><span epub:type="pagebreak" title="66" id="page66"></span><st c="2022">Sıkıntıyla içimi çektim. </st><st c="2048">Mini eteklere ve oğlanların havalı saçlarına bakmaktan bıkınca, evi incelemeye koyuldum. </st><st c="2137">Çok tuhaf şeyler hissediyordum. </st><st c="2169">Koltukların pahalı kumaşlarına; pırıl pırıl parlayan ahşaplara; mermer, cam, gümüş süs eşyalarına, duvarlardaki tablolara bakmak, sanki gözlerimi acıtıyordu. </st><st c="2327">Daha doğrusu, kalbimi. </st><st c="2350">Sanırım bu, kıskançlıktı.</st></p>
		<p><st c="2375">Daha önce hiç gerçek bir zengin evinde bulunmamıştım. </st><st c="2430">İşin aslı, AVM’lerdeki mağazalarda ve televizyon dizilerinde sürekli görüyordum bu tip eşyaları. </st><st c="2527">Ama oralarda bunlar sadece dekordu.</st></p>
		<p><st c="2562">Burada ise gerçektiler. </st><st c="2587">Füsun ve ailesi bu evin içinde “gerçekten” yaşıyorlardı. </st><st c="2644">Ve bu, bana inanılmaz bir şey gibi geliyordu. </st><st c="2690">Yani bir düşünsenize... </st><st c="2714">şu güzel koltukta yan gelip yatmak ve pahalı çikolataları atıştırırken dev gibi televizyondan film seyretmek... </st><st c="2826">Rüyadan farksız!</st></p>
		<p><st c="2842">Cama yanaşıp biraz da dışarıyı seyrettim ve sitenin sol tarafındaki dev gibi havuzu gördüm.</st></p>
		<p><st c="2934">Sitenin çevresinde kalın duvarlar vardı. </st><st c="2976">Bizim gibileri görmemek ve bizim gibilerin onları görmesini engellemek için koyulmuş duvarlar.</st></p>
		<p><st c="3070">Ama ben yine de buradaydım işte! </st><st c="3104">Böyle bir evde doğum günü partisine davet edilmiş bir kızdım. </st><st c="3166">Kendimi aşmıştım. </st><st c="3184">Kendimi tokatlamak istiyordum. </st><st c="3215">Kendimden iğreniyordum.</st></p>
		<p><st c="3238">Bunları düşünmemeye ve eğlenmeye çalıştım. </st><st c="3282">Ama mümkün değildi.</st></p>
		<p><span epub:type="pagebreak" title="67" id="page67"></span><st c="3301">Koltuğun kenarında büzülmüş öylece otururken, Zeynep belirdi yine karşımda.</st></p>
		<p><st c="3377">“Ne aptalsın sen, canımın içi!” dedi. </st><st c="3416">Aldırmadım. </st><st c="3428">Bir ölüyle konuşacak kadar deli değildim.</st></p>
		<p><st c="3469">Eliyle salondaki tipleri işaret etti. </st><st c="3508">“Bunlarla arkadaş olmaya çalışıyorsun, öyle mi? </st><st c="3556">Gerçekten moronlaşmışsın sen kızım!” diye üsteledi. </st><st c="3608">“Şunlara bir baksana! </st><st c="3630">Bizim gibi değiller. </st><st c="3651">Onlar için hava hep hoş. </st><st c="3676">Testlerde en düşük puanları getirseler de, hayat onlara güzel! </st><st c="3739">İş arama dertleri olmayacak. </st><st c="3768">Babalarının bürolarında, fabrikalarında çalışacaklar. </st><st c="3822">Yurtdışında mastırlar, doktoralar yapacaklar. </st><st c="3868">Onlar şanslı. </st><st c="3882">Kafayı kırıp intihar etmeyecek hiçbiri! </st><st c="3922">Anlıyor musun? </st><st c="3937">Söyle koca kafa, anlıyor musun?”</st></p>
		<p><st c="3969">Sonra yine dans etmeye başladı. </st><st c="4002">Elini kolunu çılgınca sağa sola sallıyordu.</st></p>
		<p><st c="4045">Gözlerimi korkuyla kapadım. </st><st c="4074">Uzunca süre öyle durdum. </st><st c="4099">Kirpiklerimi araladığımda Zeynep gitmişti.</st></p>
		<p><st c="4141">Çekinerek etrafa bakındım, beni seyreden biri var mı diye. </st><st c="4201">Yoktu. </st><st c="4208">Varlığımın farkında bile değildiler. </st><st c="4245">İkili üçlü gruplar halinde toplanmış, cep telefonlarında bir şeylere bakıyorlar, havalı havalı konuşuyorlardı. </st><st c="4356">Hiç sevmediğim bir şarkı çalıyordu. </st><st c="4392">Saçmasapan sözleri olan bir şarkı:</st><em><st c="4426"> Sadece sen mi kurnazsın, yalanına çocuklar inansın, bende ne noksan ne eksilen var, seni yüzde doksan etkileyen var...</st></em></p>
		<p><st c="4545">Kussam yeriydi. </st><st c="4562">Bu iyi giyimli, havalı çocuklar bu uyuz, ezik şarkılarını mı dinliyorlardı?</st></p>
		<p><span epub:type="pagebreak" title="68" id="page68"></span><st c="4637">Ben dinlesem hadi neyse! </st><st c="4663">Ben bile tenezzül etmiyordum bu yıvışık şarkı bozuntularını dinlemeye.</st></p>
		<p><st c="4733">Evde hep Joy’u açardım. </st><st c="4758">Güzel müzikler çalardı. </st><st c="4782">Şarkıların sözlerini anlamazdım gerçi, adlarını bile bilmezdim hatta. </st><st c="4852">Ama iyi müzik olduğunu bilirdim.</st></p>
		<p><st c="4884">Belki de annem haklıdır. </st><st c="4910">Benim “yumurtadan çıkıp kabuğunu beğenmeyen civciv” olduğumu, kendimi beğenmiş salağın teki olduğumu söyler hep.</st></p>
		<p><st c="5022">Peki ama bu dünyaya “iyi şeyleri seçebilme yeteneği”yle gelmişsem, bu benim suçum mu?</st></p>
		<p><st c="5108">Üstelik, sahip olduğum tek yetenek bu.</st></p>
		<p><st c="5147">Ne sesim güzel, ne de dans etmeyi bilirim.</st></p>
		<p><st c="5190">Sadece buna sahibim: İyi olanı seçebilmek.</st></p>
		<p><st c="5233">Yüzlerce kitap arasından iyi olanı hemen keşfederim mesela. </st><st c="5294">Hiç yanılmam. </st><st c="5308">Bir sürü insan arasından “gerçek” olanı, kalbinde sevgi olanı hemen hissederim.</st></p>
		<p><st c="5387">Kitapları seviyor olmam bile bu yeteneğimin bir sonucu.</st></p>
		<p><st c="5443">Ben çocukken, evde kitap okuyarak bana örnek olacak biri yoktu. </st><st c="5508">Annem ve babam gazete dışında hiçbir şey okumazlardı. </st><st c="5562">Abimse sadece çizgi roman meraklısıydı. </st><st c="5602">Hepsi bu. </st><st c="5612">Ama ben bir kitapçı dükkânına ilk kez girdiğimde, kalbim sevinçle titremişti. </st><st c="5690">Elimi uzatıp kitapların sırtlarına teker teker dokunduğumda dünyanın en huzurlu insanı ben olmuştum. </st><st c="5791">Hep hissettiğim o öfke ve nefret duygularından kurtulmuştum.</st></p>
		<p><st c="5851">Silkinip kendime geldim. </st><st c="5877">Hâlâ buradaydım.</st></p>
		<p><span epub:type="pagebreak" title="69" id="page69"></span><st c="5893">Füsun, hediye getirdiğim kitap paketini masaya gelişigüzel fırlatmıştı. </st><st c="5966">Açmamıştı bile. </st><st c="5982">Oysa o paketi yapmak için yirmi dakika uğraşmıştım. </st><st c="6034">Masanın üstünde başka kutular vardı. </st><st c="6071">Hepsi açıktı. </st><st c="6085">Biraz yaklaşıp çaktırmadan inceledim. </st><st c="6123">Rengârenk ipek bir şal, şık bir makyaj seti, şahane bir kazak, Columbia marka yürüyüş ayakkabısı ve Burberry parfüm. </st><st c="6240">Bir sürü pahalı şey.</st></p>
		<p><st c="6260">Aptallık etmiştim. </st><st c="6280">Şu aptal kırmızı spor pabuçlar yerine Füsun’a gerçek bir hediye almalıydım. </st><st c="6356">Bir kitapla gelmemeliydim buraya. </st><st c="6390">Güzel bir kitaptı gerçi. </st><em><st c="6415">Bülbülü Öldürmek</st></em><st c="6431">. Ama Füsun’un güzel kitaplardan hoşlandığını bana kim söylemişti ki?</st></p>
		<p><st c="6500">Füsun’un annesi evde değildi. </st><st c="6531">Kızına jest yapıp bir yerlere gitmişti belli ki. </st><st c="6580">Yaşlıca bir kadın arada salona giriyor, kül tablalarını boşaltıyor (Evet, sigara içiyorlardı.), bira kutularını topluyor, yeni içecekler getiriyor, boş tabakları dolularla değiştiriyordu.</st></p>
		<p><st c="6767">Yiyecekler aklımı başımdan almıştı.</st></p>
		<p><st c="6803">Yemeyi çok severim, söylemiş miydim? </st><st c="6841">İşin doğrusu, tam bir oburum. </st><st c="6871">Ne kadar yesem doymam. </st><st c="6894">Belki de bunun nedeni, beni doyuracak şeyler yiyemiyor oluşum. </st><st c="6957">Televizyonda doktorlar hep söylüyor bunu. </st><st c="6999">Beyaz ekmek yemeyin, simit, poğaça yemeyin, meşrubat içmeyin diye. </st><st c="7066">Bunlarla beslenirseniz asla doymazsınız çünkü hücreleriniz aç kalır, diyorlar. </st><st c="7145">Ama bizim paramız ancak bunları almaya yetiyor ve annem evi bunlarla dolduruyor. </st><st c="7226">Doğrusunu isterseniz, sağlıklı beslenme annemin </st><span epub:type="pagebreak" title="70" id="page70"></span><st c="7274">öncelikler listesinde en sonlardadır. </st><st c="7312">Hatta, listeye giremez bile.</st></p>
		<p><st c="7340">Yaşlı kadın mutfaktan sürekli bir şeyler taşıyordu. </st><st c="7393">Üstleri değişik bir şeylerle kaplı minik sandviçler ve değişik kişler (Daha önce hiç kiş yememiştim, ama ne olduklarını gayet iyi biliyorum. </st><st c="7534">İnternette yemek sitelerini turlamanın faydaları!) ve bir sürü küçük pasta. </st><em><st c="7610">Brownie </st></em><st c="7618">’ler, </st><em><st c="7624">cheese cake </st></em><st c="7636">’ler. </st><st c="7642">Asıl pasta daha sonra kesilecekmiş.</st></p>
		<p><st c="7677">Ayrıca, masanın ve sehpaların üstünde çeşit çeşit çikolatalar vardı. </st><st c="7747">Bitter, likörlü, kirazlı, vişneli, beyaz, böğürtlenli, bademli.</st></p>
		<p><st c="7810">İlk başta, tabağıma bir şeyler alıp yemeye çekindim. </st><st c="7864">Ama sonra bıraktım çekinmeyi falan. </st><st c="7900">Zaten kimse ilgilenmiyordu benimle. </st><st c="7936">Ne bulursam yemeye başladım. </st><st c="7965">Yedikçe yiyesim geliyordu.</st></p>
		<p><st c="7991">Sonra acayip bir olay oldu. </st><st c="8020">Pizza olayı.</st></p>
		<p><st c="8032">Yaşlı kadın, bir ara elinde dev bir pizza kutusuyla içeri girdi. </st><st c="8098">Pizza dilimlerini büyük tabaklara aktardı ve sessizce mutfağına geri döndü. </st><st c="8174">Füsun, “Yaşasınnn! </st><st c="8193">Pizzamız da geldi!” diye neşeli bir çığlık atarak pizza dilimlerinden birini aldı, ısırdı ve sonra tabağa geri tükürdü. </st><st c="8313">“Fatma Hanım, Fatma Hanım!” diye avazı çıktığı kadar bağırmaya başladı. </st><st c="8385">Fatma Hanım koşup geldi. </st><st c="8410">Füsun öfkeyle bağırdı: “Yanlış pizza sipariş etmişsin! </st><st c="8465">Bin kere söyledim sana, şu peynirden nefret ediyorum!”</st></p>
		<p><st c="8519">Sonra elindeki pizza dilimini masanın dibindeki süslü çöp kutusunun içine attı öfkeyle. </st><st c="8608">Sonra diğer piz</st><span epub:type="pagebreak" title="71" id="page71"></span><st c="8623">za dilimlerini de çöpe attı. </st><st c="8653">Ve içi pizza dolu süslü püslü çöp kutusunu Fatma Hanım’a uzattı. </st><st c="8718">“Al şunu götür, gözüm görmesin!” dedi.</st></p>
		<p><st c="8756">Fatma Hanım, elinde çöp kutusu, mutfağa gitti. </st><st c="8804">Herkes gülüşüyordu.</st></p>
		<p><st c="8823">O pizzalar için öyle üzülmüştüm ki, bugün bile düşündüğümde aynı üzüntüyü hissediyorum.</st></p>
		<p><st c="8911">Biraz bekleyip, kimsenin bana bakmadığından emin olduğum bir ara, mutfağa gittim. </st><st c="8994">Fatma Hanım, yüzü sımsıkı, yanımdan geçti gitti. </st><st c="9043">O da beni görmüyor gibiydi.</st></p>
		<p><st c="9070">Mutfak boştu. </st><st c="9085">Pizzalar çöpün içindeydi hâlâ. </st><st c="9116">Çöp dediğime bakmayın, çiçek kokulu tertemiz bir poşet geçirilmiş bir sepetten söz ediyorum.</st></p>
		<p><st c="9208">Aklımdakini yapacaktım. </st><st c="9233">İkizlere götürecektim bu pizzaları. </st><st c="9269">Pizzayı çok seviyorlardı. </st><st c="9295">Ve bu kadar güzelini daha önce hiç yememişlerdi.</st></p>
		<p><st c="9343">Pizzaları çöpten çıkardım. </st><st c="9371">Duvara asılı kâğıt havludan koca bir tomar koparıp güzelce sardım. </st><st c="9438">Sonra orada bulduğum bir poşete koyup omuzumdaki dev çantaya yerleştirdim. </st><st c="9513">(Bu dev çanta, kitap yürütme faaliyetlerimde çok işe yarardı. </st><st c="9575">Bugün de başka işe yaramıştı!)</st></p>
		<p><st c="9605">Ansızın, üstümdeki gözleri hissettim. </st><st c="9644">Başımı kaldırdığımda Buket’i gördüm. </st><st c="9681">Kapı eşiğinde durmuş, yüzünde kahkahasını zor bastırıyormuş gibi bir ifadeyle, bana bakıyordu.</st></p>
		<p><st c="9775">“Ne yapıyorsun sen öyle Serap?”</st></p>
		<p><st c="9807">“Hiç...”</st></p>
		<p><span epub:type="pagebreak" title="72" id="page72"></span><st c="9816">Yanından yürüyüp geçtim.</st></p>
		<p><st c="9841">Salona geri döndüğümde sanki artık burası yabancı bir yerdi. </st><st c="9903">İki saat önce ilk gördüğümde beni nefessiz bırakan o güzel ev değildi.</st></p>
		<p><st c="9973">Hayal kırıklığım çok büyüktü. </st><st c="10004">Bu çocuklardan hoşlanmıyordum artık. </st><st c="10041">Ne dinledikleri müzikten, ne saçma sapan konuşmalarından, ne de pahalı kıyafetlerinden! </st><st c="10129">Çok kızgındım. </st><st c="10144">Nedenini bilmiyordum ama gerçekten çok kızgındım.</st></p>
		<p><st c="10193">Derken, tuhaf bir hisse kapıldım, sanki gözetleniyormuşum gibi.</st></p>
		<p><st c="10257">Bir köşede toplanmış kızları gördüm. </st><st c="10295">Füsun, Buket ve diğerleri. </st><st c="10322">Kıkırdıyor ve yan gözle bana bakıp fısıldaşıyorlardı.</st></p>
		<p><st c="10375">Nasıl böyle bir salaklık yapabilmiştim? </st><st c="10416">İkizleri o kadar sevmiyordum bile! </st><st c="10451">Tamam tamam, onlar kardeşimdi ve kardeşler ne kadar sevilirse o kadar seviyordum onları elbette. </st><st c="10548">Ama şu züppe evinden pizza aşırıp götürecek kadar değil! </st><st c="10605">Niye yapmıştım bu salaklığı o halde?</st></p>
		<p><st c="10641">Buradan çıkıp gitmeliydim. </st><st c="10669">Ama kıpırdayamıyordum. </st><st c="10692">Bacaklarım ağırlaşmıştı sanki.</st></p>
		<p><st c="10722">Çantamdan buram buram pizza kokuları geliyordu. </st><st c="10771">Ve sinirden kendimi ısıracak haldeydim.</st></p>
		<p><st c="10810">Belki on dakika geçti, belki yirmi dakika. </st><st c="10854">Tüm gücümü toplayıp ayağa kalktım. </st><st c="10889">Sessizce sıvışacaktım.</st></p>
		<p><st c="10911">Ama tam o sırada Füsun önümde durdu. </st><st c="10949">Elinde koca bir poşet vardı. </st><st c="10978">Poşeti ayaklarımın dibine bıraktı.</st></p>
		<p><span epub:type="pagebreak" title="73" id="page73"></span><st c="11012">“Nedir bu?”</st></p>
		<p><st c="11024">“Benim artık giymediğim şeyler,” dedi. </st><st c="11064">“Hepsi de yepyeni. </st><st c="11083">Pantolonlar uymaz ama diğer şeyler uyar sana. </st><st c="11129">Ya da kardeşlerine... </st><st c="11151">Bak, mesela şu...” deyip torbadan bir şeyler çıkarmaya başladı.</st></p>
		<p><st c="11214">Yüzüm kıpkırmızı oldu.</st></p>
		<p><st c="11237">Kolundan hart diye çektim. </st><st c="11265">“Burada olmaz! </st><st c="11280">Başka yerde bakalım bunlara!”</st></p>
		<p><st c="11309">Sinsi sinsi gülümsedi. </st><st c="11333">“Pardon yaa, nasıl da düşünemedim!”</st></p>
		<p><st c="11368">Önüme düştü. </st><st c="11382">Koridorda ilerledik. </st><st c="11403">Sağdaki kapıların birini açtı, içeri girdi. </st><st c="11447">Onu izledim. </st><st c="11460">Misler gibi kokan bir yatak odasındaydık. </st><st c="11502">Duvarlar pembe, mobilyalar beyazdı. </st><st c="11538">Füsun’un odası olmalıydı. </st><st c="11564">Her yer ayakkabı kutusu doluydu. </st><st c="11597">Sağa sola fırlatılmış yüzlerce giysi vardı ortalıkta.</st></p>
		<p><st c="11650">Yerdeki ayakkabıları tekmeledi. </st><st c="11683">“Bunları daha hiç giymedim. </st><st c="11711">Düşünebiliyor musun?” Kıkırdadı.</st></p>
		<p><st c="11743">Hayır, düşünemiyordum. </st><st c="11767">Ayağımdaki boktan spor pabuçlar için anneme nasıl yalvardığım aklıma geldikçe, içimde büyük bir nefret duygusu zonkluyordu.</st></p>
		<p><st c="11890">Füsun’un üstüne atlayıp onu tekme tokat dövmek istiyordum.</st></p>
		<p><st c="11949">O ise hiçbir şeyin farkında değilmiş gibi numara yapıyordu hâlâ.</st></p>
		<p><st c="12014">Poşetin içindekileri yatağın üstüne boşalttı.</st></p>
		<p><st c="12060">Çoğu yepyeni bir sürü kazak, gömlek, bluz, etek...</st></p>
		<p><st c="12111">“Bunları neden bana veriyorsun?” diye sordum.</st></p>
		<p><span epub:type="pagebreak" title="74" id="page74"></span><st c="12157">“Çünkü ben artık giymiyorum. </st><st c="12187">Çoğunu hiç giymedim zaten.”</st></p>
		<p><st c="12214">“Madem giymeyecektin, neden satın aldın bu kadar çok şeyi?”</st></p>
		<p><st c="12274">Yüzüme tuhaf tuhaf baktı. </st><st c="12301">“Ne bileyim ben! </st><st c="12318">Soru mu yani bu! </st><st c="12335">Boş vakitlerimde alışveriş yaparım, yeni kıyafetler alırım. </st><st c="12395">Herkes öyle yapar. </st><st c="12414">Çok alınca, birikiyor. </st><st c="12437">Belki sen giyersin, diye düşündüm. </st><st c="12472">Hata mı ettim? </st><st c="12487">Yani, açık konuşayım: Çok fazla giysin varmış gibi görünmüyor.”</st></p>
		<p><st c="12550">“Haklısın. </st><st c="12562">Hiç kıyafetim yok. </st><st c="12581">Biz yoksuluz çünkü.”</st></p>
		<p><st c="12601">Şaka mı yapıyorum acaba, diye yüzüme ilgiyle baktı.</st></p>
		<p><st c="12653">“Babamın geçen ay gittiğimiz o AVM’de kapı görevlisi olduğunu biliyorsun, di mi?”</st></p>
		<p><st c="12735">Kahkaha atacakmış gibi kırıştı yüzü. </st><st c="12773">Sonra ciddi olduğumu anladı. </st><st c="12802">Kahkahasını yuttu. </st><st c="12821">Ne diyeceğini bilemediği için tavana falan baktı.</st></p>
		<p><st c="12870">“Canım, burslu okuduğunu biliyorum tabii. </st><st c="12913">Ama babanın AVM’de çalıştığını bilmiyordum.”</st></p>
		<p><st c="12957">“Peki, senin baban nerede çalışıyor?” diye sordum, hınçla.</st></p>
		<p><st c="13016">“Avukat. </st><st c="13026">Bürosu Taksim’de,” dedi gururla. </st><st c="13059">“Ben de avukat olacağım. </st><st c="13084">Çok para var bu işlerde.”</st></p>
		<p><st c="13109">Sonra bir koşu gidip dolabın üstünden bir kutu kaptı, getirip açtı. </st><st c="13178">İçinde yüksek topuklu bir çift ayakkabı vardı. </st><st c="13225">Gök mavisi, üstünde lacivert minicik tokaları olan, hayatımda gördüğüm en güzel ayakkabılardı bunlar.</st></p>
		<p><st c="13326">“Bunları ister misin?”</st></p>
		<p><span epub:type="pagebreak" title="75" id="page75"></span><st c="13349">“Ne yapıcam ben bunları?”</st></p>
		<p><st c="13375">“Aptal! </st><st c="13384">Giyersin.”</st></p>
		<p><st c="13394">“Bunlar çok güzel. </st><st c="13414">Böyle güzel ayakkabıları giyebileceğim yerlere gitmiyorum ben.”</st></p>
		<p><st c="13477">“Yine de al.”</st></p>
		<p><st c="13491">“Bunlar yepyeni. </st><st c="13509">Neden bana veriyorsun?”</st></p>
		<p><st c="13532">“Çünkü bana biraz büyük geldi.”</st></p>
		<p><st c="13564">“Geri ver. </st><st c="13576">Değiştir.”</st></p>
		<p><st c="13586">“Ay amma uzattın! </st><st c="13605">İçimden geldi. </st><st c="13620">Al işte!”</st></p>
		<p><st c="13629">Bu güzel ayakkabıları giyecek uzun bacaklarım yoktu, ayrıca ayak parmaklarım dolma gibiydi. </st><st c="13722">Kıllar tüyler meselesine hiç girmiyorum bile.</st></p>
		<p><st c="13767">Yine de aldım ayakkabıları. </st><st c="13796">Aldım ve göğsüme bastırdım. </st><st c="13824">Giyemeyecek olsam da çok sevmiştim onları.</st></p>
		<p><st c="13866">Ayakkabılara nasıl sarıldığımı görünce sinsi sinsi güldü. </st><st c="13925">Ben de kendimden bir kez daha iğrendim.</st></p>
		<p><st c="13964">Yatağın üstüne saçılmış giysileri tekrar poşete tıktı. </st><st c="14020">“Bunları da al giderken. </st><st c="14045">Israr ediyorum.”</st></p>
		<p><st c="14061">“Eve kadar taşıyamam o koca poşeti. </st><st c="14098">Metroyla gidiyorum ben, taksiyle değil.”</st></p>
		<p><st c="14138">“Sorun değil. </st><st c="14153">Fatma Hanım’a söylerim, kargoya verir. </st><st c="14192">Adresini yaz şuraya.”</st></p>
		<p><st c="14213">Yazdım.</st></p>
		<p><st c="14221">Sonra çıktım gittim o evden.</st></p>
		<p><st c="14250">Omuzumdaki çantada pizza dilimleri vardı, elimdeki poşette güzel mavi ayakkabılar. </st><st c="14334">Diğer elimde ise içi pasta ve </st><em><st c="14364">brownie</st></em><st c="14371"> dolu koca bir kutu.</st></p>
		<p><span epub:type="pagebreak" title="76" id="page76"></span><st c="14391">Yol boyunca kendime küfrettim.</st></p>
		<p><st c="14422">Eve vardığımda annemi televizyon karşısında buldum. </st><st c="14475">Son hasta randevuyu iptal edince eve erken dönmüş.</st></p>
		<p><st c="14525">“Nasıldı doğum günü?”</st></p>
		<p><st c="14547">“Süperdi. </st><st c="14558">Hiperdi. </st><st c="14567">Hiper ötesiydi.”</st></p>
		<p><st c="14583">Çattık seninle gibilerden gözlerini devirdi. </st><st c="14629">“Evleri nasıldı bari? </st><st c="14651">Güzel miydi?”</st></p>
		<p><st c="14664">“Çok güzeldi,” dedim robot gibi.</st></p>
		<p><st c="14697">“O elindeki poşetler nedir öyle?”</st></p>
		<p><st c="14731">İçimden, artıklar dedim. </st><st c="14757">Dışımdan hiçbir şey demedim. </st><st c="14786">Pasta çörek kutusunu sehpaya bıraktım. </st><st c="14825">İkizler az sonra okuldan dönerdi. </st><st c="14859">Çantadan pizza poşetini de çıkardım, onu da oraya bıraktım.</st></p>
		<p><st c="14918">Annem kalkıp, kutuyu ve poşeti açtı. </st><st c="14956">Pastalara ve pizzalara baktı. </st><st c="14986">“Ayy! </st><st c="14992">Çocuklar sever bunları. </st><st c="15016">Aferin. </st><st c="15024">Kırk yılda bir kardeşlerini de düşünmüşsün. </st><st c="15068">O torbada ne var peki?”</st></p>
		<p><st c="15091">“Hiç...”</st></p>
		<p><st c="15100">“Göster şunu!”</st></p>
		<p><st c="15115">Ayakkabı torbasını uzattım. </st><st c="15144">Mavi ayakkabıları görünce bir çığlık attı. </st><st c="15187">“Hii! </st><st c="15193">Bunlar şahane! </st><st c="15208">Bana mı getirdin?”</st></p>
		<p><st c="15226">Aptal gibi bakakaldım.</st></p>
		<p><st c="15249">Ama... </st><st c="15257">neden olmasın? </st><st c="15272">Dolmalık biber parmaklarımla ben giyemeyeceğime göre, ona getirmiş olayım. </st><st c="15347">Annemin bacakları ve ayak parmakları benimkiler gibi değil. </st><st c="15407">İncecik. </st><st c="15416">Annemin kilosu benim kilomun yarısı.</st></p>
		<p><span epub:type="pagebreak" title="77" id="page77"></span><st c="15452">Ayakkabıları ayağına geçirdi. </st><st c="15483">“Şahane!” dedi. </st><st c="15499">“Bir numara büyük sanki ama burnuna pamuk tıkarsam hallederim. </st><st c="15562">Niye verdi arkadaşın sana bunları?”</st></p>
		<p><st c="15597">“Onda çok var çünkü.”</st></p>
		<p><st c="15619">“Ne iyi kızmış öyle! </st><st c="15641">Yarın teşekkür ettiğimi söyle.”</st></p>
		<p><st c="15672">“Söylerim.”</st></p>
		<p><st c="15684">Ardiyeden bozma odama girip, ağladım biraz.</st></p>
		<p><st c="15728">İçim acı ve öfke doluydu. </st><st c="15755">Daha çok da öfke. </st><st c="15773">Bütün evi kırsam döksem geçmeyecek bir öfke.</st></p>
		<p><st c="15817">Füsun’dan artık nefret ediyordum. </st><st c="15852">Belki soracaksınız, kız sana onca şeyi verdi, neden nefret ediyorsun diye. </st><st c="15927">Tam da bu yüzden nefret ediyordum işte!</st></p>
	</section>
	<div id="charCountTotal" value="15966"></div></body>
</html>
