<?xml version="1.0" encoding="utf-8"?>
<html xmlns="http://www.w3.org/1999/xhtml" xmlns:epub="http://www.idpf.org/2007/ops">
  <head>
    <title>Z Yalnızlığı</title>
    <meta http-equiv="Content-Type" content="text/html; charset=utf-8" />
  

</head>
  <body epub:type="chapter">
	<section>
		<h1><span epub:type="pagebreak" title="181" id="page181"></span><st c="0">Kİtap çalmak suç mudur,</st><br /><st c="24">değİl mİdİr?</st></h1>
		<p><st c="37">Ümit Hanım, “ahlak-etik” konulu bir dönem ödevi verdi.</st></p>
		<p><st c="92">“Sürekli test çözüyorsunuz, bu da bari araştıracağınız, üstünde tartışacağınız bir konu olsun,” dedi.</st></p>
		<p><st c="194">Sınıftan korkunç homurtular yükseldi tabii. </st><st c="239">Doğrusunu isterseniz, “ahlak” kelimesini duyunca ben de kaçacak delik arıyorum. </st><st c="319">Neden, bilmem.</st></p>
		<p><st c="333">Ama Ümit Hanım kararlıydı. </st><st c="361">“Ahlak nedir, etik nedir, iyice araştırın ve örneklerle anlatın. </st><st c="426">En az iki sayfa olsun,” dedi, kestirdi attı.</st></p>
		<p><st c="470">O akşamüstü Candanlar’daydım ve bu ödev meselesi üzerine konuştuk.</st></p>
		<p><st c="537">“Ahlak lafını duyunca içimden kusmak geliyor,” dedim.</st></p>
		<p><st c="591">“Neden?” diye sordu Candan. </st><st c="620">Gerçekten şaşırmış görünüyordu.</st></p>
		<p><span epub:type="pagebreak" title="182" id="page182"></span><st c="651">“Bir bilsem!”</st></p>
		<p><st c="665">“Yani, ahlaklı olmak ilgilendirmiyor mu seni?”</st></p>
		<p><st c="712">“Ne bileyim! </st><st c="726">Ta birinci sınıftan beri, ‘Ahlaklı olun, ahlaklı olun!’ diye kafamızı ütülediler. </st><st c="808">Ama ahlak nedir, hiç öğretmediler. </st><st c="843">Eteğin kısa olursa ya da saçını boyarsan ahlaksız olursun, falan gibi sözler duydum hep. </st><st c="932">Bu dedikleri doğru olsa, Amerika’da ya da Fransa’da falan bütün lise öğrencileri ahlaksız sayılır. </st><st c="1031">Halbuki öyle değiller, di mi? </st><st c="1061">Yani filmlerde falan görüyoruz. </st><st c="1093">Bizden çok daha iyiler. </st><st c="1117">En azından, hayvanlara eziyet etmiyorlar. </st><st c="1159">Tam tersine, sarılıp sarılıp öpüyorlar...”</st></p>
		<p><st c="1201">Candan ofladı ve pufladı. </st><st c="1228">“Gerçekten hayret bir şeysin! </st><st c="1258">Ahlakın giyimle kıyafetle ne ilgisi var? </st><st c="1299">Nereden geliyor aklına böyle saçma şeyler?”</st></p>
		<p><st c="1342">“Benim gelmiyor! </st><st c="1360">Okulda öğretilen bu. </st><st c="1381">Ayrıca... </st><st c="1391">babam da öyle söylüyor. </st><st c="1415">Annem de.”</st></p>
		<p><st c="1425">“Cidden deliler ülkesi burası.”</st></p>
		<p><st c="1457">“Bence de.”</st></p>
		<p><st c="1469">Bir süre düşüncelere dalıyoruz.</st></p>
		<p><st c="1501">“İyi ama...” diyorum, “ne yazacağız bu ödeve? </st><st c="1548">Ciddi soruyorum, ahlak nedir? </st><st c="1578">Bir de etik olayını çıkardı annen. </st><st c="1613">Onu hiç bilmiyorum. </st><st c="1633">Sen biliyor musun?”</st></p>
		<p><st c="1652">“Elbette. </st><st c="1663">Evde bu konularda çok konuşuruz.”</st></p>
		<p><st c="1696">“Hadi ya! </st><st c="1707">Ne kadar ilginç bir ailesiniz!”</st></p>
		<p><st c="1738">Güldü. </st><st c="1746">“Evet, çok ilginciz. </st><st c="1767">Bak şöyle düşün: Ahlak, teoride, iyi bir toplum için bireylerin uyması gereken davranışlar toplamıdır. </st><st c="1870">Ama gerçek hayatta işler böyle yürümez. </st><st c="1910">Anlıyorsun ya? </st><st c="1925">Mesela, yalan söylemek ahlak</st><span epub:type="pagebreak" title="183" id="page183"></span><st c="1953">sızlıktır, derler ama herkes yalan söyler.”</st></p>
		<p><st c="1997">“Hah! </st><st c="2004">Ahlak lafından neden nefret ettiğimi anladım, sen böyle deyince! </st><st c="2069">Herkes söylediğinin tam tersini yapıyor! </st><st c="2110">İşte bu yüzden!”</st></p>
		<p><st c="2126">“Ama her ülke böyle değil ki. </st><st c="2157">Avrupa’da insanlar çok daha dürüsttür. </st><st c="2196">Gerçi oralarda da başka türlü sorunlar var.”</st></p>
		<p><st c="2240">“Nasıl sorunlar?”</st></p>
		<p><st c="2258">“Avrupa’da her ülke kendi insanı için iyi bir sistem kurmuş. </st><st c="2320">Ama dünyanın geri kalanını umursamıyorlar. </st><st c="2363">Babam bu konuları çok anlatır. </st><st c="2394">Mesela, Ruanda’da insanlar birbirlerini katlettiler, Avrupa sadece seyretti. </st><st c="2471">Bosna’da da aynısı oldu. </st><st c="2496">Şimdi Suriye’de oluyor.”</st></p>
		<p><st c="2520">“Dur dur. </st><st c="2531">Kafamı iyice karıştırma. </st><st c="2556">Ne Ruanda’sı? </st><st c="2570">Nasıl seyrettiler?”</st></p>
		<p><st c="2589">“Yani, Avrupalılar kendi ülkelerinde her şey iyi olduğu sürece, az gelişmiş ülkelerde iç savaş varmış, katliam varmış, pek umursamaz.”</st></p>
		<p><st c="2724">“Yani biz burada birbirimizi kessek, Avrupa’nın umurunda olmaz, öyle mi?”</st></p>
		<p><st c="2798">“Aynen öyle. </st><st c="2812">Her ülke kendi iç sorunlarını kendi halletsin, insan gibi yaşamayı kendi kendilerine öğrensin kafasındalar.”</st></p>
		<p><st c="2920">“İyi de, onlar en başta, şimdi beğenmedikleri bu ülkeleri sömürerek zenginleşmişler. </st><st c="3006">Bu da onları biraz haksız konuma düşürmüyor mu?”</st></p>
		<p><st c="3054">“Sırf roman okuyan biri için hiç fena değilsin.”</st></p>
		<p><st c="3103">“Romanları küçümseme. </st><st c="3126">Peki, etik ne?”</st></p>
		<p><span epub:type="pagebreak" title="184" id="page184"></span><st c="3141">“Etik, ahlakın bilimi. </st><st c="3165">Evrensel boyutu.”</st></p>
		<p><st c="3182">“Kafam böyle kuru kelimelere basmıyor benim. </st><st c="3228">Daha açık anlat. </st><st c="3245">Mesela, hırsızlık ahlaksızlıktır, di mi?”</st></p>
		<p><st c="3286">“Onun ötesinde. </st><st c="3303">Suçtur.”</st></p>
		<p><st c="3311">“Ahlaksızlığa örnek göster.”</st></p>
		<p><st c="3340">“Birisi hakkında onun başını derde sokacak yalanlar söylemek, iftira atmak, başkasının hakkını yemek...”</st></p>
		<p><st c="3445">“Amanın... </st><st c="3457">Bu durumda bizim ülkede ahlaklı insan bulmak zor, desene?”</st></p>
		<p><st c="3515">“Ne yazık ki öyle!”</st></p>
		<p><st c="3535">“Bu ödev epey zor olacak. </st><st c="3562">Test sorularını çözmek daha eğlenceli. </st><st c="3601">Keşke hep test çözsek!”</st></p>
		<p><st c="3624">“Evet ama hep test çözmek beyni tembelleştirir.”</st></p>
		<p><st c="3673">“Bir şey sorucam... </st><st c="3694">Paran yoksa ve bir kitapçıdan kitap çalarsan, hırsız sayılır mısın?”</st></p>
		<p><st c="3762">“Sayılmazsın demek isterdim ama ne yazık ki, bu da bir hırsızlık.”</st></p>
		<p><st c="3829">“Niye </st><em><st c="3836">ne yazık ki</st></em><st c="3847"> dedin peki?”</st></p>
		<p><st c="3860">“Çünkü kitap özel bir şey. </st><st c="3888">Kitap çalan insan kötü bir insan olamaz bence. </st><st c="3935">Yine de, sonuçta bu bir çalma eylemi.”</st></p>
		<p><st c="3973">“Off. </st><st c="3980">Çok kafa karıştırıcı!”</st></p>
		<p><st c="4002">“Çaldın mı yoksa?”</st></p>
		<p><st c="4021">“Çook!”</st></p>
		<p><st c="4029">Güldü.</st></p>
		<p><st c="4036">“Ya annenin cüzdanından gizlice para almak?”</st></p>
		<p><st c="4081">“Bu düpedüz hırsızlık.”</st></p>
		<p><st c="4105">“Ya yeteri kadar harçlık almıyorsa, söz konusu kişi?”</st></p>
		<p><span epub:type="pagebreak" title="185" id="page185"></span><st c="4159">“O </st><em><st c="4163">söz konusu kişi</st></em><st c="4178"> sen oluyorsun sanırım?”</st></p>
		<p><st c="4202">“Evet.”</st></p>
		<p><st c="4210">“Hmm... </st><st c="4219">Doğrusu hiç hoş bir davranış değil. </st><st c="4255">Doğrudan istesen vermez mi sanki?”</st></p>
		<p><st c="4289">“Vermez. </st><st c="4299">Hem... </st><st c="4306">zaten o da babamdan yürütüyor.”</st></p>
		<p><st c="4337">“Oh oh. </st><st c="4346">İş giderek tuhaflaşıyor. </st><st c="4371">Bu konuyu burada keselim bence.”</st></p>
		<p><st c="4403">“Bence bunlar suç değil. </st><st c="4429">İkisinin de maaşı az ve faturalara yetişemiyorlar. </st><st c="4480">Babam biraz daha fazla maaş aldığı için, annem ondan yürütüyor. </st><st c="4544">Ben de annemden. </st><st c="4561">Burada asıl suçlular, annemle babama yeterli maaş vermeyenler. </st><st c="4624">Sence de öyle değil mi?”</st></p>
		<p><st c="4648">Alaycı alaycı güldü. </st><st c="4670">“Sen böyle söyleyince kulağa gayet mantıklı geliyor.”</st></p>
		<p><st c="4723">“Ama tabii ödevde bunları yazamam.”</st></p>
		<p><st c="4759">Yine güldü. </st><st c="4772">“Yazamazsın. </st><st c="4785">Çok garip olur.”</st></p>
		<p><st c="4801">“E, ne yazacağız?”</st></p>
		<p><st c="4820">“Ben dinle ahlakın birbirine karıştırılmasını yazacağım. </st><st c="4878">Dinlere inanmak ya da inanmamak, ahlakla ilgili bir durum değil. </st><st c="4943">Ama geri kalmış ülkelerde öyle sanıyorlar.”</st></p>
		<p><st c="4986"> “Püff! </st><st c="4994">Ne iç sıkıcı şeyler! </st><st c="5015">Neden Viyana’dan kalkıp buraya döndün sanki? </st><st c="5060">Ben senin yerinde olsaydım–”</st></p>
		<p><st c="5088">Ansızın verdiğim söz aklıma geliyor ve susuyorum. </st><st c="5139">“Pardon ya! </st><st c="5151">Bu konuyu açmayacaktım. </st><st c="5175">Yine şapşallığım tuttu.”</st></p>
		<p><st c="5199">Duymazlıktan geliyor.</st></p>
	</section>
	<div id="charCountTotal" value="5221"></div></body>
</html>
