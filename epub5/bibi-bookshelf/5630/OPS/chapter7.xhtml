<?xml version="1.0" encoding="utf-8"?>
<html xmlns="http://www.w3.org/1999/xhtml" xmlns:epub="http://www.idpf.org/2007/ops">
  <head>
    <title>Z Yalnızlığı</title>
    <meta http-equiv="Content-Type" content="text/html; charset=utf-8" />
  

</head>
  <body epub:type="chapter">
	<section>
		<h1><span epub:type="pagebreak" title="29" id="page29"></span><st c="0">Evİmİz ve komşularımız</st></h1>
		<p><st c="23">Sonunda dayanamayıp çıktım yataktan. </st><st c="61">Saate baktım. </st><st c="75">Hâlâ gece sanıyordum ama değilmiş. </st><st c="110">Sabahın altısı olmuş bile. </st><st c="137">Demek ki, farkında olmadan uyumuşum bir ara.</st></p>
		<p><st c="181">İkizlerin üstüne basmamaya çalışarak tuvalete gittim.</st></p>
		<p><st c="235">İkizlerle aynı odada kalıyoruz. </st><st c="268">Onlar yer yatağında yatıyor, ben sedirde.</st></p>
		<p><st c="309">Holden geçerken, yatak odasının kapı aralığından annemi gördüm. </st><st c="374">Babamın pantolon ceplerini karıştırıyordu. </st><st c="417">Her zaman babamdan para aşırır. </st><st c="449">Babam mutfak masrafları için yeterince para ayırmıyormuş çünkü, öyle diyor.</st></p>
		<p><st c="524">Ben de annemin cüzdanından para aşırırım. </st><st c="567">Çünkü bana çok az harçlık veriyor. </st><st c="602">Ne yazık ki, annemin cüzdanını ortalarda bulmak zordur. </st><st c="658">Genelde bir yerlere gizlemiş olur.</st></p>
		<p><span epub:type="pagebreak" title="30" id="page30"></span><st c="692">Babam tuvaletteydi.</st></p>
		<p><st c="712">Kapıda sessizce bekledim. </st><st c="739">Sabahları tuvalet kuyruğu hayatımızın vazgeçilmezlerindendir.</st></p>
		<p><st c="800">Babam oradan kolay çıkacağa benzemiyordu. </st><st c="843">Gidip oturma odasına bir göz attım. </st><st c="879">Abim, kolu bacağı bir tarafta uyuyordu. </st><st c="919">Televizyonu yine açık unutmuş. </st><st c="950">Babam sabah sabah bu durumu görürse, hepimizin canına okur.</st></p>
		<p><st c="1009">Televizyonu hemen kapattım. </st><st c="1038">Abime şöyle bir baktım, içim yine acıma ve öfkeyle doldu.</st></p>
		<p><st c="1095">Çünkü o iyi bir insan. </st><st c="1119">Ve bütün iyi insanlar gibi, hep kaybediyor.</st></p>
		<p><st c="1162">Böyle düşünüyorum, çünkü böyle düşünmek zorundayım.</st></p>
		<p><st c="1214">Ve ben onun gibi olmayacağım. </st><st c="1245">Ben kötü bir insan olacağım.</st></p>
		<p><st c="1273">Bu ülkede kötüler kazanıyormuş çünkü. </st><st c="1312">Babam başta olmak üzere, herkes öyle söylüyor.</st></p>
		<p><st c="1358">Tuvaletten çıktığımda annemi bu kez mutfakta gördüm. </st><st c="1412">Dünkü çayı çöpe döküyordu. </st><st c="1439">Beni gördü ama görmezden geldi. </st><st c="1471">Şaşırtıcı değil. </st><st c="1488">Sabahları bizim evde kimse kimseye günaydın demez, kimse kimseye gülümsemez.</st></p>
		<p><st c="1564">İki tane zeytin, bir parça yavşamış beyaz peynir, bir bardak çay, iki kaşık çilek reçeli ve bir sürü dilim ekmekten oluşan (Yumurta yine yok!) kahvaltımı yaptıktan sonra okul için hazırlandım. </st><st c="1758">Ve servisi kaçırmamak için hızla, her zamanki durağa yürüdüm.</st></p>
		<p><span epub:type="pagebreak" title="31" id="page31"></span><st c="1819">Evimiz Beşiktaş’ta. </st><st c="1840">Burası İstanbul’un en kalabalık semtlerinden biridir.</st></p>
		<p><st c="1893">Beşiktaş’ın çok güzel yerleri de var ama biz, evlerin dip dibe dizildiği, döküntü bir sokakta yaşıyoruz.</st></p>
		<p><st c="1998">Burada evler öyle iç içe ki, mutfak balkonuna ne zaman çıksam, karşı komşunun mantarlı ayak tırnaklarını hemen iki metre ötemde görürüm. </st><st c="2136">Yaz boyunca çıplak, şiş ayaklarını demirlere dayayarak oturur. </st><st c="2199">Üstünde her zaman çizgili bir pijama ve sararmış bir atlet vardır. </st><st c="2266">Babam bu komşuyu her gördüğünde, yana doğru tükürüyormuş gibi yapar. </st><st c="2335">“Allah’ın godoşu, çıkmış yine pis atletiyle balkona!” der.</st></p>
		<p><st c="2393">Onların yanındaki binada, genç bir polis ve karısı yaşar. </st><st c="2452">Salonları kabak gibi önümüzdedir ve kalın perdelerini hiçbir zaman çekmezler. </st><st c="2530">Genç polisin, karısını pataklamasını televizyon seyreder gibi seyrederiz.</st></p>
		<p><st c="2603">Laf açılmışken... </st><st c="2622">Hayatla ilgili ilk öğrendiğim şeylerden biridir bu: Bir şey ne kadar kötü olursa olsun, birkaç kez (mesela beş kez) gördükten sonra insan alışıyor.</st></p>
		<p><st c="2769">Bu polisi, karısını yumruklarken ilk kez gördüğümde kanım donmuştu. </st><st c="2838">Midem dönmüştü. </st><st c="2854">Kusmak istemiştim.</st></p>
		<p><st c="2872">Oysa şimdi hiçbir şey hissetmiyorum. </st><st c="2910">Televizyondaki diziler gibi tıpkı! </st><st c="2945">Pat küt, çat pat küt! </st><st c="2967">İşte hayat, n’olmuş yani!</st></p>
		<p><st c="2992">Gerçek bu: Kötü olan her şeye alışıyor insan. </st><st c="3039">Ben de alışıyorum. </st><st c="3058">Herkes gibi.</st></p>
		<p><span epub:type="pagebreak" title="32" id="page32"></span><st c="3070">Beşiktaş’ta bisikletle gezilebilecek geniş ve ağaçlıklı caddeler yok. </st><st c="3141">(Zaten bisikletim de yok.)</st></p>
		<p><st c="3167">Onun yerine, pis pis egzoz saçan binlerce arabayla dolu geniş bir anacadde var. </st><st c="3248">Daracık sokaklar, bu sokaklarda karınca sürüleri gibi oraya buraya koşturan insanlar var. </st><st c="3338">Çılgın bir uğultu, insanı boğan kirli bir hava ve çok fazla dilenci var.</st></p>
		<p><st c="3410">Beşiktaş’a ilk kez gelen biriyseniz, rıhtıma indiğinizde vapurlar, martılar ve deniz gözünüze ilk anda güzel gelebilir. </st><st c="3531">Ama o ilk an geçince üzülürsünüz. </st><st c="3565">Çünkü her şeyin aslında çok kirlenmiş olduğunu anlarsınız.</st></p>
		<p><st c="3623">Babam, oturduğumuz semtten böyle söz edince, kızıp köpürüyor bana. </st><st c="3691">“İstanbul’un en güzel yerindesiniz, yine de memnun değilsiniz!” diyor. </st><st c="3762">Çok korkunç semtler varmış, oralara taşınırsak aklımız başımıza gelirmiş belki, falan filan.</st></p>
		<p><st c="3854">Bilmiyorum. </st><st c="3867">Belki de haklıdır.</st></p>
		<p><st c="3885">Bildiğim tek şey, güne daima şu düşünceyle başladığım: Çok yalnızım!</st></p>
		<p><st c="3954">Ve sonra da hep şunu düşünüyorum: Ben bu mahalleden, bu evden, bu şehirden, bu ülkeden çıkıp gideceğim bir gün. </st><st c="4067">Yaz kış yeşil ağaçlarla dolu, insanları güler yüzlü bir ülkeye gideceğim. </st><st c="4141">Benim yaşımda kızların kısacık şortlarla bisiklete bindiği ve saçlarını rüzgârda özgürce uçurduğu bir ülkeye. </st><st c="4251">Yaşlı kadınların ve yaşlı erkeklerin bile hep güldüğü, insanların nazik olduğu bir ülkeye.</st></p>
		<p><span epub:type="pagebreak" title="33" id="page33"></span><st c="4341">Öyle bir ülke var mı, bilmiyorum. </st><st c="4376">Seyrettiğim filmlere bakılacak olursa, var.</st></p>
		<p><st c="4419">Gidemezsem, buralarda kalırsam da... </st><st c="4457">eh, o zaman da, kötü ve güçlü biri olacağım.</st></p>
		<p><st c="4501">Ya o, ya bu.</st></p>
	</section>
	<div id="charCountTotal" value="4514"></div></body>
</html>
