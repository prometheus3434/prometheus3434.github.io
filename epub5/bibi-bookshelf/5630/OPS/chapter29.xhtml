<?xml version="1.0" encoding="utf-8"?>
<html xmlns="http://www.w3.org/1999/xhtml" xmlns:epub="http://www.idpf.org/2007/ops">
  <head>
    <title>Z Yalnızlığı</title>
    <meta http-equiv="Content-Type" content="text/html; charset=utf-8" />
  

</head>
  <body epub:type="chapter">
	<section>
		<h1><span epub:type="pagebreak" title="153" id="page153"></span><st c="0">Roman olmayan kİtaplar</st><br /><st c="23">nasıl okunur?</st></h1>
		<p><st c="37">Candan, Zeynep’ten çok farklı.</st></p>
		<p><st c="68">Zeynep fırlamaydı. </st><st c="88">Bazen çok akıllı, bazen çok deliydi.</st></p>
		<p><st c="124">Zeynep korktuğunda, sevindiğinde ya da duygulandığında (yani her fırsatta) bana sarılırdı. </st><st c="216">Kızdığında iterdi. </st><st c="235">Çimdiklerdi.</st></p>
		<p><st c="247">Tabii o zaman ikimiz de küçüktük. </st><st c="282">On dört yaşla on altı yaş arasında iki kocaman yıl var.</st></p>
		<p><st c="337">Şimdi büyüdük. </st><st c="353">Ama Zeynep yanımda olsaydı, her şeyine bahse girerim, bana yine her fırsatta sarılırdı.</st></p>
		<p><st c="440">Candan öyle biri değil. </st><st c="465">Sarılmıyor. </st><st c="477">Candan hep uzak. </st><st c="494">Aramızda sadece on santim varken bile çok uzak. </st><st c="542">Hiçbir zaman erişemeyeceğim bir yerde.</st></p>
		<p><st c="580">Candan çok akıllı ve çok bilgili. </st><st c="615">Candan’a her konuda güvenebilirim. </st><st c="650">Bilmediğim şeyleri sorabilirim; kendi bilmese bile kitaplardan bakar ya da babasına sorar, öğ</st><span epub:type="pagebreak" title="154" id="page154"></span><st c="743">renir, bana da anlatır. </st><st c="768">Candan pislik yapmaz. </st><st c="790">Sınıftaki tiplerin aksine, Candan kimseyle alay etmez, insanı sırtından vurmaz.</st></p>
		<p><st c="869">Ama Candan bana sarılmıyor. </st><st c="898">Aptalca şeyler konuşmaya başladığımda da yüzüme hep dik dik bakıyor.</st></p>
		<p><st c="966">Ne yapayım, elimde değil. </st><st c="993">Sersemlik ve eziklik benim bir parçam. </st><st c="1032">Derslerde ne kadar başarılı olsam da, ezber yeteneğim ne kadar büyük olsa da, gerçek bu.</st></p>
		<p><st c="1120">Candan’la arkadaş olduğumdan beri daha da aptallaşmış hissediyorum kendimi. </st><st c="1197">Çünkü yanınızda çok akıllı ve mantıklı biri olduğunda, sizin mantıksızlığınız ve aptallığınız iyice göze batmaya başlıyor. </st><st c="1320">Çirkin bir kızın, güzel bir kızın yanında iyice çirkin görünmesi gibi.</st></p>
		<p><st c="1390">Aslında Candan’la ben, birbirimizden çok farklıyız. </st><st c="1443">İkimiz de çok okuyoruz, ama farklı kitaplar okuyoruz.</st></p>
		<p><st c="1496">Ben roman okumayı çok seviyorum. </st><st c="1530">Roman olmayan kitaplarla aram iyi değil. </st><st c="1571">Çünkü roman olmayan her kitap bana ders kitabı gibi geliyor. </st><st c="1632">Ve ders kitaplarından hoşlanmıyorum. </st><st c="1669">Ezberlemem gerekirse ezberlerim, ama sevmek zorunda değilim.</st></p>
		<p><st c="1729">Candan, benim aksime, roman olmayan kitapları okuyor hep. </st><st c="1788">Sanırım, bunları okuduğu için Candan’ın kafası hiç karışık değil. </st><st c="1854">Son derece düzenli. </st><st c="1874">Her şeyi doğru sırasıyla biliyor.</st></p>
		<p><st c="1907">Bir keresinde, roman olmayan bir kitabı sıkılmadan nasıl okuyabildiğini sordum ona.</st></p>
		<p><st c="1991">Alaycı alaycı güldü. </st><st c="2013">“Roman gibi en başından baş</st><span epub:type="pagebreak" title="155" id="page155"></span><st c="2040">layıp sonuna kadar okunmaz bunlar. </st><st c="2076">Kitabın herhangi bir yerini açar, biraz okursun, derken o sayfalarda okudukların arasında bir şey ilgini çeker, aklına bir iki şey takılır, yanıtları bulmak için ilgili bölüme gider, biraz daha okursun. </st><st c="2279">O sayfalarda da mutlaka aklına takılan başka bir konu olur. </st><st c="2339">O konunun peşinden kitabın başka bir bölümüne atlarsın. </st><st c="2395">Böyle böyle, bir bakarsın, bütün kitabı okumuşsun. </st><st c="2446">Hem de büyük bir zevkle. </st><st c="2471">Anlıyor musun? </st><st c="2486">Bu kitaptan bir şeyler öğrenmeliyim, diye kasarsan, öğrenemezsin. </st><st c="2552">Ama merak ettiğin için okursan, çok şey öğrenirsin.”</st></p>
		<p><st c="2604">Söyledikleri mantıklı görünüyordu.</st></p>
		<p><st c="2639">Denemek için ondan ödünç bir kitap aldım. </st><st c="2682">Okunmaktan sayfaları kırışmış </st><em><st c="2712">Sapiens</st></em><st c="2719">’i. </st><st c="2724">Ve o gece evde, onun söylediği gibi yaptım. </st><st c="2768">Rastgele bir yerini açtım kitabın.</st></p>
		<p><em><st c="2802">Alışveriş Çağı</st></em></p>
		<p><em><st c="2817">Modern kapitalist ekonomi ayakta kalabilmek için, tıpkı yüzmek ya da boğulmak arasında seçim yapmak zorunda olan bir köpekbalığı gibi, sürekli üretimi artırmak zorundadır. </st><st c="2990">Ama üretmek tek başına yeterli değildir, birilerinin de bu ürünleri alması gereklidir, yoksa tüm sanayiciler ve yatırımcılar iflas ederler...</st><a epub:type="noteref" href="#s1" id="backref_s1"><st c="3131">*</st></a></em></p>
		<p><st c="3133">Hımm... </st><st c="3141">Bakalım şimdi.</st></p>
		<p><st c="3155">Köpekbalıkları üretimi artırmak zorunda, demiyor </st><span epub:type="pagebreak" title="156" id="page156"></span><st c="3205">burada. </st><st c="3213">Benzetme yapılmış. </st><st c="3232">Köpekbalıkları sürekli yüzmezlerse boğulurlar, diyor. </st><st c="3286">Bak bu ilginçmiş! </st><st c="3304">Bunu bilmiyordum.</st></p>
		<p><st c="3321">Ekonomi de tıpkı köpekbalığı gibi, diyor. </st><st c="3364">Sürekli yüzmezse boğulur. </st><st c="3390">Yani burada yüzmekten kastedilen: Üretmek, tüketmek.</st></p>
		<p><st c="3442">Demek ki o yüzden her yer AVM’lerle ve marketlerle dolup taşıyor ve herkes o yüzden sürekli bir şeyler satın alıyor.</st></p>
		<p><st c="3559">İyi de... </st><st c="3570">madem durum böyle, herkese daha çok maaş versinler, herkes daha çok şey satın alsın. </st><st c="3655">Ekonomi daha iyi olmaz mı o zaman? </st><st c="3690">Bence olur.</st></p>
		<p><st c="3701">Evet, bu kitap ilginçmiş.</st></p>
		<p><st c="3727">Candan’ın söylediği gibi okunabiliyor. </st><st c="3767">O cümleden bu cümleye, şu sayfadan bu sayfaya, bir baştan bir sondan, atlaya zıplaya.</st></p>
		<p><st c="3852">İyi ama... </st><st c="3864">Beynimi bir soru kurcalıyor.</st></p>
		<p><st c="3892">Tüm bunları öğrenmek benim ne işime yarayacak?</st></p>
		<p><st c="3939">Ailem daha iyi bir aile mi olacak?</st></p>
		<p><st c="3974">Abim hemen bir iş mi bulacak?</st></p>
		<p><st c="4004">İkizler her gün pirzola yiyebilecekler mi?</st></p>
		<p><st c="4047">Ve ben güzel, normal bir kız olabilecek miyim?</st></p>
		<p><st c="4094">Hayır! </st><st c="4102">Tüm bu soruların cevabı, hayır!</st></p>
		<p><st c="4133">Öyleyse neden öğrenecekmişim bunları?</st></p>
	</section>
	<section epub:type="footnotes">
		<aside epub:type="footnote" id="s1"><a href="#backref_s1"><st c="4171">*</st></a><span><st c="4173"> Yuval Noah Harari’nin </st><em><st c="4196">Hayvanlardan Tanrılara – Sapiens</st></em><st c="4228"> (çev. </st><st c="4235">Ertuğrul Genç) adlı eserinden.</st></span></aside>
	</section>
<div id="charCountTotal" value="4265"></div></body>
</html>
