<?xml version="1.0" encoding="utf-8"?>
<html xmlns="http://www.w3.org/1999/xhtml" xmlns:epub="http://www.idpf.org/2007/ops">
  <head>
    <title>Z Yalnızlığı</title>
    <meta http-equiv="Content-Type" content="text/html; charset=utf-8" />
  

</head>
  <body epub:type="chapter">
	<section>
		<h1><span epub:type="pagebreak" title="9" id="page9"></span><st c="0">Gerçek arkadaş arıyorum</st></h1>
		<p><st c="24">Bugün onuncu sınıfta ilk günüm.</st></p>
		<p><st c="56">Midemde korkunç bir kasılma var.</st></p>
		<p><st c="89">Hissettiğimin korku değil, sadece can sıkıntısı olduğuna kendimi inandırmaya çalışıyorum.</st></p>
		<p><st c="179">Ama başaramıyorum.</st></p>
		<p><st c="198">Sınıf her zamanki gibi. </st><st c="223">Duvarlar aynı sıkıcı gri renkte, sıralar aynı şekilde tozla karışık deterjan kokuyor ve sınıftaki tipler tıpkı geçen yılın sonunda bıraktığım gibi: Müthiş havalı görünüyorlar ama buraya tıkıldıkları için yüzlerinde –o havalı hallerine hiç yakışmayan kindar bir ifade var.</st></p>
		<p><st c="494">Sorun değil, çabuk alışırlar.</st></p>
		<p><st c="524">Alışamayacak olan benim.</st></p>
		<p><st c="549">Derken, kapı açılıyor, içeriye yeni bir kız giriyor.</st></p>
		<p><st c="602">Üstünde –tıpkı diğer kızlar gibi okul forması var, ama onlardan çok farklı görünüyor. </st><st c="689">Farkı havasında, </st><span epub:type="pagebreak" title="10" id="page10"></span><st c="706">yürüyüşünde, duruşunda... </st><st c="732">Okula geçerken uğramış biri gibi sanki. </st><st c="772">Her an çıkıp gidebilecek biri. </st><st c="803">Dalgın, uçucu bir hali var.</st></p>
		<p><st c="830">Sınıftaki ikinci boş yere oturuyor. </st><st c="867">Birinci boş yer, benim yanım. </st><st c="897">Hiç kimse oturmaz yanıma.</st></p>
		<p><st c="922">İkinci boş yer, sol tarafta en ön sıra. </st><st c="963">Pencerenin ve öğretmen masasının hemen dibi yani. </st><st c="1013">Genelde kimsenin tercih etmediği bir yer. </st><st c="1055">Ama o, gidip oraya oturuyor.</st></p>
		<p><st c="1083">Yoklama sırasında adını duyuyorum: Candan.</st></p>
		<p><st c="1126">İşi gücü bırakıp onu seyrediyorum. </st><st c="1162">Koyu kızıl, yumuşacık, dalgalı uzun saçlarını gevşek bir atkuyruğu yapmış. </st><st c="1237">Suluboyayla yapılmış bir resim sanki. </st><st c="1275">Yüzünün ve vücudunun çizgileri titreşerek havaya karışıyor. </st><st c="1335">Gözleri çok dalgın bakıyor. </st><st c="1363">Yolunu şaşırmış bir melek gibi, diye düşünüyorum.</st></p>
		<p><st c="1412">Büyülenmiş gibiyim. </st><st c="1433">Gözlerimi hiç ayırmadan uzun uzun seyrediyorum onu.</st></p>
		<p><st c="1484">Bir ara yavaşça arkaya dönüyor ve doğrudan gözlerimin içine bakıyor. </st><st c="1554">Dimdik.</st></p>
		<p><st c="1561">Suçüstü yakalandım. </st><st c="1582">Ensemden aşağı ürperiyorum.</st></p>
		<p><st c="1609">Bir gün bulacağımdan emin olduğum, “gerçek” arkadaşım o mu acaba?</st></p>
		<p><st c="1675">On altı yaşındayım ve hâlâ mavi perilere inanıyorum.</st></p>
		<p><st c="1728">Pinokyo’nun mavi perisi bir gün karşıma çıkacak ve ne istediğimi soracak. </st><st c="1803">Ben de, “Gerçek bir arkadaş,” diyeceğim.</st></p>
		<p><span epub:type="pagebreak" title="11" id="page11"></span><st c="1843">Yalnızca bana ait, beni hiçbir zaman bırakıp gitmeyecek bir arkadaş.</st></p>
		<p><st c="1912">Hiç konuşmasak bile anlaşabileceğim biri.</st></p>
		<p><st c="1954">Benden güzel olabilir. </st><st c="1978">Benden yetenekli olabilir. </st><st c="2005">Yeter ki beni sevsin.</st></p>
		<p><st c="2026">“Ben seni seviyordum zaten,” diyor inceden bir ses. </st><st c="2079">Dönüp bakıyorum. </st><st c="2096">Zeynep. </st><st c="2104">Yanımda oturuyor.</st></p>
		<p><st c="2121">“Evet ama sen ölüsün!” diyorum. </st><st c="2154">İçimden tabii. </st><st c="2169">“Gerçek arkadaş olsan ölmezdin. </st><st c="2201">Öyle çabuk gitmezdin!”</st></p>
		<p><st c="2223">Zeynep benim en iyi (ve tek) arkadaşımdı.</st></p>
		<p><st c="2265">Sekizinci sınıfın sonunda intihar etti. </st><st c="2306">Sınavdan kötü puan aldığı ve babasının istediği liseye giremediği için metro vagonunun önüne attı kendini.</st></p>
		<p><st c="2412">Ben onu rüyalarımda, pırıl pırıl parlayan bir şehirde, ışıltılı bir köprünün üstünden atlarken görüyorum hep. </st><st c="2523">Oysa Zeynep nemli, karanlık, kasvetli yeraltında öldü.</st></p>
	</section>
	<div id="charCountTotal" value="2577"></div></body>
</html>
