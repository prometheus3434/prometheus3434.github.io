<?xml version="1.0" encoding="utf-8"?>
<html xmlns="http://www.w3.org/1999/xhtml" xmlns:epub="http://www.idpf.org/2007/ops">
  <head>
    <title>Z Yalnızlığı</title>
    <meta http-equiv="Content-Type" content="text/html; charset=utf-8" />
  

</head>
  <body epub:type="chapter">
	<section>
		<h1><span epub:type="pagebreak" title="119" id="page119"></span><st c="0">Arsız sünger parçası Serap</st></h1>
		<p><st c="27">Evleri, Maçka ile Teşvikiye’nin tam ara noktasında. </st><st c="80">Çok eski ama gıcır gıcır temiz ve yeni boyanmış bir apartmanın en üst katı.</st></p>
		<p><st c="155">Zile asılıyorum. </st><st c="173">Kapı hemen açılıyor. </st><st c="194">Asansörle yukarı çıkıyorum.</st></p>
		<p><st c="221">Ümit Hanım kapıda. </st><st c="241">Üstünde kimono gibi bir şey var. </st><st c="274">Saçlarını yandan ayırıp omuzlarına salmış.</st></p>
		<p><st c="316">“Hoş geldiiinnn!” diye karşılıyor beni.</st></p>
		<p><st c="356">Elimde olmadan arkaya dönüp bakıyorum, başka birisi mi var orada diye.</st></p>
		<p><st c="427">Neşeli neşeli gülüyor. </st><st c="451">“Hiç çaktırmıyorsun ama çok güçlü bir mizah duygun var Serap’cım!”</st></p>
		<p><st c="517">Ne dediğini tam anlamasam da, tüm kibarlığımla gülümsüyorum.</st></p>
		<p><st c="578">İşte bu da bir bilmece! </st><st c="603">Hayatımda tüm dikenlerimi karşısında indirdiğim ilk insan, Ümit Hanım. </st><st c="674">Onun ya</st><span epub:type="pagebreak" title="120" id="page120"></span><st c="681">nında tam bir kuzuya dönüşüyorum.</st></p>
		<p><st c="715">Çekine çekine içeri giriyorum.</st></p>
		<p><st c="746">Salon öyle aydınlık ki, gözlerim acıyor. </st><st c="788">Her taraf cam, gün ışığı her deliğe giriyor.</st></p>
		<p><st c="832">Yine bir zengin evindeyim.</st></p>
		<p><st c="859">Ama Füsunlar’ın evi gibi değil burası. </st><st c="899">O ev, tüm o şık mobilyalara ve pahalı ıvır zıvıra rağmen, dizilerdeki dekorlar gibiydi. </st><st c="987">Ruhu yoktu. </st><st c="999">Sonradan düşündüğümde, çok tuhaf gelmişti. </st><st c="1042">O koca salonda tek bir kitap görmemiştim mesela. </st><st c="1091">Füsun’un odasında bile kitap yoktu. </st><st c="1127">(Ders kitapları hariç.)</st></p>
		<p><st c="1150">Oysa bu ev kitaplarla dolup taşıyor. </st><st c="1188">Cam kenarındaki dev gibi masanın üstünde kitaplardan dağlar oluşmuş. </st><st c="1257">Yerlerde, köşelerde, sehpalarda, her yerde kitap ve dergiler var.</st></p>
		<p><st c="1322">Bu evi şimdiden sevdiğimi hissediyorum.</st></p>
		<p><st c="1362">“Gel gel. </st><st c="1373">Otur şöyle iki dakika. </st><st c="1396">Candan’a geldiğini haber vereyim. </st><st c="1430">Piyanonun başındaydı, zili duymamıştır. </st><st c="1470">Ya da daha iyisi, gel onun odasına götüreyim seni.”</st></p>
		<p><st c="1521">Müziğin canlı olduğunu o zaman anlıyorum. </st><st c="1564">Televizyondan ya da müzik setinden geliyor sanmıştım başta.</st></p>
		<p><st c="1623">Ümit Hanım’ın peşinden yürüyorum. </st><st c="1658">Duvarları gök mavisine boyalı bir odaya giriyoruz ve Candan’ı görüyorum.</st></p>
		<p><st c="1730">Piyanonun başında. </st><st c="1750">Öyle kaptırmış ki, bizi görmüyor bile.</st></p>
		<p><st c="1788">Müzik çok değişik ve çok güzel.</st></p>
		<p><span epub:type="pagebreak" title="121" id="page121"></span><st c="1820">“Nedir bu? </st><st c="1832">Ne çalıyor?” diye fısıldıyorum Ümit Hanım’a.</st></p>
		<p><st c="1876">“Gershwin,” diyor. </st><st c="1896">“Çok sever.”</st></p>
		<p><st c="1908">Gershwin’in kim olduğunu bilmiyorum. </st><st c="1946">Sormaya da utanıyorum.</st></p>
		<p><st c="1968">Ümit Hanım sessizce kayboluyor.</st></p>
		<p><st c="2000">Ben de bir hayalet gibi süzülüp, piyanonun yanındaki koltuğa ilişiyorum.</st></p>
		<p><st c="2073">Böylece Candan’ı profilden izliyorum.</st></p>
		<p><st c="2111">Üstünde annesininkine benzer bir kimono var. </st><st c="2157">Dalgalı saçları omuzlarına, yüzüne gözüne dökülmüş. </st><st c="2209">Kolları ipincecik. </st><st c="2228">Gözleri tuşlara kilitlenmiş.</st></p>
		<p><st c="2256">Çaldığı melodi, hem neşeli hem hüzünlü.</st></p>
		<p><st c="2296">Bu bir caz parçası, o kadarını anladım. </st><st c="2337">Sürekli radyo dinlediğim için farklı müzik türlerini az çok biliyorum. </st><st c="2408">Bazen Joy’da caz parçalarına rastlarım zaten. </st><st c="2454">Ama çok da sevdiğim bir müzik türü değil bu. </st><st c="2499">Daha doğrusu, sözsüz müziklerle aram iyi değil. </st><st c="2547">Söz olmadığında canım sıkılıyor.</st></p>
		<p><st c="2579">Ama şu anda canım sıkılmıyor.</st></p>
		<p><st c="2609">Sanki başka bir gezegene ışınlanmış gibiyim. </st><em><st c="2655">Küçük Prens</st></em><st c="2666">’teki gibi. </st><st c="2679">Bu gezegende sadece Candan ve ben varız. </st><st c="2720">Müzik her yanımızı sarmış. </st><st c="2747">Çevremizdeki diğer gezegenler dans ediyor. </st><st c="2790">Yıldızlar neşeyle perende atıyor.</st></p>
		<p><st c="2823">Aşırı güzel şeylerin karşısında her zaman olduğu gibi, yine nefesim kesilmeye başlıyor, tıkanacak gibi oluyorum. </st><st c="2937">Fazla güzellik insanı öldürebilir mi?</st></p>
		<p><st c="2974">Müzik ansızın duruyor.</st></p>
		<p><span epub:type="pagebreak" title="122" id="page122"></span><st c="2997">Kalbimin atışı düzelsin diye hızlı hızlı nefes alıp veriyorum. </st><st c="3061">Öksürük tutuyor. </st><st c="3078">Kalbim hâlâ hızlı çarpıyor.</st></p>
		<p><st c="3105">Candan dönüp bana bakıyor. </st><st c="3133">“Hoş geldin!” diyor kibarca ama beni gördüğüne öyle çok da sevinmiş gibi değil.</st></p>
		<p><st c="3212">İçerlediğimi belli etmemeye karar veriyorum. </st><st c="3258">“Neydi bu çaldığın?”</st></p>
		<p><em><st c="3278">“Rhapsody in Blue.”</st></em></p>
		<p><st c="3298">“Gerswhin, evet, biliyorum,” diyorum serinkanlılıkla. </st><st c="3353">(Olaya bakın ya! </st><st c="3370">Gershwin’in adını daha az önce öğrenen sanki ben değilmişim gibi bir de hava atıyorum! </st><st c="3457">Bazen kendimi arsız bir sünger parçası gibi hissediyorum. </st><st c="3515">Etrafında güzel ve anlamlı olan ne varsa, kendine çekip yutmak isteyen çok arsız bir sünger parçası!)</st></p>
		<p><st c="3616">Bir an duraklıyor. </st><st c="3636">“Gershwin’i biliyorsan, en ünlü bestelerini nasıl bilmiyorsun, anlamadım.”</st></p>
		<p><st c="3710">Kıpkırmızı oluyorum.</st></p>
		<p><st c="3731">Dik dik bakıyor yüzüme. </st><st c="3756">Kız ciddi! </st><st c="3767">Yani bu soruyu benimle dalga geçmek ya da aşağılamak için sormuyor. </st><st c="3835">Ciddi ciddi merak ediyor.</st></p>
		<p><st c="3860">“Şey...” diye başlıyorum, devamını getiremiyorum.</st></p>
		<p><st c="3910">Ama o sabırla bekliyor cevabımı.</st></p>
		<p><st c="3943">“Şey... </st><st c="3952">İşin doğrusu şu ki... </st><st c="3974">Gershwin’i daha az önce öğrendim. </st><st c="4008">Annen söyledi.”</st></p>
		<p><st c="4023">“Hı, anladım.”</st></p>
		<p><st c="4038">Piyanonun başından kalkıp üstü yastık dağlarıyla kaplanmış yatağa geçiyor. </st><st c="4114">Bağdaş kurup oturuyor. </st><st c="4137">Ve bana dik dik bakıyor yine.</st></p>
		<p><span epub:type="pagebreak" title="123" id="page123"></span><st c="4166">“Niye öyle bakıyorsun?”</st></p>
		<p><st c="4190">“Hiç.”</st></p>
		<p><st c="4197">“Ama bakıyorsun! </st><st c="4215">Ne var? </st><st c="4223">Çok mu tuhafım?”</st></p>
		<p><st c="4239">“Neden soruyorsun? </st><st c="4259">Kendini tuhaf mı buluyorsun?”</st></p>
		<p><st c="4288">“Bazen. </st><st c="4297">Aslında... </st><st c="4308">her zaman!”</st></p>
		<p><st c="4319">Gülmeye başlıyor. </st><st c="4338">Ama kibar kibar. </st><st c="4355">Bazı kızlar gibi kişneyerek değil.</st></p>
		<p><st c="4389">“Hoş geldin kulübe!” diyor.</st></p>
		<p><st c="4417">Ben de gülümsüyorum.</st></p>
		<p><st c="4438">İşte, dostluğumuzun ilk gününün ilk dakikaları böyle geçiyor.</st></p>
	</section>
	<div id="charCountTotal" value="4500"></div></body>
</html>
