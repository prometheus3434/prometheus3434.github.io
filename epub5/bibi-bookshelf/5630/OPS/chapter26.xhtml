<?xml version="1.0" encoding="utf-8"?>
<html xmlns="http://www.w3.org/1999/xhtml" xmlns:epub="http://www.idpf.org/2007/ops">
  <head>
    <title>Z Yalnızlığı</title>
    <meta http-equiv="Content-Type" content="text/html; charset=utf-8" />
  

</head>
  <body epub:type="chapter">
	<section>
		<h1><span epub:type="pagebreak" title="140" id="page140"></span><st c="0">Annem, Candan’ı İlk kez gördüğünde...</st></h1>
		<p><st c="38">Sınıfta artık Candan’la yan yana oturuyoruz.</st></p>
		<p><st c="83">O benim yanıma gelmediği için, ben onun yanına gittim. </st><st c="139">Yani, en öndeyiz.</st></p>
		<p><st c="156">Derslere verebiliyorum artık kendimi. </st><st c="195">Çünkü bir arkadaşım var.</st></p>
		<p><st c="219">Zeynep gibi çılgın değil, o kadar yakın da değil bana. </st><st c="275">Ama olsun!</st></p>
		<p><st c="285">Hem... </st><st c="293">Candan çok özel bir kız.</st></p>
		<p><st c="317">Palavradan şeylere hiç takılmıyor. </st><st c="353">Alışverişle falan ilgilenmiyor, gereksiz şeyler için vıkvıklamıyor. </st><st c="421">Ay iki kilo almışım, ay alnımın ortasında sivilce çıktı, diye vızıldayarak ilgi çekmeye çalışmıyor.</st></p>
		<p><st c="520">Benimle ilişkisi tuhaf. </st><st c="545">Bazen, sanki yaşıtım değil de ablammış gibi davranıyor. </st><st c="601">Beni her zaman dinliyor, saçma sapan konuşsam bile. </st><st c="653">Bana güven veriyor ve beni fena halde meraklandırıyor. </st><st c="708">Benimle paylaşmadığı </st><span epub:type="pagebreak" title="141" id="page141"></span><st c="729">çok şey var çünkü, biliyorum.</st></p>
		<p><st c="758">Bir gün paylaşacak mı?</st></p>
		<p><st c="781">Umarım paylaşır. </st><st c="799">Çünkü o vakte dek, gerçek arkadaş sayılmayız.</st></p>
		<p><st c="844">Okul dışında da sürekli beraberiz. </st><st c="880">Önce haftada bir, sonra iki derken, neredeyse haftanın dört günü Candanlar’a gitmeye başladım.</st></p>
		<p><st c="974">O evde çok mutluyum. </st><st c="996">Aslında kimsenin beni davet falan ettiği yok. </st><st c="1042">Ama, “Neden geldin sanki?” diye terslenen de yok. </st><st c="1092">Aileden biriymişim gibi açıyorlar kapıyı. </st><st c="1134">Bazen annesi, bazen babası.</st></p>
		<p><st c="1161">Okul çıkışı önce bizim eve uğruyor, üstümü değiştirip çabucak bir şeyler atıştırdıktan sonra fırlayıp gidiyorum. </st><st c="1275">Annem, ikizleri evde yalnız bırakmama önceleri kızıyordu ama bir iki hırgürden sonra aldırmamaya başladı. </st><st c="1381">İkizler için benim varlığım ya da yokluğum fark etmiyor ki. </st><st c="1441">Hem, evde her zaman abim var zaten.</st></p>
		<p><st c="1476">Bazen Candan servisten benimle beraber iniyor. </st><st c="1524">Ben üstümü değiştirirken sokak kapısının önünde bekliyor ve sonra birlikte onların evine kadar yürüyoruz. </st><st c="1630">Öyle günlerde yemeği onlarda yiyoruz. </st><st c="1668">Evlerinde sürekli çalışan bir kadın var ve çok güzel yemekler pişiriyor. </st><st c="1741">Güveç, mantarlı biftek, ıspanaklı omlet gibi şeyler.</st></p>
		<p><st c="1793">Candan’ın bizim eve geldiği ilk gün tam bir faciaydı. </st><st c="1848">Annem öğle saatinde eve uğramıştı. </st><st c="1883">Candan, anneme tıpkı herkese baktığı gibi dalgın dalgın (ve dikaçıyla) baktı ve yapmacıksız bir şekilde, “Merhaba,” dedi.</st></p>
		<p><span epub:type="pagebreak" title="142" id="page142"></span><st c="2004">Annem uzaylı görmüş gibi oldu tabii. </st><st c="2042">Çünkü “normal” kızların kırıla döküle, “Nasılsınız teyzecim?” diye hal hatır sormaları, güler yüzlü ve aşırı canlı davranmaları gerektiğine inanır.</st></p>
		<p><st c="2189">Okul kıyafetimi çıkarırken, sinsice odaya daldı ve, “Sonunda kendin gibi tuhaf birini bulmuşsun!” dedi. </st><st c="2294">“Her gün evine gittiğin kız bu mu? </st><st c="2329">Candan dediğin?”</st></p>
		<p><st c="2345">Anne, kalbimi yaralıyorsun, demek istedim. </st><st c="2389">Tıpkı bir roman karakteriymişim gibi. </st><st c="2427">Bazen, ev halkıyla romanlardaki gibi konuşmak için dayanılmaz bir arzu duyuyorum. </st><st c="2509">Neden bilmem. </st><st c="2523">Herhalde tuhaf olduğum içindir. </st><st c="2555">Belki de, romanlardaki gibi konuşursam, olaylar gözüme daha az gerçek gibi görünür ve daha az acı çekerim diye umuyorum. </st><st c="2676">Kim bilir.</st></p>
		<p><st c="2686">Demedim tabii. </st><st c="2702">Annemin kalbi nasır bağladığı için, kalp yaralanmasının ne anlama geldiğini çoktan unutmuştur zaten.</st></p>
		<p><st c="2802">Candan televizyon odasında sedirin bir köşesine büzülmüş, beni bekliyordu. </st><st c="2878">Abim diğer köşedeydi ve gözlerini ekrana kilitlemiş, reklamlara bakıyordu. </st><st c="2953">Beş dakikada bir de, elindeki cep telefonunu kontrol ediyordu. </st><st c="3016">Çiğdem’in Face sayfası açıktı, her zamanki gibi.</st></p>
		<p><st c="3064">Sokağa çıktığımızda, “Abinin nesi var öyle?” diye sordu Candan.</st></p>
		<p><st c="3128">“Depresyonda,” dedim.</st></p>
		<p><st c="3150">“O kadarını anladım. </st><st c="3172">Bahsetmiştin zaten. </st><st c="3192">Ama yanlış anlama da, sanki depresyondan daha fazlası... </st><st c="3249">Adeta delirmiş.”</st></p>
		<p><span epub:type="pagebreak" title="143" id="page143"></span><st c="3265">“Bilmiyorum. </st><st c="3279">Belki de delirmiştir. </st><st c="3301">Onun için çok üzülüyorum. </st><st c="3327">İş bulamıyor.”</st></p>
		<p><st c="3341">Başını salladı. </st><st c="3358">“İş bulmak çok zormuş bu şehirde. </st><st c="3392">Babam da öyle diyor. </st><st c="3413">Her gün bir sürü genç başvuruyormuş onlara. </st><st c="3457">Oysa kimseyi aradıkları falan yok. </st><st c="3492">Çoğu da para almadan bile çalışmaya razıymış. </st><st c="3538">Sırf gazetecilikte deneyim kazanmak için.”</st></p>
		<p><st c="3580">Mırıldandım. </st><st c="3594">“Bakalım bizim halimiz ne olacak üniversiteyi bitirince...” Sonra, “Evimizi nasıl buldun sahi?” diye sordum, sesime alaycı bir hava vermeye çalışarak.</st></p>
		<p><st c="3744">“Ne bakımdan?” diyerek, soruma soruyla karşılık verdi.</st></p>
		<p><st c="3799">“Yani... </st><st c="3809">seninkine pek benzemiyor, di mi? </st><st c="3842">Sıkıcı ve boğucu bir ev.”</st></p>
		<p><st c="3867">“Evler sıkıcı ya da boğucu olmaz. </st><st c="3902">İçindeki insanlar evleri sıkıcı ya da boğucu hale getirirler.”</st></p>
		<p><st c="3964">Hayretle dönüp baktım ona. </st><st c="3992">“Suçlu biziz yani, öyle mi?”</st></p>
		<p><st c="4020">“Özellikle seni suçlamıyorum.”</st></p>
		<p><st c="4051">“Aslında haklısın. </st><st c="4071">Her şey anne ve babada bitiyor. </st><st c="4103">Benimkilerin hali ise ortada!”</st></p>
		<p><st c="4133">“Tam olarak onu da kastetmedim.”</st></p>
		<p><st c="4166">Omuzumu silktim. </st><st c="4184">“Çok güzel bir evim olsun isterdim,” diye mırıldandım. </st><st c="4239">“Sizin ev gibi...”</st></p>
		<p><st c="4257">“Serap, şeylere çok fazla anlam yüklüyorsun.”</st></p>
		<p><st c="4303">“Neylere?”</st></p>
		<p><st c="4314">“Şey’lere,” dedi, şey’i vurgulayarak. </st><st c="4353">“Eşyalara, evlere, giysilere, cep telefonlarına...”</st></p>
		<p><span epub:type="pagebreak" title="144" id="page144"></span><st c="4404">“Ne yani? </st><st c="4415">Anlamsız mı bunlar?”</st></p>
		<p><st c="4435">“Anlam ya da anlamsızlık diye bir şey söz konusu değil. </st><st c="4492">Çünkü onlar canlı değil.”</st></p>
		<p><st c="4517">“Konuşması kolay. </st><st c="4536">Benimki gibi bir evde yaşayabilir miydin acaba?”</st></p>
		<p><st c="4584">“Neden yaşayamayayım?”</st></p>
		<p><st c="4607">“Piyanon bile sığmazdı da, onun için!”</st></p>
		<p><st c="4646">“Piyano sığmazsa başka şey denerdim. </st><st c="4684">Keman çalardım. </st><st c="4700">Flüt çalardım.”</st></p>
		<p><st c="4715">“Senin için hava hoş tabii!” diye terslendim. </st><st c="4762">“Eline her geçen müzik aletini çalabiliyorsun. </st><st c="4809">Benim gibi yeteneksiz değilsin!”</st></p>
		<p><st c="4841">“Senin de başka bir şeye yeteneğin vardır. </st><st c="4885">Aramak yerine hep sızlanıyorsun.”</st></p>
		<p><st c="4918">Sonra ben sustum. </st><st c="4937">Biraz keyfim kaçmıştı çünkü.</st></p>
		<p><st c="4965">Sonra, o benim koluma dokundu hafifçe. </st><st c="5005">Dönüp baktım, kızgın kızgın.</st></p>
		<p><st c="5033">“Kendine çok kötü davranıyorsun,” dedi.</st></p>
		<p><st c="5073">“Sen de bazen otuz yaşında moruk gibi konuşuyorsun.”</st></p>
		<p><st c="5126">Güldü. </st><st c="5134">“Yaşlı bir ruhum ben. </st><st c="5156">Annem hep öyle der.”</st></p>
	</section>
	<div id="charCountTotal" value="5176"></div></body>
</html>
