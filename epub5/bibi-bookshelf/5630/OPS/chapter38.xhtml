<?xml version="1.0" encoding="utf-8"?>
<html xmlns="http://www.w3.org/1999/xhtml" xmlns:epub="http://www.idpf.org/2007/ops">
  <head>
    <title>Z Yalnızlığı</title>
    <meta http-equiv="Content-Type" content="text/html; charset=utf-8" />
  

</head>
  <body epub:type="chapter">
	<section>
		<h1><span epub:type="pagebreak" title="190" id="page190"></span><st c="0">Hüzün dolu bİr karne günü</st></h1>
		<p><st c="26">Birinci dönemin sonu!</st></p>
		<p><st c="48">İkimizin de karnesi iyi. </st><st c="74">Ama benimki biraz daha iyi. </st><st c="102">Çünkü ben her şeyi daha kolay ezberliyorum. </st><st c="146">Candan ezberlemek yerine anlamaya uğraştığı için, yüksek notlar almayı hiç umursamıyor.</st></p>
		<p><st c="233">Karne günü İkbal Hanım’la koridorda karşılaştık. </st><st c="283">Omuzumu pat patlayıp, “Nihayet aklın başına geldi, buna çok sevindim! </st><st c="353">Ümit Hanım büyük iş başardı!” dedi.</st></p>
		<p><st c="388">Okulda kimseyle didişmiyorum artık ve kimse de benimle didişmiyor. </st><st c="456">Candan’ın varlığı her şeyi değiştirdi.</st></p>
		<p><st c="494">Eve geldiğimde karneyi televizyonun önüne koydum. </st><st c="545">Görsünler ve benimle ilgilensinler istedim.</st></p>
		<p><st c="588">Annem yine ilgilenmedi. </st><st c="613">Ne yapsam onun ilgisini çekemiyorum. </st><st c="650">Sanki görünmezim. </st><st c="668">Beni görmesi için tek çare, sanırım bir dizide rol almak. </st><st c="726">Dizilerdeki o arızalı </st><span epub:type="pagebreak" title="191" id="page191"></span><st c="748">kız rollerinden birinde oynarsam, belki o zaman ilgisini çekerim. </st><st c="814">“Aa, bizim kız dizide oynuyor, ne güzel!” der ve oturup beni seyreder.</st></p>
		<p><st c="884">Neyse. </st><st c="892">Sonuçta baktı karneye. </st><st c="915">Sonra dudağını büktü. </st><st c="937">“Kardeşlerinin karnesi ikilerle dolu. </st><st c="975">Biraz da onlara yardım etsen ya!”</st></p>
		<p><st c="1008">“Edemem. </st><st c="1018">Akılları havada. </st><st c="1035">Beni hiç dinlemiyorlar. </st><st c="1059">Beni sinirlendiriyorlar.”</st></p>
		<p><st c="1084">“Sen de beni sinirlendiriyorsun. </st><st c="1118">Ama yine de yemeğini yapıp çamaşırlarını yıkıyorum.”</st></p>
		<p><st c="1170">Babamsa eve geldiğinde karneye gözünün ucuyla şöyle bir baktı. </st><st c="1234">“İyi iyi. </st><st c="1244">Bursu kaybetme de ne halt edersen et! </st><st c="1282">Okul parası ödeyecek halimiz yok,” dedi.</st></p>
		<p><st c="1322">Gerçekten ilginç bir durum! </st><st c="1351">İyi karne getirdiğimde bunları söylüyor. </st><st c="1392">Ya kötü bir karne getirseydim beni nasıl haşlayacaktı acaba?</st></p>
		<p><st c="1452">Abim hiç ilgilenmedi. </st><st c="1475">Uzattığım karneye şöyle bir baktı, sonra sanki dişi ağrıyormuş gibi yüzünü buruşturdu ve geri verdi. </st><st c="1576">Sanırım artık böyle gülümsüyor. </st><st c="1608">Yüzünü buruşturarak. </st><st c="1629">Kırtasiyede çalışmaya başladığından beri iyice mutsuz.</st></p>
		<p><st c="1683">Bazen abimin, gerçek abim olmadığını düşünüyorum. </st><st c="1734">Sanki bir uzaylı, abimle yer değiştirmiş. </st><st c="1776">Esas abim şimdi bir karadelikte. </st><st c="1809">Bu uzaylı ise salonun başköşesinde oturuyor her gece. </st><st c="1863">Ve sürekli ekrana bakıyor. </st><st c="1890">Sanırsın uzaydan gelecek esrarengiz dalgaları bekliyor.</st></p>
		<p><st c="1945">Çiğdem, başkasıyla nişanlanmış. </st><st c="1978">Artık onun Face </st><span epub:type="pagebreak" title="192" id="page192"></span><st c="1994">sayfasını hiç açmıyor abim. </st><st c="2022">Ben geçen hafta açıp kontrol ettim. </st><em><st c="2058">İlişki durumu</st></em><st c="2071"> kısmında “nişanlı” yazıyordu, oradan öğrendim.</st></p>
		<p><st c="2118">“Haberin var, di mi bundan?” diye sordum. </st><st c="2161">Boş boş baktı. </st><st c="2176">Tek gözü fena seğiriyordu.</st></p>
		<p><st c="2202">Evde hiç kimseyle başarımı paylaşamayınca, yine Candanlar’a gittim.</st></p>
		<p><st c="2270">Candan evde yalnızdı ve o da pek mutlu görünmüyordu.</st></p>
		<p><st c="2323">Bazen öyle oluyor. </st><st c="2343">Bana kapıyı açtığında, “Off yine mi sen geldin!” bakışı oluyor gözlerinde.</st></p>
		<p><st c="2417">Bazen daha da kötüsü oluyor. </st><st c="2447">Beni sanki hiç tanımıyormuş gibi boş boş bakıyor. </st><st c="2497">Böyle zamanlarda tıpkı abime benziyor.</st></p>
		<p><st c="2535">Böyle günlerde, küçülüp yok olmak istiyorum. </st><st c="2581">Beni Candan da sevmiyorsa, kim seviyor bu hayatta? </st><st c="2632">Hiç kimse! </st><st c="2643">Ve bu, kâbus gibi bir şey.</st></p>
		<p><st c="2669">Her zamanki gibi yapıyorum. </st><st c="2698">O bakışı görmezden geliyorum.</st></p>
		<p><st c="2727">Çok neşeliymiş gibi pozlar atıyorum. </st><st c="2765">“Ne bu surat yaa! </st><st c="2783">Sevinsene! </st><st c="2794">On beş gün tatiliz, süper! </st><st c="2821">Üstelik ödev mödev de yok!”</st></p>
		<p><st c="2848">Gözlerini tavana dikiyor, çattık gibilerden. </st><st c="2894">Bana hiç buyur muyur demeden, odasına gidiyor. </st><st c="2941">Ben de peşinden tabii.</st></p>
		<p><st c="2963">Odada farklı bir müzik var bugün. </st><st c="2998">Yine sakin sesli </st><span epub:type="pagebreak" title="193" id="page193"></span><st c="3015">bir kadın. </st><st c="3026">Ama Norah değil.</st></p>
		<p><st c="3042">Yerdeki mindere atıyorum kendimi.</st></p>
		<p><st c="3076">“Kim bu?”</st></p>
		<p><st c="3086">“Diana Krall.”</st></p>
		<p><st c="3101">“Söylediği şarkı ne?”</st></p>
		<p><em><st c="3123">“Kırık dökük hayaller bulvarı.”</st></em></p>
		<p><st c="3155">“Adı güzelmiş.”</st></p>
		<p><st c="3171">Uzunca bir süre böyle takılıyoruz. </st><st c="3207">Hiç konuşmadan ve art arda Diana Krall şarkıları dinleyerek.</st></p>
		<p><st c="3267">Sonunda sıkılarak, “Film seyredelim mi?” diye soruyorum. </st><st c="3325">“Olur,” diyor, umursamaz bir tavırla.</st></p>
		<p><st c="3362">Salona geçiyoruz. </st><st c="3381">Ben dev ekranın en yakınındaki koltuğa oturuyorum. </st><st c="3432">Candan film seçiyor. </st><st c="3453">Birini alıp yerleştiriyor. </st><st c="3480">Sonra karşımdaki koltuğa oturuyor. </st><st c="3515">Bacaklarını karnına doğru çekiyor.</st></p>
		<p><st c="3549">“Ne seyrediyoruz?”</st></p>
		<p><em><st c="3568">“Aynı Yıldızın Altında.”</st></em></p>
		<p><st c="3593">Bu filmi biliyorum. </st><st c="3614">İki kanserli gencin aşk hikâyesi. </st><st c="3648">İnternetten seyrettiğimde çok ağlamıştım. </st><st c="3690">Ama yeniden seyretmek ister miyim, bilmiyorum. </st><st c="3737">Gözyaşı döktüren filmlerden pek hoşlanmıyorum.</st></p>
		<p><st c="3783">Film başlıyor. </st><st c="3799">Candan filmi seyrediyor, ben Candan’ı. </st><st c="3838">Kollarını dizlerine sarmış, gözleri kocaman açılmış.</st></p>
		<p><st c="3890">Onun ne kadar tuhaf bir kız olduğunu düşünüyorum. </st><st c="3941">Güzel ama soğuk, akıllı ama uzak. </st><st c="3975">Sanki her şeyi anlıyor. </st><st c="3999">Belki de bu yüzden insanları pek sevmiyordur. </st><st c="4045">Onun, sonu acıklı biten bir aşk hikâyesi yaşadığına inanamıyorum.</st></p>
		<p><span epub:type="pagebreak" title="194" id="page194"></span><st c="4110">Filmi durduruyor ve soruyor. </st><st c="4140">“Neden bana bakıp duruyorsun?”</st></p>
		<p><st c="4170">“Ben... </st><st c="4179">Şey...”</st></p>
		<p><st c="4186">“Hadi söyle!”</st></p>
		<p><st c="4200">“Her zaman arkadaş olacağız biz, değil mi? </st><st c="4244">Ama her zaman!”</st></p>
		<p><st c="4259">“Yine ne oldu sana?”</st></p>
		<p><st c="4280">“Bilmiyorum. </st><st c="4294">Bazen çok korkuyorum. </st><st c="4316">Kimi sevsem gidiyor. </st><st c="4337">Sen de gidersen...”</st></p>
		<p><st c="4356">“Bir yere gittiğim yok.”</st></p>
		<p><st c="4381">“Ama her an gidecek gibisin.”</st></p>
		<p><st c="4411">“Her şeyi abartıyorsun.”</st></p>
		<p><st c="4436">“Hayır, abartmıyorum. </st><st c="4459">Senin, seni seven annen ve baban, kendine ait bir odan, kitapların ve CD’lerin, bu dev ekran televizyonun, bu güzel evin var. </st><st c="4585">Benimse hiçbir şeyim yok. </st><st c="4611">Sadece sen varsın. </st><st c="4630">Ama sen, tüm bu saydıklarımdan daha önemlisin. </st><st c="4677">O yüzden, lütfen hep arkadaşım ol!”</st></p>
		<p><st c="4712">“Serap... </st><st c="4723">çocuk gibi davranmasana yaa! </st><st c="4752">İstemesen de bazen ayrılırsın sevdiklerinden. </st><st c="4798">Hayat böyle bir şey.”</st></p>
		<p><st c="4819">Filmi tekrar başlatmak için kumandayı ileri uzatıyor.</st></p>
		<p><st c="4873">“Bu filmden hoşlanmıyorum!” diye patlıyorum.</st></p>
		<p><st c="4918">“Nedenmiş?”</st></p>
		<p><st c="4930">“İçinde ölüm var. </st><st c="4949">Ölümlü filmlerden hoşlanmıyorum.”</st></p>
		<p><st c="4982">“Ne seyretmek istiyorsun?”</st></p>
		<p><em><st c="5009">“Gün Doğmadan.”</st></em></p>
		<p><span epub:type="pagebreak" title="195" id="page195"></span><st c="5025">Ters ters bakıyor. </st><st c="5045">Pes etmiyorum. </st><st c="5060">Gözlerimi kaçırmıyorum.</st></p>
		<p><st c="5083">Oflaya puflaya kalkıp filmi değiştiriyor. </st><st c="5126">Tren sahnesiyle film başlıyor.</st></p>
		<p><st c="5156">Candan filmi izliyor, bense Candan’ı. </st><st c="5195">Sanki ona yeterince bakarsam, kafamdaki sorulara cevap bulabilecekmişim gibi.</st></p>
		<p><st c="5272">Derken, Candan’ın gözlerinden süzülen yaşları fark ediyorum. </st><st c="5334">Tuhaf şey. </st><st c="5345">Onu daha önce ağlarken görmemiştim hiç. </st><st c="5385">Benim de gözlerim dolmaya başlıyor.</st></p>
		<p><st c="5420">Ne tuhaf bir karne günü bu! </st><st c="5449">Füsunlar şimdi bir kafede eğleniyordur. </st><st c="5489">Keşke onlar gibi olabilseydim.</st></p>
		<p><st c="5519">Keşke diyorum, çünkü Candan’la arkadaş olmak çok zorlayıcı bir şey. </st><st c="5588">Candan kendini ortaya koymuyor. </st><st c="5620">Sen kendini ortaya koyduğunda buna bir itirazı yok. </st><st c="5672">Ama kendini ortaya kabak gibi koymanın onun için çok fazla da bir anlamı yok. </st><st c="5750">Seni ne kadar seviyorsa, yine o kadar seviyor. </st><st c="5797">Sen kıçını da yırtsan sevgisinin miktarı değişmiyor.</st></p>
		<p><st c="5849">“Özür dilerim!” diyorum.</st></p>
		<p><st c="5874">Öfkeyle bakıyor. </st><st c="5892">Gözlerinde yaşlar parlıyor. </st><st c="5920">“Yine neden özür diliyorsun yaa?”</st></p>
		<p><st c="5953">“Bu filmi istemekle hata ettim. </st><st c="5986">Tamam, başka bir şey seyredelim.”</st></p>
		<p><st c="6019">Çat diye kapatıyor televizyonu. </st><st c="6052">Bunalım bunalım oturuyor öyle.</st></p>
		<p><st c="6082">“Gideyim ben istersen?” diyorum.</st></p>
		<p><st c="6115">“Tamam, git!”</st></p>
		<p><span epub:type="pagebreak" title="196" id="page196"></span><st c="6129">Hiçbir zaman, gitme kal, demedi.</st></p>
		<p><st c="6162">Diyorum ya, onun pek umurunda değilim.</st></p>
		<p><st c="6201">Ayaklarımı sürüyerek kapıya doğru yürürken, Candan arkamdan sesleniyor. </st><st c="6274">“Bir şey söyliycem.”</st></p>
		<p><st c="6294">Zınk diye durup, umutla ona bakıyorum. </st><em><st c="6334">Ne söylersen söyle, yeter ki bir şeyler söyle Candan. </st><st c="6388">Kankam! </st><st c="6396">Gerçek dostum!</st></em></p>
		<p><st c="6410">“Dünyanın merkezinde sen yoksun!” diye bağırıyor öfkeyle.</st></p>
		<p><st c="6468">“Ne demek bu şimdi?”</st></p>
		<p><st c="6489">“Yüzüm asık olsa, sana surat astığımı sanıyorsun. </st><st c="6540">Üzgün olsam, ah onu yine üzdüm, diyorsun ve hemen özür diliyorsun. </st><st c="6607">Eminim, ailenle de ilişkin böyledir. </st><st c="6644">Yani annen sana ters davransa, seni sevmediği içindir falan. </st><st c="6705">Böyle düşünüyorsun, değil mi?”</st></p>
		<p><st c="6735">“Ama...”</st></p>
		<p><st c="6744">“Çok bencilsin!” diyor. </st><st c="6769">Sesi çok sert.</st></p>
		<p><st c="6783">“Ben mi!? </st><st c="6794">BEN mi bencilim?”</st></p>
		<p><st c="6811">“Evet, sen! </st><st c="6824">Her şeye birden sahip olmak istiyorsun. </st><st c="6864">Her eşyaya, her duyguya, her insana! </st><st c="6901">Ama hayat böyle değil. </st><st c="6924">Hiçbir şeye sahip olamazsın! </st><st c="6953">Sadece seversin. </st><st c="6970">Zamanın yettiği kadar. </st><st c="6993">Zaman bitince de bırakırsın gider.”</st></p>
		<p><st c="7028">“Anlamıyorum!”</st></p>
		<p><st c="7043">“Bir kuşu seviyorsan avuçlarında sonsuza dek tutamazsın. </st><st c="7101">Ölür. </st><st c="7107">Kuşun doğasında uçmak var.”</st></p>
		<p><st c="7134">“Sen kuş değilsin ki! </st><st c="7157">Benim gibi bir kızsın. </st><st c="7180">Birimiz uçabilseydi, diğerimiz uçamasaydı, dediğin doğru olurdu.”</st></p>
		<p><span epub:type="pagebreak" title="197" id="page197"></span><st c="7245">“Serap... </st><st c="7256">çıldırtırsın insanı! </st><st c="7277">Senle ben arkadaşız, buna inan. </st><st c="7309">Ama zorlama istemiyorum! </st><st c="7334">Anlıyor musun? </st><st c="7349">Zorlama yok!”</st></p>
		<p><st c="7362">Omuzumu silktim. </st><st c="7380">Bunca laf kalabalığının ardında bana neyi anlatmaya çalıştığını anlamıştım: </st><em><st c="7456">Her zaman yanında olamam. </st><st c="7482">Hayatın böyle sürecek. </st><st c="7505">Arada sırada karşına seni seven birileri çıkacak. </st><st c="7555">Ama hepsi de, bir gün çekip gidecek. </st><st c="7592">Yalnızlıksa hep seninle olacak.</st></em></p>
		<p><st c="7623">Böyle şeyler. </st><st c="7638">Tatsız şeyler.</st></p>
		<p><st c="7652">“Şu karne günü de amma boktan geçiyor ya!” diye mırıldandım. </st><st c="7714">Ve sonra çıkıp gittim.</st></p>
	</section>
	<div id="charCountTotal" value="7736"></div></body>
</html>
