<?xml version="1.0" encoding="utf-8"?>
<html xmlns="http://www.w3.org/1999/xhtml" xmlns:epub="http://www.idpf.org/2007/ops">
  <head>
    <title>Z Yalnızlığı</title>
    <meta http-equiv="Content-Type" content="text/html; charset=utf-8" />
  

</head>
  <body epub:type="chapter">
	<section>
		<h1><span epub:type="pagebreak" title="38" id="page38"></span><st c="0">Aİlem aİlem, tuhaf aİlem</st></h1>
		<p><st c="25">Bizimki, kalabalık ve mutsuz bir aile.</st></p>
		<p><st c="64">Fare deliği kadar bir evde, birbirimize diş bileyerek yaşıyoruz.</st></p>
		<p><st c="129">Annem, tezcanlı ve asabi biridir. </st><st c="164">Fazla samimiyetten hoşlanmaz. </st><st c="194">Çocuğuna sarılmak, öpmek falan gibi şeylerden yani. </st><st c="246">Sanırım, annelik geni biraz zayıf doğmuş. </st><st c="288">(Genler, kas falan gibi şeyler değildir, biliyorum, espri olsun diye böyle söylüyorum.) Bizi doğurduktan sonra tüm annelik görevi bitmiş gibi davranıyor. </st><st c="442">Doğurdu ve bitti! </st><st c="460">Kendi kendimize büyüyüp gidelim artık! </st><st c="499">Ona sorun çıkarmayalım!</st></p>
		<p><st c="522">Acı çekmek istemiyorsam, annemin bana olan davranışlarına değer vermemem gerektiğini çok küçük yaşta öğrendim. </st><st c="634">Çünkü o bana pek değer vermez. </st><st c="665">Hayatında değer verdiği ve sevdiği şeylerin bir sıralamasını yapsa, ben listenin en sonlarında olurum.</st></p>
		<p><span epub:type="pagebreak" title="39" id="page39"></span><st c="767">İlk sırada, televizyon dizileri ve depresyon hapları olur, kesin. </st><st c="834">Onlarsız yaşayamaz. </st><st c="854">İşten döndüğünde (Bir dişçide çalışıyor.) her gece en az dört saat ekranın karşısında oturur ve tüm o bağrışmalı çağrışmalı, dayaklı kötekli yerli dizileri kendinden geçercesine seyreder. </st><st c="1042">Daha doğrusu hep birlikte seyrederler. </st><st c="1081">Babam, ikizler ve (depresyona girdiğinden beri) abim.</st></p>
		<p><st c="1134"> Babam, dizilerdeki gerginlikler yetmiyormuş gibi, bütün gece dizi karakterlerine küfürler yağdırarak, evdeki havayı iyice elektriklendirir. </st><st c="1275">Reklam aralarında da boş durmaz, birbirleriyle kavga ederler. </st><st c="1337">(Annem ve babam, babam ve abim, annem ve abim, annem ve ikizler kombinasyonları şeklinde.) Ama reklam arası bitip de dizi yeniden başladığında ateşkes yaparlar ve tüm enerjilerini yine diziye yöneltirler.</st></p>
		<p><st c="1541">Neden böyle dizi bağımlısı oldular, hiç bilmiyorum.</st></p>
		<p><st c="1593">Geceleri ardiye-odamdan ne zaman çıksam, ev ahalisini ekrana kilitlenmiş ve kocaman olmuş gözlerle televizyon izlerken buluyorum.</st></p>
		<p><st c="1723">Hayatları oturma odasında geçiyor. </st><st c="1759">Çünkü evin oturulacak tek odası orası. </st><st c="1798">Onun dışında annemlerin yatak odası var; bir de benim, ikizlerle paylaştığım ardiyeden bozma oda var. </st><st c="1900">Bu odayı eskiden abimle paylaşırdık.</st></p>
		<p><st c="1936">Abim, büyüdüğünden beri artık oturma odasında yatıyor.</st></p>
		<p><st c="1991">Her gece bire ikiye kadar televizyon izliyor ve sonra oturduğu yerde uyuyakalıyor. </st><st c="2075">Çoğu zaman annemin bıraktığı çarşafı hiç açmadan, üstüne örtüyü çekerek.</st></p>
		<p><span epub:type="pagebreak" title="40" id="page40"></span><st c="2147">Abim ciddi depresyonda.</st></p>
		<p><st c="2171">Ama bir dakika! </st><st c="2188">Annemin öncelikler listesinden bahsediyordum. </st><st c="2234">Daha bitmedi.</st></p>
		<p><st c="2247">Dizilerden sonra, sırada küçük renkli hapları vardır.</st></p>
		<p><st c="2301">O haplardan yutmadan yaşayamaz. </st><st c="2334">Depresyon hapları ve sakinleştiriciler. </st><st c="2374">Üçüncü sıradaysa, alışveriş gelir. </st><st c="2409">Hiçbir zaman harcayacak çok parası olmadığı için bu konuda hevesi hep kursağında kalmıştır. </st><st c="2501">O yüzden, semt pazarını asla kaçırmaz. </st><st c="2540">Çünkü pazarda az parayla çok şey alınabiliyor. </st><st c="2587">Çoğu ıvır zıvır ama olsun. </st><st c="2614">Burada önemli olan nokta, bir şeyler satın alıyor olmak.</st></p>
		<p><st c="2670">Annem bir de eczane gibi kokar. </st><st c="2703">Dişçinin telefonlarına bakmak dışında, ilaç hazırlamasına da yardım ediyor çünkü.</st></p>
		<p><st c="2784">Annemin listesi bu kadar.</st></p>
		<p><st c="2810">Abime gelince...</st></p>
		<p><st c="2827">Üniversiteyi bitirdiğinde umut doluydu. </st><st c="2868">Hemen iş aramaya başladı.</st></p>
		<p><st c="2893">Hayaller kuruyordu. </st><st c="2914">Hayalinde, önce güzel bir iş buluyor, sonra kendine ait bir eve çıkıyordu. </st><st c="2989">Kiralamaya tek başına gücü yetmezse, bir sınıf arkadaşıyla beraber. </st><st c="3057">Sonra sevgilisiyle (Kızın adı Çiğdem ve aynı üniversitede okudular.) nişanlanıyordu. </st><st c="3142">Nişanlandıktan sonra bol bol gezip tozuyorlardı. </st><st c="3191">Sonra, (Çok çalışkan ve zeki olduğu için!) işinde hızla yükselmeye başlıyordu. </st><st c="3270">Sonra evleniyorlardı. </st><st c="3292">Sonra, şu yeni yapılan sitelerden birinde </st><span epub:type="pagebreak" title="41" id="page41"></span><st c="3334">küçük bir daire alıyorlardı. </st><st c="3363">Şehre biraz uzaktı ama olsundu. </st><st c="3395">Nasıl olsa arabaları olacaktı.</st></p>
		<p><st c="3425">Hayalleri böyle sürüp gidiyordu.</st></p>
		<p><st c="3458">Abim iyi bir insandır. </st><st c="3482">Sıkıcıdır biraz ama iyidir.</st></p>
		<p><st c="3509">Abim, hayallerini asla gerçekleştiremeyecek.</st></p>
		<p><st c="3554">Çünkü daha ilk bölümde takıldı kaldı: İş bulamıyor.</st></p>
		<p><st c="3606">Bir yılı geçti okulu bitireli. </st><st c="3638">Ve iş bulamıyor.</st></p>
		<p><st c="3654">İlk zamanlar çok telaş yapmıyordu ama sonra çok telaş yapmaya başladı.</st></p>
		<p><st c="3725">Son iki aydırsa iyice tuhaflaştı; telaşlanma evresini de geçti ve vurdumduymaz biri haline geldi. </st><st c="3824">Televizyonun karşısında saatlerce oturmaya ve sabah akşam ayçekirdeği çitlemeye başladı. </st><st c="3913">En çok da evlilik programlarını seyrediyor. </st><st c="3957">O kaçık programları seyrede seyrede kafayı tamamen yiyecek, korkarım. </st><st c="4027">Bir de, Facebook deliliğine yakalandı. </st><st c="4066">Çiğdem’in sayfasını hep açık tutuyor. </st><st c="4104">Tam bir manyak gibi, kızı sürekli takip ediyor. </st><st c="4152">Kimle arkadaş oldu, kimi</st><em><st c="4176"> like</st></em><st c="4181"> etti, kimin neyini paylaştı vs vs. </st><st c="4217">Gerçek hayatta neredeyse hiç görmüyorlar birbirlerini. </st><st c="4272">Face üzerinden yaşıyorlar ve haberleşiyorlar.</st></p>
		<p><st c="4317">“Neden hiç görüşmüyorsunuz?” diye sordum geçenlerde.</st></p>
		<p><st c="4370">“Para mı var? </st><st c="4385">Nasıl görüşelim?” diye o da bana sordu.</st></p>
		<p><st c="4424">Her şey para mı yani? </st><st c="4447">Beşiktaş’tan şöyle bir Arnavutköy’e yürüseler bile yeter bence. </st><st c="4511">Bunu önerdiğimde abim bana şöyle dedi: “Ne aptal şeysin! </st><st c="4568">Seni alacak adam yaşadı valla! </st><st c="4599">Senin gibi kız mı kaldı ülkede? </st><st c="4631">Beşiktaş’tan </st><span epub:type="pagebreak" title="42" id="page42"></span><st c="4644">Arnavutköy’e yürüyecekmiş! </st><st c="4671">Hah! </st><st c="4676">Yürümüşken, Rumelikavağı’na kadar yürü bari!”</st></p>
		<p><st c="4721">Çiğdem’le zaten gerçek anlamda nişanlı değiller. </st><st c="4771">Kendi aralarında teneke yüzük takmışlar. </st><st c="4812">Daha doğrusu, abim takmış. </st><st c="4839">Kızın takıp takmadığını bilmiyorum. </st><st c="4875">Çiğdem’i sadece bir kez gördüm. </st><st c="4907">Üniversitenin son sınıfındayken eve getirmişti abim. </st><st c="4960">Annem işteydi. </st><st c="4975">Evde bir tek ben vardım. </st><st c="5000">Benim evde olmama abim çok bozulmuştu. </st><st c="5039">Çiğdem pek havalıydı. </st><st c="5061">Sipsivri bir burnu vardı. </st><st c="5087">Ve evimizi pek beğenmediği belliydi. </st><st c="5124">Yüzünü buruşturmuştu salonda otururken. </st><st c="5164">Oysa sonradan öğrenmiştim, onun babası da deterjan fabrikasında işçi olarak çalışıyormuş. </st><st c="5254">Hayır, fabrikada çalışan işçileri küçümsemiyorum. </st><st c="5304">Çiğdem hanımefendinin o gün bize sanki patron kızıymış gibi hava basmasına kızgınım yalnızca. </st><st c="5398">Saçına röfle atıp, ince topuk pabuç giymekle sınıf atlanmıyor. </st><st c="5461">O yaşa gelmiş, hâlâ öğrenememiş!</st></p>
		<p><st c="5493">Hele Facebook sayfası! </st><st c="5517">Kızın kim olduğunu bilmesem, manken falan sanırdım. </st><st c="5569">Öyle acayip fotoğraflar koymuş.</st></p>
		<p><st c="5600">Bir keresinde abimle annemi bu konuda konuşurken duymuştum. </st><st c="5661">Annem diyordu ki, “Gidelim bir gece, aile arasında yüzük takalım, olsun bitsin!”</st></p>
		<p><st c="5741">Abim çok kızdı o zaman. </st><st c="5766">“Ne aile arası ya? </st><st c="5785">Hâlâ 80’lerde mi sanıyorsun kendini! </st><st c="5822">Aile arası mı kalmış? </st><st c="5844">Bütün kızlar otel bahçesinde nişan istiyor. </st><st c="5888">Öncesinde kına gecesi istiyorlar. </st><st c="5922">Bir dakika... </st><st c="5936">kına gecesi nişandan önce miydi, yoksa evlilikten önce mi? </st><st c="5995">Aman neyse ne </st><span epub:type="pagebreak" title="43" id="page43"></span><st c="6009">ya, bir sürü şey istiyorlar işte!”</st></p>
		<p><st c="6043">Annem de şöyle dedi: “İyi o halde! </st><st c="6079">Madem kızı kandıramıyorsun, evlenme de evde kal, tohuma kaç! </st><st c="6140">Çok da umurumdaydı!”</st></p>
		<p><st c="6160">Abim de şöyle cevap verdi: İş bulunca hepsini hallederim ben.</st></p>
		<p><st c="6222">Annem, artık bu kadar salakça bir lafa cevap vermedi.</st></p>
		<p><st c="6276">Abim, İşletme’den mezun.</st></p>
		<p><st c="6301">“Bir işletmeci nerelerde çalışabilir?” diye sormuştum bir keresinde. </st><st c="6371">“Her yerde,” diye cevap vermişti.</st></p>
		<p><st c="6404">Ama hiçbir yerde çalışamıyor. </st><st c="6435">Her yerde çalışabilecek bir üniversiteden mezun birinin, hiçbir yerde iş bulamaması hem tuhaf hem komik.</st></p>
		<p><st c="6539">Bu bana ders oldu.</st></p>
		<p><st c="6558">Babamın en azından bir konuda haklı olduğunu anladım.</st></p>
		<p><st c="6612">“İnsan sadece elleriyle yapabildiği işlerden para kazanır,” der hep. </st><st c="6682">“Terziler, tamirciler, doktorlar, hemşireler, şoförler her zaman para kazanır. </st><st c="6761">Peki, bir işletmeci ne yapar? </st><st c="6791">Hava cıva!.. </st><st c="6804">Boşuna okuyorsun!” derdi abime.</st></p>
		<p><st c="6835">Abim ona borsacılık, beyin avcılığı, internet tasarımcılığı, hatta sosyal medya yazarlığı gibi yeni meslekleri anlatmaya çalışırdı. </st><st c="6968">Ama başaramazdı.</st></p>
		<p><st c="6984">Babam, “O saydıklarının hepsi zengin çocukları için! </st><st c="7038">Ya da piçler için!” der, çıkardı işin içinden. </st><st c="7085">Sonra da öfkeyle püskürürdü abime: “Aklın varsa, musluk tamir </st><span epub:type="pagebreak" title="44" id="page44"></span><st c="7147">etmeyi ya da pide yapmayı falan öğren. </st><st c="7186">Bir esnaf lokantasına girer çalışırsın, hiç olmazsa. </st><st c="7239">Bulaşıkçılıktan başlar, ilerlersin. </st><st c="7275">Hayat boyu sana bakamam ben!”</st></p>
		<p><st c="7304">Babam haklı çıktı.</st></p>
		<p><st c="7323">İşin aslı şu ki, babam birçok konuda haklı çıkar. </st><st c="7374">Ama hani, bazı insanlar vardır, haklı olsalar bile onların haklı olduklarını kabul etmek istemezsiniz, çünkü haklılıkları insanın canını fena halde sıkar... </st><st c="7531">İşte, babam öyle biridir. </st><st c="7557">Saldırgan bir haklılığı vardır.</st></p>
		<p><st c="7588">Keşke hep haklı çıkmak yerine, yabancı filmlerdeki şu babalara benzeseydi birazcık. </st><st c="7673">Hani şu zor durumlarda çocuklarına sarılan, “Korkma, ben buradayım!” diyen babalara.</st></p>
		<p><st c="7757">Babam Levent’teki o görkemli AVM’lerden birinde kapı görevlisi. </st><st c="7822">Her gün her çeşit insanı görüyor ve nasıl bir ülkede yaşadığımızı en iyi o biliyor.</st></p>
		<p><st c="7905">Babam, gençlere karşı nefret dolu. </st><st c="7941">Nedenini bilmiyorum.</st></p>
		<p><st c="7961">“Bütün kızlar şırfıntı, bütün oğlanlar piç!” diyor, başka bir şey demiyor. </st><st c="8037">“Ne kadar genç varsa hepsini toplayıp denize dökeceksin,” diyor. </st><st c="8102">Ya da, “Hepsini toplayıp Anadolu bozkırlarının ortasına bırakacaksın, görsünler Hanya’yı Konya’yı, hazır yiyiciler!” diyor.</st></p>
		<p><st c="8225">Bizi “orta halli” görüyor ve yoksullara, özellikle Suriyeli göçmenlere düşman. </st><st c="8305">“Geldiler buralara, bir lokma ekmeğimize ortak oldular,” diyor.</st></p>
		<p><st c="8368">Gökdelenlere ve pahalı arabalara da düşman.</st></p>
		<p><st c="8412">Kısacası, her şeye düşman.</st></p>
		<p><span epub:type="pagebreak" title="45" id="page45"></span><st c="8439">Ama nedense, çalıştığı AVM’yi seviyor. </st><st c="8479">(Diğer AVM’</st><br /><st c="8490">leri sevmiyor.)</st></p>
		<p><st c="8506">Bütün gün girişte oturup, geleni gideni izlemeyi ve canını sıkan insanların (özellikle kızların) çantasını karıştırmayı ve hoşlanmadığı tipleri kapıdan iki kez geçirmeyi seviyor.</st></p>
		<p><st c="8685">Eskiden trafik polisiymiş. </st><st c="8713">Sonra istifa etmiş. </st><st c="8733">Neden, bilmem. </st><st c="8748">Annem bir keresinde, “İşten atıldı,” diye ağzından kaçırmıştı.</st></p>
		<p><st c="8810">Geceleri onlar televizyon karşısında otururken ben ardiye-odama kapatırım kendimi. </st><st c="8894">İnternette takılır, ders çalışır ve roman okurum. </st><st c="8944">Arada sırada ben de dizi izlerim tabii. </st><st c="8984">Ama internetten. </st><st c="9001">Yeni başlayan yerli dizilerin ilk bölümlerine bakarım. </st><st c="9056">Genelde hep aynı aptal saptal konular olduğu için, diğer bölümlere pek bakmam. </st><st c="9135">Yabancı dizileri daha çok severim. </st><st c="9170">Ama en çok yabancı filmleri severim.</st></p>
		<p><st c="9206">Ben sınıfta ve evde hiç kimsenin konuşmadığı, şu tuhaf kızım. </st><st c="9269">Kitaplarla arası iyi olan ama iki lafı bir araya getiremeyen, şaşkın, çirkin, sakar kız.</st></p>
		<p><st c="9357">İnsanı en çok bu yaralıyor: Hiçbir yere ait olamamak.</st></p>
		<p><st c="9411">Sınıflarda küçük küçük gruplar olur hep. </st><st c="9453">Üç kişilik, beş kişilik...</st></p>
		<p><st c="9479">Bense (Zeynep’in geldiği o son yıl hariç) hep tek kişilik bir gruptum. </st><st c="9551">Kendimden başka kimsem olmadı hiç.</st></p>
		<p><span epub:type="pagebreak" title="46" id="page46"></span><st c="9585">Düşünün bir; “ev grubu” bile beni içine almıyor.</st></p>
		<p><st c="9634">Annem, başka bir gezegenden düşmüş bir yaratıkmışım gibi bakıyor bana.</st></p>
		<p><st c="9705">İşin doğrusu, son aylarda yüzüme falan baktığı da yok. </st><st c="9761">Görmezden geliyor. </st><st c="9780">Ama belki de abartıyorumdur. </st><st c="9809">Belki ikizleri de, abimi de, yaşadığı evi ve babamı da görmezden geliyordur; sadece beni değil. </st><st c="9905">Belki de, yaşadığı hayattan öyle bıkmıştır ki, artık hiçbir şeye bakmamaya çalışıyordur. </st><st c="9994">Televizyon hariç.</st></p>
		<p><st c="10011">Çok mu mutsuz, çok mu bencil, çok mu yorgun; hiç anlayamadım ki.</st></p>
		<p><st c="10076">Bir de ikizler var. </st><st c="10097">Cem ve Filiz. </st><st c="10111">Dünyanın en antika ve en şanslı çocukları. </st><st c="10154">Birbirlerini bulmuşlar ya, başka hiçbir şeyi umursamazlar.</st></p>
		<p><st c="10212">Birlikte ders çalışır, birlikte oynar, birlikte televizyon seyrederler.</st></p>
		<p><st c="10284">Seyretmenin ötesinde, bağımlılar. </st><st c="10319">Bir ekrana bakmadan yaşayamazlar. </st><st c="10353">Bilgisayar ya da televizyon ekranı, fark etmez. </st><st c="10401">Ucuz cep telefonları, emzikleri gibidir. </st><st c="10442">Ellerinden bırakmazlar. </st><st c="10466">Gerçi babam ayda yirmişer liradan fazla kontör yüklemelerine izin vermez. </st><st c="10540">O da, acil durumlar için.</st></p>
		<p><st c="10565">Hiç sokakta oynamadıkları ve güneş görmedikleri için yüzleri balmumu rengidir. </st><st c="10645">Annem onlara günde birer kaşık, karışık vitamin içirerek bu sorunu aklınca çözer.</st></p>
		<p><st c="10726">Ve onları inanılmaz kötü şeylerle besler. </st><st c="10769">Una bula</st><span epub:type="pagebreak" title="47" id="page47"></span><st c="10777">nıp kızartılmış tavuk kanadı, cips, hamur kızartması, demlikte kalmış çaylarla uydurulmuş</st><em><st c="10867"> ice tea</st></em><st c="10875">... İkizler okuldan döndüklerinde mutfakta sadece bu tip şeyler bulurlar.</st></p>
		<p><st c="10948">Okulda başarılı değiller. </st><st c="10975">Şimdilik çakmıyorlar ama notları hep orta karar.</st></p>
		<p><st c="11023">Tüm tembelliklerine, tüm kafadan kontaklıklarına rağmen onları kıskanıyorum.</st></p>
		<p><st c="11100">Çünkü yalnız değiller. </st><st c="11124">İki kişiler.</st></p>
		<p><st c="11136">Keşke ben de iki kişi olarak doğsaydım.</st></p>
		<p><st c="11176">Böyle yalnız hissetmezdim belki o zaman.</st></p>
	</section>
	<div id="charCountTotal" value="11217"></div></body>
</html>
