<?xml version="1.0" encoding="utf-8"?>
<html xmlns="http://www.w3.org/1999/xhtml" xmlns:epub="http://www.idpf.org/2007/ops">
  <head>
    <title>Z Yalnızlığı</title>
    <meta http-equiv="Content-Type" content="text/html; charset=utf-8" />
  

</head>
  <body epub:type="chapter">
	<section>
		<h1><span epub:type="pagebreak" title="162" id="page162"></span><st c="0">Ayak bacak mevzuları</st></h1>
		<p><st c="21">Geçen gece bir ayak krizi yaşandı evde.</st></p>
		<p><st c="61">Kendimi odama tıkmış, internette turluyordum. </st><st c="108">Abim allak bullak bir suratla yanıma geldi ve cep telefonunu burnuma uzattı.</st></p>
		<p><st c="184">“Ne oldu?” diye sordum.</st></p>
		<p><st c="208">“Bak!” dedi.</st></p>
		<p><st c="221">Baktım. </st><st c="230">Ekranda bir çift ayak vardı. </st><st c="259">Başparmakları iri ve yamuk, bir çift ayak.</st></p>
		<p><st c="301">“Kimin ayakları?” diye sordum.</st></p>
		<p><st c="332">“Çiğdem’in,” dedi. </st><st c="352">Ağlayacakmış gibi bir hali vardı. </st><st c="386">“Face’e ayak fotoğrafını koymuş. </st><st c="419">Ne anlama geliyor bu?”</st></p>
		<p><st c="441">“Sen bu kızı düşünmeyi bırak artık, anlamına geliyor.”</st></p>
		<p><st c="496">“Nedenmiş? </st><st c="508">Nişanlım o benim!”</st></p>
		<p><st c="526">“Abi, nişanlı falan değilsiniz siz. </st><st c="563">Hayal âleminden bi’ çıksana artık.”</st></p>
		<p><span epub:type="pagebreak" title="163" id="page163"></span><st c="598">Sağ elini burnuma dayadı ve teneke yüzüğü işaret etti. </st><st c="654">“Peki, bu ne?”</st></p>
		<p><st c="668">“Tenekeden bir yüzük. </st><st c="691">Böyle nişan yüzüğü mü olur? </st><st c="719">Hangi kız böyle bir yüzükle nişanlanır? </st><st c="759">Yeminle, çok safsın!”</st></p>
		<p><st c="780">Yere çöküp ağlamaya başladı.</st></p>
		<p><st c="809">“Abi ya, n’apıyorsun?”</st></p>
		<p><st c="832">Gereksiz bir soruydu. </st><st c="855">Çünkü görüyordum: Sessiz sessiz ağlıyordu. </st><st c="898">Ama görmek istemiyordum. </st><st c="923">İnsanın karşısında ağlayan bir abisi olması hiç hoş bir durum değil. </st><st c="992">Benim de gözlerim dolmaya başlıyor hemen.</st></p>
		<p><st c="1033">“Ayaklarını nasıl Face’e koyar, nasıl! </st><st c="1073">Hiç mi utanmıyor? </st><st c="1091">Bana bunu nasıl yapar?”</st></p>
		<p><st c="1114">Kapı aralandı ve annemin kafası gözüktü. </st><st c="1156">“N’oluyor burada?”</st></p>
		<p><st c="1174">Abim gözlerini sildi. </st><st c="1197">Ben de burnumu sildim.</st></p>
		<p><st c="1219">“Yok bir şey!” dedi abim, ters ters.</st></p>
		<p><st c="1256">Annem, abimin tepesinde durdu ve uzun süre baktı. </st><st c="1307">Ne diyeceğini, ne yapacağını bilemiyor gibi bir hali vardı. </st><st c="1367">Sonunda, “Allah hepinizi bildiği gibi yapsın!” dedi ve çıktı gitti.</st></p>
		<p><st c="1434">“Abi...” dedim.</st></p>
		<p><st c="1450">“Ne var?”</st></p>
		<p><st c="1460">“Keçileri tamamen kaçırıyorsun, farkında mısın?”</st></p>
		<p><st c="1509">“Farkındayım.”</st></p>
		<p><st c="1524">“Anneme söyle, seni bir psikiyatriste götürsün. </st><st c="1573">İlaç falan verir, işe yarar belki.”</st></p>
		<p><st c="1608">Ağır ağır ayağa kalktı. </st><st c="1633">Telefonu burnuma uzattı yi</st><span epub:type="pagebreak" title="164" id="page164"></span><st c="1659">ne. </st><st c="1664">“Ben deliysem, bu fotoğrafları Face’e koyan ne peki? </st><st c="1717">Bu mu akıllı?”</st></p>
		<p><st c="1731">“Ee, madem akıllı değil, boş versene bu kızı. </st><st c="1778">Ondan hayır gelmez sana!”</st></p>
		<p><st c="1803">“Sen ne biliyorsun, Allah’ın aptalı!”</st></p>
		<p><st c="1841">“Aptalsam neden geldin bana gösteriyorsun o deve gibi ayakları!”</st></p>
		<p><st c="1906">Kapıyı vurup çıktı gitti.</st></p>
		<p><st c="1932">Bense düşüncelere daldım.</st></p>
		<p><st c="1958">Kızlar neden internete hep ayak bacak fotoğrafları koyuyorlar sahi?</st></p>
		<p><st c="2026">Bunun bir anlamı olmalı. </st><st c="2052">Bunu Candan’a sormalıyım.</st></p>
		<p><st c="2077">Geçen gün sınıftaki kızların hepsi (Ben ve Candan hariç tabii!) bir araya toplanmışlardı. </st><st c="2168">Bağrış çığrış, en güzel yaz ayağı fotoğrafını seçiyorlardı. </st><st c="2228">Doğrusu, onları kıskandım. </st><st c="2255">Çünkü acayip eğleniyor gibiydiler.</st></p>
		<p><st c="2289">Sonunda seçtiler. </st><st c="2308">Sınıfta Dilan diye aşırı zayıf bir kız var, (Bulimik diyorlar onun için, her yediğini kusuyormuş!) onun ayağını seçtiler. </st><st c="2430">Bu Dilan çok havalı bir kız. </st><st c="2459">İlerde fotomodel ve manken olacakmış. </st><st c="2497">Bir dizide oynamışlığı bile var. </st><st c="2530">(Sadece bir bölümde oynamıştı ama sınıfta olay olmuştu geçen yıl.)</st></p>
		<p><st c="2596">Instagram hesabından onun ayak fotoğrafına baktım ben de o gün. </st><st c="2661">Candan görmesin diye, gizli gizli. </st><st c="2696">Gerçekten güzel ayaklardı. </st><st c="2723">İnce ve uzun. </st><st c="2737">Her bir parmağında taşlı yüzükler ve zincirler vardı.</st></p>
		<p><st c="2790">Ben de ayağımın fotoğrafını çeksem nasıl olur, diye </st><span epub:type="pagebreak" title="165" id="page165"></span><st c="2843">düşündüm. </st><st c="2853">Ve çektim de. </st><st c="2867">Ama hemen sildim. </st><st c="2885">Çünkü ayak parmaklarım küçük patlıcanlar gibi.</st></p>
		<p><st c="2931">Ne tuhaf! </st><st c="2942">İnsan kendi vücuduna çıplak gözle baktığında tam algılayamıyor görüntüyü. </st><st c="3016">Ama kameradan baktığında, her şey apaçık ortada!</st></p>
		<p><st c="3064">Candan’a, bu çıplak ayak fotoğrafları meselesini sordum.</st></p>
		<p><st c="3121">“Seks yapılabilir biri olduğu mesajını vermek istiyorlar, o yüzden koyuyorlar o fotoğrafları,” dedi.</st></p>
		<p><st c="3222">Nasıl yani oldum.</st></p>
		<p><st c="3240">Yani, ayak gibi genelde hor görülen bir uzva bile bu kadar bakım yapıyorlarsa, vücudun geri kalanını siz düşünün artık, manasındaymış. </st><st c="3376">Ya da, ayak kadar komik bir şey bile bunlarda bu kadar güzelse, güzelliklerinin ucu bucağı yok, anlamına gelirmiş.</st></p>
		<p><st c="3490">Erkeklere ve rakip kızlara böyle bir mesaj iletiyorlarmış.</st></p>
		<p><st c="3549">Candan’ın bu konuları yine böyle gayet sakin, adeta ıspanaklı omlet tarifi verir gibi anlatması beni hayrete ve dehşete düşürdü.</st></p>
		<p><st c="3678">Buna bir türlü alışamıyorum.</st></p>
		<p><st c="3707">Melek gibi şey, nereden biliyor bu cinsel konuları böyle?</st></p>
	</section>
	<div id="charCountTotal" value="3765"></div></body>
</html>
