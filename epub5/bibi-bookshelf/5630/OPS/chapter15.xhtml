<?xml version="1.0" encoding="utf-8"?>
<html xmlns="http://www.w3.org/1999/xhtml" xmlns:epub="http://www.idpf.org/2007/ops">
  <head>
    <title>Z Yalnızlığı</title>
    <meta http-equiv="Content-Type" content="text/html; charset=utf-8" />
  

</head>
  <body epub:type="chapter">
	<section>
		<h1><span epub:type="pagebreak" title="82" id="page82"></span><st c="0">Geçmİşe dönüş - 4:</st><br /><st c="19">İçler acısı bİr yaz tatİlİ</st></h1>
		<p><st c="46">İlk yılın sonunda karne notlarım çok iyiydi. </st><st c="92">Ama karakterim, hal ve gidişim kısmında korkunç şeyler yazıyordu.</st></p>
		<p><st c="157">Annem okula belki yüz kez çağrılmış ama hiçbirine gitmemişti. </st><st c="220">Her defasında, “Benim vaktim mi var sanki? </st><st c="263">Canım çıkıyor gündüz işte, gece evde! </st><st c="301">Bir de okul sorunlarınızla mı uğraşıcam!” diye bağırıyordu.</st></p>
		<p><st c="360">Karneden önceki hafta, bizzat müdür eve telefon açtı ve annemi okula çağırdı. </st><st c="439">Annem mecburen gitti bu kez. </st><st c="468">Ve olayları öğrendi. </st><st c="489">Notları bu kadar iyi bir öğrenciyi gözden çıkarmak istemiyorlardı ama yaptıklarıma göz yumamazlardı. </st><st c="590">Yazın beni bir uzmana götürmesini tavsiye ettiler. </st><st c="641">Annem, “En iyi arkadaşını kaybetti geçen yaz, kız intihar etti,” falan gibi bir şeyler gevelemiş ağzında ama dinlememişler bile. </st><st c="770">Yaz tatilinde tüm sorunlarımı çözmeliymişim. </st><st c="815">Çözemiyorsam da, başka okul aramalıymışım.</st></p>
		<p><span epub:type="pagebreak" title="83" id="page83"></span><st c="857">Annem evde beni itip kaktı biraz. </st><st c="892">“Psikoloğa verecek para mı var bizde? </st><st c="930">Delireceksen, büyüdüğünde delir!” dedi.</st></p>
		<p><st c="969">“Olur, emredersin!” dedim.</st></p>
		<p><st c="996">Kaşları öfkeyle birleşip, kuş kanatlarına benzedi. </st><st c="1048">Üç beş yaş küçük olsaydım, temiz bir sopa yiyeceğim kesindi.</st></p>
		<p><st c="1108">Sonra, “Sen bilirsin!” dedi. </st><st c="1138">“İstersen, bırak okulu. </st><st c="1162">Git, markette kasiyer ol! </st><st c="1188">Belki o zaman aklın başına gelir!”</st></p>
		<p><st c="1222">Sonra abimin yanına gönderdi beni. </st><st c="1258">“Şuna biraz akıl ver!” dedi.</st></p>
		<p><st c="1286">Abim o sırada iyice depresyondaydı. </st><st c="1323">Gözleri iyiden iyiye eşek gözlerine benzemişti: Sulu ve çok hüzünlü. </st><st c="1392">Yine de beni karşısına aldı ve neler olduğunu sordu.</st></p>
		<p><st c="1444">Öyle uzun şeyler olmuştu ki, kısaca anlatmam mümkün değildi. </st><st c="1506">O yüzden sustum.</st></p>
		<p><st c="1522">“Karnende notlar çok iyi. </st><st c="1549">Derdin ne? </st><st c="1560">Hâlâ Zeynep olayı mı?”</st></p>
		<p><st c="1582">“I-ıh.”</st></p>
		<p><st c="1590">“Ee, derdin ne? </st><st c="1607">Şu liseyi bitirirsen özel bir üniversiteye burslu devam edersin. </st><st c="1672">Hayatın kurtulur. </st><st c="1690">Benim gibi ziyan olmazsın.”</st></p>
		<p><st c="1717">“Sen ziyan mı oldun?”</st></p>
		<p><st c="1739">“Evet.”</st></p>
		<p><st c="1747">Böyle kabak gibi söyleyince, ben çok üzüldüm tabii. </st><st c="1800">Ağlamaya başladım.</st></p>
		<p><st c="1818">O da ağladı biraz. </st><st c="1838">Sonra sinirlendi. </st><st c="1856">“Aldatıyorlar bi</st><span epub:type="pagebreak" title="84" id="page84"></span><st c="1872">zi Serap!” diye bağırdı. </st><st c="1898">“Okula git, çok çalış, diyorlar. </st><st c="1931">Testlerde en yüksek puanları al, diyorlar. </st><st c="1974">Her şey iyi olacak, diyorlar. </st><st c="2004">Ama olmuyor!”</st></p>
		<p><st c="2017">Koltuğa çöktü, başını dizlerinin arasına soktu. </st><st c="2066">İnlemeye başladı. </st><st c="2084">“İş bulamıyorum! </st><st c="2101">Ben ne olacağım?”</st></p>
		<p><st c="2118">“Bulursun abi! </st><st c="2134">Üzme kendini bu kadar!”</st></p>
		<p><st c="2157">“Bugün bir iş görüşmesine gittim,” dedi, acayip bir sesle. </st><st c="2217">“İş ta İkitelli’de. </st><st c="2237">Servis yok. </st><st c="2249">Maaş dokuz yüz lira. </st><st c="2270">Sigortasız. </st><st c="2282">Bu şartlarda adam bir de diyor ki, çok aday var, düşünüp size haber vereceğiz.”</st></p>
		<p><st c="2361">“Ne işiymiş bu?”</st></p>
		<p><st c="2378">“Ambalaj ticareti yapan bir firmada, satış müdürü olarak yetiştirilmek üzere eleman arıyorlar.” Sesi acayip bir şekilde tizleşmişti, düdük gibi çıkıyordu.</st></p>
		<p><st c="2533">“Of, iğrençmiş! </st><st c="2550">Ya, babam sana iş bulamıyor mu?”</st></p>
		<p><st c="2582">“Babam ancak konuşmayı bilir. </st><st c="2613">Zaten ne iş bulacak? </st><st c="2634">AVM’de tezgâhtarlık mı? </st><st c="2658">Onu ben de bulurum.”</st></p>
		<p><st c="2678">Biraz daha inledi. </st><st c="2698">Sonra kalkıp televizyonu açtı. </st><st c="2729">Gözleri, ağa takılan balık gibi takıldı ekrana.</st></p>
		<p><st c="2776">Bütün yaz tatilini roman okuyarak geçirdim. </st><st c="2821">Kafamdaki sorulara cevaplar arıyordum çünkü. </st><st c="2866">Romanların kötü tarafı şu ki, kafandaki sorulara doğrudan cevaplar vermiyor hiçbiri. </st><st c="2951">Hep dolaylı bir şeyler anlatıyorlar.</st></p>
		<p><st c="2987">Babam bir defasında abim yüzünden annemle çok büyük kavga etti. </st><st c="3052">“Para yetiştiremiyorum, gitsin manavda çalışsın, kasapta çalışsın, yeter ki çalışsın, bütün gün evde yan gelip yatıyor!” diye bağırdı.</st></p>
		<p><span epub:type="pagebreak" title="85" id="page85"></span><st c="3186">Annem, “İş arıyor ya! </st><st c="3209">Ne istiyorsun ondan, rahat bıraksana genç insanı!” dedi.</st></p>
		<p><st c="3265">Epey hırlaştılar ama bir sonuca ulaşamadılar.</st></p>
		<p><st c="3311">Babam birkaç kez de beni darladı, git çalış diye. </st><st c="3362">Annem abimden sonra beni de savundu. </st><st c="3399">“Notları iyi geldi, ne istiyorsun kızdan? </st><st c="3441">Tatilde rahat bırak bari!” dedi.</st></p>
		<p><st c="3473">Annem böyledir işte. </st><st c="3495">Bazı zamanlar ters köşeye yatırır insanı. </st><st c="3537">Bazı zamanlar annelik geni güçlenir gibi olur.</st></p>
		<p><st c="3583">Annem beni savunduğunda babam başını salladı. </st><st c="3630">“Tabii tabii, hep ondan yana çık! </st><st c="3664">Zaten nerede çalışacak? </st><st c="3688">İki yumurta kır desen, onu bile beceremez. </st><st c="3731">Bulaşık bile yıkayamıyor. </st><st c="3757">Sayende! </st><st c="3766">Doğru düzgün yürümeyi bile bilmiyor. </st><st c="3803">Hiçbir şey öğretmedin ona!” Sonra da, “Bıktım be bıktım!” diye bağırdı, vurdu kapıyı çıktı gitti.</st></p>
		<p><st c="3900">Annem yanıma gelip omuzumdan sertçe itti beni.</st></p>
		<p><st c="3947">“Ne oluyor be?” diye bağırdım.</st></p>
		<p><st c="3978">“Gidip ders mers ver, iki kuruş para kazan! </st><st c="4023">Adam hep üstüme geliyor senin yüzünden, görmüyor musun?”</st></p>
		<p><st c="4079">Marketin kapısına ilan astım. </st><st c="4110">Matematik, fizik, kimya dersi verilir, diye. </st><st c="4155">Marketin müdürü beşinci sınıftaki kızına beş saat bedava matematik dersi vermem koşuluyla razı olmuştu buna.</st></p>
		<p><st c="4263">İki öğrenci buldum. </st><st c="4284">İkisi de birbirinden salaktı.</st></p>
		<p><st c="4313">Haftada toplam on saat ders verdim onlara. </st><st c="4357">Karşılığında üç kuruş para kazandım. </st><st c="4394">Yetişkin olmadığım için güzel kazıkladılar beni.</st></p>
		<p><span epub:type="pagebreak" title="86" id="page86"></span><st c="4442">Keşke bir markette çalışsaydım, daha iyiydi!</st></p>
		<p><st c="4487">Ama beni almazlardı. </st><st c="4509">O işler için bile çok güzel kızları seçiyorlar.</st></p>
		<p><st c="4556">Gerçekten çok kötü bir yazdı.</st></p>
	</section>
	<div id="charCountTotal" value="4586"></div></body>
</html>
