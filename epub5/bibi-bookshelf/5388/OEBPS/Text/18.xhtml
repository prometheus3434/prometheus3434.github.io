<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xml:lang="tr" xmlns:xml="http://www.w3.org/XML/1998/namespace">
<head>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />

  <title>ON YEDİ</title>
</head>

<body>
  <p class="h11"><br /></p>

  <h2 class="h11" style="text-align: center;">ON YEDİ</h2>

  <p><br /></p>

  <p>Ella telefon kulübesinden çıkarken kendi kendine gülümsüyordu.</p>

  <p>“Craddock gibi on polis müfettişine bedelim” diye düşündü. Telefonun öbür ucundakinin sesini kısarak: “Seni gördüm...” dediği zaman yüzünün alacağı şekli ve duyduğu korkuyu düşünerek derin bir haz duydu.</p>

  <p>Dudaklarının uçlarında zalim kıvrımlar belirerek sessizce güldü. Kendisinin bu halini gören bir psikoloji öğrencisi muhakkak ki ilgi ile seyrederdi. Kendisini hiç bir zaman şu son bir kaç günde olduğu kadar kuvvetli hissetmemişti. Elinde kuvvet vardı. Eline geçirdiği bu kuvvetin kendisini ne kadar sarhoş ettiğinin kendi bile farkında delildi...</p>

  <p>Eski bahçıvan kulübesinin önünden geçti. Mrs. Bantry her zamanki gibi bahçede çalışıyordu. Kadın çömeldiği yerden doğrulup ona el salladı.</p>

  <p>Ella; “Ne Allahın belâsı kadın!” diye düşündü. “Hiç bahçede olmadığı zaman yok mudur?” Sonra yolda ilerlerken Mrs. Bantry'nin bakışlarıyla kendisini takip ettiğini hissetti.</p>

  <p>Aklına bir ata sözü gelmişti:</p>

  <p>“Çekirge bir sıçrar, iki sıçrar...”</p>

  <p>Sonra birden silkindi: “Saçma” diye mırıldandı. Hakikaten saçmaydı. Telefonda o kelimeleri fısıldayanın kendi olduğunu kim bilebilirdi?</p>

  <p>Aksırdı...</p>

  <p>— “Şu saman nezlesinin de Allah belâsını versin” diye mırıldandı.</p>

  <p>Bürosuna girdiği zaman Mr. Rudd pencerenin önünde ayakta duruyordu.</p>

  <p>Rudd, Ella'ya doğru hafifçe döndü: “Neredeydin?” diye sordu. “Her tarafta arattım seni.”</p>

  <p>Ella: “Bahçıvanla konuşmam lâzımdı” dedi. “Her taraf...” diye sözüne devam ederken Rudd'un yüzünü görünce lâfını yarıda kesti: “Ne var? Ne oldu?” diye heyecanla sordu.</p>

  <p>Mr. Rudd'un gözleri her zamankinden daha derine geçmişti. Yüzündeki o neşeli ifade tamamen kaybolmuştu. Büyük bir sıkıntısı olduğu belliydi. Ella, onun sıkıntılı hallerini evvelce de görmüştü, fakat onun hiç böyle olduğunu görmemişti. Tekrar: “Ne oldu?” diye sordu.</p>

  <p>Rudd ona, elinde tutmakta olduğu bir kâğıt parçasını uzattı:</p>

  <p>— “Hani geçenlerde, Marina, kahvesinin tadında bir tuhaflık olduğunu ileri sürmüştü ya. İşte o tahlilin neticesi.”</p>

  <p>— “Kahveyi tahlile mi gönderdin? İyi ama kahveyi döktüğünü gözlerimle gördüm. Nasıl olur?”</p>

  <p>Rudd'un kocaman ağzını çevreleyen dudakları kıvrılarak gülümser gibi bir şekil aldı.</p>

  <p>— “Beni o kadar beceriksiz mi zannettin Ella? Hepsini döker gibi yaptım ama bir kısmını dökmeyerek tahlile yolladım.”</p>

  <p>Ella elindeki kâğıda baktı: “Arsenik ha?” diye hayretle bağırdı.</p>

  <p>— “Evet, arsenik.”</p>

  <p>— “Demek Marina bu kahvenin tadı bir tuhaf dediği zaman haklıymış.”</p>

  <p>— “Hayır, haklı değildi, çünkü arseniğin tadı yoktur. Fakat herhalde iç güdüsüyle kahvenin içinde bir şey olduğunu hissetmiş olacak ki içmedi.”</p>

  <p>— “Biz de onun bu hareketini evham zannetmiştik.”</p>

  <p>— “Evhamlı olmasına evhamlı, ama onun yerinde kim olsa evhamlı olurdu. Bir kadın hemen hemen yanıbaşında öldü... Her gün tehdit mektupları alıyor... Her gün yeni bir tehlike atlatıyor... Hep birbiri üstüne... Bu gün yeni bir şey olmadı değil mi?”</p>

  <p>Ella başını salladı.</p>

  <p>— “Hayır. Acaba o mektupları kim getiriyor? Ama herhalde zor bir iş olmasa gerek. Eve o kadar girip çıkan var ki... Sonra bütün pencereler de açık.”</p>

  <p>— “Yani eve kimseyi sokmayalım, pencereleri de bu sıcak havada sımsıkı kapalı mı tutalım demek istiyorsun? Hem bahçede bir nöbetçi de var.”</p>

  <p>— “Evet, hem Marina'yı da daha fazla korkutmak doğru değil. Zaten kâfi derecede korku içinde.”</p>

  <p>— “Tehdit mektuplarına aldırdığım yok, Ella, fakat arsenik...”</p>

  <p>Ella, Johnson Rudd'u teselli etmek isteyerek: “Hiç olmazsa bu evde onun yemeklerine kimse bir şey karıştırmaz” dedi. “Hizmetçi ve uşakların hepsi emin insanlar.”</p>

  <p>— “Öyle mi zannediyorsun Ella?”</p>

  <p>— “Böyle bir şey yapan olsa bile görülür. Yabancı hiç kimse...”</p>

  <p>— “Para için insanlar her şeyi yapar, Ella.”</p>

  <p>— “Evet, ama. cinayet değil.”</p>

  <p>— “Onu bile yapan olur. Yaptıkları işin bir cinayet olduğuna bilmeden yapabilirler... Meselâ, hizmetçiler...”</p>

  <p>— “Ben hizmetçilerin hepsinden eminim.”</p>

  <p>— “Meselâ Guiseppa... İş para meselesine gelince benim Guiseppe'ye fazla itimadım yoktur... Evet, uzun zamandır yanımızda, . fakat...”</p>

  <p>— “Kendine bu şekilde işkence etmen şart mı, Johnson?”</p>

  <p>Rudd kendini yığılır gibi bir koltuğa bıraktı. Uzun kolları dizlerinin arasından sarkıyordu. “Yumuşak bir sesle: “Ne yapmalı?” diye mırıldandı: “Allahım, ne yapmalı?”</p>

  <p>Ella hiç bir şey söylemeden oturmuş, onu seyrediyordu.</p>

  <p>Rudd bir müddet sustu. Sonra “Burada çok mes'uttu” dedi. Ella'yla olmaktan ziyade sanki kendi kendine konuşuyordu. Dizlerinin arasından ayaklarının dibindeki halıya bakıyordu. Başını kaldıracak olsa Ella'nın yüzünde göreceği ifade kendisi için büyük bir sürpriz olacaktı.</p>

  <p>— “Burada çok mes'uttu” diye tekrar mırıldandı. “Buraya mes'ut olacağını ümit ederek gelmişti. Ve mes'uttu da. O gün de mes'ut olduğunu söylemişti. O Mrs... Neydi o kadının adı?”</p>

  <p>— “Bantry.”</p>

  <p>— “Evet, Mrs. Bantry çaya geldiği gün de sükûn ve saadeti burada bulduğunu söylemişti. Burada yerleşince mes'ut ve emniyette olacağını düşünüyordu. Allahım, ne emniyetli yermiş!...”</p>

  <p>— “Ebedî saadet ve sükûn demek?” Ella'nın sesinde hafif bir istihza vardı. “Tıpkı peri masallarındaki gibi...”</p>

  <p>— “Hiç olmazsa Marina buna kendini inandırmıştı.”</p>

  <p>— “Fakat sen inanmıyordun değil mi, Rudd?”</p>

  <p>Rudd gülümsedi: “Haklisin, inanmıyordum. Ama hiç olmazsa bir, iki, belki de üç sene için onun rahat ve huzur içinde olacağını düşünmeye başlamıştım. Burada bambaşka bir kadın olabilirdi. Burası, ona kendine olan emniyetini geri kazandırabilirdi. Marina mes'ut olduğu zaman küçük bir çocuk gibidir. Böyle mi olmalıydı?”</p>

  <p>Ella sinirli adımlarla odanın ortasında, bir aşağı, bir yukarı dolaşıyordu. “İnsanların böyle şeylere tahammül etmesi lâzımdır” dedi. “Hepimizin başına gelebilir. Hayat bu. Tahammül etmek lâzım. Bazıları tahammül edebilir, bazıları edemez. O hayatın cilvelerine tahammül edemeyenlerden.”</p>

  <p>Ella üst üste bir kaç kere aksırdı:</p>

  <p>Rudd: “Nezlen yine nüksetti mi?” diye sordu.</p>

  <p>— “Evet... Bak, söylemeyi unuttum. Guiseppe Londraya gitmiş. Haberin var mıydı?”</p>

  <p>Rudd hayretle sordu: “Londraya mı? Neden?”</p>

  <p>— “Ailevî bir mesele galiba. Soho'da akrabaları varmış. Onlardan biri ağır hastaymış güya. Acele çağırtmışlar. Marina'dan izin istemiş, o da kabul etmiş. Bana bir gün izin vermemi söyledi. Ben de izin verdim. Bu gece dönecek. Sence bir mahzur yok değil mi?”</p>

  <p>Rudd: “Hayır, hiç bir mahzuru yok” diye cevap verdi. Ayağa kalkmış, odayı bir duvardan bir duvara adımlıyordu. “Onu buradan alıp götürebilseydim” diye mırıldandı. “Şimdi... Hemen...”</p>

  <p>— “Filmi yarıda mı bırakacaksın? Düşün ki...”</p>

  <p>Rudd sesini yükseltti:</p>

  <p>— “Marina'dan başka hiçbir şeyi düşünmüyorum. Anlamıyor musun?” diye bağırdı. “Marina tehlikede! Başka bir şey düşünemiyorum.”</p>

  <p>Ella bir kere daha aksırdıktan sonra: “Bari, gidip ilâcımı alayım” dedi ve ayağa kalktı.</p>

  <p>Odadan çıkıp kendi yatak odasına gitti. Kulaklarında hep aynı kelime çın çın ötüyordu.</p>

  <p>Marina... Marina... Marina... Daima, Marina...</p>

  <p>İçinde bir hiddet kabardı. Banyoya gidip ilâcını aldı, burun deliklerine damlattı.</p>

  <p>Tehlikenin farkına varmış, fakat, bir saniye geç kalmıştı... Her zaman kullandığı ilâçtaki garip koku beyninde bir alarm çanı gibi çınladı... Fakat iş işten geçmişti artık...</p>
</body>
</html>
