<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xml:lang="tr" xmlns:xml="http://www.w3.org/XML/1998/namespace">
<head>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />

  <title>YİRMİ</title>
</head>

<body>
  <p class="h11"><br /></p>

  <h2 class="h11" style="text-align: center;">YİRMİ</h2>

  <p><br /></p>

  <p>O gün bu ayak üstü konuşmasından az sonra Bleinheim Close sokağı, 16 numaraya başka bir ziyaretçi daha geldi. Bu ziyaretçi de Detektif Çavuş Tom Tiddler'den başkası değildi.</p>

  <p>Çavuş Tiddler'in parlak sarı boyalı kapıyı hızla vuruşu üzerine, kapı, on altı yaşlarında kadar bir kız tarafından açıldı. Kızın uzun keçeleşmiş saçları vardı, üzerine de portakal rengi bir süeterle, gayet dar siyah bir pantalon giymişti.</p>

  <p>— “Mis Gladys Dixon burada mı oturuyor?”</p>

  <p>— “Gladys'i mi arıyorsunuz? Talihinize küsün. Evde yok.”</p>

  <p>— “Peki, nerede? Geceyi bir yerde geçirmeye mi çıktı?”</p>

  <p>— “Hayır. Uzaklara gitti. Tatil gibi bir şeye çıktı.”</p>

  <p>— “Nereye gitti?”</p>

  <p>Kız: “Orasını kargalar bilir.” dedi.</p>

  <p>Tom Tiddler kıza en kibarca tavrıyla gülümsedi, “İçeri girebilir miyim? Annen evde mi?”</p>

  <p>— “Annem evde yok, işe gitti. Saat yedi buçuktan önce de gelmez. Fakat o da bu sorduğunuz hususlarda size benim söylediklerimden fazlasını söyleyemez. Gladys uzaklarda bir tatil geçirmeye gitti.”</p>

  <p>— “Ya, anlıyorum. Ne zaman gitti?”</p>

  <p>— “Bu sabah. Birdenbire oldu. Bedava bir seyahate çıkmak fırsatını ele geçirmiş olduğunu söyledi, hemen toparlanıp gitti.”</p>

  <p>— “Bana gittiği yerin adresini vermekten çekinmezsiniz herhalde?”</p>

  <p>Sarı saçlı kız “Hayır” mânasında başını salladı. “Adresi falan yok bende gittiği yerin, Gladys nerede kalacağını öğrenir öğrenmez bize bir mektupla adresini bildirecek. Fakat bildireceğini hiç zannetmiyorum” diye de ilâve etti. “Geçen yaz Newquay'e gitmişti, bize bir kartpostal olsun yollamadı. Öyle bir acayiptir, hem sonra, annelerin evlâtları için neden öyle uluorta merak ettiklerini de bir türlü anlayamadığını söyler durur.”</p>

  <p>— “Onun bu tatilinin masraflarını başka biri mi çekiyor?”</p>

  <p>Kız: “Herhalde öyle olmalı” dedi. “Şu dakikada paraca hayli sıkıntı çekiyor. Geçen hafta tenzilâtlı satışlara gitmişti. Kendine, bir, iki parça öteberi almak için.”.</p>

  <p>— “Ve sen de onun seyahat masraflarını kimin çektiğini... şey... ona bu seyahat için kimin para verdiğini bilmiyorsun, öyle mi?”</p>

  <p>Sarı saçlı kızın yüzü birdenbire aydınlandı:</p>

  <p>— “Ah, bakın, öyle kötü kötü şeyler düşünmeyin. Bizim Gladys'imiz o biçim bir kadın değildir. Gladys'le flörtü Ağustosta tatili geçirmek için ayni yere gittiler, ama bunda hiçbir kötü taraf yoktu. Gladys gittiği zaman bütün masraflarını kendi cebinden öder. Onun için hakkında öyle olur olmaz şeyler düşünmeyin, beyim.”</p>

  <p>Tiddler, kuzu gibi, kat’iyen Gladys hakkında aklından kötü bir şey getirmemiş olduğunu söyledi, fakat Gladys Dixon gittiği yerden bir kartpostal yolladığı takdirde onun adresini öğrenmek isterdi. Bunu genç kıza söyledi.</p>

  <p>Sonra çeşitli soruşturmalarının sonuçlarıyla birlikte karakola döndü. Stüdyoları gezerek Gladys Dixon'un o gün sabahleyin iş yerine telefon etmiş ve bir hafta kadar işe gelemiyeceğini bildirmiş olduğunu öğrenmişti. Bundan gayri daha başka şeyler de öğrenmişti.</p>

  <p>— “Bugünlerde stüdyoda patırtının ardı arkası kesilmiyor” dedi. “Marina Gregg hemen her Allahın günü isteri krizleri geçiriyormuş. Kendisine verilen bir kahve fincanının içinde zehir varmış deniliyor. Tadına bakmış, çok acıymış. Sinirleri perişan vaziyette. Kahve fincanını kocası elinden almış, sonra içindeki kahveyi lavaboya dökmüş, sonra da olur olmaz yere gürültü etmemesini söylemiş ona.”</p>

  <p>Craddock: “Sonra?” dedi. Tiddler'in anlattıklarının daha arkası olduğu belliydi.</p>

  <p>— “Fakat ortalıkta dolaşan söylentilere göre, Mr. Rudd o gün Karısının zehirli olduğundan şüphelendiği kahvenin tamamını dökmemiş. Fincanın içinde biraz kahve bırakmış ve onu tahlil ettirmiş. Kahvede zehir bulunduğu anlaşılmış.”</p>

  <p>Craddock: “Bu bana hiç te muhtemel görünmüyor” dedi. “Bu konuda Mr. Rudd'un malûmatına müracaat etmem gerekiyor.”</p>

  <p>*</p>

  <p>Johnson Rudd sinirli ve patlamak üzereydi.</p>

  <p>— “Rica ederim, Mr. Müfettiş Craddock” dedi, “Ben sadece yapmaya tamamen hakkım olan bir şey yaptım.”</p>

  <p>— “Mr. Rudd, eşinize verilen kahvenin içinde bir yabancı madde bulunduğundan şüphelendiyseniz onu tahlil için getirip bize teslim etmekle çok daha iyi bir iş yapmış olurdunuz.”</p>

  <p>— “Meselenin esası şu ki, kahvenin terkibinde zehir falan olabileceği aklımın ucundan dahi geçmedi.”</p>

  <p>— “Hem de karınızın kahvenin tadında bir acayiplik olduğunda ısrar etmesine rağmen, öyle mi?”</p>

  <p>— “Ah, o mu?” Rudd'un yüzünde acı bir tebessüm belirdi. “O Mrs. Badcock'un ziyafette öldüğü gündenberi karım ne yese veya içse, hepsinin tadının kendisine bir acayip geldiğini söylüyor. Cereyan, eden hâdiseler, sonra da birbirini takip eden tehdit mektupları falan...”</p>

  <p>— “Yine tehdit mektupları gelmeye devam ediyor mu?”</p>

  <p>— “İki tane daha aldık. Birini, şuradaki pencereden içeriye atmışlar, öteki de meçhul eller tarafından posta kutumuza atılmış. Buyurun, görmek isterseniz emrinize âmâde.”</p>

  <p>Craddock baktı. Mektupların ikisi de, o ilk tehdit mektubu gibi gazetelerden kesilip yanyana getirilmiş harflerle tertip edilmişti. Mektubun birinde şunlar yazılıydı.</p>

  <p class="p4"><span class="t3">Çok az vaktin kald</span><span class="t3">ı</span><span class="t3">. Kendini haz</span><span class="t3">ı</span><span class="t3">rla.</span></p>

  <p>Öbür mektubun üzerine kaba bir kuru kafa ile çapraz iki kemik resmi yapılmıştı, resmin altında da şu satır okunuyordu:</p>

  <p class="p4"><span class="t3">Bu senin, Marina.</span></p>

  <p>Craddock'un kaşları hayretle kalktı.</p>

  <p>— “Çok çocukça şeyler bunlar” dedi.</p>

  <p>— “Yani sizce bir tehlike ifade etmiyorlar mı demek istiyorsunuz?” Craddock: “Ne münasebet” dedi. “Caniler umumiyetle çocuk zekâsiyle düşünürler. Bunları gönderen şahıs hakkında en ufak bir fikriniz dahi yok, değil mi, Mr. Rudd?”</p>

  <p>Rudd: “Zerre kadar fikrim yok” dedi. “Bana bütün bunlar korkunç bir şaka gibi geliyor, o kadar işte. Bana öyle geldi ki, belki de...” tereddüt etti.</p>

  <p>— “Devam edin, , Mr. Rudd?”</p>

  <p>— “Belki de... belki de ziyafet günü vukubulan zehirleme olayından heyecana gelen biri, kasabalı biri yazıyor bunları. Sanatkârlara, artistlere kini olan biri meselâ. Büyük şehirlerin dışında taşrada artistlik sanatına çok kötü gözle bakılan yerler vardır.”</p>

  <p>— “Yani siz Mis Gregg'in gerçekte tehdit edilmekte olduğuna inanmıyorsunuz, onu mu demek istiyorsunuz? Peki, ya o zehirli kahve hikâyesine ne diyelim?”</p>

  <p>Rudd, biraz da öfkeyle: “O meseleyi de nereden duydunuz, bir türlü anlayamıyorum” dedi.</p>

  <p>Craddock başını salladı:</p>

  <p>— “Olup biten herşeyin dedikodusu oluyor etrafta” dedi. “Böyle şeyler er geç duyulur. Fakat sizin ilk başta bize gelmeniz icap ederdi. Kahveyi tahlil ettirip içinde zehir bulunduğunu haber aldıktan sonra bile bize gelip durumu bildirmediniz, öyle değil mi?”</p>

  <p>Rudd: “Evet” dedi. “Bildirmedim. Fakat benim düşünülecek 'başka dertlerim vardı. Evvelâ, o zavallı Ella'cığın ölümü. Sonra da Giuseppe'nin öldürülmesi. Müfettiş Craddock, karımı ne zaman buradan alıp uzaklara götürebilirim? Çünkü yarı çılgın bir vaziyette daha şimdiden.”</p>

  <p>— “Durumunuzu anlıyorum. Fakat eşinizin ve sizin bizzat bulunmanız gereken ilk soruşturmalara kadar beklemeniz lâzım.”</p>

  <p>— “Onun hayatının hâlâ tehlikede olduğuna mı kanisiniz?”</p>

  <p>— “İnşallah değildir. Her türlü tedbir alınacak...”</p>

  <p>— “Her türlü tedbir ha! Lâf! Ben bu sözleri daha evvel de işittim. Onu buradan alıp uzaklaştırmalıyım, Craddock. Uzaklaştırmalıyım...”</p>

  <p>*</p>

  <p>Marina yatak odasında bir şezlonga uzanmış, gözleri kapalıydı. Yorgunluktan ve sinirden beti benzi kül gibiydi.</p>

  <p>Kocası yanıbaşında durarak bir dakika ayakta ona baktı. Marina'nın gözleri ağıldı.</p>

  <p>— “Gelen Craddock muydu?”</p>

  <p>— “Evet.”</p>

  <p>— “Ne istiyor? Ella için mi gelmiş?”</p>

  <p>— “Ella... ve Giuseppe için.”</p>

  <p>Marina'nın kaşları çatıldı.</p>

  <p>— “Giuseppe için mi? Kim vurmuş, buldular mı?”</p>

  <p>&nbsp;“Henüz bulamadılar.”</p>

  <p>— “Bir kâbustan beter bu, Allahım..! Müfettiş bizim buradan: uzaklaşmamıza izin verdi mi?”</p>

  <p>— “Hayır.. henüz vakit var diyor.”</p>

  <p>— “Neden gidemeyelim ama? Buradan uzaklaşmamız lâzım. Böyle bir günden ötekine elim kolum bağlı bir vaziyette birinin çıkıp beni öldürmesini bekleyerek yaşamayacağımı, buna dayanamayacağımı kendisine anlatamadın mı? İnanılır şey değil bu.”</p>

  <p>— “Her türlü tedbir alınacak.”</p>

  <p>— “Bu lâfı daha evvel de söylemişlerdi. Ella'nın öldürülmesine mâni olabildiler mi? Veya Giuseppe'nin? Sonunda beni de öldürecekler, anlamıyor musun?... O gün stüdyoda içtiğim kahvenin içinde bir şey vardı. Vardı, yüzdeyüz eminim... Ah, onu lavaboya dökmeseydin anlaşılacaktı içinde zehir olduğu. O kahveyi dökmeyip saklamış olsaydık onu tahlil ettirebilirdik. O zaman içine ne konulmuş olduğunu hiçbir tereddüde mahal kalmayacak şekilde öğrenebilirdik...”</p>

  <p>— “Onu bilmek seni rahata kavuşturur muydu?”</p>

  <p>Marina Gregg, göz bebekleri alabildiğine incelmiş, hayretle kocasına baktı.</p>

  <p>— “Ne demek istiyorsun? Birinin beni zehirlemeye çalıştığını polis katî olarak bilse muhakkak ki buradan ayrılmamıza uzaklara gitmemize izin verir, bizi burada zorla alıkoymaya çalışmazlardı.”</p>

  <p>— “Bu da yüzde yüz değil.”</p>

  <p>— “Ama bu böyle devam edemez. Ben dayanamam... dayanamam buna ben... Bana yardım etmelisin, Rudd. Bir şeyler yapmalısın. Çok korkuyorum. Ne müthiş korkular içindeyim, bilemezsin... Benim burada bir düşmanım var. Ve bu düşman kim, bilemiyorum... Herhangi biri olabilir... etrafımdakilerden hepsi olabilir. Stüdyoda.. veya burada, bu evin içinde bu düşman. Biri benden nefret ediyor... ama neye...? neye...?.. Biri benim ölümümü istiyor... Ama kim? Kim bu ölümümü isteyen? O şahsın... Ella olduğuna... emindim... hemen hemen yüzdeyüz emindim. Halbuki o da...”</p>

  <p>— “Ella ha?” Rudd hayretler içindeymiş gibiydi. “Ama neden şüphe ettin ondan?”</p>

  <p>— “Çünkü benden nefret ediyordu... ah, evet, ediyordu. Erkekler böyle şeylerin hiç farkına varmazlar mı? Ella sana delicesine âşıktı. Sen ise bu aşkın zerre kadar farkında değildin. Ama düşmanım Ella olamaz, olamaz, çünkü Ella öldü. Ah, Rudd, Rudd... yalvarırım, bana yardım et... beni al götür buradan uzaklara... bırak, emniyette olacağım bir yere gideyim... emniyette olacağım bir yere...”</p>

  <p>Oturduğu şezlongtan ayağa fırladı, çabucak odanın içinde ellerini uğurturarak bir aşağı, bir yukarı gidip gelmeye başladı.</p>

  <p>Rudd rejisör gözüyle, ondaki bu ihtiras dolu, bu azap dolu hareketleri müthiş bir hayranlıkla seyrediyordu. Bu hareketleri unutmamalıyım! diyordu. Meselâ, Hedda Gabler'i filme alırken bu sahneyi aynen kullanabilirdi. Sonra, âni bir şokla, seyretmekte olduğu kadının karısı olduğunu hatırladı.</p>

  <p>Hemen yanına giderek kollarını onun vücuduna doladı.</p>

  <p>— “Merak etme, Marina... herşey yoluna girecek. Seni ben koruyacağım.”</p>

  <p>— “Bu korkunç, bu dehşet dolu evden çıkıp uzaklaşmalıyız... hem de derhal. Bu evden nefret ediyorum..! Nefret ediyorum bu evden!”</p>

  <p>— “Beni dinle, şekerim, buradan hemen gidemeyiz.”</p>

  <p>— “Niçin gidemeyelim? Niçin?”</p>

  <p>Rudd: “Çünkü” dedi, “ölüm vakaları bir takım karışık vaziyetler yaratır... sonra düşünülmesi gereken daha başka bir şey de var. Buradan kaçmanın bir faydası olacak mı sanıyorsun?”</p>

  <p>— “Tabii, olacak. Benden nefret eden bu şahıstan uzaklaşmış, kaçmış olacağız.”</p>

  <p>— “Senden gerçekten bu derece nefret eden biri mevcutsa, o şahıs kolayca peşine düşüp seni takip edebilir.”</p>

  <p>— “Yani.. yani... ben hiçbir zaman bu düşmanımdan kaçıp kurtulamayacak mıyım? Bir daha hiçbir zaman emniyette yaşayamayacak mıyım?”</p>

  <p>— “Sevgilim... bu kadar endişe etmene mahal yok... Yakında her şey yoluna girecek. Ben sana bakacağım. Seni koruyacağım. Seni her tehlikeden uzak tutacağım.”</p>

  <p>Marina Gregg kocasına sıkısıkıya sarıldı.</p>

  <p>— “Sahi mi, Rudd? Hiçbir şey olmasın diye koruyacak mısın beni?”</p>

  <p>Vücudunu kocasının vücuduna yasladı, Johnson Rudd eşini gayet nazlı bir hareketle şezlongun üzerine yatırdı.</p>

  <p>Marina Gregg, yattığı yerde, “Ah, ben bir korkağım” diye mırıldanıyordu. “Korkağım... bunu yapanın kim olduğunu... ve bana neden düşman olduğunu bilseydim?... Bana haplarımı getir, Rudd... sarı haplarımı... kahverengileri değil. Sinirlerimi yatıştıracak bir ilâca ihtiyacım var”.</p>

  <p>— “Allahını seversen aklına estikçe hap almaya kalkışma, Marina.”</p>

  <p>— “Peki... peki... Bazan ne kadar hap alsam faydasını görmüyorum...” Başını kaldırarak kocasının yüzüne baktı.</p>

  <p>Sonra gülümsedi, zarif, şahane bir tebessümdü bu.</p>

  <p>— “Beni koruyacaksın, değil mi, Rudd? Beni koruyacağına yemin et...”</p>

  <p>Johnson Rudd:</p>

  <p>— “Seni daima koruyacağım” dedi. “Son nefesini verene kadar.” Marina Gregg'in gözleri faltaşı gibi açıldı.</p>

  <p>— “O sözü, o sözü söylerken... sesinin tonu o kadar acayipti ki...”</p>

  <p>— “Öyle mi? Ne vardı sesimin tonunda?”</p>

  <p>— “İzah edemem şimdi. Tıpkı... tıpkı son derece acıklı bir şeye kahkahalarla gülen bir palyaço gibiydin...”</p>
</body>
</html>
