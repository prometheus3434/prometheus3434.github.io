<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xml:lang="tr" xmlns:xml="http://www.w3.org/XML/1998/namespace">
<head>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />

  <title>YEDİ</title>
</head>

<body>
  <p class="h11"><br /></p>

  <h2 class="h11" style="text-align: center;">YEDİ</h2>

  <p><br /></p>

  <p>İlk tahkikat kısa sürdü ve tabiî beklenileni yermedi.</p>

  <p>Öğrenilebilen yegâne hususlar, Heather Badcock'un kocasının anlattıkları, ve kadının dy-ethyldexyl-barbo-quindelorate adı verilen kuvvetli bir zehirden dört hap alarak ölmüş olduğundan ibaretti. Zehirin cinsi tesbit edilmiş olmasına rağmen kadının nasıl zehirlendiği ve bu hapların kendisine nasıl içirildiği hakkında en ufak bir ip ucu elde edilememişti.</p>

  <p>Tahkikat iki hafta sonraya bırakılmıştı.</p>

  <p>İlk tahkikatın bitiminden birkaç dakika sonra polis Müfettişi Frank Cornish, Arthur Badcock'un yanına gelerek: “Sizinle biraz hususî görüşebilir miyim?” diye sordu.</p>

  <p>— “Tabiî, ne zaman isterseniz.”</p>

  <p>— “Otomobilim dışarıda. Beraber evinize gidersek daha rahat konuşabileceğimizi tahmin ediyorum.”</p>

  <p>— “Hay hay. Tabiî, evde daha rahat konuşabiliriz.” derken Mr. Badcock'un yüzü her zamankinden daha beyaz bir renk almıştı.</p>

  <p>Evin önüne geldiklerinde Mr. Badcock cebinden anahtarlarını çıkarmaya çalışırken kapı kendiliğinden açıldı, eşikte bir kadın göründü. Kadın bir kaç adım geriledi. Mahçup bir hali vardı.</p>

  <p>Arthur Badcock., hayretle: “Mart, burada ne arıyorsun?” diye sordu.</p>

  <p>— “Sana çay hazırlıyordum, Arthur. Yorulmuşsundur diye düşündüm.”</p>

  <p>— “Çok teşekkür ederim” dedikten sonra Arthur Badcock bir an durakladı. Sonra: “Müfettiş bey, bu hanım komşumuz Mrs. Bain.” dedi.</p>

  <p>Müfettiş: “Tanıştığımıza memnun oldum” derken kadın, “Ben çayı getireyim”diyerek acele adımlarla mutfağa gitti.</p>

  <p>Arthur Badcock: “Çok iyi bir kadındır.” dedi.</p>

  <p>— “Eskiden beri tanır mısınız?”</p>

  <p>— “Hayır, buraya taşındıktan sonra tanıştık.”</p>

  <p>— “Buraya geleli iki yıl oldu, değil mi?”</p>

  <p>— “Neredeyse üç yıl olacak, fakat Mrs. Bain geleli henüz altı ay oldu., Oğlu bu civarda bir fabrikada çalışıyor.”</p>

  <p>Mrs. Bain bu sırada çay tepsisiyle içeriye girdi. Kırk yaşlarında, uzun boylu ve simsiyah saçlı bir kadındı. Arthur'a ve Müfettişe çaylarını verdikten sonra evinde çok işi olduğunu bahane ederek ayrıldı.</p>

  <p>Cornish kadının halinde garip bir ürkeklik, hattâ korku sezmişti. “Bu kadın hakkında bilgi toplamalıyım” diye düşündü. Sonra yüksek sesle: “Hakikaten kibar bir kadın” dedi, “Herhalde karınızın arkadaşıydı.”</p>

  <p>— “Hayır, karımla ahbaplıkları komşuluktan ileri gitmezdi.”</p>

  <p>— “Yaaa..! Öyle mi? Şimdi sizden o davet ve karınız hakkında mümkün olduğu kadar teferruatlı bilgi vermenizi rica ediyorum. Herhalde siz de büyük bir darbe yemiş bulunuyorsunuz, fakat, olayları acı da olsa bir kere daha anlatmanız lâzım.”</p>

  <p>— “Acı da lâf mı? Karımın tabiî bir ölümle ölmediğinden eminim. Heather çok sıhhatli bir kadındı. Bir gün bile hasta olduğunu hatırlamam. Bir türlü olanlara inanamıyorum. Neydi o zehirin adı Di...ethyl...”</p>

  <p>— “Ticarî adı Kalmo. Bir nevi müsekkin. Melankoli veya sinir buhranı geçirenlere verilir. Daha çok Amerikada kullanılan bir ilâçtır. İnsana daima bir saadet ve sükûnet hissi veriyormuş. Tabiî, doktorun tavsiye ettiği miktarda alındığı takdirde. Karınız normal dozun dört mislini almış.”</p>

  <p>Badcock hayretle bağırdı:</p>

  <p>— “Fakat karım ömründe hiç böyle bir ilâç kullanmadı ki! Zaten sinirli filân da değildi. Dünyanın en neş'eli ve en geniş tabiatlı insanlarından biriydi.”</p>

  <p>— “Peki, doktoru ona böyle bir ilâç vermiş olamaz mı?”</p>

  <p>— “Hiç zannetmiyorum. Buraya geldiğimiz gündenberi karım doktora ya bir, yahut da iki defa gitmiştir. Ben karımın o ilâcı yanlışlıkla içtiğinden eminim.”</p>

  <p>— “Bu kadar büyük bir yanlışlığa inanmak çok güç. O gün karınızın neler yediğini hatırlıyor musunuz?”</p>

  <p>— “Durun bakayım, öğle yemeğinde...”</p>

  <p>— “Hayır, hayır... O kadar geriye gitmenize lüzum yok. Böyle fazla dozda alınmış bir zehir hemen tesirini gösterir. Karınız davette neler yedi, onu hatırlamaya çalışın, yeter.”</p>

  <p>— “Evvelâ bahçede büfe olarak kullanılan çadıra girerek birer fincan çayla birer pasta aldık. Çadırın içi o kadar kalabalıktı ki elimizdekileri çabucak bitirip çıktık. Sonra o genç sekreter hanım geldi”, Marina Gregg'in karımla beni eve davet ettiğini söyledi. Karım buna çok memnun oldu. Zaten kaç gündür Marina Gregg'den başka bir şeyden bahsetmiyordu. Ne diyordum... O genç kadın bizi evin yukarı katında hol gibi bir yere çıkardı. Bizden başka, on oniki kişi kadar daha vardı. Marina Gregg bizi merdiven başında karşıladı. Kocası da yanındaydı. Miss Gregg karıma iltifatlar etti. Karım da onunla vaktiyle Bermudada nasıl tanışmış olduğunu anlatmaya başladı. O zamana kadar her şey mükemmeldi diyebilirim.”</p>

  <p>— “Peki, sonra ne oldu?”</p>

  <p>— “Sonra Miss Gregg, bize, "Ne içersiniz?" diye sordu. Kocası da Heather'e bir kokteyl verdi.”</p>

  <p>— “Siz ne içtiniz?”</p>

  <p>— “Likör.”</p>

  <p>— “Demek, içkilerinizi orada hep beraber içtiniz.”</p>

  <p>— “Hayır, yukarıya mütemadiyen misafir gelmeye devam ediyordu. Biz de yeni gelenlere yer açmak için biraz ilerledik. O sırada karım bir ahbabına rastladı. Onun elini sıkabilmek için kadehini bir ara masanın üzerine bıraktı. Bir müddet sonra kadehini eline alırken biri koluna çarptı, içkiler yere döküldü.”</p>

  <p>Müfettiş Cormish ilgiyle: “Ne dediniz?” diye sordu. “İçki döküldü ha?”</p>

  <p>— “Evet, hem karımın, hem de Marina Gregg'in elbisesi ıslandı. Marina Gregg hemen büyük bir nezaketle karıma elbisesini silmesi için bir mendil verdi. Sonra ona kendi içkisini uzatarak: “Buyrun, bunu için, ben daha hiç dokunmadım” dedi.</p>

  <p>— “Bundan emin misiniz? Marina Gregg kendi içkisini karınıza mı verdi?”</p>

  <p>Arthur Badcock birkaç saniye düşündü ve “Evet, eminim” dedi. “Hem de çok eminim.”</p>

  <p>— “Karınız da içkiyi aldı, öyle mi?”</p>

  <p>— “Evvelâ itiraz etti. "Yok, yok! Siz için, ben başka alırım, " dedi. Fakat Marina Gregg, gülerek, "Ben zaten çok içtim" diye ısrar etti. Karım da kadehdeki içkiyi birkaç yudumda içti. Sonra onunla biraz etrafı dolaşıp eşyalara, perdelere filân bakmaya başladık. O sırada bir arkadaşıma rastladım. Belediye meclisi üyelerinden Alcock'a. Onunla çene çalarken gözüm birden karıma ilişti. Heather bir sandalyaya oturmuştu. Yüzü de bir tuhaftı. Hemen yanına giderek, "Neyin var?" diye sordum. Biraz rahatsız olduğunu söyledi.”</p>

  <p>— “Nasıl bir rahatsızlık hissettiğini de söyledi mi?”</p>

  <p>— “Buna vakit kalmadı ki. Birden boğuk bir sesle yere yuvarlandı.</p>
</body>
</html>
