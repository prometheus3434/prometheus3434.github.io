<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xml:lang="tr" xmlns:xml="http://www.w3.org/XML/1998/namespace">
<head>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />

  <title>DOKUZ</title>
</head>

<body>
  <p class="h11"><br /></p>

  <h2 class="h11" style="text-align: center;">DOKUZ</h2>

  <p><br /></p>

  <p>Craddock sigara tabakasını Frank Cornish'e uzattı: “Demek hiç bir ipucu elde edemediniz?” dedi.</p>

  <p>— “Evet, kadının hiç bir düşmanı yok.. Kimseyle kavga filân etmemiş. Kocası ile de arası gayet iyiymiş de yok mu?”</p>

  <p>— “Hayır, ortada bu çeşit bir skandala dair hiç bir iz yok. Öyle cazibeli sayılabilecek bir kadın değilmiş. Bir sürü hayır cemiyetlerinde filân çalışırmış. Oralarda ufak tefek kıskançlık ve çekememezlik olayları olmuş ama hepsi o kadarla kalmış.”</p>

  <p>— “Kocasının beğendiği kimse yok mu? Meselâ çalıştığı yerde filân?”</p>

  <p>— “Adam Biddle ve Russel adındaki bir emlâk şirketinde memur. Orada birisi şaşı, öbürü de ellisini geçmiş iki kâtibeden başka kadın yok. Maamafih, bana öyle geliyor ki, Arthur Badcock yakında tekrar evlenecek.”</p>

  <p>Craddock merakla yerinde kıpırdadı:</p>

  <p>Cornich: “Komşularından biri” diye izahata başladı. “Dul bir kadın. O gün tahkikattan sonra Arthur Bradcock'un evine gittiğim vakit kadın oradaydı. Çay hazırlıyordu. Anlaşılan herifi kafese koymaya karar vermiş.”</p>

  <p>— “Ne biçim bir kadın?”</p>

  <p>— “Oldukça güzel. Genç değil, ama alımlı. Hayli esmer. Biraz İspanyolu andırıyor.”</p>

  <p>— “Adı ne?”</p>

  <p>— “Mrs. Bain. Dulmuş.”</p>

  <p>“Kocası ne iş yaparmış?”</p>

  <p>— “Bilmiyorum. Yalnız oğlu yakındaki bir fabrikada çalışıyor. Sessiz ve namuslu bir kadına benziyor. Fakat bana onu evvelce bir yerden tanıyormuşum gibi geldi.” Cornish sonra saatına bakarak: “On ikiye ön var” dedi. “Saat tam on ikide Gossington köşkünde randevumuz var. Artık yola çıksak iyi olacak.”</p>

  <p>*</p>

  <p>Dermott Caddock'u köşkün kapısında Haile Preston karşıladı. Beraber cinayetin olduğu yere çıktılar. Yolda Haile mütemadiyen hâdiseden dolayı kendisinin, Marina Gregg'in ve John Rudd'un ne kadar üzgün ve şaşkın olduklarını anlatıp duruyordu.</p>

  <p>Merdiven başında onun bir anlık susmasından istifade eden Craddock; “Bir dakika” dedi.</p>

  <p>Haile Preston sözünün âni olarak kesilmesinden hayli şaşkın bir tavırla; “Buyurun” diye cevap verdi.</p>

  <p>— “Size sual sorabilir miyim?”</p>

  <p>— “Tabii, tabii, buyurun. İstediğiniz kadar sorabilirsiniz.”</p>

  <p>— “Burada mı öldü?”</p>

  <p>— “Mrs. Badcock mu?”</p>

  <p>— “Evet, Mrs. Badcock. Burada mı öldü?”</p>

  <p>— “Evet, tam burada. Size oturduğu yeri de göstereyim.”</p>

  <p>Haile Preston koridora doğru yürüdü, tahtadan yapılmış modern bir koltuğu gösterdi.: “İşte burada oturuyordu” dedi. “Biraz rahatsız olduğunu söyledi. Biri ilâç aramaya gitti. O da şuracıkta öldü.”</p>

  <p>— “Yaaa!...”</p>

  <p>— “Acaba son günlerde doktoruna muayene olmuş muydu? Kalbinde bir rahatsızlığı vardıysa...”</p>

  <p>Desmott Craddock; “Kalbinde hiç bir şeyi yoktu” diyerek Haile'in tekrar sözünü kesti. “Son derecede sıhhatli bir kadındı. Ölümüne ticarî adı, Kalmo olan bir ilâç sebep. Normal dozun altı mislini almış.”</p>

  <p>Haile Preston: “O ilâcı bilirim” dedi. “Ben de kullanırım.”</p>

  <p>— “Öyle mi? Faydası oluyor mu bari?”</p>

  <p>— “Harikulade bir ilâç. İnsanı hem sakinleştiriyor, hem de canlandırıyor. Tabii, fazla almamak şartiyle-.”</p>

  <p>— “Acaba bu evde o ilâçtan bol miktarda bulunur mu?”</p>

  <p>— “Tabii, istediğiniz kadar. Herhalde bütün banyoların ilâç dolaplarında birer şişe vardır.”</p>

  <p>— “Bu da bizim işimizi daha zorlaştırıyor.”</p>

  <p>— “İlâcı bir tecrübe etmek istemiş ve dozunu fazla kaçırmış olamaz mı?”</p>

  <p>Craddock, Haile'ye ters ters baktı ve: “Peki, Marina Gregg ve Jason Rudd misafirlerini nerede karşıladılar?” diye sordu.</p>

  <p>— “Tam burada” diyerek Haile merdivenin başındaki bir noktaya giderek durdu. Craddock da onun yanına giderek karşıdaki duvara baktı. Duvarın tam karşısında İtalyan ressamının Madonna'sı kucağında çocukla duruyordu. Resim çok güzel bir kopye idi. Mavi elbiseli Meryem Ana kucağında İsa ile gülümsüyordu. Tablonun sağında ve solunda iki küçük pencere yardı.</p>

  <p>Müfettiş Craddock: “Tabii, merdivenlerden de çıkanlar vardı, değil mi?” diye sordu.</p>

  <p>— “Evet, misafirler gruplar halinde geliyorlardı. Bazılarına ben, bazılarına da Ella Zielinski refakat ediyordu.”</p>

  <p>— “Mrs. Badcock yukarıya çıkarken siz neredeydiniz?”</p>

  <p>— “Doğrusunu islerseniz, bir türlü hatırlıyamıyorum. Elimde bir liste vardı. O listeye göre aşağıya iniyor, bir grup davetliyi yukarıya çıkıyor, içkilerini veriyor, sonra tekrar aşağıya iniyordum. Zaten Mrs. Badcock'u da tanımıyordum. Onun adı da benim listemde yoktu.”</p>

  <p>— “Ya Mrs. Bantry?”</p>

  <p>— “Ha, evet. Bu evin eski sahibi, değil mi? Şimdi hatırlıyorum. Galiba Mrs. Bantry, Mrs. Badcock ve kocası aynı zamanda geldiler.” Haile bir müddet düşündükten sonra devam etti: “Belediye reisi de hemen onların arkasından gelmişti galiba. Boynunda kalın bir zincir vardı. Hanımı da mavi bir rob giymişti. Hepsini gayet iyi hatırlıyorum. Onların içkilerini ben vermedim, çünkü hemen aşağıya inmiştim.”</p>

  <p>— “Peki, kim verdi onlara içkilerini?”</p>

  <p>— “Bilmiyorum.”</p>

  <p>— “Peki, siz merdivenden, aşağı inerken yukarıya kimler çıkıyordu?”</p>

  <p>— “Bir, iki gazeteci. Sonra iki fotoğrafçı. Bunlardan biri Londradan gelmiş bir genç kızdı. Elindeki kocaman fotoğraf makinesini tam Marina'ya çevirmişti. Durun bakayım, yanılmıyorsam, bir de Ardwick Fenn vardı galiba.”</p>

  <p>— “Kim bu Ardwick Fenn?”</p>

  <p>Bu soru Haile Preston'u hayretler içinde bırakmıştı.</p>

  <p>— “Televizyon ve filim dünyasının en tanınmış simalarından biri. Onun İngilterede olduğundan haberimiz yoktu.”</p>

  <p>— “Yani davete gelişi bir sürpriz oldu, öyle mi? Marina Gregg'in eski bir ahbabı mıydı?”</p>

  <p>— “Evet, çok eskiden. Marina ikinci kocası ile evliyken ikisi çok iyi arkadaşmışlar, fakat Johnson Rudd'un onu tanıyıp tanımadığını bilmiyorum.”</p>

  <p>Craddock, içkiler hakkında, o gün için tutulan garsonlar, hizmetçiler ve daha bir takım teferruat hakkında çeşitli sorular sordu. Aldığı cevapların hemen hemen hepsi ayni noktada toplanıyordu. İkinci kattaki özel davette bulunan otuz kadar misafirden her hangi biri Heather Badcock'u zehirlemiş olabilirdi. Bu kimselerden herhangi biri de katilin bu hareketini rahatça görme imkânına sahipti.</p>

  <p>Baş Müfettiş: “Bu hayli tehlikeli bir iş” diye düşündü. Sonra: “Teşekkür ederim, Mr. Preston” dedi. “Şimdi Marina Gregg ile konuşmak istiyorum.”</p>

  <p>Haile olumsuz bir tavırla başım salladı.</p>

  <p>— “Maalesef, imkânsız. Çok müteessirim ama, ne yazık ki imkân yok buna.”</p>

  <p>Craddock'un kaşları kalktı: “Fakat...” dedi.</p>

  <p>— “Marina tamamen bitkin bir durumda. Şu anda Özel doktoru yanında. Kendisini tedavi ediyor. Bir de rapor yazdı. Buyurun, işte burada.”</p>

  <p>Craddock raporu okuduktan sonra: “Marina Gregg'i her zaman özel doktoru mu tedavi eder?” diye sordu.</p>

  <p>— “Biliyorsunuz, artistlerin umumiyetle sinirleri bozuk olur. Onun için daima kendi bünyelerini çok iyi tanıyan bir doktoru tercih ederler. Maurice Gilchrist çok tanınmış bir mütehassıstır. Uzun zamandanberi Marina Gregg'e o bakıyor. Herhalde duymuşsunuzdur. Marina Gregg son senelerde büyük rahatsızlıklar geçirdi. Ancak geçen yıl kendine gelebildi. Acaba Mr. Rudd'la konuşmak istemez miydiniz?” diyen Haile saatine bakarak ilâve etti: “On dakikaya kadar stüdyodan döner.”</p>

  <p>Craddock: “Teşekkür ederim, öyleyse bekliyeyim” dedi. “Yalnız o zamana kadar Dr. Gilchrist ile de görüşmem kabil mi acaba?”</p>

  <p>— “Tabii, hemen çağırayım.”</p>

  <p>Genç adam birkaç dakika sonra yanında Dr. Gilchrist ile döndü. Dr. Gilchrist, Croddock'un tahminlerinin aksine, iri yarı ve babayani bir adamdı. Baş Müfettişin elini sıktıktan sonra onu koridorun ucunda rahat ve geniş bir yatak odasına götürdü. Burası her halde doktorun kendi yatak odasıydı. Dr. Gilchrist misafirine bir koltuk gösterdikten sonra kendisi de oturdu.</p>

  <p>Craddock, hemen:</p>

  <p>— “Yazdığınız rapora göre Miss Gregg hiç bir suale cevap verebilecek durumda değil. Nesi var, Doktor?” diye sordu.</p>

  <p>Gilchrist hafifçe omuzlarını silkti:</p>

  <p>— “Sadece sinir bozukluğu. Şimdi kendisine birkaç sual sorsanız on beş dakika sonra bir isteri krizi geçirmeye başlar. Ben de buna müsaade edemem. Arzu ederseniz, bu meseleyi polis doktoruna da izah edebilirim. Ayni sebepten ötürü Miss Gregg ilk tahkikatta da bulunamamıştı.”</p>

  <p>Craddock sordu:</p>

  <p>— “Peki, bu durum ne kadar sürer?”</p>

  <p>Dr. Gilchrist, Craddock'a baktı, gülümsedi:</p>

  <p>— “Bir doktor sıfatiyle size bu hususta kat'î bir şey söyleyemem. Fakat şahsî fikrimi soracak olursanız, önümüzdeki kırk sekiz saat içerisinde Mis Gregg'in suallerinize cevap verebilecek duruma gelecektir. Hattâ size sual sormak bile isteyecektir. Müfettiş Bey, sinema artistlerinin içinde yaşadıkları yorucu, sinir bozucu ve heyecanlı atmosferi tahmin edemezsiniz. Evet, gerçi her istediklerine nail olabiliyorlar. Para, lüks, şöhret, elbise, krem, ilâç, özel doktor, davetler, balolar, ve daha bir sürü şey; fakat şöyle sakin bir hayat sürerek mes'ut olmalarına ve bir an için dahi rahat etmelerine imkân yok.”</p>

  <p>Craddock:</p>

  <p>— “Evet, evet. Ne demek istediğinizi anlıyorum” dedi.</p>

  <p>Doktor ona doğru eğilerek devam etti:</p>

  <p>— “Sonra bir şey daha var. Sinema artistleri umumiyetle kendilerine hiç güvenleri olmayan kimselerdir. İnanmazsanız Mr. Rudd'a sorun. Artistler, kendilerinden ve kabiliyetlerinden daima şüphe ederler. Etraflarındaki insanların daima, kendilerini, “Yapabilirsin, kuvvetlisin, iyisin, güzelsin” gibi kelimelerle takviye etmelerini isterler. Bu da, tabii, onların sinirlerini büsbütün bozar.”</p>

  <p>Craddock:</p>

  <p>— “Bütün bunlar hakikaten çok enteresan, fakat bana niçin anlat?...”</p>

  <p>Dr. Gilchrist: “Marina Greggi' anlamanızı istiyorum da ondan.” diye Craddock'un sözünü kesti. “Her halde filimlerini görmüşsünüzdür.”</p>

  <p>— “Evet, gördüm. Fevkalâde iyi bir artist. Güzel, sempatik ve şahsiyet sahibi.”</p>

  <p>— “Hakkınız var, fakat seyircinin üzerinde bu hissi yaratabilmek için deli gibi çalışmış ve sinirlerini mahvetmiş. Sonra zavallı bir hayli ıstırap da çekti. Bunda kısmen kendi de kabahatli ama tamamen değil. Evliliklerinin hepsi bedbahtlıkla sona erdi. Bu sonuncusu hariç. Şimdi kendini çok seven, hem de senelerdenberi sevmiş bir erkekle evli. Bu sevgi ona derin bir güven hissi veriyor. Onu adetâ koruyor. Bu ne kadar devam eder kimse bilemez. Marina Gregg öyle bir kadın ki, ya son derecede mes'ut olduğuna, hayatını, erkeğini ve evini bulduğuna inanır, yahut da artık her şeyin bittiğine, hayatta yapayalnız kaldığına ve son derece bedbaht olduğuna. Bu iki kutbun arasını bulabilse herhalde çok rahat edecek, fakat, o zaman da dünya büyük bir san'atkâr kaybedecek.”</p>

  <p>Doktor sustu.</p>

  <p>Dermott Craddock ona cevap vermedi. Maurice Gilchrist'in kendisine bunları neden anlattığını düşünüyordu. Adamın, karşısında adetâ; “Haydi bana sual sor” der gibi bir hali vardı.</p>

  <p>Acaba bu soru neydi?</p>

  <p>— “Bu vak'a Miss Gregg'i herhalde bir hayli sarstı, değil mi?”</p>

  <p>— “Evet, hem de çok fazla.”</p>

  <p>— “Anormal denilecek kadar fazla mı?”</p>

  <p>— “Bu sualin cevabı, soruluş sebebine göre değişir.”</p>

  <p>— “Evinde davet verdiği sırada işlenmiş bir cinayet onu herhalde üzmüştür, fakat üzülmesi için başka bir sebep te var mı?”</p>

  <p>Doktor cevap, vermedi.</p>

  <p>Craddock:</p>

  <p>— “Düşündüklerinizi neden bana söylemek istemiyorsunuz?” diye sordu.</p>

  <p>Gilchrist: “Bilmiyorum, emin değilim de ondan” dedi. Birkaç saniye kadar düşündükten sonra devam etti: “Biliyorsunuz, meslek sırrı ve doktorluk ahlâkı diye bir şey vardır.”</p>

  <p>— “Marina Gregg size bir şey mi söyledi?”</p>

  <p>— “Yok, hayır.”</p>

  <p>— “Marina Gregg, o ölen kadını evvelden tanıyor muymuş?”</p>

  <p>— “Yok canım, bu işin Heather Badcock ile ilgisi yok.”</p>

  <p>— “Peki, o Kalmo denilen ilâcı Marina Gregg kullanır mı?”</p>

  <p>— “Sabah akşam. Zaten bu evde o ilâcı kullanmayan yok ki.”</p>

  <p>— “Demek bana anlatmaya çalıştığınız şeyi söylemiyeceksiniz?”</p>

  <p>— “Bu hususta bir karar vermeye çalışıyorum. Benim de hastama karşı vazifelerim var. Onun bana söylediği şeyleri sır olarak saklamak zorundayım. Fakat, bir taraftan da onu muhtemel tehlikelere karşı korumak da vazifem diye düşünüyorum.”</p>

  <p>Craddock doktorun yüzüne baktı, onun devam etmesini bekledi.</p>

  <p>Dr. Gilchrist, nihayet:</p>

  <p>— “Söylediklerimi meslekdaşlarınızdan başka kimseye nakletmemenizi rica ederim. Bilhassa bu evdekilere” dedi.</p>

  <p>Müfettiş: “Bu konuda hiç bir söz veremem” dedi. “Fakat, tabii, ben de sizin söyleyeceklerinizi arkadaşlarımdan başkasının bilmemesini tercih ederim.”</p>

  <p>— “Pekâlâ, öyleyse anlatayım. Aslında hiç mühim olmayabilir de. Kadınlar sinirliyken ve hastayken ne söylediklerini pek bilmezler.”</p>

  <p>— “Marina Gregg size ne söyledi?”</p>

  <p>— “O ölüm hâdisesinden sonra ciddî bir sinir buhranı geçirdi ve beni çağırttı. Kendisine bir müsekkin vererek yatağına yatırdım. Sonra yanına oturdum. Elini tuttum ve her şeyin hallolacağım, sakin olmasını söyledim. Tam dalmak üzereyken, bana, “Doktor, beni zehirlemek istediler.” dedi.”</p>

  <p>— “Öyle mi dedi? Sonra... Ertesi gün ne oldu?”</p>

  <p>— “Sonra bir daha bundan bahsetmedi. Bir kere mevzuu ben açmak istedim, fakat hemen bahsi değiştirdi. Israr edince de; “Herhalde yanlışlıkla, veya şaşkınlıkla söylemişimdir! Zaten o sırada ne dediğimi bilecek durumda değilim” dedi.”</p>

  <p>— “Fakat, size kalırsa bu sözleri söylediği zaman samimiydi, öyle mi?”</p>

  <p>— “Evet, bana kalırsa sözlerinde samimiydi. Tabii, bu muhakkak birinin Marina Greggi' zehirlemek isterken Heather Badcock'u zehirlemiş olduğu mânasına gelmez. Meselenin o tarafını aydınlatmak size düşer. Yalnız benim bildiğim Marina Gregg o akşam öldürülmek istenen kimsenin kendisi olduğundan emindi.”</p>

  <p>Craddock, bir an düşündü. Sonra:</p>

  <p>— “Çok teşekkür ederim, Doktor” dedi. “Bana söylediğiniz: şeyler oldukça mühim. Marina Gregg'in sözlerini doğru olarak kabul edecek olursak kadının hayatı hâlâ tehlikede demektir.”</p>

  <p>— “Tamam, asıl mesele bu. Ben de zaten bunu size o sebeple anlattım.”</p>

  <p>— “Bu işi kimin yapmak isteyebileceğine dair bir fikriniz var mı?”</p>

  <p>— “Hayır, hiçbir fikrim yok.”</p>

  <p>Craddock ayağa kalktı.</p>

  <p>— “Doktor, size bir şey daha sormak istiyorum. Acaba Marina Gregg ayni şeyi kocasına da söyledi mi?”</p>

  <p>Gilchrist başını salladı:</p>

  <p>— “Hayır, buna kat'î olarak eminim. Kocasına hiç bir şey söylemedi.”</p>

  <p>İki adamın bakışları bir an buluştu. Sonra, Doktor, “Artık bana ihtiyacınız yoksa hastamın yanına gideyim” diyerek odadan çıktı.</p>
</body>
</html>
