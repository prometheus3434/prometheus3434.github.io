<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xml:lang="tr" xmlns:xml="http://www.w3.org/XML/1998/namespace">
<head>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />

  <title>ON BİR</title>
</head>

<body>
  <p class="h11"><br /></p>

  <h2 class="h11" style="text-align: center;">ON BİR</h2>

  <p><br /></p>

  <p>Ella Zielinski kalın siyah çerçeveli gözlüklerinin, ardından Dermott Craddock'u inceleyerek yazı masasının çekmecesinden daktilo ile yazılmış bir kâğıt çıkardı, Müfettişe uzattı.</p>

  <p>— “Listenin tamam olduğunu zannediyorum, fakat buna rağmen bazı isimlerin atlanmış olması mümkündür. Meselâ, listede yazılı misafirlerden bazıları hâdise sırasında henüz gelmemiş olabilirler. Veya hâdiseden evvel gitmiş olmaları da mümkün.”</p>

  <p>Dermott:</p>

  <p>— “Listeyi hayli çabuk hazırladınız” dedi.</p>

  <p>— “İşim bu.”</p>

  <p>— “Hem de mükemmel hazırlanmış.”</p>

  <p>— “Teşekkür ederim.”</p>

  <p>— “Çalışma tarzınızdan işinizin ehli olduğunuz belli.”</p>

  <p>— “Bir sekreterin hazırladığı listeler temiz yazılmış olmalı.”</p>

  <p>— “Sizin buradaki asıl vazifeniz ne? Film stüdyoları ile ev arasında bir nevi irtibat memuru musunuz?”</p>

  <p>— “Hayır, benim stüdyolarla hiçbir ilgim yoktur. Tabii, telefon konuşmaları, muhaberat gibi şeyler müstesna. Benim vazifem Mrs. Gregg'in randevuları ve çalışma zamanlarını tanzim etmek, biraz da ev işlerine nezaret etmekten ibarettir.”</p>

  <p>— “İşinizden memnun musunuz?”</p>

  <p>— “Ücret fevkalâde. İş de pek sıkıcı sayılmaz. Buna rağmen, burada bir cinayet gibi enteresan bir olayla karşılaşacağımı aklımdan bile geçirmemiştim, Kuzum, siz bunun bir cinayet olduğuna emin misiniz?”</p>

  <p>— “Bir insan tehlikeli bir ilâcın normal dozunun altı mislini başka nasıl almış olabilir?”</p>

  <p>— “Bir kaza veya yanlışlık olamaz mı?”</p>

  <p>— “Sizce böyle bir kaza nasıl olmuş olabilir?”</p>

  <p>— “Tahmin edebileceğinizden çok daha kolayca... Bu evin her tarafı ilâç doludur. Sonra artistlere de ekseriyetle yanlarında çeşitli ilâçlar taşımak itiyadındadırlar. Bu kimselerin ayni zamanda son derecede dalgın oldukları da düşünülecek olursa böyle bir yanlışlığın ne kadar kolaylıkla vukubulabileceği açıkça ortaya çıkar. Meselâ, davetlilerden birinin canı müsekin bir ilâç almak istemiş olabilir. Çantasından veya cebinden ilâç şişesini çıkarıp dalgınlıkla kadehine normalden fazla ilâç koymuş olabilir. Sonra kadehi masanın üzerine bırakıp gitmiş olabilir. Bir başka kadıncağız da kadehi kendi kadehi zannedip içer. Bu olmayacak bir şey değil ki.”</p>

  <p>— “Bütün bu ihtimâllerin üzerinde durup iyice incelemedik mi zannediyorsunuz?”</p>

  <p>— “Hayır, incelediğinize eminim fakat hâdisenin başka türlü olabileceğini de tahmin edemiyorum. Bir yığın insan ve masaların üzerinde bir yığın içki kadehi vardı. İnsan bazan kendisinin zannederek bir başkasının kadehini alıp içebilir.”</p>

  <p>— “Demek size göre Heather Badcock kasten zehirlenmedi. Sadece yanlışlıkla bir başkasının kadehini alıp içti ve öldü.”</p>

  <p>— “Evet, bence en mâkul ihtimâl bu.”</p>

  <p>— “Yalnız, Marina Gregg'in ona kendi kadehini vermiş olduğunu unutuyorsunuz:”</p>

  <p>— “Hayır, bence Marina Gregg, ona kendisinin zannettiği kadehi verdi. Siz henüz Marina ile tanışmadınız, değil mi? Göreceksiniz, çok dalgın bir kadındır. Başkasının kadehini kolayca alıp kendisinin zannederek içebilir.”</p>

  <p>— “Miss Gregg Kalmo kullanır mı?”</p>

  <p>— “Tabii, hepimiz kullanırız.”</p>

  <p>— “Siz de mi, Miss Zielinski?”</p>

  <p>— “Bazan ben de kullanırım. Bu gibi ilaçları kullanmak sâri gibidir, bilirsiniz.”</p>

  <p>Dermott:</p>

  <p>— “Evet” dedi. “Miss Gregg ile görüşebilseydim çok iyi olacaktı. Duyduğuma göre rahatsızmış.”</p>

  <p>— “Sinir ve şımarıklıktan başka bir şey değil. Marina her olayı feci bir dram haline sokar zaten.”</p>

  <p>— “Siz ise tam aksine, değil mi, Miss Zielinski?”</p>

  <p>— “Etrafınızda herkes daimî bir telâş ve heyecan içinde olursa siz de tabiatiyle bunun tam aksi şekilde davranmaya gayret edersiniz, değil mi?”</p>

  <p>— “Demek bu gibi trajik olaylar karşısında soğukkanlılığınızı muhafaza etmeyi öğrenmiş bulunuyorsunuz, bununla da iftihar ediyorsunuz.”</p>

  <p>__ “Belki de iyi bir şey değil ama, başka türlü hareket etsem ben de onlar gibi yarı deli olurum herhalde.”</p>

  <p>— “Marina Gregg idaresi zor bir patron mudur?”</p>

  <p>Dermott Craddock, bu suali, şahsî olmasına rağmen bilhassa sormuştu. Ella Zielinski dönüp te, “Bunun cinayetle ne ilgisi var?” dese, “Evet haklısınız, hiç bir ilgisi yok” demek zorunda kalacaktı. Buna rağmen, suali sormuştu. Çünkü içinden bir his ona Ella Zielinski'nin Marina hakkındaki fikirlerini açıklamaktan hoşlanacağını söylemişti.</p>

  <p>Ella Zielinski:</p>

  <p>— “Marina Gregg büyük bir sanatkârdır. Onun yanında çalışmak benim için büyük bir şeref” dedi. “Fakat onun hakkındaki şahsî fikrimi soracak olursanız, söyliyeyim. Musibetin biridir.”</p>

  <p>— “Yaaa?...”</p>

  <p>— “Onun hayatında hiç bir zaman karar, itidal diye bir şey yoktur. Anlıyor musunuz? Her şeyi, her hareketi mübalâğalı ve aşırıdır. Ya son derecede neş'eli ve mes'ut, yahut da son derecede sinirli ve bedbahttır. Bir ânı bir ânına uymaz. Sinirlenmemesi için bir yığın mevzudan yanında bahsedilmesi yasaktır.”</p>

  <p>— “Meselâ?”</p>

  <p>— “Meselâ, sinir bozukluğu ile ve çocuklarla ilgili her şey.”</p>

  <p>— “Çocuklarla mı?”</p>

  <p>— “Evet, etrafında çocuk gördüğü zaman veya başkalarının çocukları olduğundan bahsedilince çok üzülür. Kendisinin artık bir daha çocuk doğurmasına imkân yok. Dünyaya getirmiş olduğu tek çocuk da anormal doğmuş.”</p>

  <p>— “Evet, bunu ben de duydum. Çok üzücü bir olay, fakat bu kadar yıl geçtiği halde hâlâ unutamamış olması tuhaf.”</p>

  <p>— “Unutmasına imkân yok ki... Durmadan onu düşünüyor.”</p>

  <p>— “Peki, bu konuda Mr. Rudd ne düşünüyor?”</p>

  <p>— “Çocuğun babası Mr. Rudd değil ki. Mis Gregg o zaman İsidor Wright ile evliymiş.”</p>

  <p>— “Mr. İsidor Wright nerede şimdi?”</p>

  <p>— “Florida'da oturuyor. Yeniden evlendi.”</p>

  <p>— “Peki, sizin kanaatinizce Marina Greg'in düşmanları var mı?”</p>

  <p>— “Hayır, benim bildiğim kimse yok. Tabii, onu kıskananlar, çekemiyenler çok ama...”</p>

  <p>— “Çekindiği veya korktuğu bir kimse var mı?”</p>

  <p>— “Korktuğu mu? Marina mı? Neden korksun?”</p>

  <p>Dermott:</p>

  <p>— “Bilmem” diyerek davetlilerin listesini aldı, ayağa kalktı:</p>

  <p>— “Çok teşekkür ederim, Miss Zielinski. İhtiyacım olursa sizi tekrar rahatsız edebilirim, değil mi?”</p>

  <p>— “Tabii, hepimiz elimizden gelen yardımı yapmaya hazırız.”</p>

  <p>*</p>

  <p>— “Söyle bakalım, Tom. Neler öğrendin?”</p>

  <p>Tom bir kaç kere yutkundu, sonra elini cebine atarak sigara paketini çıkardı. Detektif yardımcısının çok yorgun olduğu halinden anlaşılıyordu.</p>

  <p>— “Aslına bakarsan pek te fazla bir şey öğrenemedim.”</p>

  <p>— “Stüdyoya gittin mi?”</p>

  <p>— “Evet, günüm hemen hemen orada geçti. Ortada ne bir dedikodu, ne de bir rivayet dolaşıyor. Herkes işiyle meşgul. Yalnız herkesin merak ettiği şey Marina Gregg'in tekrar ne zaman işine başlıyabileceği. Kadın galiba bundan evvel bir iki filmi yarıda bırakmış. Şimdi ayni şey tekrar başlarına gelecek diye herkesin ödü kopuyor.”</p>

  <p>Baş Müfettiş Dermott Craddock sordu:</p>

  <p>— “Stüdyodakiler Marina Gregg'i seviyorlar mı?”</p>

  <p>— “Bana sorarsan, hayır. Buna rağmen onun san'atına ve cazibesine hayran olanlar çok. Kocası da ona körkütük aşıkmış.”</p>

  <p>— “Rudd hakkında ne düşünüyorlar?”</p>

  <p>— “Herkes onun yaptığı her filmi başarıya ulaştıran iyi bir rejisör ve iyi bir prodüktör olduğu hususunda fikir birliği etmiş.”</p>

  <p>— “Başka bir kadınla, meselâ bir artistle filân alâkası olduğuna dair bir sey işitmedin mi?”</p>

  <p>— “Hiç kimse böyle bir şeyi imâ dahi etmedi. Senin aklına neden geldi bu?”</p>

  <p>— “Hiç... Düşünüyorum da... Marina Gregg, zehirin kendi kadehine konduğuna, yani asıl öldürülmek istenilen kimsenin kendi olduğuna kani”</p>

  <p>— “Yok canım! Peki bu kanaati doğru mu?”</p>

  <p>— “Bana kalırsa kadın haklı. İşin asıl mühim tarafı şu. Bu fkrini kocasına değil, sadece doktoruna açmış. Belki de bunu kocasının yaptığını zannediyordu. Doktorun hali de bir tuhaftı.”</p>

  <p>— “İyi ama stüdyoda Mr. Rudd hakkında hiç bir dedikodu duymadım.”</p>

  <p>— “Marina'nın alâkadar olduğu başka bir erkek var mıymış?”</p>

  <p>— “Hayır, söylendiğine göre o da kocasına son derecede bağlıymış.”</p>

  <p>— “Mazisi nasıl?”</p>

  <p>— “Sinema mecmualarının yazdıklarından fazla birşey yok.”</p>

  <p>— “Acaba Miss Marple sinema mecmuası okur mu?”</p>

  <p>— “O kilisenin yanındaki evde oturan yaşlı kadın mı?”</p>

  <p>— “Evet.”</p>

  <p>— “Herkes onun çok zeki bir kadın olduğunu söylüyor. Dediklerine göre, bu köyde olup biten her şeyden haberi olurmuş. Belki artistler hakkında fazla bilgisi yoktur, fakat Mrs. Badcock ve kocası hakkında her şeyi biliyordur.”</p>

  <p>— “Eskiden olsa evet, fakat burası artık bir hayli büyümüş. Hele o Yeni Şehir yapıldıktan sonra...”</p>

  <p>Tidler:</p>

  <p>— “Ben daha ziyade sinema artistleri arasında dolaştığım için mahallî dedikodulara dair fazla bir şey bilmiyorum tabii” dedi.</p>

  <p>— “İyi ama onlar hakkında da fazla bir şey öğrenememişsin. Meselâ, Marina Gregg'in geçmişi hakkında kimse bir şey söylemedi mi?”</p>

  <p>— “İlk kocası emlâkçiymiş. Basit ve mütevazi bir adammış. Marina ondan çabuk bıkmış. Onu sepetledikten sonra Avrupalı bir Kont veya Prensle evlenmiş. Bu evlilik de kısa sürmüş. Uç numaralı kocası sinema artistlerinden Robert Trescott. Başlangıçta ikisi de birbirlerine delicesine âşıkmışlar. Adam karısından ayrılmak için epey uğraşmış, fakat sonunda muvaffak olmuş ve Marina ile evlenmişler.”</p>

  <p>— “Sonra ne olmuş?”</p>

  <p>— “Galiba bu sefer de adam, kadından bıkmış. Marina buna ilk başlarda çok üzülmüş, fakat bir iki yıl sonra kendine yeni bir âşık bulmuş. Bir piyes muharriri.</p>

  <p>Dermott:</p>

  <p>— “Ne hayat!” dedi. “Neyse, bu günlük bu kadar yeter. Yarın sabah erkenden işe koyulmamız lâzım.”</p>

  <p>— “Ne şekilde?”</p>

  <p>— “Meselâ, her şeyden evvel şu davetlilerin listesinde bulunan kimseleri bir gözden geçirmemiz lâzım. Aradığımız şahsı bu listede bulacağımızı tahmin ediyorum.”</p>

  <p>— “Onun, kim olabileceğine dair bir fikriniz var mı?”</p>

  <p>— “Hayır, tabii. Eğer bu Rudd değilse, muhakkak listedeki isimlerden biridir. Sonra Miss Marple'a gidip buranın yerlileri hakkında da bilgi toplamam lâzım.”</p>
</body>
</html>
