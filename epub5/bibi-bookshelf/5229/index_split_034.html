<?xml version='1.0' encoding='utf-8'?>
<html xmlns="http://www.w3.org/1999/xhtml">
  <head>
    <title>index</title>
    <meta name="generator" content="pdftohtml 0.36"/>
    <meta name="date" content="2010-07-19T17:12:08+00:00"/>
    <meta content="http://www.w3.org/1999/xhtml; charset=utf-8" http-equiv="Content-Type"/>
    <link href="stylesheet.css" type="text/css" rel="stylesheet"/>
    <style type="text/css">
		@page { margin-bottom: 5.000000pt; margin-top: 5.000000pt; }</style>
  </head>
  <body class="calibre">
<h2 title="**292 **, NymphE" class="calibre6" id="calibre_pb_32"><b class="calibre7">292 </b></h2>
<h3 class="sigilNotInTOC">NymphE</h3>

<p class="calibre2"/>
<p class="calibre2">Beni buz gibi gri bakışlarla yerime mıhladı; Athena'nın ne kadar dehşetli bir düşman olabileceğini anladım. Ares'ten, Dionisos'tan, hatta belki de babamdan bile on kat dehşet verici olabilirdi. Athena asla vazgeçmezdi. Sırf birisinden nefret ediyor diye aceleyle, akılsızca iş yapmazdı. Ve yok etmek için plan yaptı mı, planları asla boşa çıkmazdı. </p>
<p class="calibre2">"Percy!" diye seslendi Annabeth ve kalabalığı yararak yanım geldi. Kiminle konuştuğumu görünce donakaldı. </p>
<p class="calibre2">"Aaa... Anne." </p>
<p class="calibre2">"Sizi yalnız bırakayım," dedi Athena. "Şimdilik." </p>
<p class="calibre2">Döndü ve kalabalığın arasında ilerledi. O ilerlerken elinde Aegis'i tutuyormuş gibi kalabalık yol veriyordu. </p>
<p class="calibre2">"Seni bunalttı mı?" diye sordu Annabeth. </p>
<p class="calibre2">"Hayır," dedim. "Her şey yolunda." </p>
<p class="calibre2">Beni kaygıyla inceledi. Benim de saçlarıma ak düşmüştü ve Annabeth'inkilerle aynı yerdeydi. Ak düşen yerlere dokundu; bu Atlas'ın yükünün ıstırabının hediyesiydi. </p>
<p class="calibre2">Annabeth'e söylemek istediğim çok şey vardı ama Athena tüm özgüvenimi çekip götürmüştü. Sanki midemin orta yerine yumruk atmıştı. </p>
<p class="calibre2"> <i class="calibre3">Kızımla arkadaşlığınızı onaylamıyorum. </i></p>
<p class="calibre2">"Eee," dedi Annabeth. "Bana daha önce ne söylemek istemiştin?" </p>
<p class="calibre2">Müzik çalıyordu. Sokaklarda insanlar dans ediyordu. </p>
<p class="calibre2">Şöyle dedim: "Eee, şey, aklıma geldi, Westover Kışlası'nda yarım kaldı... Ve... Sanırım sana bir dans borçluyum." </p>
<p class="calibre2">Ağır ağır gülümsedi Annabeth. "Tamam, Yosun Kafa." </p>
<p class="calibre2">Elini elime aldım. Başkaları hangi müziği işitiyordu bile-mem ama benimkisi bir slow dansa benziyordu: biraz kederliydi ama biraz da umut doluydu. </p>
</body>
</html>
