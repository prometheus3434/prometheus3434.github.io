<?xml version='1.0' encoding='utf-8'?>
<html xmlns="http://www.w3.org/1999/xhtml">
  <head>
    <title>index</title>
    <meta name="generator" content="pdftohtml 0.36"/>
    <meta name="date" content="2010-07-19T17:12:08+00:00"/>
    <meta content="http://www.w3.org/1999/xhtml; charset=utf-8" http-equiv="Content-Type"/>
    <link href="stylesheet.css" type="text/css" rel="stylesheet"/>
    <style type="text/css">
		@page { margin-bottom: 5.000000pt; margin-top: 5.000000pt; }</style>
  </head>
  <body class="calibre">
<h2 title="**291 **, NymphE" class="calibre6" id="calibre_pb_31"><b class="calibre7">291 </b></h2>
<h3 class="sigilNotInTOC">NymphE</h3>

<p class="calibre2"/>
<p class="calibre2">Başını aşağı yukarı salladı. "Haklısın. Belki işe yarayabi-lirsin. Ama yine de... ölümcül hatan bizi de, seni de yok edebilir." </p>
<p class="calibre2">Yüreğim ağzıma geldi. Bir sene önce Annabeth'le ölüm-cül hatalarımızı konuşmuştuk. Her kahramanda bir tane vardı. Söylediğine göre kendisininki kibirmiş. Her şeyi yapabileceğine inanırmış. Mesela dünyayı yönetebileceğine inanırmış. Yahut Luke'u kurtarabileceğine. Ama ben kendi ölümcül hatamın ne olduğunu gerçekten bilmiyordum. </p>
<p class="calibre2">Athena neredeyse bana üzülür gibiydi. "Sen bilmesen de Kronos ölümcül hatanın ne olduğunu biliyor. Düşmanlarını incelemeyi bilir o. Düşün Percy. Seni nasıl kullandı? Önce anneni senden aldı. Sonra en yakın dostun Kıvırcık'ı. En son da kızım Annabeth'i." Durdu, beni azarlayacak gibiydi. "Her halükarda sevdiklerini kullanarak seni tuzağa düşürdü Kronos. Senin ölümcül hatan, kişilere olan sadakatin Percy. </p>
<p class="calibre2">İşi nerede bırakacağını bilmiyorsun. Bir dostunu kurtarmak için dünyayı kurban edebilirsin. Kehanetin kahramanı söz konusu olunca, bu çok, hem de çok tehlikeli." -</p>
<p class="calibre2">Yumruklarımı sıktım. "Bu hata değil. Sırf arkadaşlarıma yardım etmek istiyorum diye..." </p>
<p class="calibre2">"En tehlikeli hatalar, ayarında yapıldıklarında iyi şeyler olanlardır," dedi. "Kötüyle savaşmak kolay. Bilgelik noksan-lığı... işte bunla savaşmak gerçekten zor." </p>
<p class="calibre2">Tartışmak istesem de yapamadığımı fark ettim. Athena son derece zekiydi. </p>
<p class="calibre2">"Umarım Konsey'in kararları bilgece çıkar," dedi Athena. </p>
<p class="calibre2">"Ama ben durumu izleyeceğim Percy Jackson. Kızımla arkadaşlığınızı onaylamıyorum. Bunun ikiniz için de bilgece olduğunu düşünmüyorum. Ve hele bir de sadakatin hedefini şaşacak olursa..." </p>
</body>
</html>
