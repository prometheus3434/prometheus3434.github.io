<?xml version='1.0' encoding='utf-8'?>
<html xmlns="http://www.w3.org/1999/xhtml">
  <head>
    <title>index</title>
    <meta name="generator" content="pdftohtml 0.36"/>
    <meta name="date" content="2010-07-19T17:12:08+00:00"/>
    <meta content="http://www.w3.org/1999/xhtml; charset=utf-8" http-equiv="Content-Type"/>
    <link href="stylesheet.css" type="text/css" rel="stylesheet"/>
    <style type="text/css">
		@page { margin-bottom: 5.000000pt; margin-top: 5.000000pt; }</style>
  </head>
  <body class="calibre">
<h2 title="**261 **, NymphE" class="calibre6" id="calibre_pb_19"><b class="calibre7">261 </b></h2>
<h3 class="sigilNotInTOC">NymphE</h3>

<p class="calibre2"/>
<p class="calibre2">"Geber, seni küçük kahraman," dedi Atlas. </p>
<p class="calibre2">Beni delik deşik etmek için ciridini kaldırdı. </p>
<p class="calibre2">"Hayır!" diye haykırdı Zoe ve Atlas'ın zırhının koltuk altında bir anda gümüş oklar çiçek açtı. </p>
<p class="calibre2"><b class="calibre4">"AHHHHH!" diye kükredi atlas ve kızına döndü. </b></p>
<p class="calibre2">Elimle cebimi yokladım, Dalgakıran geri dönmüştü. </p>
<p class="calibre2">Kılıcım olsa bile Atlas'la baş edemezdim. Kehaneti hatırladım. Biri katlanacak Titan'ın Laneti'ne. Atlas'ı yenmeyi umamazdım. Ama şansı olabilecek başka bir kişi vardı. </p>
<p class="calibre2">"Gök," dedim tanrıçaya. "Onu bana ver." </p>
<p class="calibre2">"Hayır oğlum," dedi Artemis. Alnına cıva misali metalik terler dolmuştu. "Ne istediğini bilmiyorsun. Seni ezer!" </p>
<p class="calibre2">"Annabeth tutmuştu ama!" </p>
<p class="calibre2">"Zor kurtuldu. Onda gerçek avcı ruhu var. Sen çok daya-namazsın." </p>
<p class="calibre2">Yanıtını uzun uzun dinlemek için beklemedim. Dalgakıran'ı çıkarttım ve zincirlerini koparttım. Sonra onun yanına adım attım ve tek dizimin üstüne ağırlığımı verip, ellerimi yukarı kaldırarak soğuk ve ağır bulutlara dokundum. Bir an için Artemis'le beraber tuttuk göğü. Hayatımda tuttuğum en ağır şeydi bu, sanki binlerce kamyonun altında eziliyordum. Acıyı düşünmemeye çalıştım, derin derin nefes aldım. Bunu yapabilirim. </p>
<p class="calibre2">Sonra Artemis ağırlığın altından kalktı ve ben tek başıma tutmaya başladım. </p>
<p class="calibre2">Sonrasında bunun nasıl bir şeye benzediğini defalarca açıklamaya çalıştıysam da başaramadım. </p>
<p class="calibre2">Bedenimdeki her kas alev almış gibiydi. Kemiklerim eriyordu sanki. Çığlık atmak istiyordum ama ağzımı açacak gücüm yoktu. Gitgide aşağıya inmeye, toprağa çökmeye baş-</p>
<p class="calibre2">ladım. Göğün ağırlığı beni eziyordu. </p>
<p class="calibre2"><b class="calibre4">262  </b>NymphE</p>
<p class="calibre2"/>
<p class="calibre2"> <i class="calibre3">Mücadele et! </i> Kıvırcık'ın sesi zihnimde yankılanıyordu. </p>
<p class="calibre2"> <i class="calibre3">Asla vazgeçme. </i></p>
<p class="calibre2">Nefes almaya dikkatimi verdim. Birkaç saniye daha göğü yukarıda tutabilirdim. Buraya gelebilelim diye canını feda eden Bianca'yı düşündüm. O bunu yapabildiyse, ben de göğü tutabilirdim. </p>
<p class="calibre2">Gözlerim bulandı. Her şey hafifçe kızıl renge dönmüştü. </p>
<p class="calibre2">Arada bir savaşı görebiliyordum ama her şeyi net göremiyordum. Tepeden tırnağa uzanan savaş zırhını kuşanmış </p>
<p class="calibre2">Atlas, ciridini dürtüyor, dövüşürken delice gülüyordu. </p>
<p class="calibre2">Artemis bulanıklaşmış, hızla hareket eden gümüş bir savaş-</p>
<p class="calibre2">çıya dönüşmüştü. Her biri kolunun boyunda iki tane avcı bıçağı tutuyordu ellerinde ve inanılmaz bir zarafetle sıçra-yıp eğilerek Titan'a vahşice savuruyordu bıçaklarını. Her manevrasında şekil değiştiriyor gibiydi. Bir kaplan oluyordu bir ceylan, bir ayı oluyordu bir şahin. Belki de ateşi fırlamış </p>
<p class="calibre2">beynim yüzümden böyle görüyordum. Zoe babasına ok fırlatıyor, zırhının boşluklarını hedef alıyordu. Her bir ok hedefini bulduğunda Atlas acıyla kükrüyor ama eninde sonunda hepsi bir arı iğnesi kadar etkili oluyordu. Sadece daha da çılgına dövüşüyor ve savaşmaya devam ediyordu. </p>
<p class="calibre2">Thalia ve Luke mızrağı kılıca vuruyordu, hâlâ şimşekler şavkıyordu etraflarında. Thalia, Luke'u kalkanının dehşet haresi ile köşeye sıkıştırdı. Luke bile etkileniyordu kalkandan. Geri çekildi; öfkeyle kıvranmaya, kükremeye başladı. </p>
<p class="calibre2">"Pes et!" diye bağırdı Thalia. "Beni asla yenemezsin Luke." </p>
<p class="calibre2">Luke dişlerini gösterdi. "Göreceğiz eski dostum." </p>
<p class="calibre2">Yüzümden aşağı ter boşaldı. Ellerim kayganlaştı. Omzumun dili olsa, acı içinde haykıracaktı. Sanki omurlarımın hepsi bir kaynakla birbirine kaynatılıyordu. </p>
</body>
</html>
