<?xml version='1.0' encoding='utf-8'?>
<html xmlns="http://www.w3.org/1999/xhtml">
  <head>
    <title>index</title>
    <meta name="generator" content="pdftohtml 0.36"/>
    <meta name="date" content="2010-07-19T17:12:08+00:00"/>
    <meta content="http://www.w3.org/1999/xhtml; charset=utf-8" http-equiv="Content-Type"/>
    <link href="stylesheet.css" type="text/css" rel="stylesheet"/>
    <style type="text/css">
		@page { margin-bottom: 5.000000pt; margin-top: 5.000000pt; }</style>
  </head>
  <body class="calibre">
<h2 title="**272 **, NymphE" class="calibre6" id="calibre_pb_25"><b class="calibre7">272 </b></h2>
<h3 class="sigilNotInTOC">NymphE</h3>

<p class="calibre2"/>
<p class="calibre2">Veda etmek çok zordu. Kuzeyde, Tamalpais Dağı'nın tepesinde hâlâ şimşekler çakıyor, gök gürlüyordu. Artemis o kadar hüzünlenmişti ki gümüş renkli, titrek bir hare saçı-</p>
<p class="calibre2">yordu. Bu beni endişelendiriyordu. Çünkü birden kendini kaybedip tam ilahi bedenine dönüşse, ona baktığımız an atomlarımıza ayrılırdık. </p>
<p class="calibre2">"Hemen Olimpos'a gitmeliyim," dedi Artemis. "Sizi yanımda götüremeyeceğim ama yardım yollayacağım." </p>
<p class="calibre2">Tanrıça elini Annabeth'in omzuna koydu. "Cesaretinin dengi yok kızım. En doğrusu neyse onu yaparsın sen." </p>
<p class="calibre2">Sonra meraklı bir ifadeyle Thalia'ya baktı, sanki Artemis bu Zeus'un ufak kızı hakkında ne yapacağını bilmiyordu. </p>
<p class="calibre2">Thalia bir süre başını kaldırıp bakmaktan çekindi ama sonra bir şey onu zorladı ve Tanrıça'nın gözlerine baktı. Aralarında ne geçti bilmem ama Artemis'in bakışları anlayışla yumu-</p>
<p class="calibre2">şadı. Sonra da bana döndü. </p>
<p class="calibre2">"İyi iş çıkarttın," dedi. "Bir erkek için." </p>
<p class="calibre2">İtiraz etmek istiyordum. Ama sonra bana ilk kez "oğlan" </p>
<p class="calibre2">demediğini fark ettim. </p>
<p class="calibre2">Arabasına bindi Artemis ve araba parlamaya başladı. </p>
<p class="calibre2">Gözlerimizi kaçırmak zorunda kaldık. Gümüş renkli bir ışık parlaması oldu ve Tanrıça gözden kayboldu. </p>
<p class="calibre2">"Pekala," dedi Dr. Chase iç geçirerek. "Çok etkileyiciydi Artemis; gerçi hâlâ Athena'yı tercih ettiğimi söylemeliyim." </p>
<p class="calibre2">Annabeth ona döndü. "Baba. Ben...özür dilerim..." </p>
<p class="calibre2">"Şşşt..." Babası onu kucakladı. "Ne yapman gerekiyorsa onu yap canım. Bunun senin için kolay olmadığını biliyorum." </p>
<p class="calibre2">Dr. Chase'in sesi hâlâ biraz titriyordu ama yine de Annabeth içten bir şekilde gülümsedi. </p>
<p class="calibre2">Sonra kocaman kanatların çırpma sesini duydum. Sisin <b class="calibre4">273 </b></p>
<p class="calibre2">NymphE</p>
<p class="calibre2"/>
<p class="calibre2">arasında üç tane pegasus indi: İki beyaz ve bir tane kapkara kanatlı at. </p>
<p class="calibre2">"Kara Korsan!" diye seslendim. </p>
<p class="calibre2"> <i class="calibre3">Hey, patron! </i> diye seslendi.  <i class="calibre3"> Ben olmadan hayatta kalmayı</i> <i class="calibre3">beceriyorsun demek? </i></p>
<p class="calibre2">"Zor oldu," diye itiraf ettim. </p>
<p class="calibre2">Guido ve Börek de geldi. </p>
<p class="calibre2"> <i class="calibre3">Nabersin? </i> diyerek diğer iki pegasus da zihnimde konuştu. </p>
<p class="calibre2">Kara Korsan bana endişeyle baktı sonra Dr. Chase'i, Thalia'yı ve Annabeth'i inceledi.  <i class="calibre3"> Nallarımızın altında çiğne-memizi istediğin şaşkınlar bunlar mı? </i></p>
<p class="calibre2">"Cık, değil," dedim yüksek sesle. "Bunlar dostlarım. </p>
<p class="calibre2">Olimpos'a çabucak gitmemiz gerek." </p>
<p class="calibre2"> <i class="calibre3">Sorun değil, </i> dedi Kara Korsan.  <i class="calibre3"> Şu ölümlü hariç. Umarım o</i> <i class="calibre3">da gelmiyor. </i></p>
<p class="calibre2">Dr. Chase'in gelmeyeceği konusunda güvence verdim. </p>
<p class="calibre2">Tarih öğretmeni ağzı açık bir halde pegasuslara bakıyordu. </p>
<p class="calibre2">"Büyüleyici," dedi Dr. Chase. "Böylesine manevra kabili-yeti! Atların bedenin ağırlığını dengelemek açısından kanat açıklığının faydaları ne acaba, merak ediyorum?" </p>
<p class="calibre2">Kara Korsan başını dikti.  <i class="calibre3"> Neeee? </i></p>
<p class="calibre2">"Acaba İngilizler Kırım Savaşı'nda süvari alayında bu pegasusları kullansa ne olurdu?" dedi Dr. Chase, "acaba o zaman hafif süvari alayının hücumu..." </p>
<p class="calibre2">"Baba!" diyerek Annabeth araya girdi. </p>
<p class="calibre2">Dr. Chase gözlerini kırpıştırdı. Kızına baktı ve güç de olsa gülümsedi. "Kusura bakma canım. Gitmeniz gerektiğini biliyorum." </p>
<p class="calibre2">Ona son kez sarıldı, sarılmayı beceremese de samimi, iyi dileklerle dolu bir sarılıştı bu. Annabeth, Guido adındaki <b class="calibre4">274 </b></p>
<p class="calibre2">NymphE</p>
<p class="calibre2"/>
<p class="calibre2">pegasusun sırtına tırmanırken, Dr. Chase arkasından seslendi: "Annabeth. Biliyorum... Biliyorum San Francisco senin için tehlikeli bir yer. Ama lütfen hatırla, bizim evimiz senin evin. Seni her zaman koruruz." </p>
<p class="calibre2">Annabeth yanıt vermedi ama başını çevirirken gözlerinin kızardığını gördüm. Dr. Chase konuşmaya devam edecek gibiydi ama belli ki bunun iyi olmayacağını düşündü. </p>
<p class="calibre2">Kederle, kızını uğurlamak için elini kaldırdı ve karanlık meydanda yorgun argın yürümeye başladı. </p>
<p class="calibre2">Thalia, Annabeth ve ben de pegasuslarımıza bindik. Hep beraber körfezin üzerinden uçtuk ve doğudaki tepelere doğru kanat vurduk. Çok geçmeden arkamızdaki San Francisco, yalnızca parıldayan bir hilale dönüşmüştü, arada bir de kuzeyde bir şimşek çakıyordu. </p>
<p class="calibre2">Thalia o kadar yorgundu ki Börek'in sırtında uyuya kaldı. </p>
<p class="calibre2">Havada uyuyakalmak için çok yorgun olmak gerektiğini biliyordum, hem de yükseklik korkusu vardı. Ama dert etmesi gereken çok bir şey yoktu. Onun bindiği pegasus rahatlıkla uçabiliyordu, sırtındaki Thalia düşmesin diye de arada bir kendi konumunu ayarlıyordu. </p>
<p class="calibre2">Annabeth'le yan yana uçuyorduk. </p>
<p class="calibre2">"Baban çok havalı bir adammış," dedim ona. </p>
<p class="calibre2">Yüzündeki ifadeyi göremiyordum, hava çok karanlıktı. </p>
<p class="calibre2">Kaliforniya çok geride kalmıştı kalmasına ama arkasına dönüp bakıyordu. </p>
<p class="calibre2">"Sanırım öyle," dedi. "Onca yıldır tartışıp duruyoruz." </p>
<p class="calibre2">"Evet, bahsetmiştin." </p>
<p class="calibre2">"Bu konuda yalan söylediğimi mi düşündün?" Sanki meydan okur gibiydi ama çok da ciddi değildi, sanki kendisine soruyordu bu soruyu. </p>
</body>
</html>
